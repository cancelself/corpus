<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg11' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>11. The Sramana</span></h1>
</header>
<blockquote class='gatha'>
<p><a class='ref kilde' id='kilde1932' href='#kilde1932'></a><a class='ref d-vp' id='d-vp218b7' href='#d-vp218b7'>D vp 218b7</a> mi rtag ’dod daṅ sred pa daṅ ||<br>
bag yod de bźin dga’ ba daṅ ||<br>
tshul khrims legs spyod tshig dag daṅ ||<br>
las daṅ dad pa de dag bcu ||</p>
<p><a class='ref kilde' id='kilde1933' href='#kilde1933'></a><a class='ref d-vp' id='d-vp218b7-219a6' href='#d-vp218b7-219a6'>D vp 218b7-219a6</a><a class='ref vuv' id='vuv229' href='#vuv229'>Verse 229</a><a class='ref vvuv' id='vvuv11.1' href='#vvuv11.1'>Verse 11.1</a> || bram zes ’dod pa rab spaṅ źiṅ ||<br>
brtson ’grus kyis ni rgyun chod cig ||<br>
’dod pa rab tu ma spaṅs par ||<br>
thub pa gcig gis ma thob bo ||</p>
<p><a class='ref vuv' id='vuv230' href='#vuv230'>Verse 230</a><a class='ref vvuv' id='vvuv11.2' href='#vvuv11.2'>Verse 11.2</a>kun du rgyu ba źan pa dag ||<br>
ñon moṅs phyir yaṅ kun sogs pas ||<br>
brtson ’grus brten po kho na yis ||<br>
bya ba de ñid byed la rag ||</p>
<p><a class='ref vuv' id='vuv231' href='#vuv231'>Verse 231</a><a class='ref vvuv' id='vvuv11.3' href='#vvuv11.3'>Verse 11.3</a>źan pa’i las ni ji sñed daṅ ||<br>
kun nas ñon moṅs dka’ thub daṅ ||<br>
tshaṅs spyod yoṅs su ma dag de ||<br>
don chen ’gyur sñam mi byed do ||</p>
<p><a class='ref vuv' id='vuv232' href='#vuv232'>Verse 232</a><a class='ref vvuv' id='vvuv11.4' href='#vvuv11.4'>Verse 11.4</a>ji ltar mda’ ni gzuṅ ñes pas ||<br>
lag pa chod par gyur pa ltar ||<br>
dge sloṅ bsruṅ ba bya ñes daṅ ||<br>
dmyal bar ñe bar khrid par byed ||</p>
<p><a class='ref vuv' id='vuv233' href='#vuv233'>Verse 233</a><a class='ref vvuv' id='vvuv11.5' href='#vvuv11.5'>Verse 11.5</a>ji ltar mda’ ni gzuṅ legs pas ||<br>
lag pa chod par mi ’gyur ||<br>
ltar||<br>
dge sbyoṅ bsruṅ ba bya legs na ||</p>
<p><a class='ref vuv' id='vuv234' href='#vuv234'>Verse 234</a><a class='ref vvuv' id='vvuv11.6' href='#vvuv11.6'>Verse 11.6</a>mya ṅan ’das par ñe bar ’dren ||<br>
dge sbyoṅ rnam par ma śes daṅ ||<br>
rgal bar dka’ daṅ bzod dka’ daṅ ||<br>
gaṅ daṅ źan pa ’gyod ’gyur ba’i ||</p>
<p><a class='ref vuv' id='vuv235' href='#vuv235'>Verse 235</a><a class='ref vvuv' id='vvuv11.7' href='#vvuv11.7'>Verse 11.7</a>sdug bsṅal maṅ po de dag ’byuṅ ||<br>
yaṅ dṅ yaṅ du ’gyod pa yi ||<br>
kun rtog dbaṅ du ’gro ba yi ||<br>
sems ni bzlog pa ma byas par ||</p>
<p><a class='ref vuv' id='vuv236' href='#vuv236'>Verse 236</a><a class='ref vvuv' id='vvuv11.8' href='#vvuv11.8'>Verse 11.8</a>dge sbyoṅ spyod pa ji ltar bya ||<br>
ñes par rab byuṅ ñes rtsom byed pa dag ||<br>
sdug bsṅal mñam med sten pa dag ||<br>
yaṅ srid sdug bsṅal sogs par zad ||</p>
<p><a class='ref vuv' id='vuv237' href='#vuv237'>Verse 237</a><a class='ref vvuv' id='vvuv11.9' href='#vvuv11.9'>Verse 11.9</a>tshem bu ṅur smrig gyon pa daṅ ||<br>
phal cher yaṅ dag mi sdom źiṅ ||<br>
sdig pa’i chos can sdig la dga’ ||<br>
sdig can de dag gan ’gror ’gro ||</p>
<p><a class='ref vuv' id='vuv238' href='#vuv238'>Verse 238</a><a class='ref vvuv' id='vvuv11.10' href='#vvuv11.10'>Verse 11.10</a>sa la’i śiṅ la ’khri śiṅ ltar ||<br>
gaṅ źig śin tu khrims ’chal te ||<br>
ji ltar raṅ la dgra bźin du ||<br>
de ni de ltar byed par ’dod ||</p>
<p><a class='ref kilde' id='kilde1943' href='#kilde1943'></a><a class='ref d-vp' id='d-vp219a6-b2' href='#d-vp219a6-b2'>D vp 219a6-b2</a><a class='ref vuv' id='vuv239' href='#vuv239'>Verse 239</a><a class='ref vvuv' id='vvuv11.11' href='#vvuv11.11'>Verse 11.11</a> mgo bo skya bor gyur bar du ||<br>
da duṅ rgan rabs ma chud pa ||<br>
de ni laṅ tsho gtugs pa ste ||<br>
de ni rgan blun źes bya’o ||</p>
<p><a class='ref vuv' id='vuv240' href='#vuv240'>Verse 240</a><a class='ref vvuv' id='vvuv11.12' href='#vvuv11.12'>Verse 11.12</a>gaṅ źig dge daṅ sdig pa dag ||<br>
spaṅs śiṅ tshaṅs par spyod pa daṅ ||<br>
sde tshogs spaṅs nas spyod byed pa ||<br>
de ni rgan rabs źes bya’o ||</p>
<p><a class='ref vuv' id='vuv241' href='#vuv241'>Verse 241</a><a class='ref vvuv' id='vvuv11.13' href='#vvuv11.13'>Verse 11.13</a>brtul źugs med ciṅ brdzun smra na ||<br>
mgo bo bregs tsam dge sbyoṅ min ||<br>
rmoṅs pa ’dod la źugs pa dag ||<br>
ji ga dge sbyoṅ yin nam kye ||</p>
<p><a class='ref vuv' id='vuv242' href='#vuv242'>Verse 242</a><a class='ref vvuv' id='vvuv11.14abcf' href='#vvuv11.14abcf'>Verse 11.14abcf</a>brtul źugs med cig brdzun smra na ||<br>
mgo bo bregs tsam dge sbyoṅ min ||<br>
gaṅ źig sdig pa źi gyur te||<br>
mkhas bas dge sbyoṅ yin par śes ||</p>
<p><a class='ref vuv' id='vuv243' href='#vuv243'>Verse 243</a><a class='ref vvuv' id='vvuv11.14' href='#vvuv11.14'>Verse 11.14</a>brtul źugs med ciṅ rdzun smra na ||<br>
mgo bo bregs tsam dge sbyoṅ min ||<br>
gaṅ dag sdig pa che phra dag ||<br>
kun la brtags nas byed pa daṅ ||<br>
sdig pa źi ba de dag ni ||<br>
dge sbyoṅ nid ces brjod par bya ||</p>
<p><a class='ref vuv' id='vuv244' href='#vuv244'>Verse 244</a><a class='ref vvuv' id='vvuv11.15' href='#vvuv11.15'>Verse 11.15</a>sdig pa spaṅs pa bram ze ste ||<br>
źi bar byed pa dge sbyoṅ yin ||<br>
bdag gi dri ma rab spaṅs pa ||<br>
des na rab tu byuṅ źes brjod ||</p>
</blockquote>
<p class='endsection'>dge sbyoṅ gi tshoms te bcu gcig pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
