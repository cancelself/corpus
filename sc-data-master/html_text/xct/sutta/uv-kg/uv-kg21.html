<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg21' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>21. Tathāgatha</span></h1>
</header>
<blockquote class='gatha'>
<p><a class='ref kilde' id='kilde2162' href='#kilde2162'></a><a class='ref d-vp' id='d-vp227b1' href='#d-vp227b1'>D vp 227b1</a></p>
<p><a class='ref kilde' id='kilde2163' href='#kilde2163'></a><a class='ref d-vp' id='d-vp227b1-7' href='#d-vp227b1-7'>D vp 227b1-7</a><a class='ref vuv' id='vuv431' href='#vuv431'>Verse 431</a><a class='ref vvuv' id='vvuv21.1' href='#vvuv21.1'>Verse 21.1</a> ’jig rten ’di na kun rig kun zil gnon ||<br>
’di na chos rnams kun gyis ma gos śiṅ ||<br>
kun spaṅs sred zad rab tu rnam grol ba ||<br>
ñid kyis mṅon mkhyen pa la su yis bstan ||</p>
<p><a class='ref vuv' id='vuv432' href='#vuv432'>Verse 432</a><a class='ref vvuv' id='vvuv21.2' href='#vvuv21.2'>Verse 21.2</a>de bźin gśegs pa lha mi’i ston pa ste ||<br>
stobs rnams kun ldan thams cad mkhyen pa ṅa ||<br>
byaṅ chub brñes nas ñid kyis rab ston pa ||<br>
mtshuṅs med mnam med ṅa la su yis bstan ||</p>
<p><a class='ref vuv' id='vuv433' href='#vuv433'>Verse 433</a><a class='ref vvuv' id='vvuv21.3' href='#vvuv21.3'>Verse 21.3</a>ṅa ni ’jig rten dgra bcom ste ||<br>
’jig rten dag na bla med daṅ ||<br>
lha daṅ bcas pa’i ’jig rten na ||<br>
bdud rnams zil gnon rgyal ba ṅa ||</p>
<p><a class='ref vuv' id='vuv434' href='#vuv434'>Verse 434</a><a class='ref vvuv' id='vvuv21.4' href='#vvuv21.4'>Verse 21.4</a>ṅa daṅ ’dra ba med pas na ||<br>
ṅa la slob dpon su yaṅ med ||<br>
’jig rten ’di na gcig pu yis ||<br>
rdzogs pa’i byaṅ chub bla med brñes ||</p>
<p><a class='ref vuv' id='vuv435' href='#vuv435'>Verse 435</a><a class='ref vvuv' id='vvuv21.5' href='#vvuv21.5'>Verse 21.5</a>gaṅ źig zag pa zad brñes pa ||<br>
rgyal ba ṅa ’drar śes par gyis ||<br>
sdig pa’i chos las ṅa rgyal bas ||<br>
de bas ñe ’gro ṅa rgyal ba ||</p>
<p><a class='ref vuv' id='vuv436' href='#vuv436'>Verse 436</a><a class='ref vvuv' id='vvuv21.7' href='#vvuv21.7'>Verse 21.7</a>’jigs rten yul sred rgal ba yi ||<br>
kun mkhyen saṅs rgyas mya ṅan ’das ||<br>
’jig rten pa la ma bstan par ||<br>
kun nas ’byuṅ ba mi śes pas ||</p>
<p><a class='ref vuv' id='vuv437' href='#vuv437'>Verse 437</a><a class='ref vvuv' id='vvuv21.6' href='#vvuv21.6'>Verse 21.6</a>ba ra ṇa ser soṅ nas su ||<br>
ṅas ni chos kyi rṅa brduṅ źiṅ ||<br>
’jig rten sus kyaṅ ma bskor ba’i ||<br>
chos kyi ’khor lo bskor bar byas ||</p>
<p><a class='ref vuv' id='vuv438' href='#vuv438'>Verse 438</a><a class='ref vvuv' id='vvuv21.8' href='#vvuv21.8'>Verse 21.8</a>dpa’ bo de bźin gśegs pa rnams ||<br>
’di na chos kyis ’dul bar mdzad ||<br>
de dag chos kyis btul ba la ||<br>
mkhas pa su yaṅ smod mi byed ||</p>
<p><a class='ref vuv' id='vuv439' href='#vuv439'>Verse 439</a><a class='ref vvuv' id='vvuv21.9ab10' href='#vvuv21.9ab10'>Verse 21.9ab10</a>brtan gaṅ tiṅ ’dzin la źugs śiṅ ||<br>
ṅes ’byuṅ źi la dga’ ba daṅ ||<br>
sku yi ta ma ’dzin pa yi ||<br>
rdzogs pa’i saṅs rgyas grags ldan pa ||<br>
śes rab myur ba de dag la ||<br>
lha daṅ mi rnams dga’ bar byed ||</p>
<p><a class='ref kilde' id='kilde2173' href='#kilde2173'></a><a class='ref d-vp' id='d-vp227b7-228a6' href='#d-vp227b7-228a6'>D vp 227b7-228a6</a><a class='ref vuv' id='vuv440' href='#vuv440'>Verse 440</a><a class='ref vvuv' id='vvuv21.11' href='#vvuv21.11'>Verse 21.11</a> gaṅ dag ’das pa’i saṅs rgyas daṅ ||<br>
gaṅ dag ma byon saṅs rgyas daṅ ||<br>
gaṅ dag da ltar rdzogs saṅs rgyas ||<br>
maṅ po’i mya ṅan sel mdzad pa ||</p>
<p><a class='ref vuv' id='vuv441' href='#vuv441'>Verse 441</a><a class='ref vvuv' id='vvuv21.12' href='#vvuv21.12'>Verse 21.12</a>bźugs par gyur ciṅ bźugs pa daṅ ||<br>
de bźin bźugs par ’gyur kun gyis ||<br>
dam chos bla mar mdzad pa ’di ||<br>
rdzogs saṅs rgyas kyi chos ñid yin ||</p>
<p><a class='ref vuv' id='vuv442' href='#vuv442'>Verse 442</a><a class='ref vvuv' id='vvuv21.13' href='#vvuv21.13'>Verse 21.13</a>de bas ’di na bdag dga’ źiṅ ||<br>
bdag ñid chen po mṅon ’dod pas ||<br>
saṅs rgyas bstan pa dran byas te ||<br>
dam pa’i chos la bya mar bya ||</p>
<p><a class='ref vuv' id='vuv443' href='#vuv443'>Verse 443</a><a class='ref vvuv' id='vvuv21.14' href='#vvuv21.14'>Verse 21.14</a>mi gaṅ saṅs rgyas bstan pa la ||<br>
dad pa ma bskyed byis pa de ||<br>
rgud pa’i gnas su ’gro ’gyur te ||<br>
srin mo rnams kyis tshod pa bźin ||</p>
<p><a class='ref vuv' id='vuv444' href='#vuv444'>Verse 444</a><a class='ref vvuv' id='vvuv21.15' href='#vvuv21.15'>Verse 21.15</a>mi gaṅ saṅs rgyas bstan pa la ||<br>
dad pa bskyed pa śes rab can ||<br>
de ni bde bar pha rol ’gro ||<br>
smrin śugs ldan pas tshoṅ pa bźin ||</p>
<p><a class='ref vuv' id='vuv445' href='#vuv445'>Verse 445</a><a class='ref vvuv' id='vvuv21.16' href='#vvuv21.16'>Verse 21.16</a>de bźin gśegs pa mñam med mtshuṅs pa med ||<br>
bde bar rnam rtog de bźin rab dben pa’i ||<br>
rnam rtog gñis po spyod pa’i saṅs rgyas rnams ||<br>
mun bsal pha rol gśegs śiṅ grags daṅ ldan ||</p>
<p><a class='ref vuv' id='vuv446' href='#vuv446'>Verse 446</a><a class='ref vvuv' id='vvuv21.17' href='#vvuv21.17'>Verse 21.17</a>des ni brñes bya brñes śiṅ yid dbaṅ gyur ||<br>
kun grol zag zad rab tu rnam par grol ||<br>
rnam grol źugs ldan tha ba zag med rnams ||<br>
lus can ’jig rten rnams la phan phyir gzigs ||</p>
<p><a class='ref vuv' id='vuv447' href='#vuv447'>Verse 447</a><a class='ref vvuv' id='vvuv21.18' href='#vvuv21.18'>Verse 21.18</a>’ga’ źig ri bo’i spo la ’dug nas su ||<br>
’gro ba rnams la kun du lta ba ltar ||<br>
de bźin blo bzaṅ mya ṅan bral ba dag ||<br>
chos las byuṅ pa’i khaṅ bzaṅs steṅ gśegs nas ||<br>
skye bo skye rgas zil gnon mya ṅan gyis ||<br>
gduṅs pa rnams la kun du spyan gzigs nas ||<br>
’chi ba med pa’i sgo mo ’byed mdzad kyis ||<br>
gaṅ dag ñan ’dod the tsom bzal bar gyis ||</p>
</blockquote>
<p class='endsection'>de bźin gśegs pa’i tshoms te ñi śu gcig pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
