<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg8' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>8. Speech</span></h1>
</header>
<blockquote class='gatha'>
<p><a class='ref kilde' id='kilde1874' href='#kilde1874'></a><a class='ref d-vp' id='d-vp216b4' href='#d-vp216b4'>D vp 216b4</a></p>
<p><a class='ref kilde' id='kilde1875' href='#kilde1875'></a><a class='ref d-vp' id='d-vp216b4-217a3' href='#d-vp216b4-217a3'>D vp 216b4-217a3</a><a class='ref vuv' id='vuv179' href='#vuv179'>Verse 179</a><a class='ref vvuv' id='vvuv8.1' href='#vvuv8.1'>Verse 8.1</a> || gaṅ dag byas bźin ma byas zer ba daṅ ||<br>
brdzun du smra ba dmyal bar ’gro bar ’gyur ||<br>
mi de gñis ka ’dra ba pha rol tu ||<br>
soṅ nas dman pa’i chos daṅ ldan par ’gyur ||</p>
<p><a class='ref vuv' id='vuv180' href='#vuv180'>Verse 180</a><a class='ref vvuv' id='vvuv8.2' href='#vvuv8.2'>Verse 8.2</a>skyes bu skyes pa’i kha nas ni ||<br>
tshig ṅan smra bar byed pa yi ||<br>
tshig gi sta re skyes gyur nas ||<br>
bdag ñid gcod par byed par ’gyur ||</p>
<p><a class='ref vuv' id='vuv181' href='#vuv181'>Verse 181</a><a class='ref vvuv' id='vvuv8.3' href='#vvuv8.3'>Verse 8.3</a>gaṅ źig smad ’os skye bo stod byed daṅ ||<br>
bstod ’os skye bo rnam par smod byed pa ||<br>
de ni kha yis ’thab khrol kun sogs śiṅ ||<br>
’thab khrol can gaṅ des ni bde mi ’thob ||</p>
<p><a class='ref vuv' id='vuv182' href='#vuv182'>Verse 182</a><a class='ref vvuv' id='vvuv8.4' href='#vvuv8.4'>Verse 8.4</a>gaṅ ’dir cho los raṅ nor ’pham byed pa ||<br>
’thab khrol de ni chuṅ zad tsam du zad ||<br>
gaṅ źig bde bar gśegs la yid ’khrug pa ||<br>
de ’dir ’thab khrol śin tu chen po yin ||</p>
<p><a class='ref vuv' id='vuv183' href='#vuv183'>Verse 183</a><a class='ref vvuv' id='vvuv8.5' href='#vvuv8.5'>Verse 8.5</a>ṅag yid ’phags pas smad pa’i sdig bsten na ||<br>
bye ba chu bur can daṅ stoṅ phrag ni ||<br>
bźi bcu gcig tu chu bar rdol pa yi ||<br>
sems can dmyal ba rnams su ’gro bar ’gyur ||</p>
<p><a class='ref vuv' id='vuv184' href='#vuv184'>Verse 184</a><a class='ref vvuv' id='vvuv8.6' href='#vvuv8.6'>Verse 8.6</a>sdig pa’i sems kyis ma ñes skyon rjod pa ||<br>
bdag ñid bsad phyir dmyal ba spel bar zad ||<br>
stobs ldan ñes med pa dag bzod byed ciṅ ||<br>
de la sems kyaṅ ’khrug par mi byed do ||</p>
<p><a class='ref vuv' id='vuv185' href='#vuv185'>Verse 185</a><a class='ref vvuv' id='vvuv8.7' href='#vvuv8.7'>Verse 8.7</a>bsam brlag gaṅ źig sdig can gyi ||<br>
lta la brten nas ’phags pa ni ||<br>
dgra bcom chos kyis ’tsho ba daṅ ||<br>
bstan pa spoṅ bar byed pa dag ||<br>
smig ma ’bru chags lta bur ni ||<br>
de ni raṅ gi ’bras bus gsod ||</p>
<p><a class='ref vuv' id='vuv186' href='#vuv186'>Verse 186</a><a class='ref vvuv' id='vvuv8.8' href='#vvuv8.8'>Verse 8.8</a>tshig bzaṅ kho na smra bya yi ||<br>
sdig pa can dag smra mi bya ||<br>
sdig can gduṅ byed smra ba bas ||<br>
tshig bzaṅ smra bar byed pa ruṅ ||</p>
<p><a class='ref vuv' id='vuv187' href='#vuv187'>Verse 187</a><a class='ref vvuv' id='vvuv8.9' href='#vvuv8.9'>Verse 8.9</a>byis pa sdig can smra byed pa ||<br>
smra ba’i tshe na ’chiṅ ’gyur la ||<br>
gal te smra na gźan spoṅ ba ||<br>
de dag ’phags pa mi gsuṅ ṅo ||</p>
<p><a class='ref vuv' id='vuv188' href='#vuv188'>Verse 188</a><a class='ref vvuv' id='vvuv8.10' href='#vvuv8.10'>Verse 8.10</a>dge sloṅ dag ni bsdams pa daṅ ||<br>
dal bus smra źiṅ rlom pa med ||<br>
gaṅ źig chos ldan don ston pa ||<br>
de ni sñan par smra ba yin ||</p>
<p><a class='ref kilde' id='kilde1885' href='#kilde1885'></a><a class='ref d-vp' id='d-vp217a3-6' href='#d-vp217a3-6'>D vp 217a3-6</a><a class='ref vuv' id='vuv189' href='#vuv189'>Verse 189</a><a class='ref vvuv' id='vvuv8.11' href='#vvuv8.11'>Verse 8.11</a> legs par smra ba mchog ces ’phags pa gsuṅ ||<br>
sñan smra mi sñan ma yin de gñis pa ||<br>
bden smra brdzun pa ma yin de gsum pa ||<br>
chos smra phal pa ma yin bźi pa de’o ||</p>
<p><a class='ref vuv' id='vuv190' href='#vuv190'>Verse 190</a><a class='ref vvuv' id='vvuv8.12' href='#vvuv8.12'>Verse 8.12</a>tshig de rnams ni smra bya źiṅ ||<br>
gaṅ gis bdag kyaṅ mi gduṅ la ||<br>
pha rol la yaṅ gnod med pa’i ||<br>
tshig de legs par smra bar bya ||</p>
<p><a class='ref vuv' id='vuv191' href='#vuv191'>Verse 191</a><a class='ref vvuv' id='vvuv8.13' href='#vvuv8.13'>Verse 8.13</a>gaṅ gis mṅon par dga’ ’gyur źiṅ ||<br>
gaṅ gis sdig pa mi skyed daṅ ||<br>
smras pas pha rol dga’ ’gyur ba’i ||<br>
sñan tshig kho na smra bar bya ||</p>
<p><a class='ref vuv' id='vuv192' href='#vuv192'>Verse 192</a><a class='ref vvuv' id='vvuv8.14' href='#vvuv8.14'>Verse 8.14</a>bden pa’i tshig ni bdud rtsi ste ||<br>
bden pa’i tshig ni bla med yin ||<br>
don daṅ chos la rab gnas pa||<br>
bden pa yin źes dam pa gsuṅ ||</p>
<p><a class='ref vuv' id='vuv193' href='#vuv193'>Verse 193</a><a class='ref vvuv' id='vvuv8.15' href='#vvuv8.15'>Verse 8.15</a>sdug bsṅal thams cad spaṅ ba’i phyir ||<br>
saṅs rgyas kyis ni gsuṅs tshig gaṅ ||<br>
bden pa mya ṅan ’das ’gro ba’i ||<br>
tshig de bla med pa yin ||</p>
</blockquote>
<p class='endsection'>tshig gi tshoms te brgyad pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
