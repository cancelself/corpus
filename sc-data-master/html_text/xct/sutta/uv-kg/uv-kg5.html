<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg5' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>5. Agreeable things</span></h1>
</header>
<blockquote class='gatha'>
<p><a class='ref kilde' id='kilde1809' href='#kilde1809'></a><a class='ref d-vp' id='d-vp214a4' href='#d-vp214a4'>D vp 214a4</a></p>
<p><a class='ref kilde' id='kilde1810' href='#kilde1810'></a><a class='ref d-vp' id='d-vp214a4-b3' href='#d-vp214a4-b3'>D vp 214a4-b3</a><a class='ref vuv' id='vuv120' href='#vuv120'>Verse 120</a><a class='ref vvuv' id='vvuv5.1' href='#vvuv5.1'>Verse 5.1</a> || sdug pa rnams las mya ṅan skye ||<br>
sdug pa rnams las ’jigs pa skye ||<br>
sdug pa dag ni rnam spaṅs na ||<br>
mya ṅan med ciṅ ’jigs pa med ||</p>
<p><a class='ref vuv' id='vuv121' href='#vuv121'>Verse 121</a><a class='ref vvuv' id='vvuv5.2' href='#vvuv5.2'>Verse 5.2</a>sdug gu ma las mya ṅan skye ||<br>
sdug las sdug bsṅal sdug las ’jigs ||<br>
sdug gu ma dag gźan gyur na ||<br>
yi mug ’gyur ba thob par byed ||</p>
<p><a class='ref vuv' id='vuv122' href='#vuv122'>Verse 122</a><a class='ref vvuv' id='vvuv5.3' href='#vvuv5.3'>Verse 5.3</a>’jig rten sdug bsṅal rnam pa du ma daṅ ||<br>
mya ṅan smre sṅags ’don pa ji sñed pa ||<br>
de dag sdug pa dag las rten te ’byuṅ ||<br>
sdug pa spaṅs na de dag yod mi ’gyur ||</p>
<p><a class='ref vuv' id='vuv123' href='#vuv123'>Verse 123</a><a class='ref vvuv' id='vvuv5.4' href='#vvuv5.4'>Verse 5.4</a>gaṅ phyir ’jig rten ’ga’ na’aṅ sdug med pa ||<br>
gaṅ yin de dag bde źiṅ mya ṅan med||<br>
de bas gduṅ med rdul bral don gñer bas ||<br>
nam yaṅ sdug par byed pa mi bya’o ||</p>
<p><a class='ref vuv' id='vuv124' href='#vuv124'>Verse 124</a><a class='ref vvuv' id='vvuv5.5' href='#vvuv5.5'>Verse 5.5</a>sdug pa ma mthoṅ sdug bsṅal la ||<br>
mi sdug mthoṅ na’aṅ de bźin pas ||<br>
nam yaṅ sdug daṅ phrad mi bya ||<br>
mi sdug daṅ yaṅ phrad mi bya ||</p>
<p><a class='ref vuv' id='vuv125' href='#vuv125'>Verse 125</a><a class='ref vvuv' id='vvuv5.6' href='#vvuv5.6'>Verse 5.6</a>sdug pa daṅ ni bye bral daṅ ||<br>
mi sdug ba daṅ phrad pa yis ||<br>
gaṅ gis mi dag rgas byed pa’i ||<br>
mya ṅan mi bzad skye bar ’gyur ||</p>
<p><a class='ref vuv' id='vuv126' href='#vuv126'>Verse 126</a><a class='ref vvuv' id='vvuv5.7' href='#vvuv5.7'>Verse 5.7</a>sdug pa śi bar gyur pa na ||<br>
gñen ’dun mdza’ bśes maṅ po dag ||<br>
yun riṅ dus su mya ṅan daṅ ||<br>
sdug daṅ bral bas sdug bsṅal ’gyur ||</p>
<p><a class='ref vuv' id='vuv127' href='#vuv127'>Verse 127</a><a class='ref vvuv' id='vvuv5.8' href='#vvuv5.8'>Verse 5.8</a>gaṅ la sdug daṅ sdug min med ||<br>
de la mdud pa yod min pas ||<br>
de ltas sdug ñin sdig can la ||<br>
sdug par byed pa mi bya’o ||</p>
<p><a class='ref vuv' id='vuv128' href='#vuv128'>Verse 128</a><a class='ref vvuv' id='vvuv5.9' href='#vvuv5.9'>Verse 5.9</a>sdug la bltas te don btaṅ nas ||<br>
bde sbyor rnams la mi ’jug ciṅ ||<br>
bdag ñid mi bde’i sbyor ldan dag ||<br>
bde sbyoṅ don ldan rnams la smon ||</p>
<p><a class='ref vuv' id='vuv129' href='#vuv129'>Verse 129</a><a class='ref vvuv' id='vvuv5.10' href='#vvuv5.10'>Verse 5.10</a>gzugs sdug bde bas bsdams pa dag ||<br>
lha mi so so’i ris dag tu ||<br>
sdig pa byed ciṅ yoṅs ñams nas ||<br>
rga daṅ ’chi ba’i dbaṅ du ’gro ||</p>
<p><a class='ref kilde' id='kilde1820' href='#kilde1820'></a><a class='ref d-vp' id='d-vp214b3-215a2' href='#d-vp214b3-215a2'>D vp 214b3-215a2</a><a class='ref vuv' id='vuv130' href='#vuv130'>Verse 130</a><a class='ref vvuv' id='vvuv5.11' href='#vvuv5.11'>Verse 5.11</a> gaṅ źig ñin daṅ mtshan rnams su ||<br>
bag yod gzugs sdug spoṅ byed pa ||<br>
des ni spaṅ dka’ bdud zas daṅ ||<br>
sdig pa’i rtsa ba’aṅ druṅs nas phyuṅ ||</p>
<p><a class='ref vuv' id='vuv131' href='#vuv131'>Verse 131</a><a class='ref vvuv' id='vvuv5.12' href='#vvuv5.12'>Verse 5.12</a>legs min legs par tshul daṅ ni ||<br>
sdug min sdug pa’i tshul gyis daṅ ||<br>
sdug bsṅal bde ba’i tshul gyis su ||<br>
bag med rnams ni mṅon du ’joms ||</p>
<p><a class='ref vuv' id='vuv132' href='#vuv132'>Verse 132</a><a class='ref vvuv' id='vvuv5.13' href='#vvuv5.13'>Verse 5.13</a>gal te bdag la dga’ byed na ||<br>
ñes par byed pas bde ba dag ||<br>
bde blag kho nar mi ’thob pas ||<br>
’di ni sdug la gźug mi bya ||</p>
<p><a class='ref vuv' id='vuv133' href='#vuv133'>Verse 133</a><a class='ref vvuv' id='vvuv5.14' href='#vvuv5.14'>Verse 5.14</a>gal te bdag la dga’ byed na ||<br>
legs par byed pas bde ba dag ||<br>
bde blag kho nar thob ’gyur bas ||<br>
’di ni sdig la gźug mi bya ||</p>
<p><a class='ref vuv' id='vuv134' href='#vuv134'>Verse 134</a><a class='ref vvuv' id='vvuv5.15abcd' href='#vvuv5.15abcd'>Verse 5.15abcd</a>dper na dgon pa’i groṅ khyer dag ||<br>
brtan pa’i ’obs kyis bskor ba ltar ||<br>
gal te bdag la dga’ byed na ||<br>
’di ni bsruṅ bas legs par bsruṅ ||</p>
<p><a class='ref vuv' id='vuv135' href='#vuv135'>Verse 135</a><a class='ref vvuv' id='vvuv5.16a15ef16b' href='#vvuv5.16a15ef16b'>Verse 5.16a15ef16b</a>gal te bdag la dga’ byed na ||<br>
thun gsum gaṅ yaṅ ruṅ ba la ||<br>
mkhas pas mel tse bya ba yis ||<br>
’di ni sba bas legs par sba ||</p>
<p><a class='ref vuv' id='vuv136' href='#vuv136'>Verse 136</a><a class='ref vvuv' id='vvuv5.16cd17' href='#vvuv5.16cd17'>Verse 5.16cd17</a>dper na dgon pa’i groṅ khyer dag ||<br>
phyi naṅ sruṅ bar byed pa ltar ||<br>
dal ’byor chud ni mi zos pa ||<br>
de ltar bdag ni bsruṅ bar bya ||<br>
sems can dmyal bar skye na yaṅ ||<br>
dal ’byor thal bas ’gyod par ’oṅ ||</p>
<p><a class='ref vuv' id='vuv137' href='#vuv137'>Verse 137</a><a class='ref vvuv' id='vvuv5.18' href='#vvuv5.18'>Verse 5.18</a>phyogs rnams kun du sems kyis yoṅs brtags kyaṅ ||<br>
bdag las ches sdug ’ga’ yaṅ ma mthoṅ ba ||<br>
de ltar so sor gźan la’aṅ raṅ sdug pas ||<br>
de phyir bdag dgas gźan la gnod mi bya ||</p>
<p><a class='ref vuv' id='vuv138' href='#vuv138'>Verse 138</a><a class='ref vvuv' id='vvuv5.19' href='#vvuv5.19'>Verse 5.19</a>thams cad la yaṅ srog ’di sdug ||<br>
thams cad chad pas ’jigs pa na ||<br>
raṅ gi ñams las dpag gyis te ||<br>
brtseg par mi bya gsad mi bya ||</p>
<p><a class='ref vuv' id='vuv139' href='#vuv139'>Verse 139</a><a class='ref vvuv' id='vvuv5.20' href='#vvuv5.20'>Verse 5.20</a>rgyaṅ thag bcad par spyugs pa’i mi ||<br>
riṅ nas ne źo med ’oṅs na ||<br>
gñen bśes mdza’ bo lhags nas su ||<br>
a la la źes mṅon par dga’ ||</p>
<p><a class='ref kilde' id='kilde1830' href='#kilde1830'></a><a class='ref d-vp' id='d-vp215a2-6' href='#d-vp215a2-6'>D vp 215a2-6</a><a class='ref vuv' id='vuv140' href='#vuv140'>Verse 140</a><a class='ref vvuv' id='vvuv5.21' href='#vvuv5.21'>Verse 5.21</a> de bźin bsod nams byas pa’i mi ||<br>
’jig rten ’di nas pha rol tu ||<br>
phyin tshe ñin bźin bsod nams dag ||<br>
’oṅs nas mṅon par dga’ par byed ||</p>
<p><a class='ref vuv' id='vuv141' href='#vuv141'>Verse 141</a><a class='ref vvuv' id='vvuv5.22' href='#vvuv5.22'>Verse 5.22</a>de bas ’jig rten pha rol gyi ||<br>
ched du bsod nams bsags par gyis ||<br>
bsod nams ’jig rten pha rol tu ||<br>
lus can rnams kyi gnas su ’gyur ||</p>
<p><a class='ref vuv' id='vuv142' href='#vuv142'>Verse 142</a><a class='ref vvuv' id='vvuv5.23' href='#vvuv5.23'>Verse 5.23</a>gaṅ źig legs spyad spyod byed pa’i ||<br>
dge la lha rnams stoṅ par byed ||<br>
’di na’aṅ smad par mi ’gyur la ||<br>
mtho ris su yaṅ dga’ ba ’thob ||</p>
<p><a class='ref vuv' id='vuv143' href='#vuv143'>Verse 143</a><a class='ref vvuv' id='vvuv5.24' href='#vvuv5.24'>Verse 5.24</a>chos gnas tshul khrims phun sum tshogs ||<br>
ṅo tsha śes śiṅ bden par smra ||<br>
raṅ gi bya ba byed pa la ||<br>
skye bo gźan rnams dga’ bar byed ||</p>
<p><a class='ref vuv' id='vuv144' href='#vuv144'>Verse 144</a><a class='ref vvuv' id='vvuv5.25' href='#vvuv5.25'>Verse 5.25</a>raṅ gi don ni byed pa la ||<br>
’di ltar gźan rnams dga’ ’gyur źiṅ ||<br>
mthoṅ ba’i chos la bsṅags pa daṅ ||<br>
pha rol tu yaṅ bde ’gror ’gyur ||</p>
<p><a class='ref vuv' id='vuv145' href='#vuv145'>Verse 145</a><a class='ref vvuv' id='vvuv5.26' href='#vvuv5.26'>Verse 5.26</a>gtams na gnaṅ ba’i tshig smra daṅ ||<br>
mi rigs spyod las zlog pa la ||<br>
dam pa rnams ni dga’ bar byed ||<br>
dam pa ma yin dga’ mi ’gyur ||</p>
<p><a class='ref vuv' id='vuv146' href='#vuv146'>Verse 146</a><a class='ref vvuv' id='vvuv5.27' href='#vvuv5.27'>Verse 5.27</a>de bas mchog daṅ mchog min pa ||<br>
śi ’phos bral bar gyur pa na ||<br>
dam pa ma yin dmyal bar ’gro ||<br>
dam pa mtho ris ’gro bar ’gyur ||</p>
</blockquote>
<p class='endsection'>sdug pa’i tshoms te lṅa pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
