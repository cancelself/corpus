<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg13' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
<li class='subdivision'>Book II</li>
</ul>
<h1><span class='add'>13. Honours</span></h1>
</header>
<blockquote class='gatha'>
<p><a class='ref kilde' id='kilde1971' href='#kilde1971'></a><a class='ref d-vp' id='d-vp220b2' href='#d-vp220b2'>D vp 220b2</a></p>
<p><a class='ref kilde' id='kilde1972' href='#kilde1972'></a><a class='ref d-vp' id='d-vp220b2-221' href='#d-vp220b2-221'>D vp 220b2-221</a><a class='ref vuv' id='vuv265' href='#vuv265'>Verse 265</a><a class='ref vvuv' id='vvuv13.1' href='#vvuv13.1'>Verse 13.1</a> || dre’u mo raṅ gi mṅal gyis daṅ ||<br>
’dam bu smyig ma ’bras bus daṅ ||<br>
chu śiṅ ’bras bus phuṅ pa ltar ||<br>
pho bśal bkur stis phuṅ bar ’gyur ||</p>
<p><a class='ref vuv' id='vuv266' href='#vuv266'>Verse 266</a><a class='ref vvuv' id='vvuv13.2' href='#vvuv13.2'>Verse 13.2</a>ji srid blun po mchod byas pa ||<br>
de srid rab tu brlag par ’gyur ||<br>
khyis pa’i dkar po’i cha ’grib ciṅ ||<br>
de yi spyi bo’aṅ ṅes par ñams ||</p>
<p><a class='ref vuv' id='vuv267' href='#vuv267'>Verse 267</a><a class='ref vvuv' id='vvuv13.3' href='#vvuv13.3'>Verse 13.3</a>ṅan pa rñed pa ’dod pa daṅ ||<br>
dge sloṅ ’khor ni ’dod pa daṅ ||<br>
gnas la ser sna byed pa dag ||<br>
rigs gźan dag gis mchod pa daṅ ||</p>
<p><a class='ref vuv' id='vuv268' href='#vuv268'>Verse 268</a><a class='ref vvuv' id='vvuv13.4' href='#vvuv13.4'>Verse 13.4</a>rab tu byuṅ daṅ khyim pa dag ||<br>
gaṅ yaṅ ruṅ bas bdag ’phrigs te||<br>
bya ba byas ruṅ ma byas ruṅ ||<br>
bdag dbaṅ phyug na re stes źes ||</p>
<p><a class='ref vuv' id='vuv269' href='#vuv269'>Verse 269</a><a class='ref vvuv' id='vvuv13.5' href='#vvuv13.5'>Verse 13.5</a>de ltar byis pa kun rtog na ||<br>
sems la ’dod chen ’phel bar ’gyur ||<br>
rñed pa’i thabs ni gźan yin la ||<br>
mya ṅan ’das gro’i gźan yin źes ||</p>
<p><a class='ref vuv' id='vuv270' href='#vuv270'>Verse 270</a><a class='ref vvuv' id='vvuv13.6' href='#vvuv13.6'>Verse 13.6</a>de ltar ci rigs śes nas su ||<br>
bkur sti dag la mi dga’ źiṅ ||<br>
dben pa rim gyis ’phel byed pa’i ||<br>
dge sloṅ saṅs rgyas ñan thos yin ||</p>
<p><a class='ref vuv' id='vuv271' href='#vuv271'>Verse 271</a><a class='ref vvuv' id='vvuv13.7' href='#vvuv13.7'>Verse 13.7</a>thams cad la ni mi rtsol źiṅ ||<br>
mi yis ’phrigs par ma gyur daṅ ||<br>
’tsho ba gźan la mi rten ciṅ ||<br>
chos la tshod pa bźin mi spyad ||</p>
<p><a class='ref vuv' id='vuv272' href='#vuv272'>Verse 272</a><a class='ref vvuv' id='vvuv13.8' href='#vvuv13.8'>Verse 13.8</a>raṅ gi rñed pa blaṅ bya źiṅ ||<br>
gźan gyil ni ’dod mi skyed ||<br>
dge sloṅ gźan gyi ’dod byed pas ||<br>
tiṅ ’dzin thob par mi ’gyur ro ||</p>
<p><a class='ref vuv' id='vuv273' href='#vuv273'>Verse 273</a><a class='ref vvuv' id='vvuv13.11' href='#vvuv13.11'>Verse 13.11</a>gal te bde bar ’tsho ’dod ciṅ ||<br>
dge sbyoṅ ’di la lta ’dod na ||<br>
dge ’dun gyis ni chos gos daṅ ||<br>
bza’ btuṅ byin par gyur na blaṅ ||</p>
<p><a class='ref vuv' id='vuv274' href='#vuv274'>Verse 274</a><a class='ref vvuv' id='vvuv13.9' href='#vvuv13.9'>Verse 13.9</a>gal te bde bar ’tsho ’dod ciṅ ||<br>
dge sbyoṅ ’di la lta ’dod na ||<br>
byi ba’i khuṅ nas sbrul lta bur ||<br>
gnas mal dag la bsten par gyis ||</p>
<p><a class='ref vuv' id='vuv275' href='#vuv275'>Verse 275</a><a class='ref vvuv' id='vvuv13.10' href='#vvuv13.10'>Verse 13.10</a>gal te bde bar ’tsho ’dod ciṅ ||<br>
dge sbyoṅ ’di la lta ’dod na ||<br>
ṅan ṅon tsam gyis chog śes śiṅ ||<br>
chos gcig po yaṅ bsgom par bya ||</p>
<p><a class='ref kilde' id='kilde1982' href='#kilde1982'></a><a class='ref d-vp' id='d-vp221a1-5' href='#d-vp221a1-5'>D vp 221a1-5</a></p>
<p><a class='ref vuv' id='vuv276' href='#vuv276'>Verse 276</a><a class='ref vvuv' id='vvuv13.12' href='#vvuv13.12'>Verse 13.12</a>gal te maṅ po mi śes śiṅ ||<br>
tshul khrims legs par mñam bźag na ||<br>
de śes pa dag ’tsho dag ciṅ ||<br>
sñom las med ces stod par byed ||</p>
<p><a class='ref vuv' id='vuv277' href='#vuv277'>Verse 277</a><a class='ref vvuv' id='vvuv13.13' href='#vvuv13.13'>Verse 13.13</a>gal te ’chi bdag ñams byed pa’i ||<br>
zag med rig pa gsum ldan na ||<br>
blun pos ci yaṅ mi śes źes ||<br>
bsams nas de la ’phya yaṅ sla ||</p>
<p><a class='ref vuv' id='vuv278' href='#vuv278'>Verse 278</a><a class='ref vvuv' id='vvuv13.14' href='#vvuv13.14'>Verse 13.14</a>gaṅ zag sdig pa’i chos can la ||<br>
gal te bza’ daṅ btuṅ ba yi ||<br>
rñed pa dag daṅ ldan gyur na ||<br>
de la de dag mchod pa byed ||</p>
<p><a class='ref vuv' id='vuv279' href='#vuv279'>Verse 279</a><a class='ref vvuv' id='vvuv13.15' href='#vvuv13.15'>Verse 13.15</a>mgo bregs ṅur smrig byis pa yi ||<br>
bza’ ba daṅ ni btuṅ ba daṅ ||<br>
gos daṅ mal cha rñed pa lta||<br>
dgra byed maṅ pa kho nar zad ||</p>
<p><a class='ref vuv' id='vuv280' href='#vuv280'>Verse 280</a><a class='ref vvuv' id='vvuv13.16' href='#vvuv13.16'>Verse 13.16</a>de ltar bkur sti ’jigs chen gyi ||<br>
skyon rnams khoṅ du chud byas sa ||<br>
’phrigs ñuṅ sems khral bskyuṅs nas su ||<br>
dran ldan dge sloṅ kun du rgyus ||</p>
<p><a class='ref vuv' id='vuv281' href='#vuv281'>Verse 281</a><a class='ref vvuv' id='vvuv13.17' href='#vvuv13.17'>Verse 13.17</a>kham gyi zas kyis sems źir mi ’gyur yaṅ ||<br>
’tsho ba ’di phyir mi bza’ mi bya ste||<br>
kha zas kyis ni lus dag gnas ’gyur ba ||<br>
de ltar rtogs la bsod sñoms dag la rgyus ||</p>
<p><a class='ref vuv' id='vuv282' href='#vuv282'>Verse 282</a><a class='ref vvuv' id='vvuv13.18' href='#vvuv13.18'>Verse 13.18</a>rigs kyis phyag byas mchod pa gaṅ yin ’di ||<br>
zug rṅu phra mo dbyuṅ bar dka’ ba ste ||<br>
mi yis bzod dka’ bkur sti gaṅ yin ’di ||<br>
’dam daṅ ’dra bar rab tu rtogs par gyis ||</p>
</blockquote>
<p class='endsection'>bkur sti’i tshoms te bcu gsum pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
