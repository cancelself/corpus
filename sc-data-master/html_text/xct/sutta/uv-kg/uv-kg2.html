<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg2' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>2. Desire</span></h1>
</header>
<blockquote class='gatha'>
<p><a class='ref kilde' id='kilde1727' href='#kilde1727'></a><a class='ref d-vp' id='d-vp210b6' href='#d-vp210b6'>D vp 210b6</a></p>
<p><a class='ref kilde' id='kilde1728' href='#kilde1728'></a><a class='ref d-vp' id='d-vp210b6-211a5' href='#d-vp210b6-211a5'>D vp 210b6-211a5</a><a class='ref vuv' id='vuv43' href='#vuv43'>Verse 43</a><a class='ref vvuv' id='vvuv2.1' href='#vvuv2.1'>Verse 2.1</a> || kun rtog las ni ’dod skyes pas ||<br>
’dod pa’i rtsa bar śes gyis te ||<br>
khyod ni kun rtog ma byed daṅ ||<br>
des na khyod la ’byuṅ mi ’gyur ||</p>
<p><a class='ref vuv' id='vuv44' href='#vuv44'>Verse 44</a><a class='ref vvuv' id='vvuv2.2' href='#vvuv2.2'>Verse 2.2</a>’dod pa rnams las mya ṅan skyes ||<br>
’dod pa rnams las ’jigs pa ’byuṅ ||<br>
’dod pa dag ni rnam spaṅs na ||<br>
mya ṅan med ciṅ ’jigs pa med ||</p>
<p><a class='ref vuv' id='vuv45' href='#vuv45'>Verse 45</a><a class='ref vvuv' id='vvuv2.3' href='#vvuv2.3'>Verse 2.3</a>dga’ ba rnams las mya ṅan skyes ||<br>
dga’ ba rnams las ’jigs pa ’byuṅ ||<br>
dga’ ba dag ni rnam spaṅs na ||<br>
mya ṅan med ciṅ ’jigs pa med ||</p>
<p><a class='ref vuv' id='vuv46' href='#vuv46'>Verse 46</a><a class='ref vvuv' id='vvuv2.4' href='#vvuv2.4'>Verse 2.4</a>’dod dga’i rnam smin sdug bsṅal te ||<br>
daṅ po mṅar la ’bras bu tsha ||<br>
me sgron lag nas ma bor ba ||<br>
mjug tu byis pa sreg byed bźin ||</p>
<p><a class='ref vuv' id='vuv47' href='#vuv47'>Verse 47</a><a class='ref vvuv' id='vvuv2.5' href='#vvuv2.5'>Verse 2.5</a>nor bu’i rna cha bu daṅ bu mo la ||<br>
yoṅs su chags sems gaṅ yin la ltos na ||<br>
lcags śiṅ gres ma las byas chiṅ ma gaṅ ||<br>
de dag dam po min źes ’phags pa gsuṅ ||</p>
<p><a class='ref vuv' id='vuv48' href='#vuv48'>Verse 48</a><a class='ref vvuv' id='vvuv2.6' href='#vvuv2.6'>Verse 2.6</a>’dod pa’i chiṅ ma gaṅ yin de lhod kyaṅ ||<br>
rab tu dgrol bar dka’ źes ’phags pa gsuṅ ||<br>
brtan rnams ’dod pa’i bde la mi lta bar ||<br>
de dag gtubs nas myur du ’gro bar byed ||</p>
<p><a class='ref vuv' id='vuv49' href='#vuv49'>Verse 49</a><a class='ref vvuv' id='vvuv2.7' href='#vvuv2.7'>Verse 2.7</a>’jig rten sna tshogs gaṅ de ’dod min gyi ||<br>
skyes bu’i kun rtog ’dod chags ’dod pa yin ||<br>
’jig rten sna tshogs de bźin gnas kyaṅ ni ||<br>
’on kyaṅ brten rnams ’di la ’dun pa ’dul ||</p>
<p><a class='ref vuv' id='vuv50' href='#vuv50'>Verse 50</a><a class='ref vvuv' id='vvuv2.8' href='#vvuv2.8'>Verse 2.8</a>mi rnams la ni rtag pa’i ’dod pa med ||<br>
’dod can gaṅ la chags demi rtag pas ||<br>
yaṅ srid med phyir sems kyis rab spoṅs la ||<br>
’chi ba’i gnas mi ’gyur bar byos śes gsuṅs ||</p>
<p><a class='ref vuv' id='vuv51' href='#vuv51'>Verse 51</a><a class='ref vvuv' id='vvuv2.9' href='#vvuv2.9'>Verse 2.9</a>’dun pa skyes śiṅ zad par mi byed dam ||<br>
sems la skyon med pa daṅ dran pa daṅ ||<br>
’dod pa rnams la so sor ma chags gaṅ ||<br>
de ni goṅ du ’pho pa yin źes gsuṅs ||</p>
<p><a class='ref vuv' id='vuv52' href='#vuv52'>Verse 52</a><a class='ref vvuv' id='vvuv2.10' href='#vvuv2.10'>Verse 2.10</a>mgar ba yis ni dṅul bźin du ||<br>
blo gros ldan pas rim pa bźin ||<br>
skad cig skad cig cuṅ zad tsam ||<br>
raṅ gi dri ma bsal bar bya ||</p>
<p><a class='ref kilde' id='kilde1738' href='#kilde1738'></a><a class='ref d-vp' id='d-vp211a5-b4' href='#d-vp211a5-b4'>D vp 211a5-b4</a><a class='ref vuv' id='vuv53' href='#vuv53'>Verse 53</a><a class='ref vvuv' id='vvuv2.11' href='#vvuv2.11'>Verse 2.11</a> lham mkhan gyis ni ko ba dag ||<br>
yoṅs su sbyaṅs nas lham byed ltar ||<br>
’dod pa gaṅ daṅ gaṅ spaṅs pa ||<br>
de de bde ba phun sum ldan ||</p>
<p><a class='ref vuv' id='vuv54' href='#vuv54'>Verse 54</a><a class='ref vvuv' id='vvuv2.12' href='#vvuv2.12'>Verse 2.12</a>gal te bde ba kun ’dod na ||<br>
’dod pa thams cad yoṅs su spoṅs ||<br>
’dod pa thams cad yoṅs spaṅs pas ||<br>
mchog tu bde ba thob par ’gyur ||</p>
<p><a class='ref vuv' id='vuv55' href='#vuv55'>Verse 55</a><a class='ref vvuv' id='vvuv2.13' href='#vvuv2.13'>Verse 2.13</a>ji srid ’dod pa’i rjes ’braṅ ba ||<br>
de srid bar du ṅoms mi ’gyur ||<br>
de las gaṅ dag śes rab kyis ||<br>
ldog byed de dag tshim pa thob ||</p>
<p><a class='ref vuv' id='vuv56' href='#vuv56'>Verse 56</a><a class='ref vvuv' id='vvuv2.14' href='#vvuv2.14'>Verse 2.14</a>’dod pas ṅoms par mi ’gyur bas ||<br>
śes rab kyis ni ṅoms pa skyid ||<br>
śes rab kyis ni ṅoms pa’i mi ||<br>
srid pa’i dbaṅ du mi ’gyur ro ||</p>
<p><a class='ref vuv' id='vuv57' href='#vuv57'>Verse 57</a><a class='ref vvuv' id='vvuv2.15' href='#vvuv2.15'>Verse 2.15</a>’dod la chags pa’i mi gaṅ yin||<br>
de dag kye ma chos min dga’ ||<br>
chuṅ zad gson por ’dug pa na ||<br>
bar chad mthoṅ bar mi ’gyur ro ||</p>
<p><a class='ref vuv' id='vuv58' href='#vuv58'>Verse 58</a><a class='ref vvuv' id='vvuv2.16' href='#vvuv2.16'>Verse 2.16</a>blo ṅan loṅs spyod kyis bcom pas ||<br>
pha rol tshol bar mi byed ciṅ ||<br>
bsam brlag ’dod la sred pa yis ||<br>
bdag daṅ gźan yaṅ phuṅ bar byed ||</p>
<p><a class='ref vuv' id='vuv59' href='#vuv59'>Verse 59</a><a class='ref vvuv' id='vvuv2.17' href='#vvuv2.17'>Verse 2.17</a>kar śa pa na’i char bab kyaṅ ||<br>
’dod pa rnams kyis ṅoms mi ’gyur ||<br>
’dod pa mnog chuṅ ñes maṅ bar ||<br>
mkhas pa rnams kyis khoṅ du chud ||</p>
<p><a class='ref vuv' id='vuv60' href='#vuv60'>Verse 60</a><a class='ref vvuv' id='vvuv2.18' href='#vvuv2.18'>Verse 2.18</a>lha yi ’dod pa rnams la yaṅ ||<br>
lhag par dga’ bar mi ’gyur te ||<br>
rdzogs saṅs rgyas daṅ ñan thos rnams ||<br>
sred pa zad pas dgyes par ’gyur ||</p>
<p><a class='ref vuv' id='vuv61' href='#vuv61'>Verse 61</a><a class='ref vvuv' id='vvuv2.19' href='#vvuv2.19'>Verse 2.19</a>gaṅs can daṅ ni mñam pa yi ||<br>
gser gyi ri bo yod gyur kyaṅ ||<br>
nor des gcig kyaṅ mi tshim par ||<br>
rtogs par gyis la legs par spyod ||</p>
<p><a class='ref vuv' id='vuv62' href='#vuv62'>Verse 62</a><a class='ref vvuv' id='vvuv2.20' href='#vvuv2.20'>Verse 2.20</a>gaṅ dag sdug bsṅal de yi rgyu śes pa ||<br>
de dag nam yaṅ ’dod la dga’ mi ’gyur ||<br>
’jig rten dag na zug rṅa’i rgyur śes nas ||<br>
de dag gdul phyir bstan pa slob par byed ||</p>
</blockquote>
<p class='endsection'>’dod pa’i tshoms te gñis pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
