<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg22' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>22. The Hearer</span></h1>
</header>
<blockquote class='gatha'>
<p><a class='ref kilde' id='kilde2182' href='#kilde2182'></a><a class='ref d-vp' id='d-vp228a6' href='#d-vp228a6'>D vp 228a6</a></p>
<p><a class='ref kilde' id='kilde2183' href='#kilde2183'></a><a class='ref d-vp' id='d-vp228a6-b4' href='#d-vp228a6-b4'>D vp 228a6-b4</a><a class='ref vuv' id='vuv448' href='#vuv448'>Verse 448</a><a class='ref vvuv' id='vvuv22.1' href='#vvuv22.1'>Verse 22.1</a> || legs par thos daṅ legs spyod daṅ ||<br>
khyim nas legs par byuṅ ba daṅ ||<br>
spoṅ bar byed pas rab bskor ciṅ ||<br>
dge sbyoṅ gi ni rjes ’thun legs ||</p>
<p><a class='ref vuv' id='vuv449' href='#vuv449'>Verse 449</a><a class='ref vvuv' id='vvuv22.2' href='#vvuv22.2'>Verse 22.2</a>byis pa mi mkhas pa dag ni ||<br>
’chi ba med pa lta bur spyod ||<br>
mkhas pa dam pa’i chos dag la ||<br>
mtshan mo’i nad pa bźin du byed ||</p>
<p><a class='ref vuv' id='vuv450' href='#vuv450'>Verse 450</a><a class='ref vvuv' id='vvuv22.3' href='#vvuv22.3'>Verse 22.3</a>ji ltar khyim ni legs g-yogs pa ||<br>
mun pas khebs pa’i naṅ źugs na ||<br>
gzugs rnams yod par gyur kyaṅ ni ||<br>
mig ldan bźin du mi mthoṅ ba ||</p>
<p><a class='ref vuv' id='vuv451' href='#vuv451'>Verse 451</a><a class='ref vvuv' id='vvuv22.4' href='#vvuv22.4'>Verse 22.4</a>de bźin ’di na rigs skyes pa’i ||<br>
mi ni blo gros ldan gyur kyaṅ ||<br>
sdig pa daṅ ni dge ba’i chos ||<br>
ma thos par du śes mi ’gyur ||</p>
<p><a class='ref vuv' id='vuv452' href='#vuv452'>Verse 452</a><a class='ref vvuv' id='vvuv22.5' href='#vvuv22.5'>Verse 22.5</a>mig ldan mar me yod pa yis ||<br>
gzugs rnams mthoṅ ba ji lta bar ||<br>
de bźin dge daṅ sdig pa’i chos ||<br>
chos pas rnam par śes par ’gyur ||</p>
<p><a class='ref vuv' id='vuv453' href='#vuv453'>Verse 453</a><a class='ref vvuv' id='vvuv22.6' href='#vvuv22.6'>Verse 22.6</a>thos pas chos rnams rnam par śes ||<br>
thos pas sdig las ldog par ’gyur ||<br>
thos pas don med spoṅ bar byed ||<br>
thos pas mya ṅan ’das pa ’thob ||</p>
<p><a class='ref vuv' id='vuv454' href='#vuv454'>Verse 454</a><a class='ref vvuv' id='vvuv22.7' href='#vvuv22.7'>Verse 22.7</a>gal te thos pa maṅ gyur kyaṅ ||<br>
tshul khrims legs par mi sdom na ||<br>
de ni tshul khrims phyir smad ciṅ ||<br>
de yi thos pa phun sum min ||</p>
<p><a class='ref vuv' id='vuv455' href='#vuv455'>Verse 455</a><a class='ref vvuv' id='vvuv22.8' href='#vvuv22.8'>Verse 22.8</a>gal te thos pa ñuṅ gyur kyaṅ ||<br>
tshul khrims legs par sdom byed na ||<br>
de ni tshul khrims phyir bsṅags śiṅ ||<br>
de yi thos pa phun sum ’gyur ||</p>
<p><a class='ref vuv' id='vuv456' href='#vuv456'>Verse 456</a><a class='ref vvuv' id='vvuv22.9' href='#vvuv22.9'>Verse 22.9</a>gaṅ źig thos pa ñuṅ ba daṅ ||<br>
tshul khrims legs par mi sdom pa ||<br>
de ni gñi ga’i phyir smad ciṅ ||<br>
de yis brtul źugs phun sum min ||</p>
<p><a class='ref vuv' id='vuv457' href='#vuv457'>Verse 457</a><a class='ref vvuv' id='vvuv22.10' href='#vvuv22.10'>Verse 22.10</a>gaṅ źig maṅ du thos pa daṅ ||<br>
tshul khrims legs par sdom byed pa ||<br>
de ni gñi ga’i phyir bsṅags śiṅ ||<br>
de yis brtul źugs phun sum ’gyur ||</p>
<p><a class='ref kilde' id='kilde2193' href='#kilde2193'></a><a class='ref d-vp' id='d-vp228b4-229a3' href='#d-vp228b4-229a3'>D vp 228b4-229a3</a><a class='ref vuv' id='vuv458' href='#vuv458'>Verse 458</a><a class='ref vvuv' id='vvuv22.11' href='#vvuv22.11'>Verse 22.11</a> thos pa maṅ źiṅ chos ’dzin daṅ ||<br>
śes rab ldan źiṅ mñam bźag pa ||<br>
de dag sus kyaṅ smad ’os min ||<br>
’dzam bu’i gliṅ gi gser rgyan bźin ||</p>
<p><a class='ref vuv' id='vuv459' href='#vuv459'>Verse 459</a><a class='ref vvuv' id='vvuv22.12' href='#vvuv22.12'>Verse 22.12</a>gaṅ źig gzugs kyis rjes dpog ciṅ ||<br>
ṅa la sgra yis ’jal byed pa ||<br>
’dun pa’i ’dod chags ldan pa yi ||<br>
skye bo de yis ṅa mi śes ||</p>
<p><a class='ref vuv' id='vuv460' href='#vuv460'>Verse 460</a><a class='ref vvuv' id='vvuv22.14' href='#vvuv22.14'>Verse 22.14</a>gal te naṅ ni rnam śes śiṅ ||<br>
phyi rol mthoṅ bar ma gyur na ||<br>
naṅ gi ’bras bu mthoṅ ba gaṅ ||<br>
de ni sgra yis draṅ du ruṅ ||</p>
<p><a class='ref vuv' id='vuv461' href='#vuv461'>Verse 461</a><a class='ref vvuv' id='vvuv22.13' href='#vvuv22.13'>Verse 22.13</a>gal te phyi rol mthoṅ gyur ciṅ ||<br>
naṅ ni śes par ma gyur na ||<br>
phyi rol ’bras bu mthoṅ ba gaṅ ||<br>
de ni sgra yis draṅ du ruṅ ||</p>
<p><a class='ref vuv' id='vuv462' href='#vuv462'>Verse 462</a><a class='ref vvuv' id='vvuv22.15' href='#vvuv22.15'>Verse 22.15</a>gal te naṅ yaṅ mi śes śiṅ ||<br>
phyi rol mthoṅ bar ma gyur na ||<br>
byis pa kun nas bsgribs pa dag ||<br>
de ni sgra yis draṅ du ruṅ ||</p>
<p><a class='ref vuv' id='vuv463' href='#vuv463'>Verse 463</a><a class='ref vvuv' id='vvuv22.16' href='#vvuv22.16'>Verse 22.16</a>gal te naṅ ni rnam śes śiṅ ||<br>
phyi rol dag kyaṅ mthoṅ gyur pa ||<br>
bstan pa ṅes ’byuṅ śes rab can ||<br>
de ni sgra yis draṅ du ruṅ ||</p>
<p><a class='ref vuv' id='vuv464' href='#vuv464'>Verse 464</a><a class='ref vvuv' id='vvuv22.17' href='#vvuv22.17'>Verse 22.17</a>rna bas phal chen thos pa daṅ ||<br>
mig gis maṅ po mthoṅ na yaṅ ||<br>
bstan pa mthoṅ thos de kun gyis ||<br>
yid ches bya ba’i mi rigs so ||</p>
<p><a class='ref vuv' id='vuv465' href='#vuv465'>Verse 465</a><a class='ref vvuv' id='vvuv22.18' href='#vvuv22.18'>Verse 22.18</a>legs gsuṅs thos pa sñiṅ por śes pa daṅ ||<br>
tiṅ ṅe ’dzin dag sñiṅ por śes gyur kyaṅ ||<br>
gaṅ źig bag med rlaṅ por byed pa de’i ||<br>
thos daṅ śes pa don chen mi ’gyur ro ||</p>
<p><a class='ref vuv' id='vuv466' href='#vuv466'>Verse 466</a><a class='ref vvuv' id='vvuv22.19' href='#vvuv22.19'>Verse 22.19</a>gaṅ źig ’phags pas bstan pa’i chos dga’ źiṅ ||<br>
de bźi lus daṅ ṅag gis spyod byed pa ||<br>
de dag bzod ldan ’grogs dga’ dbaṅ po bsdams ||<br>
thos daṅ śes pa’i pha rol phyin pa ’thob ||</p>
</blockquote>
<p class='endsection'>thos pa’i tshoms te ñi śu gñis pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
