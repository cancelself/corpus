<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg33' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>33. The Brāhmana</span></h1>
</header>
<blockquote class='gatha'>
<p><a class='ref kilde' id='kilde2701' href='#kilde2701'></a><a class='ref d-vp' id='d-vp249b1' href='#d-vp249b1'>D vp 249b1</a></p>
<p><a class='ref kilde' id='kilde2702' href='#kilde2702'></a><a class='ref d-vp' id='d-vp249b1-250a1' href='#d-vp249b1-250a1'>D vp 249b1-250a1</a><a class='ref vuv' id='vuv905' href='#vuv905'>Verse 905</a><a class='ref vvuv' id='vvuv33.2' href='#vvuv33.2'>Verse 33.2</a> || gaṅ źig brgyan kyaṅ chos spyod dul ba daṅ ||<br>
źi źiṅ yaṅ dag sdom la tshaṅs par spyod ||<br>
’byuṅ po ku la chad pas mi gcod de ||<br>
bram ze dge sbyoṅ de yin dge sloṅ de ||</p>
<p><a class='ref vuv' id='vuv906' href='#vuv906'>Verse 906</a><a class='ref vvuv' id='vvuv33.1' href='#vvuv33.1'>Verse 33.1</a>gcer bur spyod pas ma yin ral pas ma yin rdzab kyis min ||<br>
kha zas mi za ba yis ma yin thaṅ la ñal ba ’am ||<br>
rdul daṅ dri mas ma yin cog pur ’dug la ’bad pa yis ||<br>
mi rnams dag par mi ’gyur som ñi rnams las rgal mi ’gyur ||</p>
<p><a class='ref vuv' id='vuv907' href='#vuv907'>Verse 907</a><a class='ref vvuv' id='vvuv33.3' href='#vvuv33.3'>Verse 33.3</a>dge sbyoṅ bram ze gaṅ yaṅ ruṅ ||<br>
de dag ñid la chags byed pa ||<br>
zag pa zad pa ma thob par ||<br>
bar mdor ni rnam par ñams ||<br>
(dge sbyoṅ bram ze gaṅ yaṅ ruṅ ||<br>
de dag ñid la chags byed pa ||<br>
tshor ba zad pa ma thob par ||<br>
bar ma dor ni rnam par ñams ||)</p>
<p><a class='ref vuv' id='vuv908' href='#vuv908'>Verse 908</a><a class='ref vvuv' id='vvuv33.4' href='#vvuv33.4'>Verse 33.4</a>dge sbyoṅ bram ze gaṅ yaṅ ruṅ ||<br>
de dag ñid la chags byed ciṅ ||<br>
byis pa mtha’ gcig la lta ba ||<br>
bar ma dor ni rnam par ñams ||<br>
(dge sbyoṅ bram ze gaṅ yaṅ ruṅ ||<br>
de dag ñid la chags byed pa ||<br>
byis pa’i skye bo blo ṅan rnams ||<br>
bar ma dor ni rnam par ñams ||)</p>
<p><a class='ref vuv' id='vuv909' href='#vuv909'>Verse 909</a><a class='ref vvuv' id='vvuv33.5' href='#vvuv33.5'>Verse 33.5</a>dge sbyoṅ bram ze gaṅ yaṅ ruṅ ||<br>
de dag ñid la chags byed pa ||<br>
go ’phaṅ dam pa ma thob par ||<br>
bar ma dor ni rnam par ñams ||</p>
<p><a class='ref vuv' id='vuv910' href='#vuv910'>Verse 910</a><a class='ref vvuv' id='vvuv33.6' href='#vvuv33.6'>Verse 33.6</a>blo ṅan khyod kyi ral pa ci ||<br>
khyod kyi g-yaṅ gźi gyon pa ci ||<br>
khyod naṅ thibs por ’dug bźin du ||<br>
phyi rol legs par byi dor byed ||</p>
<p><a class='ref vuv' id='vuv911' href='#vuv911'>Verse 911</a><a class='ref vvuv' id='vvuv33.6A' href='#vvuv33.6A'>Verse 33.6A</a>blo ṅan khyod kyi ral pa ni ||<br>
khyod kyi g-yaṅ gźi gyon pa ci ||<br>
khyod naṅ dri ma ldan bźin du ||<br>
phyi rol legs par byi dor byed ||</p>
<p><a class='ref vuv' id='vuv912' href='#vuv912'>Verse 912</a><a class='ref vvuv' id='vvuv33.7' href='#vvuv33.7'>Verse 33.7</a>rigs kyis bram zer ’gyur ma yin ||<br>
ral pas ma yin rus kyis min ||<br>
gaṅ źig bden pa’i chos ldan pa ||<br>
gtsaṅ ma de yin bram ze yin ||</p>
<p><a class='ref vuv' id='vuv913' href='#vuv913'>Verse 913</a><a class='ref vvuv' id='vvuv33.8' href='#vvuv33.8'>Verse 33.8</a>rigs kyis bram zer ’gyur ma yin ||<br>
ral pas ma yin rus kyis min ||<br>
gaṅ źig sdig pa che chuṅ rnams ||<br>
thams cad spoṅ bar byed pa dag ||<br>
sdig pa rnams ni spaṅs phyir de ||<br>
bram ze yin źes ṅes par brjod ||</p>
<p><a class='ref vuv' id='vuv914' href='#vuv914'>Verse 914</a><a class='ref vvuv' id='vvuv33.9' href='#vvuv33.9'>Verse 33.9</a>mgo bo bregs tsam dge sbyoṅ min ||<br>
oṁ źes zer ba bram ze min ||<br>
gaṅ źig dge ba’i chos ldan pa ||<br>
gtsaṅ ma de yin bram ze de ||</p>
<p><a class='ref vuv' id='vuv915' href='#vuv915'>Verse 915</a><a class='ref vvuv' id='vvuv33.10' href='#vvuv33.10'>Verse 33.10</a>mgo bo bregs tsam dge sbyoṅ min ||<br>
oṁ źes zer ba bram ze min ||<br>
gaṅ źig sdig pa che chuṅ rnams ||<br>
thams cad spoṅ bar byed pa dag ||<br>
sdig pa rnams ni spaṅs phyir de ||<br>
dge sbyoṅ bram ze de yin no ||</p>
<p><a class='ref kilde' id='kilde2713' href='#kilde2713'></a><a class='ref d-vp' id='d-vp250a2-250' href='#d-vp250a2-250'>D vp 250a2-250</a><a class='ref vuv' id='vuv916' href='#vuv916'>Verse 916</a><a class='ref vvuv' id='vvuv33.11ab10cdef' href='#vvuv33.11ab10cdef'>Verse 33.11ab10cdef</a> skye bo phal cher ’dir ’khru ba ||<br>
chu yis dag par mi ’gyur te ||<br>
gaṅ źig sdig pa che chuṅ rnams ||<br>
thams cad spoṅ bar byed pa dag ||<br>
sdig pa rnams ni spaṅs phyir de ||<br>
dge sbyoṅ bram ze de yin no ||</p>
<p><a class='ref vuv' id='vuv917' href='#vuv917'>Verse 917</a><a class='ref vvuv' id='vvuv33.12' href='#vvuv33.12'>Verse 33.12</a>gaṅ źig sdig chos rab spaṅs śiṅ ||<br>
rtag tu dran ldan spyod byed pa ||<br>
kun sbyor zad pa’i saṅs rgyas de ||<br>
’jig rten dag na bram ze yin ||</p>
<p><a class='ref vuv' id='vuv918' href='#vuv918'>Verse 918</a><a class='ref vvuv' id='vvuv33.13' href='#vvuv33.13'>Verse 33.13</a>bram ze gaṅ źig sdig pa’i chos spaṅs śiṅ ||<br>
bdag ñid tshul ’chos med ciṅ rñog med gnas ||<br>
rig byed mthar phyin tshaṅs par spyod pa spyad ||<br>
dus su smra byed de ni tshaṅs pa smra ||</p>
<p><a class='ref vuv' id='vuv919' href='#vuv919'>Verse 919</a><a class='ref vvuv' id='vvuv33.14' href='#vvuv33.14'>Verse 33.14</a>gaṅ źig sgyu la mi gnas ṅa rgyal med ||<br>
gaṅ źig chags med bdag med re ba med ||<br>
’khrug bcom bdag ñid mya ṅan ’das phyogs de ||<br>
bram ze dge sbyoṅ de yin dge sloṅ de ||</p>
<p><a class='ref vuv' id='vuv920' href='#vuv920'>Verse 920</a><a class='ref vvuv' id='vvuv33.15' href='#vvuv33.15'>Verse 33.15</a>gaṅ źig ma yi mṅal skyes nas ||<br>
gal te ’dzin pa daṅ bcas na ||<br>
de miṅ bu źes smra bar bstan ||<br>
bram ze yin par ṅa mi smra ||<br>
yoṅs su ’dzin med len med de ||<br>
bram ze yin par ṅas gsuṅs so ||</p>
<p><a class='ref vuv' id='vuv921' href='#vuv921'>Verse 921</a><a class='ref vvuv' id='vvuv33.16' href='#vvuv33.16'>Verse 33.16</a>gaṅ źig lus daṅ ṅag daṅ ni ||<br>
yid kyis ñes byas mi byed ciṅ ||<br>
gaṅ źig gnas gsum legs bsdams te ||<br>
bram ze yin par ṅas gsuṅs so ||</p>
<p><a class='ref vuv' id='vuv922' href='#vuv922'>Verse 922</a><a class='ref vvuv' id='vvuv33.17' href='#vvuv33.17'>Verse 33.17</a>gaṅ gi tshig ṅag mi rtsub ciṅ ||<br>
go byed yid ’oṅ smra ba daṅ ||<br>
gaṅ gis ñon moṅs mi skyed de ||<br>
bram ze yin par ṅas gsuṅs so ||</p>
<p><a class='ref vuv' id='vuv923' href='#vuv923'>Verse 923</a><a class='ref vvuv' id='vvuv33.18' href='#vvuv33.18'>Verse 33.18</a>gaṅ źig gsod ’chiṅ gśe ba daṅ ||<br>
sdaṅ ba’i mi la bzod byed de ||<br>
bzod pa’i brtul źugs stobs tshogs can ||<br>
bram ze yin par ṅas gsuṅs so ||</p>
<p><a class='ref vuv' id='vuv924' href='#vuv924'>Verse 924</a><a class='ref vvuv' id='vvuv33.19' href='#vvuv33.19'>Verse 33.19</a>khro ba med ciṅ tshul khrims can ||<br>
brtul źugs ldan źiṅ sems khral med ||<br>
dul źiṅ lus mthar gas pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv925' href='#vuv925'>Verse 925</a><a class='ref vvuv' id='vvuv33.20' href='#vvuv33.20'>Verse 33.20</a>gaṅ źig rab byuṅ khyim pa daṅ ||<br>
de bźin gñis kar mi ’dre źiṅ ||<br>
’dod chuṅ khyim nas ma byuṅ de ||<br>
bram ze yin par ṅas gsuṅs so ||</p>
<p><a class='ref kilde' id='kilde2723' href='#kilde2723'></a><a class='ref d-vp' id='d-vp250b1-251' href='#d-vp250b1-251'>D vp 250b1-251</a><a class='ref vuv' id='vuv926' href='#vuv926'>Verse 926</a><a class='ref vvuv' id='vvuv33.21' href='#vvuv33.21'>Verse 33.21</a> ma ’oṅs pa la mṅon mi dga’ ||<br>
’das pa rnams la gduṅ med pa ||<br>
’khrig pa’i sbyor bral g-yul rgyal de ||<br>
bram ze yin par ṅas gsuṅs so ||</p>
<p><a class='ref vuv' id='vuv927' href='#vuv927'>Verse 927</a><a class='ref vvuv' id='vvuv33.22' href='#vvuv33.22'>Verse 33.22</a>ma ’oṅs pa la mṅon mi dga’ ||<br>
’das la rdul med bral źiṅ ||<br>
źi ba mya ṅan med ba de ||<br>
bram ze yin par ṅas gsuṅs so ||</p>
<p><a class='ref vuv' id='vuv928' href='#vuv928'>Verse 928</a><a class='ref vvuv' id='vvuv33.23' href='#vvuv33.23'>Verse 33.23</a>gaṅ źig ’dod chuṅ gźan mi gso ||<br>
dul źiṅ sñiṅ por rab gnas la ||<br>
zag zad skyon rnams bsal ba de ||<br>
bram ze yin par ṅas gsuṅs so ||</p>
<p><a class='ref vuv' id='vuv929' href='#vuv929'>Verse 929</a><a class='ref vvuv' id='vvuv33.24' href='#vvuv33.24'>Verse 33.24</a>gaṅ źig pha rol tshu rol daṅ ||<br>
pha rol tshu rol gñis med ciṅ ||<br>
chos rnams kun gyi mthar phyin te ||<br>
bram ze yin par ṅas gsuṅs so ||</p>
<p><a class='ref vuv' id='vuv930' href='#vuv930'>Verse 930</a><a class='ref vvuv' id='vvuv33.26' href='#vvuv33.26'>Verse 33.26</a>gaṅ źig pha rol tshu rol daṅ ||<br>
pha rol tshu rol gñis med ciṅ ||<br>
gaṅ źig gnas gsum ma chags de ||<br>
bram za yin par ṅas gsuṅs so ||</p>
<p><a class='ref vuv' id='vuv931' href='#vuv931'>Verse 931</a><a class='ref vvuv' id='vvuv33.25' href='#vvuv33.25'>Verse 33.25</a>gaṅ źig thuṅ daṅ riṅ ba daṅ ||<br>
phra sgrom dge daṅ mi dge daṅ ||<br>
’jig rten cuṅ zad mi len de ||<br>
bram ze yin par ṅas gsuṅs so ||</p>
<p><a class='ref vuv' id='vuv932' href='#vuv932'>Verse 932</a><a class='ref vvuv' id='vvuv33.27' href='#vvuv33.27'>Verse 33.27</a>gaṅ źig ’di ñid rab śes śiṅ ||<br>
raṅ gi sdug bsṅal zad pa daṅ ||<br>
’dod chags bral źiṅ mi ldan de ||<br>
bram ze yin par ṅas gsuṅs so ||</p>
<p><a class='ref vuv' id='vuv933' href='#vuv933'>Verse 933</a><a class='ref vvuv' id='vvuv33.28' href='#vvuv33.28'>Verse 33.28</a>gaṅ źig dge dag sdig pa daṅ ||<br>
gñi ga yis kyaṅ mi gos pa ||<br>
gos med rdul bram źi ba de ||<br>
bram ze yin par ṅas gsuṅs so ||</p>
<p><a class='ref vuv' id='vuv934' href='#vuv934'>Verse 934</a><a class='ref vvuv' id='vvuv33.29' href='#vvuv33.29'>Verse 33.29</a>gaṅ źig dge daṅ sdig pa’i las ||<br>
chags gaṅ yin de rab ’das śiṅ ||<br>
chags las rab ’das rnam bral de ||<br>
bram ze yin par ṅas gsuṅs so ||</p>
<p><a class='ref vuv' id='vuv935' href='#vuv935'>Verse 935</a><a class='ref vvuv' id='vvuv33.29A' href='#vvuv33.29A'>Verse 33.29A</a>gaṅ źig sṅon daṅ phyi ma daṅ ||<br>
dbus kyaṅ yod pa ma yin pa ||<br>
rdul bral ’chiṅ ba las grol de ||<br>
bram ze yin par ṅas gsuṅs so ||</p>
<p><a class='ref vuv' id='vuv936' href='#vuv936'>Verse 936</a><a class='ref vvuv' id='vvuv33.31' href='#vvuv33.31'>Verse 33.31</a>pad ma’i ’dab la chu ltar daṅ ||<br>
smyuṅ bu’i rtse la yuṅs kar ltar ||<br>
gaṅ źig sdig la mi gnas de ||<br>
bram ze yin par ṅas gsuṅs ||</p>
<p><a class='ref vuv' id='vuv937' href='#vuv937'>Verse 937</a><a class='ref vvuv' id='vvuv33.30' href='#vvuv33.30'>Verse 33.30</a>pad ma’i ’dab la chu ltar daṅ ||<br>
smyuṅ bu’i rtse la yuṅs kar ltar ||<br>
gaṅ źig ’dod la mi gnas de ||<br>
bram ze yin par ṅas gsuṅs so ||<br>
(pad ma’i ’dab la chu ltar daṅ ||<br>
smyuṅ bu’i rtse la yuṅs kar ltar ||<br>
srid la dga’ ba yoṅs spaṅs de ||<br>
bram ze yin par ṅas gsuṅs so ||)</p>
<p><a class='ref kilde' id='kilde2734' href='#kilde2734'></a><a class='ref d-vp' id='d-vp251a1-251' href='#d-vp251a1-251'>D vp 251a1-251</a></p>
<p><a class='ref vuv' id='vuv938' href='#vuv938'>Verse 938</a><a class='ref vvuv' id='vvuv33.31B' href='#vvuv33.31B'>Verse 33.31B</a>zla ba dag ciṅ dri med la ||<br>
skyon bral rab tu daṅ ba ltar ||<br>
gaṅ źig sdig pas mi gas de ||<br>
bram ze yin par ṅas gsuṅs so ||</p>
<p><a class='ref vuv' id='vuv939' href='#vuv939'>Verse 939</a><a class='ref vvuv' id='vvuv33.31A' href='#vvuv33.31A'>Verse 33.31A</a>zla ba dag ciṅ dri med la ||<br>
skyon bral rab tu daṅ bltar ||<br>
gaṅ źig ’dod pas mi gos de ||<br>
bram ze yin par ṅas gsuṅs so ||</p>
<p><a class='ref vuv' id='vuv940' href='#vuv940'>Verse 940</a><a class='ref vvuv' id='vvuv33.31C' href='#vvuv33.31C'>Verse 33.31C</a>zla ba dag ciṅ dri med la ||<br>
skyon bral rab tu daṅ bltar ||<br>
srid la dga’ ba yoṅs spaṅs de ||<br>
bram ze yin par ṅas gsuṅs so ||</p>
<p><a class='ref vuv' id='vuv941' href='#vuv941'>Verse 941</a><a class='ref vvuv' id='vvuv33.38' href='#vvuv33.38'>Verse 33.38</a>’dam rdzab kyis ni mkha’ ltar daṅ ||<br>
rdul gyis zla ba ji lta bar ||<br>
gaṅ źig sdig pas mi gos de ||<br>
bram ze yin par ṅas gsuṅs so ||</p>
<p><a class='ref vuv' id='vuv942' href='#vuv942'>Verse 942</a><a class='ref vvuv' id='vvuv33.37' href='#vvuv33.37'>Verse 33.37</a>’dam rdzas kyis ni mkhal ltar daṅ ||<br>
rdul gyis zla ba ji lta bar ||<br>
gaṅ źig ’dod pas mi gos te ||<br>
bram ze yin par ṅas gsuṅs so ||</p>
<p><a class='ref vuv' id='vuv943' href='#vuv943'>Verse 943</a><a class='ref vvuv' id='vvuv33.38A' href='#vvuv33.38A'>Verse 33.38A</a>’dam rdzab kyis ni mkha’ ltar daṅ ||<br>
rdul gyis zla ba ji lta bar ||<br>
srid la dga’ ba yoṅs spaṅs de ||<br>
bram ze yin par ṅas gsuṅs so ||</p>
<p><a class='ref vuv' id='vuv944' href='#vuv944'>Verse 944</a><a class='ref vvuv' id='vvuv33.32' href='#vvuv33.32'>Verse 33.32</a>gaṅ źig ’dug nas rdul bral ba ||<br>
sems śiṅ zag zad bya ba byas ||<br>
dul źiṅ yul mthar gnas pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv945' href='#vuv945'>Verse 945</a><a class='ref vvuv' id='vvuv33.33' href='#vvuv33.33'>Verse 33.33</a>śes rab zab ciṅ yid gźuṅs la ||<br>
lam daṅ lam min rnams la mkhas ||<br>
gaṅ źig don mchog rjes thob de ||<br>
bram ze yin par ṅas gsuṅs so ||</p>
<p><a class='ref vuv' id='vuv946' href='#vuv946'>Verse 946</a><a class='ref vvuv' id='vvuv33.34' href='#vvuv33.34'>Verse 33.34</a>mi ni gaṅ yaṅ ruṅ ba dag ||<br>
sloṅs mo tsam gyis ’tsho ba daṅ ||<br>
bdag med su la’aṅ gnod mi byed ||<br>
brtan ldan tshaṅs par spyod pa can ||<br>
kun śes spyad phyir chos ston de ||<br>
bram ze yin bar ṅas gsuṅs so ||</p>
<p><a class='ref vuv' id='vuv947' href='#vuv947'>Verse 947</a><a class='ref vvuv' id='vvuv33.35' href='#vvuv33.35'>Verse 33.35</a>gaṅ źig ’dod pa legs spaṅs śiṅ ||<br>
khyim med par ni rab byuṅ ste ||<br>
’dod pa’i zag pa yoṅs zad de ||<br>
bram ze yin par ṅas gsuṅs so ||</p>
<p><a class='ref vuv' id='vuv948' href='#vuv948'>Verse 948</a><a class='ref vvuv' id='vvuv33.36' href='#vvuv33.36'>Verse 33.36</a>’gro ba daṅ ni gnas pa yi ||<br>
’byuṅ po chad pas mi gcod ciṅ ||<br>
gsod med gsod du mi ’jug de ||<br>
bram ze yin par ṅas gsuṅs so ||</p>
<p><a class='ref vuv' id='vuv949' href='#vuv949'>Verse 949</a><a class='ref vvuv' id='vvuv33.39' href='#vvuv33.39'>Verse 33.39</a>gaṅ źig mi ’thun ’thun byed ciṅ ||<br>
chad pas gcod pa daṅ du len ||<br>
’byuṅ po rnams la brtse phan de ||<br>
bram ze yin par ṅas gsuṅs so ||</p>
<p><a class='ref vuv' id='vuv950' href='#vuv950'>Verse 950</a><a class='ref vvuv' id='vvuv33.40' href='#vvuv33.40'>Verse 33.40</a>smyuṅ bu’i rtse la yuṅs kar ltar ||<br>
gaṅ źig ’dod chags źe sdaṅ daṅ ||<br>
ṅa rgyal ’chab pa ’joms pa de ||<br>
bram ze yin par ṅas gsuṅs so ||</p>
<p><a class='ref kilde' id='kilde2748' href='#kilde2748'></a><a class='ref d-vp' id='d-vp251b1-252' href='#d-vp251b1-252'>D vp 251b1-252</a><a class='ref vuv' id='vuv951' href='#vuv951'>Verse 951</a> gaṅ źig sred pa’i rdzoṅ ’di daṅ ||<br>
’khor ba’i kluṅ las rab rgal ciṅ ||<br>
brgal nas pha rol ’gro bar sems ||</p>
<p><a class='ref vuv' id='vuv952' href='#vuv952'>Verse 952</a><a class='ref vvuv' id='vvuv33.41' href='#vvuv33.41'>Verse 33.41</a>yid ñid kyis ni mi bkri źiṅ ||<br>
gaṅ źig len pa las log de ||<br>
bram ze yin par ṅas gsuṅs so ||</p>
<p><a class='ref vuv' id='vuv953' href='#vuv953'>Verse 953</a><a class='ref vvuv' id='vvuv33.42' href='#vvuv33.42'>Verse 33.42</a>gaṅ źig ’jig rten ’di daṅ ni ||<br>
pha rol na yaṅ sred med ciṅ ||<br>
srid pa’i sred pa yoṅs zad de ||<br>
bram ze yin par ṅas gsuṅs so ||</p>
<p><a class='ref vuv' id='vuv954' href='#vuv954'>Verse 954</a><a class='ref vvuv' id='vvuv33.43' href='#vvuv33.43'>Verse 33.43</a>gaṅ źig ’jig rten ’di daṅ ni ||<br>
pha rol la yaṅs chags med ciṅ ||<br>
chags med rnam par bral bde ||<br>
bram ze yin par ṅas gsuṅs so ||</p>
<p><a class='ref vuv' id='vuv955' href='#vuv955'>Verse 955</a><a class='ref vvuv' id='vvuv33.44' href='#vvuv33.44'>Verse 33.44</a>dga’ daṅ mi dga’ spaṅs pa daṅ ||<br>
bsil bar ’gyur ciṅ zag pa med ||<br>
’jig rten kun zil gnon brtan de ||<br>
bram ze yin par ṅas gsuṅs so ||</p>
<p><a class='ref vuv' id='vuv956' href='#vuv956'>Verse 956</a><a class='ref vvuv' id='vvuv33.45' href='#vvuv33.45'>Verse 33.45</a>mi yi sbyor ba spaṅs nas su ||<br>
lha yi sbyor ba rab ’das śiṅ ||<br>
sbyor ba kun daṅ rnam bral de ||<br>
bram ze yin par gsuṅs so ||</p>
<p><a class='ref vuv' id='vuv957' href='#vuv957'>Verse 957</a><a class='ref vvuv' id='vvuv33.46abd' href='#vvuv33.46abd'>Verse 33.46abd</a>gaṅ źig lha daṅ dri za daṅ ||<br>
mi yi ’gro ba mi śes śiṅ ||<br>
źi ba ’gro ba mi śes de ||<br>
bram ze yin par ṅas gsuṅs so ||</p>
<p><a class='ref vuv' id='vuv958' href='#vuv958'>Verse 958</a><a class='ref vvuv' id='vvuv33.46cd' href='#vvuv33.46cd'>Verse 33.46cd</a>gaṅ gis chos rnams mi śes pa’am ||<br>
ma mthoṅ ba ni med gyur la ||<br>
śes bya mtha’ yas lta ba de ||<br>
bram ze yin par ṅas gsuṅs so ||</p>
<p><a class='ref vuv' id='vuv959' href='#vuv959'>Verse 959</a><a class='ref vvuv' id='vvuv33.47' href='#vvuv33.47'>Verse 33.47</a>gaṅ gis sṅon gyi gnas rtogs śiṅ ||<br>
mtho ris ṅan soṅ mthoṅ ba daṅ ||<br>
de nas skye ba zad thob pa’i ||<br>
thub pa mṅon śes la brtson pa ||<br>
sdug bsṅal tha mar rab śes de ||<br>
bram the yin par ṅas gsuṅs so ||</p>
<p><a class='ref vuv' id='vuv960' href='#vuv960'>Verse 960</a><a class='ref vvuv' id='vvuv33.47A' href='#vvuv33.47A'>Verse 33.47A</a>sems kyi ram grol śes pa daṅ ||<br>
’dod chags kun las grol ba daṅ ||<br>
rig pa gsum daṅ ldan pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv961' href='#vuv961'>Verse 961</a><a class='ref vvuv' id='vvuv33.48' href='#vvuv33.48'>Verse 33.48</a>gaṅ gis sems can ’chi ’pho daṅ ||<br>
skye ba thams cad rtogs gyur pa ||<br>
thogs med spyan ldan saṅs rgyas de ||<br>
bram ze yin par ṅas gsuṅs so ||</p>
<p><a class='ref vuv' id='vuv962' href='#vuv962'>Verse 962</a><a class='ref vvuv' id='vvuv33.49' href='#vvuv33.49'>Verse 33.49</a>gaṅ źig kun sbyor kun ’das śiṅ ||<br>
yoṅs su gduṅ ba med pa daṅ ||<br>
dga’ med dran ldan ston pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv963' href='#vuv963'>Verse 963</a><a class='ref vvuv' id='vvuv33.50' href='#vvuv33.50'>Verse 33.50</a>thub pa rnam rgyal draṅ soṅ che ||<br>
khyu mchog rab mchog glaṅ po che ||<br>
bkrir med khrus byas saṅs rgyas de ||<br>
bram ze yin par ṅas gsuṅs so ||</p>
<p><a class='ref kilde' id='kilde2760' href='#kilde2760'></a><a class='ref d-vp' id='d-vp252a1-6' href='#d-vp252a1-6'>D vp 252a1-6</a><a class='ref vuv' id='vuv964' href='#vuv964'>Verse 964</a><a class='ref vvuv' id='vvuv33.51' href='#vvuv33.51'>Verse 33.51</a> gaṅ źig srid ’das kun zil gnon ||<br>
chu bo las rgal rnam par ’dren ||<br>
rnam grol pha rol phyin pa de ||<br>
bram ze yin par gas gsuṅs so ||</p>
<p><a class='ref vuv' id='vuv965' href='#vuv965'>Verse 965</a><a class='ref vvuv' id='vvuv33.52' href='#vvuv33.52'>Verse 33.52</a>sdig can rnam par mi sems śiṅ ||<br>
mi sgom smra bar mi byed par ||<br>
’dug nas rdul bral sems pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv966' href='#vuv966'>Verse 966</a><a class='ref vvuv' id='vvuv33.53' href='#vvuv33.53'>Verse 33.53</a>gaṅ źig phyag dar khrod ’chaṅ źiṅ ||<br>
ṅo tsha śes śiṅ ’dod mi lta ||<br>
śiṅ druṅ dag tu gnas pa de ||<br>
bram ze yin par ṅas gsuṅs so||</p>
<p><a class='ref vuv' id='vuv967' href='#vuv967'>Verse 967</a><a class='ref vvuv' id='vvuv33.56' href='#vvuv33.56'>Verse 33.56</a>gaṅ źig sdug bsṅal kun spaṅs phyir ||<br>
źi ba ’phags lam yan lag brgyad ||<br>
draṅ pa sgom par byed pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv968' href='#vuv968'>Verse 968</a><a class='ref vvuv' id='vvuv33.54' href='#vvuv33.54'>Verse 33.54</a>gaṅ la chuṅ zad gnas med ciṅ ||<br>
’du śes yid gñis zug rṅu med ||<br>
’chi med go ’phaṅ thob pa de ||<br>
bram ze yin par ṅas gsuṅs so ||</p>
<p><a class='ref vuv' id='vuv969' href='#vuv969'>Verse 969</a><a class='ref vvuv' id='vvuv33.55' href='#vvuv33.55'>Verse 33.55</a>gaṅ źig lus med phug na gnas ||<br>
gcig pu rgyu źiṅ riṅ du ’gro ||<br>
gdul bar dka’ ba’i sems ’dul de ||<br>
bam ze yin par ṅas gsuṅs so ||</p>
<p><a class='ref vuv' id='vuv970' href='#vuv970'>Verse 970</a><a class='ref vvuv' id='vvuv33.57' href='#vvuv33.57'>Verse 33.57</a>gaṅ źig gzugs med bltar med mtha’ yas la ||<br>
śin tu bltar med phra źiṅ gźi mṅon rtogs ||<br>
rtag dran kun sbyor zad rgyu saṅs rgyas pa ||<br>
’jig rten ’di na de ni bram ze yin ||</p>
<p><a class='ref vuv' id='vuv971' href='#vuv971'>Verse 971</a><a class='ref vvuv' id='vvuv33.58' href='#vvuv33.58'>Verse 33.58</a>gaṅ gis sog mig ’chiṅ gtubs te ||<br>
chiṅs ma rgyaṅ thag bcad nas su ||<br>
yoṅs su gduṅ spaṅs saṅs rgyas de ||<br>
bram ze yin par ṅas gsuṅs so ||</p>
<p><a class='ref vuv' id='vuv972' href='#vuv972'>Verse 972</a><a class='ref vvuv' id='vvuv33.59' href='#vvuv33.59'>Verse 33.59</a>gaṅ gis rñed ’dod sdig can daṅ ||<br>
sog mig chiṅ sam gtubs gyur ciṅ ||<br>
sred pa rtsar bcas druṅs phyuṅ de ||<br>
bram ze yin par ṅas gsuṅs so ||</p>
<p><a class='ref vuv' id='vuv973' href='#vuv973'>Verse 973</a><a class='ref vvuv' id='vvuv33.60' href='#vvuv33.60'>Verse 33.60</a>brtson par chu bo’i rgyun bcad ciṅ ||<br>
’dod pa thams cad rab bcom daṅ ||<br>
’du byed rnams kyi zad śes pa ||<br>
sdig med gaṅ yin bram ze yin ||</p>
<p><a class='ref kilde' id='kilde2771' href='#kilde2771'></a><a class='ref d-vp' id='d-vp252a7-b4' href='#d-vp252a7-b4'>D vp 252a7-b4</a><a class='ref vuv' id='vuv974' href='#vuv974'>Verse 974</a><a class='ref vvuv' id='vvuv33.61' href='#vvuv33.61'>Verse 33.61</a> pha daṅ ma ni bsad byas śiṅ ||<br>
rgyal po gtsaṅ sbra byed gñis daṅ ||<br>
yul ’khor ’khor daṅ bcas bcom pa ||<br>
sdig med gaṅ yin bram ze yin ||</p>
<p><a class='ref vuv' id='vuv975' href='#vuv975'>Verse 975</a><a class='ref vvuv' id='vvuv33.62' href='#vvuv33.62'>Verse 33.62</a>pha daṅ ma ni bsad byas śiṅ ||<br>
rgyal po gtsaṅ sbra can gñis daṅ ||<br>
mi zad pa yi stag bsad pa ||<br>
sdig med gaṅ yin bram ze yin ||</p>
<p><a class='ref vuv' id='vuv976' href='#vuv976'>Verse 976</a><a class='ref vvuv' id='vvuv33.63' href='#vvuv33.63'>Verse 33.63</a>gaṅ źig bram ze rdeg pa blun ||<br>
skrod par byed pa de ṅan pas ||<br>
bram ze rnams la brdeg mi bya ||<br>
bram ze bskrad par mi bya’o ||</p>
<p><a class='ref vuv' id='vuv977' href='#vuv977'>Verse 977</a><a class='ref vvuv' id='vvuv33.64' href='#vvuv33.64'>Verse 33.64</a>gaṅ źig chos rnams rnam śes na ||<br>
rgan nam yaṅ na gźon yaṅ ruṅ ||<br>
de la bkur źiṅ phyag bya ste ||<br>
bram ze gtsaṅ mas me bźin no ||</p>
<p><a class='ref vuv' id='vuv978' href='#vuv978'>Verse 978</a><a class='ref vvuv' id='vvuv33.65' href='#vvuv33.65'>Verse 33.65</a>gaṅ źig chos rnams rnams śes na ||<br>
rgan nam yaṅ na gźon yaṅ ruṅ ||<br>
de la bkur źiṅ bsñen bkur te ||<br>
bram ze gtsaṅ mas me bźin no ||</p>
<p><a class='ref vuv' id='vuv979' href='#vuv979'>Verse 979</a><a class='ref vvuv' id='vvuv33.66' href='#vvuv33.66'>Verse 33.66</a>gaṅ źig rdzogs pa’i saṅs rgyas kyis ||<br>
bstan pa’i chos rnams rnam śes na ||<br>
de la bkur źiṅ phyag bya ste ||<br>
bram ze gtsaṅ mas me bźin no ||</p>
<p><a class='ref vuv' id='vuv980' href='#vuv980'>Verse 980</a><a class='ref vvuv' id='vvuv33.67' href='#vvuv33.67'>Verse 33.67</a>gaṅ źig rdzogs pa’i saṅs rgyas kyis ||<br>
bstan pa’i chos rnams rnam śes na ||<br>
de la bkur źiṅ bsten bkur te ||<br>
bram ze gtsaṅ mas me bźin no ||</p>
<p><a class='ref vuv' id='vuv981' href='#vuv981'>Verse 981</a><a class='ref vvuv' id='vvuv33.68' href='#vvuv33.68'>Verse 33.68</a>gaṅ tshe bram ze chos rnams kyi ||<br>
pha rol phyin par gyur pa na ||<br>
de tshe śa za ba ku la ||<br>
gcig po las kyaṅ śin tu ’das ||</p>
<p><a class='ref vuv' id='vuv982' href='#vuv982'>Verse 982</a><a class='ref vvuv' id='vvuv33.69' href='#vvuv33.69'>Verse 33.69</a>gaṅ tshe brama ze chos rams kyi ||<br>
pha rol phyin par gyur pa na ||<br>
de tshe des mthoṅ tshor ba rnams ||<br>
thams cad nub pa ñid du ’gyur ||</p>
<p><a class='ref kilde' id='kilde2782' href='#kilde2782'></a><a class='ref d-vp' id='d-vp252b4-253a4' href='#d-vp252b4-253a4'>D vp 252b4-253a4</a><a class='ref vuv' id='vuv983' href='#vuv983'>Verse 983</a><a class='ref vvuv' id='vvuv33.71' href='#vvuv33.71'>Verse 33.71</a> gaṅ tshe bram che chos rnams kyi ||<br>
pha rol phyin par gyur pa na ||<br>
de tshe de yis mthoṅ bas na ||<br>
zag pa thams cad nub par gyur ||</p>
<p><a class='ref vuv' id='vuv984' href='#vuv984'>Verse 984</a><a class='ref vvuv' id='vvuv33.70' href='#vvuv33.70'>Verse 33.70</a>gaṅ tshe bram che chos rnams kyi ||<br>
pha rol phyin par gyur pa na ||<br>
de tshe de yis mthoṅ bas na ||<br>
rkyen rnams thams cad nub par gyur ||</p>
<p><a class='ref vuv' id='vuv985' href='#vuv985'>Verse 985</a><a class='ref vvuv' id='vvuv33.72' href='#vvuv33.72'>Verse 33.72</a>gaṅ tshe bram ze chos rnams kyi ||<br>
pha rol phyin par gyur pa na ||<br>
de tshe de yis mthoṅ bas na ||<br>
kun sbyor thams cad nub par gyur ||</p>
<p><a class='ref vuv' id='vuv986' href='#vuv986'>Verse 986</a><a class='ref vvuv' id='vvuv33.73' href='#vvuv33.73'>Verse 33.73</a>gaṅ tshe bram ze chos rnams kyi ||<br>
pha rol phyin par gyur pa na ||<br>
de tshe skye daṅ rga ba daṅ ||<br>
’chi ba rnams las śin tu ’das ||</p>
<p><a class='ref vuv' id='vuv987' href='#vuv987'>Verse 987</a><a class='ref vvuv' id='vvuv33.74abcd' href='#vvuv33.74abcd'>Verse 33.74abcd</a>ñin mo ñi ma gsal bar byed ||<br>
mtshan mo zla ba snaṅ ba ltar ||<br>
rgyal rigs go chas chas pa gos la ||<br>
bram ze sems par byed na gsal ||</p>
<p><a class='ref vuv' id='vuv988' href='#vuv988'>Verse 988</a><a class='ref vvuv' id='vvuv33.74ef' href='#vvuv33.74ef'>Verse 33.74ef</a>ñin mo ñi ma gsal bar byed ||<br>
mtshan mo zla ba snaṅ byed ltar ||<br>
rtag tu saṅs rgyas gzi brjid can ||<br>
ñin daṅ mtshan du gsal bar byed ||</p>
<p><a class='ref vuv' id='vuv989' href='#vuv989'>Verse 989</a><a class='ref vvuv' id='vvuv33.75' href='#vvuv33.75'>Verse 33.75</a>ji ltar mi sdug pa las yid ldog pa ||<br>
de ’dra bram ze rnams la cuṅ zad med ||<br>
ji lta ji ltar de yi yid ldog pa ||<br>
de lta de ltar kun rdzob bden par mdzad ||</p>
<p><a class='ref vuv' id='vuv990' href='#vuv990'>Verse 990</a><a class='ref vvuv' id='vvuv33.77' href='#vvuv33.77'>Verse 33.77</a>gaṅ tshe bram ze brtson pas sems pa na ||<br>
gaṅ gis chos rnams rgyur bcas rab śes pa ||<br>
chos ’di rnams las rab tu ’byuṅ ’gyur te ||<br>
de tshe de yi som ñi ma lus spoṅ ||</p>
<p><a class='ref vuv' id='vuv991' href='#vuv991'>Verse 991</a><a class='ref vvuv' id='vvuv33.76' href='#vvuv33.76'>Verse 33.76</a>gaṅ tshe bram ze brtson pas sems pa na ||<br>
gaṅ gis sdug bsṅal rgyur bcas rab śes pa ||<br>
chos ’di rnams las rab tu ’byuṅ ’gyur te ||<br>
de tshe de yi som ñi ma lus spoṅ ||</p>
<p><a class='ref vuv' id='vuv992' href='#vuv992'>Verse 992</a><a class='ref vvuv' id='vvuv33.79' href='#vvuv33.79'>Verse 33.79</a>gaṅ tshe bram ze brtson pas sems pa na ||<br>
gaṅ gis tshor ba zad pa ’thob ’gyur ba ||<br>
chos ’di rnams las rab tu ’byuṅ ’gyur te ||<br>
de tshe de yi som ñi ma luṅ spoṅ ||</p>
<p><a class='ref vuv' id='vuv993' href='#vuv993'>Verse 993</a><a class='ref vvuv' id='vvuv33.78' href='#vvuv33.78'>Verse 33.78</a>gaṅ tshe bram ze brtson pas ’bad pa na ||<br>
gaṅ gis rkyen rnams zad pa ’thob ’gyur ba ||<br>
chos ’di rnams las rab tu ’byuṅ ’gyur te ||<br>
de tshe de yi som ñi ma lus spoṅ ||</p>
<p><a class='ref vuv' id='vuv994' href='#vuv994'>Verse 994</a><a class='ref vvuv' id='vvuv33.80' href='#vvuv33.80'>Verse 33.80</a>gaṅ tshe bram ze brtson pas sems pa na ||<br>
gaṅ gis zag pa zad pa ’thob ’gyur ba ||<br>
chos ’di rnams las rab tu ’byuṅ ’gyur te ||<br>
de tshe de yi som ñi ma lus spoṅ ||</p>
<p><a class='ref kilde' id='kilde2792' href='#kilde2792'></a><a class='ref d-vp' id='d-vp253a4-5' href='#d-vp253a4-5'>D vp 253a4-5</a><a class='ref vuv' id='vuv995' href='#vuv995'>Verse 995</a><a class='ref vvuv' id='vvuv33.81;82' href='#vvuv33.81;82'>Verse 33.81;82</a> gaṅ tshe bram ze brtson pas sems pa na ||<br>
ji ltar mkha’ la ñi ma śar ba ltar ||<br>
’jig rten thams cad snaṅ byed ’dug ’gyur ba ||<br>
chos ’di rnams las rab tu ’byuṅ bar ’gyur ||</p>
<p><a class='ref vuv' id='vuv996' href='#vuv996'>Verse 996</a><a class='ref vvuv' id='vvuv33.83' href='#vvuv33.83'>Verse 33.83</a>gaṅ tshe bram ze brtson pas sems pa na ||<br>
blo yis kun sbyor rnams las rab grol te ||<br>
bdud sde rnam par bsal nas ’dug ’gyur ba ||<br>
chos ’di rnams las rab tu ’byuṅ bar ’gyur ||</p>
<p>bram ze’i tshoms te sum cu rtsa gsum pa’o ||</p>
<p><a class='ref kilde' id='kilde2796' href='#kilde2796'></a><a class='ref d-vp' id='d-vp253a5-7' href='#d-vp253a5-7'>D vp 253a5-7</a>|| sdom la ||</p>
<p>de bźin gśegs daṅ thos daṅ bdag ||<br>
bsgre daṅ mdza’ bśes lṅa pa’o ||<br>
mya ṅan ’das daṅ mthoṅ ba daṅ ||<br>
sdig daṅ phrug sa daṅ bde ba daṅ ||<br>
sems daṅ dge sloṅ tshoms dag daṅ ||<br>
bram ze yaṅ ni tha ma yin ||<br>
ched du brjod pa’i tshoms dgra bcom pa chos skyob kyis bsdus pa rdzogs so ||||<br>
rgya gar gyi mkhan po bidyā pra bhā ka ra daṅ ||<br>
lo tstsha ba ba nde rin chen mchog gis bsgyur ||<br>
źu chen gyi lotstsha ba ban de dpal brtsegs kyis źus sa gtan la phab pa || ||</p>
</blockquote>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
