<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg26' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>26. Nirvāna</span></h1>
</header>
<blockquote class='gatha'>
<p><a class='ref kilde' id='kilde2295' href='#kilde2295'></a><a class='ref d-vp' id='d-vp232b3' href='#d-vp232b3'>D vp 232b3</a></p>
<p><a class='ref kilde' id='kilde2296' href='#kilde2296'></a><a class='ref d-vp' id='d-vp232b3-233a2' href='#d-vp232b3-233a2'>D vp 232b3-233a2</a><a class='ref vuv' id='vuv547' href='#vuv547'>Verse 547</a><a class='ref vvuv' id='vvuv26.1' href='#vvuv26.1'>Verse 26.1</a> || rus sbal raṅ gi khog par yan lag ltar ||<br>
dge sloṅ yid kyi rnam rtog naṅ bsdus nas ||<br>
rten pa med ciṅ gźan la ’tshe med par ||<br>
mya ṅan ’das la su yaṅ smod mi byed ||</p>
<p><a class='ref vuv' id='vuv548' href='#vuv548'>Verse 548</a><a class='ref vvuv' id='vvuv26.2' href='#vvuv26.2'>Verse 26.2</a>bzod pa dka’ thub mchog ste bzod pa ni ||<br>
mya ṅan ’das pa mchog ces saṅs rgyas gsuṅ ||<br>
rab tu byuṅ ba gźan la ’tshe ba daṅ ||<br>
gźan la gnod pas dge sbyoṅ ma yin no ||</p>
<p><a class='ref vuv' id='vuv549' href='#vuv549'>Verse 549</a><a class='ref vvuv' id='vvuv26.3' href='#vvuv26.3'>Verse 26.3</a>tshig rdub ci yaṅ smra mi bya ||<br>
smras na slar yaṅ smra bar byed ||<br>
’thab gcugs tshig gis sdug bsṅal źiṅ ||<br>
de la phyir yaṅ chad pas gcod ||</p>
<p><a class='ref vuv' id='vuv550' href='#vuv550'>Verse 550</a><a class='ref vvuv' id='vvuv26.4' href='#vvuv26.4'>Verse 26.4</a>gal te bdag gis phar byas na ||<br>
’khar ba’i snod la brduṅs pa bźin ||<br>
’khor bar skye daṅ rga ba dag | yun riṅ ñams su myoṅ bar ’gyur ||</p>
<p><a class='ref vuv' id='vuv551' href='#vuv551'>Verse 551</a><a class='ref vvuv' id='vvuv26.5' href='#vvuv26.5'>Verse 26.5</a>bdag gis phar nim byas daṅ ||<br>
’khar ba’i snod la ma brduṅs ltar ||<br>
’di ltar ’thab mo mi ’byuṅ źiṅ ||<br>
mya ṅan ’das pa thob par ’gyur ||</p>
<p><a class='ref vuv' id='vuv552' href='#vuv552'>Verse 552</a><a class='ref vvuv' id='vvuv26.6' href='#vvuv26.6'>Verse 26.6</a>nad med rñed pa’i dam pa ste ||<br>
chog śes pa ni nor gyi dbyig ||<br>
yid gtsugs bśes pa’i mchog yin te ||<br>
mya ṅan ’das ba bde ba’i phul ||</p>
<p><a class='ref vuv' id='vuv553' href='#vuv553'>Verse 553</a><a class='ref vvuv' id='vvuv26.7' href='#vvuv26.7'>Verse 26.7</a>’du byed sdug bsṅal ma ruṅs pa ||<br>
nad kyi naṅ na bkres mi bzad ||<br>
de ltar ji bźin śes na ni ||<br>
mya ṅan ’das pa mchog tu ’gyur ||</p>
<p><a class='ref vuv' id='vuv554' href='#vuv554'>Verse 554</a><a class='ref vvuv' id='vvuv26.8' href='#vvuv26.8'>Verse 26.8</a>bde ’gror ’gro ba ñuṅ zad de ||<br>
ṅan ’gror ’gro ba bsam yas śig ||<br>
de lta’i ñes dmigs rtogs gyur na ||<br>
myur du mya ṅan ’das pa ’thob ||</p>
<p><a class='ref vuv' id='vuv555' href='#vuv555'>Verse 555</a><a class='ref vvuv' id='vvuv26.9' href='#vvuv26.9'>Verse 26.9</a>bde ’gror ’gro ba rgyu daṅ bcas ||<br>
ṅan ’gror ’gro ba rgyu daṅ ldan ||<br>
mya ṅan ’das ’gro rgyu can te ||<br>
de dag thams cad rgyu daṅ bcas ||</p>
<p><a class='ref vuv' id='vuv556' href='#vuv556'>Verse 556</a><a class='ref vvuv' id='vvuv26.10' href='#vvuv26.10'>Verse 26.10</a>nags tshal mchog tu ri dgas ’gro ||<br>
mkha’ la bya rnams ’gro bar byed ||<br>
chos la rnam par bsgoms ’gro ste ||<br>
dgra bcom mya ṅan ’das par ’gro ||</p>
<p><a class='ref kilde' id='kilde2308' href='#kilde2308'></a><a class='ref d-vp' id='d-vp233a2-b4' href='#d-vp233a2-b4'>D vp 233a2-b4</a><a class='ref vuv' id='vuv557' href='#vuv557'>Verse 557</a><a class='ref vvuv' id='vvuv26.11' href='#vvuv26.11'>Verse 26.11</a> ’di na brtson ’grus źan pa daṅ ||<br>
blo chuṅ śes pa med pa yis ||<br>
mdud pa thams cad rab gtubs pa’i ||<br>
mya ṅan ’das pa thob mi ’gyur ||</p>
<p><a class='ref vuv' id='vuv558' href='#vuv558'>Verse 558</a><a class='ref vvuv' id='vvuv26.12' href='#vvuv26.12'>Verse 26.12</a>khyod kyis gru ’di’i chu phyags daṅ ||<br>
’di ni yaṅ bar ’gyur ba ltar ||<br>
de bźin źe sdaṅ ’dod chags spoṅs ||<br>
de nas mya ṅan ’das pa ’thob ||</p>
<p><a class='ref vuv' id='vuv559' href='#vuv559'>Verse 559</a><a class='ref vvuv' id='vvuv26.13' href='#vvuv26.13'>Verse 26.13</a>sṅon chad byuṅ ba mi ’byuṅ źiṅ ||<br>
ma byuṅ ba dag ’byuṅ bar ’gyur ||<br>
ma byuṅ ’byuṅ bar mi ’gyur la ||<br>
da ltar byuṅ ba’aṅ yod ma yin ||</p>
<p><a class='ref vuv' id='vuv560' href='#vuv560'>Verse 560</a><a class='ref vvuv' id='vvuv26.14' href='#vvuv26.14'>Verse 26.14</a>blta dka’ mtha’ med der mi mthoṅ ||<br>
bden pa rab rtogs śes pa daṅ ||<br>
sred daṅ dga’ ba med mthoṅ ba ||<br>
’di ’dra ’di ni sdug bsṅal mtha’ ||</p>
<p><a class='ref vuv' id='vuv561' href='#vuv561'>Verse 561</a><a class='ref vvuv' id='vvuv26.15' href='#vvuv26.15'>Verse 26.15</a>sred pa rnams ni bcad pa daṅ ||<br>
’dod chags rab tu spaṅs pa daṅ ||<br>
mtsho bskams nas ni mi ’bab pa ||<br>
’di ’dra ’di ni sdug bsṅal mtha’ ||</p>
<p><a class='ref vuv' id='vuv562' href='#vuv562'>Verse 562</a><a class='ref vvuv' id='vvuv26.16' href='#vvuv26.16'>Verse 26.16</a>lus źig tshor ba bsil bar gyur ||<br>
’du śes ’gags śiṅ ’du byed źi ||<br>
rnam par śes pa nub gyur pa ||<br>
’di ’dra ’di ni sdug bsṅal mtha’ ||</p>
<p><a class='ref vuv' id='vuv563' href='#vuv563'>Verse 563</a><a class='ref vvuv' id='vvuv26.17' href='#vvuv26.17'>Verse 26.17</a>lta bas mthoṅ bar gyur tsam daṅ ||<br>
ñan pas thos par gyur pa tsam ||<br>
rtogs par byed pas rtogs tsam daṅ ||<br>
rnam par śes pas rnam śes tsam ||<br>
’di ’dra ’di ni sdug bsṅal mtha’ ||<br>
’di daṅ ma daṅ gduṅs rab gduṅs ||</p>
<p><a class='ref vuv' id='vuv564' href='#vuv564'>Verse 564</a><a class='ref vvuv' id='vvuv26.19' href='#vvuv26.19'>Verse 26.19</a>’di ’dra ’di ni sdug bsṅal mtha’ ||<br>
ma re ma dga’ rab źi daṅ ||<br>
kun du ’dod chags bral gyur pa ||<br>
’di ’dra ’di ni sdug bsṅal mtha’ ||<br>
(rten pa yod pas spyod par ’gyur ro ||<br>
spyod pa yod pas gźol bar ’gyur ro ||<br>
gźol ba yod pas śin tu ma sbyaṅs bar ’gyur ro ||<br>
śin tu ma sbyaṅs pa yod pas ’gro ba daṅ ’oṅ bar ’gyur ro ||<br>
’gro ba daṅ ’oṅ ba yod pas gźan du śi ’pho len par ’gyur ro ||<br>
gźan du śi ’pho blaṅs pas ’di ltar gźan du skye ba daṅ | rga ba daṅ | na ba daṅ | ’chi ba daṅ | mya ṅan daṅ smre sṅags ’don pa daṅ | sdug bsṅal ba daṅ | yid mi bde ba daṅ | ’khrug pa ’byuṅ źiṅ ’di ltar sdug bsṅal gyi phuṅ po chen po ’ba’ źig po ’di ’byuṅ bar ’gyur ro ||)</p>
<p><a class='ref vuv' id='vuv565' href='#vuv565'>Verse 565</a><a class='ref vvuv' id='vvuv26.20abc' href='#vvuv26.20abc'>Verse 26.20abc</a>rten pa med pas spyod pa med par ’gyur ro ||<br>
spyod pa med pas gźol bar mi ’gyur ro ||<br>
gźol bar ma gyur pas śin tu sbyaṅs par ’gyur ro ||<br>
śin tu sbyaṅs pas ’gro ba daṅ ’oṅ bar mi ’gyur ro ||<br>
(’gro ba daṅ ’oṅ ba med pas gźan du ’chi ’pho len pa med par ’gyur ro ||<br>
gźan du ’chi ’pho len pa med pas ’di ltar gźan du skye ba daṅ ||<br>
rga ba daṅ | na ba daṅ | ’chi ba daṅ | mya ṅan daṅ | smre sṅags ’don pa daṅ | sdug bsṅal ba daṅ ||<br>
yid mi bde ba daṅ | ’khrug pa rnams ’gag par ’gyur źiṅ | ’di ltar sdug bsṅal gyi phuṅ po chen po ’ba’ źig po ’di ’gag par ’gyur ro ||)</p>
<p><a class='ref kilde' id='kilde2319' href='#kilde2319'></a><a class='ref d-vp' id='d-vp233b4-234a7' href='#d-vp233b4-234a7'>D vp 233b4-234a7</a><a class='ref vuv' id='vuv566' href='#vuv566'>Verse 566</a><a class='ref vvuv' id='vvuv26.21' href='#vvuv26.21'>Verse 26.21</a> dge sloṅ dag ma skyes pa daṅ | ma byuṅ ba daṅ | ma bcos pa daṅ | ’dus ma byas pa daṅ | mi ’byuṅ ba yod do ||<br>
skye ba daṅ | ’byuṅ ba daṅ | bcos ma daṅ | sems pas byas pa daṅ | ’dus byas daṅ | rten ciṅ ’brel bar ’byuṅ ba yod do ||</p>
<p><a class='ref vuv' id='vuv567' href='#vuv567'>Verse 567</a>dge sloṅ dag gal te ma skyes pa daṅ | ma byuṅ ba daṅ | ma bcos pa daṅ | ’dus ma byas pa daṅ | mi ’byuṅ ba med du zin na | skye ba daṅ | ’byuṅ ba daṅ | bcos ma daṅ | ’dus byas daṅ | sems pas byas pa daṅ | rten ciṅ ’brel bar ’byuṅ ba’i ṅes par ’byuṅ ba yod do źes ṅa mi smra’o ||</p>
<p><a class='ref vuv' id='vuv568' href='#vuv568'>Verse 568</a>dge sloṅ dag gaṅ gi phyir ’di na ma skyes pa daṅ | ma byuṅ ba daṅ | ma bcos pa daṅ | ’dus ma byas pa daṅ | mi ’byuṅ ba yod pa de’i phyir | skye ba daṅ | ’byuṅ ba daṅ | bcos ma daṅ | ’dus byas daṅ | sems pas byas pa daṅ | rten ciṅ ’brel bar ’byuṅ ba’i ṅes par ’byuṅ ba yod do źes ṅa smra’o ||</p>
<p><a class='ref vuv' id='vuv569' href='#vuv569'>Verse 569</a><a class='ref vvuv' id='vvuv26.22' href='#vvuv26.22'>Verse 26.22</a>skyes daṅ byuṅ daṅ ’byuṅ ba daṅ ||<br>
bcos daṅ dus byas mi brtan źiṅ ||<br>
rga daṅ ’chi daṅ rmoṅs pa yi ||<br>
chos can rab tu ’jig ’gyur ba ||<br>
zas kyi rgyud las byuṅ ba yi ||<br>
’jig ’gyur ’di la dga’ mi bya ||</p>
<p><a class='ref vuv' id='vuv570' href='#vuv570'>Verse 570</a><a class='ref vvuv' id='vvuv26.23' href='#vvuv26.23'>Verse 26.23</a>de yi ṅes par ’byuṅ ba’i gźi ||<br>
rtog daṅ dpyod daṅ źi ba daṅ ||<br>
sdug bsṅal chos rnams ’gags pa ste ||<br>
’du byed ñe bar źi ba bde ||</p>
<p><a class='ref vuv' id='vuv571' href='#vuv571'>Verse 571</a><a class='ref vvuv' id='vvuv26.24' href='#vvuv26.24'>Verse 26.24</a>dge sloṅ dag de ni gaṅ du yaṅ gnas par mi ’gyur te | sa la gas par mi ’gyur | chu la ma yin | me la ma yin | rluṅ la ma yin | nam mkha’ mtha’ yas skye mched lam yi | rnam śes mtha’ yas skye mched la ma yin ||</p>
<p><a class='ref vuv' id='vuv572' href='#vuv572'>Verse 572</a><a class='ref'>Verse 26.24</a>ci yaṅ med pa’i skye mched la ma yin | ’du śes yod min med min skye mched la ma yin | ’jig rten ’di la ma yin | ’jig rten pha rol la ma yin | ñi ma daṅ zla ba gñis la gas pa ma yin te | ’di la dmigs pa med par ṅas mṅon par śes so ||</p>
<p><a class='ref vuv' id='vuv573' href='#vuv573'>Verse 573</a><a class='ref vvuv' id='vvuv26.25' href='#vvuv26.25'>Verse 26.25</a>dge sloṅ dag de la ’gro ba daṅ ’oṅ ba yod par ṅa mi smra ste | gnas par ma yin no ||<br>
’chi ’pho yod par ṅa mi smra ste | skye bar ma yin | ’adilta bu ’di ni sdug bsṅal gyi mtha’ yin no ||</p>
<p><a class='ref vuv' id='vuv574' href='#vuv574'>Verse 574</a><a class='ref vvuv' id='vvuv26.26' href='#vvuv26.26'>Verse 26.26</a>sa daṅ chu daṅ me daṅ rluṅ ||<br>
gaṅ la’aṅ gnas pa ma yin pa ||<br>
de la dkar pos gsal mi byed ||<br>
de la mun pa’aṅ yod ma yin ||</p>
<p><a class='ref vuv' id='vuv575' href='#vuv575'>Verse 575</a><a class='ref vvuv' id='vvuv26.27' href='#vvuv26.27'>Verse 26.27</a>de la zla bas snaṅ mi byed ||<br>
de la ñi mas mṅon mi byed ||<br>
thub pa bram ze gaṅ yin pa ||<br>
des ni raṅ gis rig pa yin ||<br>
de ni gzugs daṅ gzugs med daṅ ||<br>
sdug bsṅal kun las rab tu grol ||</p>
<p><a class='ref vuv' id='vuv576' href='#vuv576'>Verse 576</a><a class='ref vvuv' id='vvuv26.28' href='#vvuv26.28'>Verse 26.28</a>mthar phyin ’jigs pa med pa ste ||<br>
rlom med ’gyod pa med pa yin ||<br>
srid pa’i zug rṅu gtubs pa ste ||<br>
lus kyi tha mar gyur pa yin ||</p>
<p><a class='ref vuv' id='vuv577' href='#vuv577'>Verse 577</a><a class='ref vvuv' id='vvuv26.29' href='#vvuv26.29'>Verse 26.29</a>’di ni mthar phyin rnams kyi mchog ||<br>
źi ba’i go ’phaṅ bla med pa ||<br>
mtshan ma thams cad zad pa ste ||<br>
byaṅ grol go ’phaṅ ’chi med yin ||</p>
<p><a class='ref vuv' id='vuv578' href='#vuv578'>Verse 578</a><a class='ref vvuv' id='vvuv26.30' href='#vvuv26.30'>Verse 26.30</a>mtshuṅs daṅ mi mtshuṅs ’byuṅ ba yi ||<br>
’du byed thub pas rab tu spaṅs ||<br>
naṅ du mñam bźag dga’ ba yis ||<br>
sgo ṅa’i sbubs ni dral nas byuṅ ||</p>
<p><a class='ref kilde' id='kilde2329' href='#kilde2329'></a><a class='ref d-vp' id='d-vp234a7-234b1' href='#d-vp234a7-234b1'>D vp 234a7-234b1</a><a class='ref vuv' id='vuv579' href='#vuv579'>Verse 579</a><a class='ref vvuv' id='vvuv26.31' href='#vvuv26.31'>Verse 26.31</a> sbyin kun chos kyi sbyin pas thub ||<br>
dga’ kun chos kyi dga’ bas thub ||<br>
stobs kun bzod pa’i stobs kyis thub ||<br>
bde kun sred pa zad pas thub ||</p>
</blockquote>
<p class='endsection'>mya ṅan las ’das pa’i tsoms te ñi śu rtsa drug pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
