<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg25' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
<li class='subdivision'>Book III</li>
</ul>
<h1><span class='add'>25. Friendship</span></h1>
</header>
<blockquote class='gatha'>
<p><a class='ref kilde' id='kilde2268' href='#kilde2268'></a><a class='ref d-vp' id='d-vp231b1' href='#d-vp231b1'>D vp 231b1</a></p>
<p><a class='ref kilde' id='kilde2269' href='#kilde2269'></a><a class='ref d-vp' id='d-vp231b1-7' href='#d-vp231b1-7'>D vp 231b1-7</a><a class='ref vuv' id='vuv522' href='#vuv522'>Verse 522</a><a class='ref vvuv' id='vvuv25.1' href='#vvuv25.1'>Verse 25.1</a> dad pa med ciṅ ’juṅs pa daṅ ||<br>
dbyer byed phra ma can dag daṅ ||<br>
mkhas pas bśes par mi bya źiṅ ||<br>
sdig can mi daṅ ’grogs mi bya||</p>
<p><a class='ref vuv' id='vuv523' href='#vuv523'>Verse 523</a><a class='ref vvuv' id='vvuv25.2' href='#vvuv25.2'>Verse 25.2</a>dad ldan sñan par smra ba daṅ ||<br>
thos maṅ tshul khrims ldan pa daṅ ||<br>
mkhas pa yis ni mdza’ bya źiṅ ||<br>
mi mchog dag daṅ ’grogs par bya ||</p>
<p><a class='ref vuv' id='vuv524' href='#vuv524'>Verse 524</a><a class='ref vvuv' id='vvuv25.3' href='#vvuv25.3'>Verse 25.3</a>sdig pa’i grogs po mi bsten ciṅ ||<br>
skyes bu ṅan pa bsten mi bya ||<br>
dge ba’i bśes gñen bsten bya źiṅ ||<br>
skyes bu dam pa bstan par bya ||<br>
de lta bu dag bsten byas na ||<br>
sdig par mi ’gyur legs par ’gyur ||</p>
<p><a class='ref vuv' id='vuv525' href='#vuv525'>Verse 525</a><a class='ref vvuv' id='vvuv25.4' href='#vvuv25.4'>Verse 25.4</a>gaṅ dag thos maṅ gnas maṅ sems pa daṅ ||<br>
dad daṅ śes rab ldan de mi yis bsten ||<br>
’dir ni de yis legs smras mñan byas na ||<br>
riṅ po nas kyaṅ khyad par thob par ’gyur ||</p>
<p><a class='ref vuv' id='vuv526' href='#vuv526'>Verse 526</a><a class='ref vvuv' id='vvuv25.5' href='#vvuv25.5'>Verse 25.5</a>dman pa bsten pas ma dag ñams ’gyur źiṅ ||<br>
thad kar bab pa bsten pas so na gnas ||<br>
gtso bo bsten pas dam pa ’thob ’gyur bas ||<br>
de phyir bdag pas gtsor gyur bsten par bya ||</p>
<p><a class='ref vuv' id='vuv527' href='#vuv527'>Verse 527</a><a class='ref vvuv' id='vvuv25.6' href='#vvuv25.6'>Verse 25.6</a>tshul khrims ñe bar źi ba daṅ ||<br>
śes rab ches mchog ldan pa yi ||<br>
gtso bo gaṅ yin de bsten na ||<br>
gtso bo bas kyaṅ ches gtsor ’gyur ||</p>
<p><a class='ref vuv' id='vuv528' href='#vuv528'>Verse 528</a><a class='ref vvuv' id='vvuv25.7' href='#vvuv25.7'>Verse 25.7</a>mi yis ’di na ña rul la ||<br>
ku śa’i gtsaṅ byed bciṅs pa gaṅ ||<br>
ku śa ñid kyaṅ rul ’gyur ba ||<br>
sdig pa bsten pa’aṅ de bźin ’gyur ||</p>
<p><a class='ref vuv' id='vuv529' href='#vuv529'>Verse 529</a><a class='ref vvuv' id='vvuv25.8' href='#vvuv25.8'>Verse 25.8</a>ma yis rgya spos pa la śa’i ||<br>
lo mar phur ma byas pa gaṅ ||<br>
lo ma ñid kyaṅ dri źim pa ||<br>
dam pa bsten pa’aṅ de bźin ’gyur ||</p>
<p><a class='ref vuv' id='vuv530' href='#vuv530'>Verse 530</a><a class='ref vvuv' id='vvuv25.9;10ab' href='#vvuv25.9;10ab'>Verse 25.9;10ab</a>gal te sdig pa byed pa dag ||<br>
sdig mi byed pas bsten na yaṅ ||<br>
sdig pa byed par dogs skye źiṅ ||<br>
mi sñan pa yaṅ ’phel bar ’gyur ||<br>
bsten bya ma yin bsten pa’i mi ||<br>
de yi skyon gyis skyon can ’gyur ||</p>
<p><a class='ref vuv' id='vuv531' href='#vuv531'>Verse 531</a><a class='ref vvuv' id='vvuv25.10cef' href='#vvuv25.10cef'>Verse 25.10cef</a>doṅ par dug bskus mda’ bcug pas ||<br>
dug ma bskus pa’aṅ gos pa bźin ||<br>
brten pa skyon gos ’jigs pa dag ||<br>
sdig pa can daṅ bśes mi bya ||</p>
<p><a class='ref kilde' id='kilde2279' href='#kilde2279'></a><a class='ref d-vp' id='d-vp231b7-232a6' href='#d-vp231b7-232a6'>D vp 231b7-232a6</a><a class='ref vuv' id='vuv532' href='#vuv532'>Verse 532</a><a class='ref vvuv' id='vvuv25.11' href='#vvuv25.11'>Verse 25.11</a> ji ltar grogs po bsten pa daṅ ||<br>
ji ltar ñe.e bar bsten byas pa ||<br>
bstan bya de ni ci ’dra bar ||<br>
riṅ po mi thogs de ’drar ’gyur ||</p>
<p><a class='ref vuv' id='vuv533' href='#vuv533'>Verse 533</a><a class='ref vvuv' id='vvuv25.12' href='#vvuv25.12'>Verse 25.12</a>de bas ’bras bu’i snod bźin du ||<br>
bdag gis bsten pa śes pa yis ||<br>
dam pa ma yin mi bstan ciṅ ||<br>
mkhas pas dam pa bsten byas la ||<br>
dge sloṅ de’i lam rjes ’braṅ na ||<br>
sdug bsṅal zad pa thob par ’gyur ||</p>
<p><a class='ref vuv' id='vuv534' href='#vuv534'>Verse 534</a><a class='ref vvuv' id='vvuv25.13' href='#vvuv25.13'>Verse 25.13</a>byis pas ji srid gson par du ||<br>
gal te mkhas pa bsten byas kyaṅ ||<br>
de yis chos śes mi ’gyur te ||<br>
gzar bus tshod ma’i ro bźin no ||</p>
<p><a class='ref vuv' id='vuv535' href='#vuv535'>Verse 535</a><a class='ref vvuv' id='vvuv25.14' href='#vvuv25.14'>Verse 25.14</a>śes rab ldan pas yud tsam źig ||<br>
mkhas pa ñe bar bsten pas kyaṅ ||<br>
de yis chos rnams śes ’gyur te ||<br>
lce yis tshod ma’i ro bźin no ||</p>
<p><a class='ref vuv' id='vuv536' href='#vuv536'>Verse 536</a><a class='ref vvuv' id='vvuv25.15' href='#vvuv25.15'>Verse 25.15</a>byis pas ji srid gson bar du ||<br>
gal te mkhas pa bsten byas kyaṅ ||<br>
de la mig ni med pa’i phyir ||<br>
chos rnams śes par mi ’gyur ro ||</p>
<p><a class='ref vuv' id='vuv537' href='#vuv537'>Verse 537</a><a class='ref vvuv' id='vvuv25.16' href='#vvuv25.16'>Verse 25.16</a>śes rab ldan pas yud tsam źig ||<br>
mkhas pa ñe bar bsten pas kyaṅ ||<br>
de la mig ni yod pa’i phyir ||<br>
chos rnams rab tu śes par ’gyur ||</p>
<p><a class='ref vuv' id='vuv538' href='#vuv538'>Verse 538</a><a class='ref vvuv' id='vvuv25.17' href='#vvuv25.17'>Verse 25.17</a>byis pas ji srid gson bar du ||<br>
gal te mkhas pa bsten byas kyaṅ ||<br>
rdzogs saṅs rgyas kyis bstan pa yi ||<br>
chos rnams de yis śes mi ’gyur ||</p>
<p><a class='ref vuv' id='vuv539' href='#vuv539'>Verse 539</a><a class='ref vvuv' id='vvuv25.18' href='#vvuv25.18'>Verse 25.18</a>śes rab ldan pas yud tsam źig ||<br>
mkhas pa ñe bar bsten pas kyaṅ ||<br>
rdzogs saṅs gyas kyis bstan pa yi ||<br>
chos rnams de yis śes par ’gyur ||</p>
<p><a class='ref vuv' id='vuv540' href='#vuv540'>Verse 540</a><a class='ref vvuv' id='vvuv25.19' href='#vvuv25.19'>Verse 25.19</a>don ldan tshig ni gcig gis kyaṅ ||<br>
mkhas pa yi ni bya ba byed ||<br>
saṅs rgyas kun gyi gsuṅ gis kyaṅ ||<br>
byis pa’i bya ba byed mi ’gyur ||</p>
<p><a class='ref vuv' id='vuv541' href='#vuv541'>Verse 541</a><a class='ref vvuv' id='vvuv25.20' href='#vvuv25.20'>Verse 25.20</a>blo daṅ ldan pa tshig gcig gis ||<br>
tshig brgya dag ni śes par ’gyur ||<br>
byis pa la ni tshig stoṅ gis ||<br>
tshig gcig śes par mi ’gyur ro ||</p>
<p><a class='ref kilde' id='kilde2289' href='#kilde2289'></a><a class='ref d-vp' id='d-vp232a6-b3' href='#d-vp232a6-b3'>D vp 232a6-b3</a><a class='ref vuv' id='vuv542' href='#vuv542'>Verse 542</a><a class='ref vvuv' id='vvuv25.21' href='#vvuv25.21'>Verse 25.21</a> gñis na mkhas daṅ mi mdza’ sla’i ||<br>
byis pa rnams<br>
daṅ mdza’ mi ruṅ ||<br>
byis pa rnams daṅ mdza’ byed pa ||<br>
sems can dmyal bar khrid par byed ||</p>
<p><a class='ref vuv' id='vuv543' href='#vuv543'>Verse 543</a><a class='ref vvuv' id='vvuv25.22' href='#vvuv25.22'>Verse 25.22</a>byis pa gaṅ źig byis pa’o źes ||<br>
śes pa de ’dir mkhas pa yin ||<br>
byis pa gaṅ źig mkhas sems pa ||<br>
de ni byis pa źes brjod do ||</p>
<p><a class='ref vuv' id='vuv544' href='#vuv544'>Verse 544</a><a class='ref vvuv' id='vvuv25.23' href='#vvuv25.23'>Verse 25.23</a>byis pas bstod pa gaṅ yin daṅ ||<br>
mkhas pas smad pa gaṅ yin las ||<br>
mkhas pas smad pa ches ruṅ gis ||<br>
byis pas bstod pa mi ruṅ ṅo ||</p>
<p><a class='ref vuv' id='vuv545' href='#vuv545'>Verse 545</a><a class='ref vvuv' id='vvuv25.24' href='#vvuv25.24'>Verse 25.24</a>byis pa bsten pa sdug bsṅal źiṅ ||<br>
rnam pa kun du dgra ’dra bas ||<br>
byis pa mi thos mi mthoṅ źiṅ ||<br>
ma bsten gyur pa ñid ruṅ ṅo ||<br>
gñen daṅ phrad pa ji lta bar ||<br>
brtan pa bsten na bde bar ’gyur ||</p>
<p><a class='ref vuv' id='vuv546' href='#vuv546'>Verse 546</a><a class='ref vvuv' id='vvuv25.25' href='#vvuv25.25'>Verse 25.25</a>de bas rgyu skar lam du zla ba ltar ||<br>
brtan źiṅ thos maṅ mchog ’dren byed pa daṅ ||<br>
tshul khrims ldan daṅ ’phags pa’i brtul źugs can ||<br>
mi mchog brtse ldan blo bzaṅs bsten par gyis||</p>
</blockquote>
<p class='endsection'>mdza’ bśes kyi tshoms te ñi śu rtsa lṅa pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
