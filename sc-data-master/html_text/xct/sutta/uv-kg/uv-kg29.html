<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg29' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>29. Day and Night</span></h1>
</header>
<blockquote class='gatha'>
<p><a class='ref kilde' id='kilde2429' href='#kilde2429'></a><a class='ref d-vp' id='d-vp238a1' href='#d-vp238a1'>D vp 238a1</a></p>
<p><a class='ref kilde' id='kilde2430' href='#kilde2430'></a><a class='ref d-vp' id='d-vp238a1-7' href='#d-vp238a1-7'>D vp 238a1-7</a><a class='ref vuv' id='vuv659' href='#vuv659'>Verse 659</a><a class='ref vvuv' id='vvuv29.1' href='#vvuv29.1'>Verse 29.1</a> || ji srid ñi ma ma śar ba ||<br>
de srid srin bu me khyer snaṅ ||<br>
ñi ma śar bar gyur pa na ||<br>
snaṅ ba med ciṅ sṅon por ’gyur ||</p>
<p><a class='ref vuv' id='vuv660' href='#vuv660'>Verse 660</a><a class='ref vvuv' id='vvuv29.2' href='#vvuv29.2'>Verse 29.2</a>ji srid de bźin gśegs ma śar ||<br>
de srid rtog ge pa rnams snaṅ ||<br>
’jig rten rdzogs saṅs rgyas śar ba ||<br>
rtog can ñan thos bcas mi snaṅ ||</p>
<p><a class='ref vuv' id='vuv661' href='#vuv661'>Verse 661</a><a class='ref vvuv' id='vvuv29.3' href='#vvuv29.3'>Verse 29.3</a>gces min gces par blos ’dzin ciṅ ||<br>
gces la gces pa min rtog pa ||<br>
log par kun rtog spyod yul can ||<br>
des ni gces pa thob mi ’gyur ||</p>
<p><a class='ref vuv' id='vuv662' href='#vuv662'>Verse 662</a><a class='ref vvuv' id='vvuv29.4' href='#vvuv29.4'>Verse 29.4</a>gces pa min la gces min daṅ ||<br>
gces la gces par ’du śes pa ||<br>
legs par kun rtog spyod yul can ||<br>
des ni gces pa ’thob par ’gyur ||</p>
<p><a class='ref vuv' id='vuv663' href='#vuv663'>Verse 663</a><a class='ref vvuv' id='vvuv29.5' href='#vvuv29.5'>Verse 29.5</a>’di na lta daṅ ñan la mṅon źen pa’i ||<br>
chiṅs ma gsar daṅ gsar du ’phel ba dag ||<br>
’khor bar rgyug ciṅ ’gro daṅ sdod ’gyur te||<br>
me naṅ lhuṅ ba’i phye ma leb daṅ ’dra ||</p>
<p><a class='ref vuv' id='vuv664' href='#vuv664'>Verse 664</a><a class='ref vvuv' id='vvuv29.6' href='#vvuv29.6'>Verse 29.6</a>’di la myoṅ ’gyur gźan la myoṅ ’gyur ba’am ||<br>
’di na the tshom tha dad ji sñed pa ||<br>
de dag tshaṅs par spyad spyod ’bad pa dag ||<br>
sems par byed pas rab tu rnam par spoṅ ||</p>
<p><a class='ref vuv' id='vuv665' href='#vuv665'>Verse 665</a><a class='ref vvuv' id='vvuv29.7' href='#vvuv29.7'>Verse 29.7</a>gaṅ źig sñigs ma yod bźin du ||<br>
ṅur smrig gos ni gyon byed pa ||<br>
dul daṅ des pa med pa de ||<br>
ṅur smrig gyon pa’i ’os ma yin ||</p>
<p><a class='ref vuv' id='vuv666' href='#vuv666'>Verse 666</a><a class='ref vvuv' id='vvuv29.8' href='#vvuv29.8'>Verse 29.8</a>gaṅ źig sñigs ma rnams spaṅs nas ||<br>
tshul khrims legs par mñam bźag pa ||<br>
dul daṅ ṅes par ldan pa de ||<br>
ṅur smrig gyon pa’i ’os yin no ||</p>
<p><a class='ref vuv' id='vuv667' href='#vuv667'>Verse 667</a><a class='ref vvuv' id='vvuv29.10' href='#vvuv29.10'>Verse 29.10</a>g-yo sgyu ’juṅs daṅ ldan pa’i mi ||<br>
kha dog daṅ ni gzugs ldan pa’am ||<br>
yaṅ na smra bar byed tsam gyis ||<br>
pho mchog yin par mi chud do ||</p>
<p><a class='ref vuv' id='vuv668' href='#vuv668'>Verse 668</a><a class='ref vvuv' id='vvuv29.9' href='#vvuv29.9'>Verse 29.9</a>gaṅ źig chos gsum de dag rnams ||<br>
ta la’i mgo bo bźin bcad nas ||<br>
blo ldan skyon ni bsal ba de ||<br>
pho mchog yin par brjod par bya ||</p>
<p><a class='ref kilde' id='kilde2440' href='#kilde2440'></a><a class='ref d-vp' id='d-vp238a7-b6' href='#d-vp238a7-b6'>D vp 238a7-b6</a><a class='ref vuv' id='vuv669' href='#vuv669'>Verse 669</a><a class='ref vvuv' id='vvuv29.11' href='#vvuv29.11'>Verse 29.11</a> ’jig rten ’di na legs par ma bsdams pa ||<br>
phal cher legs bsdams rtags kyis rgyu byed pas ||<br>
legs par ma brtags bar du mi dag gi ||<br>
mdog gzugs lan ’ga’ mthoṅ bas yid ma rton ||</p>
<p><a class='ref vuv' id='vuv670' href='#vuv670'>Verse 670</a><a class='ref vvuv' id='vvuv29.12' href='#vvuv29.12'>Verse 29.12</a>ra gan kha bsgyur lta bur mi ’tsham źiṅ ||<br>
lcags phyed gser gyis g-yogs pa ji lta bur ||<br>
khoṅ pa rab gdug phyi rol ’phags tshul gyis ||<br>
’jig rten ’di na ’khor daṅ bcas par gyur ||</p>
<p><a class='ref vuv' id='vuv671' href='#vuv671'>Verse 671</a><a class='ref vvuv' id='vvuv29.13' href='#vvuv29.13'>Verse 29.13</a>gaṅ źig rde ’geṅs gñid ni log pa daṅ ||<br>
ñin daṅ mtshan du ’gre ldog ñal byed pa ||<br>
rdzab naṅ phag chen lus rgyas ji lta bar ||<br>
yaṅ daṅ yaṅ du smad pa’i mṅal du ’jug ||</p>
<p><a class='ref vuv' id='vuv672' href='#vuv672'>Verse 672</a><a class='ref vvuv' id='vvuv29.14' href='#vvuv29.14'>Verse 29.14</a>mi ni rtag tu dran pa ldan pa daṅ ||<br>
rtag tu kha zas kyi ni tshod śes pa ||<br>
de yi sdug bsṅal chuṅ bar ’gyur ba daṅ ||<br>
dal bus ’ju bas tshe yaṅ riṅ bar byed ||</p>
<p><a class='ref vuv' id='vuv673' href='#vuv673'>Verse 673</a><a class='ref vvuv' id='vvuv29.15' href='#vvuv29.15'>Verse 29.15</a>gaṅ źig dbaṅ po ma bsdams śiṅ ||<br>
zas kyi tshod ni mi śes la ||<br>
dran pa ñams daṅ le lo can ||<br>
gtsaṅ bar lta źiṅ gnas byed pa ||<br>
de ni ’dod chags rnams kyis bcom ||<br>
rluṅ gis mi brtan ljon śiṅ bźin ||</p>
<p><a class='ref vuv' id='vuv674' href='#vuv674'>Verse 674</a><a class='ref vvuv' id='vvuv29.16' href='#vvuv29.16'>Verse 29.16</a>gaṅ źig dbaṅ po legs bsdams śiṅ ||<br>
zas kyi tshod ni śes pa daṅ ||<br>
so sor dran źiṅ brtson ’grus ldan ||<br>
mi gtsaṅ lta bas gnas byed pa ||<br>
de ni ’dod chags kyis mi choms ||<br>
rluṅ gis ri bo mi g-yos bźin ||</p>
<p><a class='ref vuv' id='vuv675' href='#vuv675'>Verse 675</a><a class='ref vvuv' id='vvuv29.17' href='#vvuv29.17'>Verse 29.17</a>dgon pa dga’ bar bya ’os pa ||<br>
de la skye bo mi dga’ yaṅ ||<br>
de la ’dod chags bral ba dga’ ||<br>
’dod pa tshol bar byed rnams min ||</p>
<p><a class='ref vuv' id='vuv676' href='#vuv676'>Verse 676</a><a class='ref vvuv' id='vvuv29.18' href='#vvuv29.18'>Verse 29.18</a>dgon pa’am yaṅ na groṅ dag gam ||<br>
gśaṅ ṅam thaṅ bu dag kyaṅ ruṅ ||<br>
gaṅ na ’phags pa bźugs pa yi ||<br>
sa de yid du ’oṅ ba yin ||</p>
<p><a class='ref vuv' id='vuv677' href='#vuv677'>Verse 677</a><a class='ref vvuv' id='vvuv29.19' href='#vvuv29.19'>Verse 29.19</a>dam pa riṅ nas snaṅ gyur te ||<br>
gaṅs can gyi ni ri bo bźin ||<br>
ṅan pa ñe yaṅ mi snaṅ ste ||<br>
mun khrod mda’ ni ’phaṅs pa bźin ||</p>
<p><a class='ref vuv' id='vuv678' href='#vuv678'>Verse 678</a><a class='ref vvuv' id='vvuv29.20' href='#vvuv29.20'>Verse 29.20</a>mkhas pa don sems byed pa yi ||<br>
dam pa ñid daṅ ’grogs na ni ||<br>
don chen ’gyur źiṅ zab mo yi ||<br>
śes rab so sor rtogs par ’gyur ||</p>
<p><a class='ref kilde' id='kilde2460' href='#kilde2460'></a><a class='ref d-vp' id='d-vp238b6-239a7' href='#d-vp238b6-239a7'>D vp 238b6-239a7</a><a class='ref vuv' id='vuv679' href='#vuv679'>Verse 679</a><a class='ref vvuv' id='vvuv29.21' href='#vvuv29.21'>Verse 29.21</a> gźu yis mda’ ’phaṅs bsnun pa yi ||<br>
g-yul ṅo’i glaṅ chen ji bźin du ||<br>
tshul ’chal skye bo maṅ po yis ||<br>
mi sñan smras pa bzod par bya ||</p>
<p><a class='ref vuv' id='vuv680' href='#vuv680'>Verse 680</a><a class='ref vvuv' id='vvuv29.22' href='#vvuv29.22'>Verse 29.22</a>phal cher ’jigs pa’i ’khor ba ste ||<br>
ṅas ni de la ’jigs mthoṅ ste ||<br>
de bas srid la mṅon mi dga’ ||<br>
srid pa’i ’byor thob dga’ ba med ||</p>
<p><a class='ref vuv' id='vuv681' href='#vuv681'>Verse 681</a><a class='ref vvuv' id='vvuv29.23' href='#vvuv29.23'>Verse 29.23</a>mi gaṅ khyim ’bigs byed pa daṅ ||<br>
dad pa med ciṅ byas mi gzo ||<br>
go skabs bcom daṅ skyugs pa za ||<br>
de ni skyes bu dam pa yin ||</p>
<p><a class='ref vuv' id='vuv682' href='#vuv682'>Verse 682</a><a class='ref vvuv' id='vvuv29.24' href='#vvuv29.24'>Verse 29.24</a>pha ma dag ni bsad byas śiṅ ||<br>
rgyal po gtsaṅ sbra can gñis daṅ ||<br>
yul ’khor ’khor daṅ bcas bcom na ||<br>
mi ni dag par ’gyur źes bya ||</p>
<p><a class='ref vuv' id='vuv683' href='#vuv683'>Verse 683</a><a class='ref vvuv' id='vvuv29.25' href='#vvuv29.25'>Verse 29.25</a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa nid kyi spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv684' href='#vuv684'>Verse 684</a><a class='ref vvuv' id='vvuv29.26' href='#vvuv29.26'>Verse 29.26</a>gaṅ dag kun tu sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv685' href='#vuv685'>Verse 685</a><a class='ref vvuv' id='vvuv29.27' href='#vvuv29.27'>Verse 29.27</a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv686' href='#vuv686'>Verse 686</a><a class='ref vvuv' id='vvuv29.28' href='#vvuv29.28'>Verse 29.28</a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv687' href='#vuv687'>Verse 687</a><a class='ref vvuv' id='vvuv29.29' href='#vvuv29.29'>Verse 29.29</a>gaṅ dag kun tu sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv688' href='#vuv688'>Verse 688</a><a class='ref vvuv' id='vvuv29.30' href='#vvuv29.30'>Verse 29.30</a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv689' href='#vuv689'>Verse 689</a><a class='ref vvuv' id='vvuv29.31' href='#vvuv29.31'>Verse 29.31</a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul ca ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv690' href='#vuv690'>Verse 690</a><a class='ref vvuv' id='vvuv29.32' href='#vvuv29.32'>Verse 29.32</a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ matsha ma med pa daṅ ||<br>
dben pa ñid kyi spyod yul can ||<br>
de dag rjes ni rtogs dga’ ste ||<br>
nam mkha’ la ni bya rjes bźin ||</p>
<p><a class='ref kilde' id='kilde2470' href='#kilde2470'></a><a class='ref d-vp' id='d-vp239b1-240' href='#d-vp239b1-240'>D vp 239b1-240</a><a class='ref vuv' id='vuv691' href='#vuv691'>Verse 691</a><a class='ref'>Verse 29.32</a> gaṅ dag pa mthar rten med ciṅ ||<br>
gaṅ gis zag zad yoṅs śes pa ||<br>
spoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv692' href='#vuv692'>Verse 692</a><a class='ref'>Verse 29.31</a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv693' href='#vuv693'>Verse 693</a><a class='ref'>Verse 29.32</a>gaṅ dag tha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv694' href='#vuv694'>Verse 694</a><a class='ref'>Verse 29.31</a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='ref vuv' id='vuv695' href='#vuv695'>Verse 695</a><a class='ref vvuv' id='vvuv29.33' href='#vvuv29.33'>Verse 29.33</a>skye dgu phal pa ’di dgi ||<br>
pha mtha’ ñid du rgyug byed pas ||<br>
gaṅ dag pha rol ’gro byed pa’i ||<br>
mi yi skye bo de dag ñuṅ ||</p>
<p><a class='ref vuv' id='vuv696' href='#vuv696'>Verse 696</a><a class='ref vvuv' id='vvuv29.34' href='#vvuv29.34'>Verse 29.34</a>gaṅ dag legs par gsuṅs pa yi ||<br>
chos la chos kyi rjes lta bas ||<br>
skye bo de dag skye śi yi ||<br>
mtsho chen rgal dka’i pha rol ’gro ||</p>
<p><a class='ref vuv' id='vuv697' href='#vuv697'>Verse 697</a><a class='ref vvuv' id='vvuv29.35' href='#vvuv29.35'>Verse 29.35</a>skyob pa rab tu rnam grol źiṅ ||<br>
dus ’das mya ṅan bral ba daṅ ||<br>
mdud pa thams cad spaṅs pa la ||<br>
yoṅs su gduṅ ba yod mi ’gyur ||</p>
<p><a class='ref vuv' id='vuv698' href='#vuv698'>Verse 698</a><a class='ref vvuv' id='vvuv29.36' href='#vvuv29.36'>Verse 29.36</a>’jigs daṅ bcas pa’i lam rgal ciṅ ||<br>
g-yaṅ sa yoṅs su spoṅs pa daṅ ||<br>
sbyor daṅ mdud pa las grol bas ||<br>
’dod chags kyi ni dug kun bcom ||</p>
<p><a class='ref vuv' id='vuv699' href='#vuv699'>Verse 699</a><a class='ref vvuv' id='vvuv29.37' href='#vvuv29.37'>Verse 29.37</a>’dod pa lta bu’i ’dam rdza ba med ||<br>
źe sdaṅ lta bu’i gnod med do ||<br>
gi mug lta bu’i rgya med de ||<br>
sred pa lta bu’i chu kluṅ med ||</p>
<p><a class='ref vuv' id='vuv700' href='#vuv700'>Verse 700</a><a class='ref vvuv' id='vvuv29.38' href='#vvuv29.38'>Verse 29.38</a>nam mkha’ la ni rjes lta bur ||<br>
phyi rol pa la dge sbyoṅ med ||<br>
byis pa spros la mṅon par dga’ ||<br>
de bźin gśegs la spros mi mṅa’ ||</p>
<p><a class='ref vuv' id='vuv701' href='#vuv701'>Verse 701</a><a class='ref vvuv' id='vvuv29.39' href='#vvuv29.39'>Verse 29.39</a>sbyor bas byis pa khrid pa’i phyir ||<br>
mkhas pa sbyor ba ’joms par byed ||<br>
mkhas pa lha daṅ mi dag gi ||<br>
sbyor ba gaṅ yin ’joms byed pa ||<br>
sbyor ba ku daṅ bral ba’i phyir ||<br>
sdug bsṅal kun las grol bar ’gyur ||</p>
<p><a class='ref vuv' id='vuv702' href='#vuv702'>Verse 702</a><a class='ref vvuv' id='vvuv29.40' href='#vvuv29.40'>Verse 29.40</a>sbyor ba las ni srid pa ’byuṅ ||<br>
sbyor ba med pas srid pa zad ||<br>
srid pa daṅ ni srid med pa’i ||<br>
lam ’di gñis ni śes gyis la ||<br>
sbyor lam rab tu ’da’ bya’i phyir ||<br>
mkhas pas de la bslab par gyis ||</p>
<p><a class='ref kilde' id='kilde2480' href='#kilde2480'></a><a class='ref d-vp' id='d-vp240a1-7' href='#d-vp240a1-7'>D vp 240a1-7</a><a class='ref vuv' id='vuv703' href='#vuv703'>Verse 703</a><a class='ref vvuv' id='vvuv29.41cd42cd' href='#vvuv29.41cd42cd'>Verse 29.41cd42cd</a> ñes par spyad pa byas pas gduṅ ’gyur źiṅ ||<br>
ṅan ’gror soṅ ba’i ’og tu ’aṅ gduṅ bar ’gyur ||<br>
legs par spyad pa byas pas dga’ ’gyur źiṅ ||<br>
bde ’gror soṅ ba’i ’og tu’aṅ dga’ bar ’gyur ||</p>
<p><a class='ref vuv' id='vuv704' href='#vuv704'>Verse 704</a><a class='ref vvuv' id='vvuv29.41ab42ab' href='#vvuv29.41ab42ab'>Verse 29.41ab42ab</a>phyi nas gduṅ ’gyur de byed pas ||<br>
gñis na ñes spyad ma byas bla ||<br>
gduṅ bar mi ’gyur de bya ste ||<br>
legs par spyad pa byas na ruṅ ||</p>
<p><a class='ref vuv' id='vuv705' href='#vuv705'>Verse 705</a><a class='ref vvuv' id='vvuv29.43' href='#vvuv29.43'>Verse 29.43</a>mkhas daṅ byis pa ’dres pa las ||<br>
ma smras śes par mi ’gyur bas ||<br>
źi ba’i go ’phaṅ smros śig daṅ ||<br>
smras pa yis ni śes par ’gyur ||</p>
<p><a class='ref vuv' id='vuv706' href='#vuv706'>Verse 706</a><a class='ref vvuv' id='vvuv29.44' href='#vvuv29.44'>Verse 29.44</a>legs bśad draṅ sroṅ rgyal mtshan te ||<br>
draṅ sroṅ rgyal mtshan chos yin pas ||<br>
chos ni bśad pas gsal bya źiṅ ||<br>
draṅ sroṅ rgyal mtshan bsgreṅ bar gyis ||</p>
<p><a class='ref vuv' id='vuv707' href='#vuv707'>Verse 707</a><a class='ref vvuv' id='vvuv29.45' href='#vvuv29.45'>Verse 29.45</a>ma smras na yaṅ smod byed ciṅ ||<br>
maṅ du smras na smod par byed ||<br>
dal bus smras kyaṅ smod byed de ||<br>
’jig rten na ni mi smad med ||</p>
<p><a class='ref vuv' id='vuv708' href='#vuv708'>Verse 708</a><a class='ref vvuv' id='vvuv29.46' href='#vvuv29.46'>Verse 29.46</a>gcig tu smad par bya ba daṅ ||<br>
gcig tu bstod par bya ba’i mi ||<br>
da ltar yod pa ma yin te ||<br>
byuṅ bar ma gyur ’byuṅ mi ’gyur ||</p>
<p><a class='ref vuv' id='vuv709' href='#vuv709'>Verse 709</a><a class='ref vvuv' id='vvuv29.51' href='#vvuv29.51'>Verse 29.51</a>gaṅ dag la ni gnas pa’i spros med ciṅ ||<br>
gaṅ dag kun sbyor gduṅ las rab log pa ||<br>
thub pa sred bral de dag rgyu mdzad kyaṅ ||<br>
lhar bcas ’jig rten rnams kyis mi śes so ||</p>
<p><a class='ref vuv' id='vuv710' href='#vuv710'>Verse 710</a><a class='ref vvuv' id='vvuv29.48ab47ab48cd' href='#vvuv29.48ab47ab48cd'>Verse 29.48ab47ab48cd</a>gaṅ gis dad daṅ tshul khrims daṅ ||<br>
blo la phan nim byuṅ bar ||<br>
ji lta ji ltar rtogs gyur pa’i ||<br>
śes pa can dag stod byed de ||<br>
de dag sus kyaṅ smad ’os min ||<br>
’dzam bu’i gliṅ gi gser rgyan bźin ||</p>
<p><a class='ref vuv' id='vuv711' href='#vuv711'>Verse 711</a><a class='ref vvuv' id='vvuv29.49' href='#vvuv29.49'>Verse 29.49</a>ji ltar ri daṅ brag dag ni ||<br>
rluṅ gis g-yos par mi ’gyur ltar ||<br>
de bźin bstod daṅ smad pa yis ||<br>
mkhas pa rab tu g-yo ba med ||</p>
<p><a class='ref vuv' id='vuv712' href='#vuv712'>Verse 712</a><a class='ref vvuv' id='vvuv29.54' href='#vvuv29.54'>Verse 29.54</a>sa la gaṅ gi rtswa med pa ||<br>
lo med lcug phran ga la yod ||<br>
’chiṅ ba las grol brtan pa de’i ||<br>
ji ga sus kyaṅ smad ’os min ||</p>
<p><a class='ref kilde' id='kilde2490' href='#kilde2490'></a><a class='ref d-vp' id='d-vp240a7-b4' href='#d-vp240a7-b4'>D vp 240a7-b4</a></p>
<p><a class='ref vuv' id='vuv713' href='#vuv713'>Verse 713</a><a class='ref vvuv' id='vvuv29.52' href='#vvuv29.52'>Verse 29.52</a>gaṅ źig rgyal las mi ñams śiṅ ||<br>
’jig ten ma rgyal chuṅ zad med ||<br>
saṅs rgyas spyod yul mtha’ yas de ||<br>
’gro med gom pa gaṅ gis bkri ||</p>
<p><a class='ref vuv' id='vuv714' href='#vuv714'>Verse 714</a><a class='ref'>Verse 29.52</a>gaṅ źig rgyal las mi ñams śiṅ ||<br>
’jig rten ma rgyal chuṅ zad med ||<br>
saṅs rgyas mthu rtsal mtha’ yas med ||<br>
’gro med gom pa gaṅ gis bkri ||</p>
<p><a class='ref vuv' id='vuv715' href='#vuv715'>Verse 715</a><a class='ref vvuv' id='vvuv29.53' href='#vvuv29.53'>Verse 29.53</a>gaṅ la ’khrid byed srid pa ni ||<br>
yul sred ’dra ba ’ga’ med pa ||<br>
saṅs rgyas spyod yul mtha’ yas de ||<br>
’gro med gom pa gaṅ gis bkri ||</p>
<p><a class='ref vuv' id='vuv716' href='#vuv716'>Verse 716</a><a class='ref vvuv' id='vvuv29.55' href='#vvuv29.55'>Verse 29.55</a>gaṅ la ’khrid byed srid pa ni ||<br>
yul sred ’dra ba ’ga’ med pa ||<br>
saṅs rgyas mthu rtsal mtha’ yas de ||<br>
’gro med gom pa gaṅ gis bkri ||</p>
<p><a class='ref vuv' id='vuv717' href='#vuv717'>Verse 717</a><a class='ref vvuv' id='vvuv29.56' href='#vvuv29.56'>Verse 29.56</a>gaṅ źig rnam par rtog pa rnam bsal ciṅ ||<br>
naṅ gi kun la rnam par rtog med pa ||<br>
kun du sbyor daṅ gzugs daṅ ’du śes ’das ||<br>
rnal ’byor bźi daṅ bral la skye ba med ||</p>
<p><a class='ref vuv' id='vuv718' href='#vuv718'>Verse 718</a><a class='ref vvuv' id='vvuv29.57' href='#vvuv29.57'>Verse 29.57</a>sṅon bral phyi ma daṅ bral źiṅ ||<br>
dbus bral srid pa’i pha rol phyin ||<br>
rnam pa kun las sems grol ba ||<br>
skye rga phyi ma ’dren mi ’gyur ||</p>
</blockquote>
<p class='endsection'>phrugs kyi tshoms te ñi śu dgu pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
