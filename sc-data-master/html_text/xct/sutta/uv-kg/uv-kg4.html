<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg4' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>4. Purity</span></h1>
</header>
<blockquote class='gatha'>
<p><a class='ref kilde' id='kilde1769' href='#kilde1769'></a><a class='ref d-vp' id='d-vp212b3' href='#d-vp212b3'>D vp 212b3</a></p>
<p><a class='ref kilde' id='kilde1770' href='#kilde1770'></a><a class='ref d-vp' id='d-vp212b3-213a2' href='#d-vp212b3-213a2'>D vp 212b3-213a2</a><a class='ref vuv' id='vuv83' href='#vuv83'>Verse 83</a><a class='ref vvuv' id='vvuv4.1' href='#vvuv4.1'>Verse 4.1</a> || bag yod ’chi med gnas yin te ||<br>
bag med pa ni ’chi ba’i gnas ||<br>
bag yod ’chi bar mi ’gyur te ||<br>
bag med pa ni rtag tu ’chi ||</p>
<p><a class='ref vuv' id='vuv84' href='#vuv84'>Verse 84</a><a class='ref vvuv' id='vvuv4.2' href='#vvuv4.2'>Verse 4.2</a>de yi khyad par de rig pas ||<br>
mkhas pa rnams ni bag daṅ bcas ||<br>
bag yod pa la rab dga’ ba ||<br>
’phags pa’i spyod yul dga’ ba yin ||</p>
<p><a class='ref vuv' id='vuv85' href='#vuv85'>Verse 85</a><a class='ref vvuv' id='vvuv4.3' href='#vvuv4.3'>Verse 4.3</a>de la rgyun du bsgoms pa daṅ ||<br>
rtag tu pha rol gnon brtan pa’i ||<br>
brtan pas grub pa de bla med pa ||<br>
mya ṅan ’das la reg pa yin ||</p>
<p><a class='ref vuv' id='vuv86' href='#vuv86'>Verse 86</a><a class='ref vvuv' id='vvuv4.4' href='#vvuv4.4'>Verse 4.4</a>gaṅ tshe mkhas pas bag yod pas ||<br>
bag med bcom pa de yi tshe ||<br>
śes rab khaṅ bzaṅs steṅ ’dzegs nas ||<br>
mya ṅan med pas gduṅ bcas daṅ ||<br>
brtan rnams ri bo’i spo dag las ||<br>
sa steṅs byis pa rnams la blta ||</p>
<p><a class='ref vuv' id='vuv87' href='#vuv87'>Verse 87</a><a class='ref vvuv' id='vvuv4.5' href='#vvuv4.5'>Verse 4.5</a>brtson ’grus daṅ ni bag yod daṅ ||<br>
yaṅ dag sdom daṅ dul ba yis ||<br>
mkhas pas gliṅ du byas nas ni ||<br>
chu bo chen po mṅon du zlog ||</p>
<p><a class='ref vuv' id='vuv88' href='#vuv88'>Verse 88</a><a class='ref vvuv' id='vvuv4.6' href='#vvuv4.6'>Verse 4.6</a>brtson ’grus ldan źiṅ dran daṅ ldan pa daṅ ||<br>
spyod pa gtsaṅ źiṅ brtags nas byed pa daṅ ||<br>
yaṅ dag sdom daṅ chos kyis ’tsho ba daṅ ||<br>
bag yod rnams kyi grags pa mṅon par ’phel ||</p>
<p><a class='ref vuv' id='vuv89' href='#vuv89'>Verse 89</a><a class='ref vvuv' id='vvuv4.7' href='#vvuv4.7'>Verse 4.7</a>lhag pa’i sems la bag bya ste ||<br>
thub pa’i thub gźi rnams la bslab ||<br>
ñer źi rtag tu dran ldan pa’i ||<br>
skyoṅ ba mya ṅan med pa yin ||</p>
<p><a class='ref vuv' id='vuv90' href='#vuv90'>Verse 90</a><a class='ref vvuv' id='vvuv4.8' href='#vvuv4.8'>Verse 4.8</a>dman pa’i chos la mi rten ciṅ ||<br>
bag med pa la bsñen mi bya ||<br>
log ṅa ra lta la ’dod med daṅ ||<br>
’jig rten ’phel bar mi bya’o ||</p>
<p><a class='ref vuv' id='vuv91' href='#vuv91'>Verse 91</a><a class='ref vvuv' id='vvuv4.9' href='#vvuv4.9'>Verse 4.9</a>’jig rten pa yi yaṅ dag lta ||<br>
chen po su la yod gyur pa ||<br>
de ni tshe rabs stoṅ du yaṅ ||<br>
ṅan ’gror ’gro bar mi ’gyur ro ||</p>
<p><a class='ref vuv' id='vuv92' href='#vuv92'>Verse 92</a><a class='ref vvuv' id='vvuv4.10' href='#vvuv4.10'>Verse 4.10</a>bag med pa la sbyoṅ byed pa ||<br>
skye bo byis pa bsam brlag yin ||<br>
tshoṅ dpon nor rnams sruṅ ba ltar ||<br>
mkhas pa pag daṅ ldan par bya ||</p>
<p><a class='ref kilde' id='kilde1780' href='#kilde1780'></a><a class='ref d-vp' id='d-vp213a2-213' href='#d-vp213a2-213'>D vp 213a2-213</a><a class='ref vuv' id='vuv93' href='#vuv93'>Verse 93</a><a class='ref vvuv' id='vvuv4.12ab11cd' href='#vvuv4.12ab11cd'>Verse 4.12ab11cd</a> bag med pa la mi sbyor źiṅ ||<br>
’dod la dga’ ba mi sogs daṅ ||<br>
rtag tu bag yod sems byed pa ||<br>
zag pa zad pa thob par ’gyur ||</p>
<p><a class='ref vuv' id='vuv94' href='#vuv94'>Verse 94</a><a class='ref vvuv' id='vvuv4.13' href='#vvuv4.13'>Verse 4.13</a>zag pa zad pa ma thob kyaṅ ||<br>
dus ’dir bag med mi bya ste ||<br>
ri dgas ma yin seṅ ge ltar ||<br>
bag med pa dag bsad par ’gyur ||</p>
<p><a class='ref vuv' id='vuv95' href='#vuv95'>Verse 95</a><a class='ref vvuv' id='vvuv4.14' href='#vvuv4.14'>Verse 4.14</a>bag med pha rol bud med sten byed pa’i ||<br>
mi gaṅ yid la gnas skabs ’di bźi ’byuṅ ||<br>
bsod nams mi ’thob bde par mi ñal daṅ ||<br>
gsum pa smad ’gyur bźi pa dmyal bar ’gyur ||</p>
<p><a class='ref vuv' id='vuv96' href='#vuv96'>Verse 96</a><a class='ref vvuv' id='vvuv4.15' href='#vvuv4.15'>Verse 4.15</a>bsod nams ma thob sdig pa’i ’gro ba daṅ ||<br>
’jigs daṅ bag tsha lhan cig bde ba chuṅ ||<br>
rgyal po’i chad pa chen pos gcod ’gyur źiṅ ||<br>
lus źig sems can dmyal ba rnams su ’tshed ||</p>
<p><a class='ref vuv' id='vuv97' href='#vuv97'>Verse 97</a><a class='ref vvuv' id='vvuv4.16' href='#vvuv4.16'>Verse 4.16</a>gaṅ zig bdag bde lta ’dod pa ||<br>
des ni goṅ ma bźin du bya ||<br>
byis pa’i śiṅ rta bźin ’gyur bas ||<br>
brtan pas brtson ’grus źan mi bya ||</p>
<p><a class='ref vuv' id='vuv98' href='#vuv98'>Verse 98</a><a class='ref vvuv' id='vvuv4.17' href='#vvuv4.17'>Verse 4.17</a>dper na byis pa’i śiṅ rta dag ||<br>
lam chen bzaṅ po bor nas su ||<br>
lam ṅan dag tu ’gro byed pas ||<br>
mig chag sems khoṅs chud pa ltar ||</p>
<p><a class='ref vuv' id='vuv99' href='#vuv99'>Verse 99</a><a class='ref vvuv' id='vvuv4.18' href='#vvuv4.18'>Verse 4.18</a>de bźin ni spaṅs nas kyaṅ ||<br>
chos min rjes su ’jug byed pa’i ||<br>
byis pa ’chi bdag dbaṅ ’gro źiṅ ||<br>
mig chag bźin du bcom pa thob ||</p>
<p><a class='ref vuv' id='vuv100' href='#vuv100'>Verse 100</a><a class='ref vvuv' id='vvuv4.19' href='#vvuv4.19'>Verse 4.19</a>gaṅ źig bya ba rnam spaṅs nas ||<br>
mi bya ba dag byed pa daṅ ||<br>
bag med pa yis rlom byed pa ||<br>
de dag rnams kyi zag pa ’phel ||<br>
gaṅ gis zag pa ’phel ’gyur ba ||<br>
de yi zag med rgyaṅ ma na ||</p>
<p><a class='ref vuv' id='vuv101' href='#vuv101'>Verse 101</a><a class='ref vvuv' id='vvuv4.20' href='#vvuv4.20'>Verse 4.20</a>gaṅ źig lus gtogs dran pa dag ||<br>
rtag tu legs par brtsams pa daṅ ||<br>
bya ba ma yin mi byed ciṅ ||<br>
rgyun du bya ba byed pa daṅ ||<br>
dran daṅ śes bźin ldan pa de’i ||<br>
thag pa rnams ni zad par ’gyur ||<br>
gaṅ gi za pa zad gyur pa ||<br>
des ni zag med thob par ’gyur ||</p>
<p><a class='ref kilde' id='kilde1790' href='#kilde1790'></a><a class='ref d-vp' id='d-vp213b1-7' href='#d-vp213b1-7'>D vp 213b1-7</a><a class='ref vuv' id='vuv102' href='#vuv102'>Verse 102</a><a class='ref vvuv' id='vvuv4.21' href='#vvuv4.21'>Verse 4.21</a> ji tsam maṅ du smra byed la ||<br>
de dag dam chos ’dzin ma yin ||<br>
gaṅ dag ’di na thos ñuṅ yaṅ ||<br>
lus kyis chos dag mṅon sum byas ||<br>
gaṅ dag chos la bag byed pa ||<br>
de dag dam chos ’dzin pa yin ||</p>
<p><a class='ref vuv' id='vuv103' href='#vuv103'>Verse 103</a><a class='ref vvuv' id='vvuv4.22' href='#vvuv4.22'>Verse 4.22</a>gal te rigs bcas maṅ du smras kyaṅ ni ||<br>
bag med mi dag de ltar byed mi ’gyur ||<br>
dper na phyug rdziṅ gźan gyi phyugs bgraṅs ltar ||<br>
de dag dge sbyoṅ skal ba thob ma yin ||</p>
<p><a class='ref vuv' id='vuv104' href='#vuv104'>Verse 104</a><a class='ref vvuv' id='vvuv4.23' href='#vvuv4.23'>Verse 4.23</a>gal te rigs bcas ñuṅ du smra byed kyaṅ ||<br>
chos kyi rjes su chos la spyod pa daṅ ||<br>
’dod chags źe sdaṅ gti mug spoṅ byed pa ||<br>
de dag dge sbyoṅ skal ba thob pa yin ||</p>
<p><a class='ref vuv' id='vuv105' href='#vuv105'>Verse 105</a><a class='ref vvuv' id='vvuv4.24' href='#vvuv4.24'>Verse 4.24</a>bag yod bsṅags brjod byed ciṅ ||<br>
rtag tu bag med la smod pas ||<br>
bag yod mchod sbyin brgya pa yaṅ ||<br>
lha rnams naṅ na gtso bor gyur ||</p>
<p><a class='ref vuv' id='vuv106' href='#vuv106'>Verse 106</a><a class='ref vvuv' id='vvuv4.25' href='#vvuv4.25'>Verse 4.25</a>bya ba byas ruṅ ma byas ruṅ ||<br>
mkhas pa bag yod bsṅags pa brjod ||<br>
bag daṅ chas pa’i mkhas pa yis ||<br>
don gñis rab tu len par byed ||</p>
<p><a class='ref vuv' id='vuv107' href='#vuv107'>Verse 107</a><a class='ref vvuv' id='vvuv4.26' href='#vvuv4.26'>Verse 4.26</a>tshe ’di’i don ni gaṅ yin daṅ ||<br>
phyi ma’i don ni gaṅ yin pa ||<br>
de dag brtan pas rtogs pas na ||<br>
mkhas pa źes ni brjod pa yin ||</p>
<p><a class='ref vuv' id='vuv108' href='#vuv108'>Verse 108</a><a class='ref vvuv' id='vvuv4.27' href='#vvuv4.27'>Verse 4.27</a>dge sloṅ bag yod la dga’ źiṅ ||<br>
bag med pa la ’jigs lta bas ||<br>
bdag ñid ṅan ’gro las ’drel te ||<br>
’dam rdzab las ni glaṅ chen bźin ||</p>
<p><a class='ref vuv' id='vuv109' href='#vuv109'>Verse 109</a><a class='ref vvuv' id='vvuv4.28' href='#vvuv4.28'>Verse 4.28</a>dge sloṅ bag yod la dga’ źiṅ ||<br>
bag med pa la ’jigs lta bas ||<br>
sdig pa’i chos rnams sprug par byed ||<br>
rluṅ gis ljon śiṅ lo ma bźin ||</p>
<p><a class='ref vuv' id='vuv110' href='#vuv110'>Verse 110</a><a class='ref vvuv' id='vvuv4.29' href='#vvuv4.29'>Verse 4.29</a>dge sloṅ bag yod la dga’ źiṅ ||<br>
bag med pa la ’jigs lta bas ||<br>
kun tu sbyor ba phra sbom dag ||<br>
me yis bsregs pa bźin du ’gro ||</p>
<p><a class='ref vuv' id='vuv111' href='#vuv111'>Verse 111</a><a class='ref vvuv' id='vvuv4.30' href='#vvuv4.30'>Verse 4.30</a>dge sloṅ bag yod la dga’ źiṅ ||<br>
bag med pa la ’jigs lta bas ||<br>
kun tu sbyor ba kun zad pa ||<br>
rim gyis ñams su myoṅ bar ’gyur ||</p>
<p><a class='ref kilde' id='kilde1800' href='#kilde1800'></a><a class='ref d-vp' id='d-vp213b7-214a4' href='#d-vp213b7-214a4'>D vp 213b7-214a4</a><a class='ref vuv' id='vuv112' href='#vuv112'>Verse 112</a><a class='ref vvuv' id='vvuv4.31' href='#vvuv4.31'>Verse 4.31</a> dge sloṅ bag yod la dga’ źiṅ ||<br>
bag med pa la ’jigs lta bas ||<br>
’du byed ñer źi źi ba yi ||<br>
źi ba’i go ’phaṅ so sor rtogs ||</p>
<p><a class='ref vuv' id='vuv113' href='#vuv113'>Verse 113</a><a class='ref vvuv' id='vvuv4.32' href='#vvuv4.32'>Verse 4.32</a>dge sloṅ bag yod la dga’ źiṅ ||<br>
bag med pa la ’jigs lta ba ||<br>
mya ṅan ’das daṅ ñe ba’i phyir ||<br>
yoṅs su ñams ’gyur mi srid do ||</p>
<p><a class='ref vuv' id='vuv114' href='#vuv114'>Verse 114</a><a class='ref vvuv' id='vvuv4.35' href='#vvuv4.35'>Verse 4.35</a>brtson ’grus ldan źiṅ bag yod daṅ ||<br>
chos spyad legs par spyod byed pa ||<br>
’jig rten ’di daṅ pha rol du ||<br>
chos spyad pas ni bde ba ’thob ||</p>
<p><a class='ref vuv' id='vuv115' href='#vuv115'>Verse 115</a><a class='ref vvuv' id='vvuv4.33' href='#vvuv4.33'>Verse 4.33</a>źi phyir bslab pa la rten daṅ ||<br>
rtsol ba daṅ ni brtson ’grus skyed ||<br>
mi dran pa daṅ bag med daṅ ||<br>
brtson ’grus chuṅ daṅ kun sdom med ||</p>
<p><a class='ref vuv' id='vuv116' href='#vuv116'>Verse 116</a><a class='ref vvuv' id='vvuv4.34' href='#vvuv4.34'>Verse 4.34</a>gñid daṅ sñom daṅ g-yeṅ ba ste ||<br>
’di dag bslab pa’i bar chad pas ||<br>
khyed kyis yan lag de rtogs la ||<br>
dran pa chud ni ma gzan cig ||</p>
<p><a class='ref vuv' id='vuv117' href='#vuv117'>Verse 117</a><a class='ref vvuv' id='vvuv4.36' href='#vvuv4.36'>Verse 4.36</a>dge sloṅ tshul khrims bzaṅ ba daṅ ||<br>
bag yod pa la dga’ ba yis ||<br>
kun rtog legs par mñam źog ste ||<br>
rag gi sems ni rjes su sruṅs ||</p>
<p><a class='ref vuv' id='vuv118' href='#vuv118'>Verse 118</a><a class='ref vvuv' id='vvuv4.37' href='#vvuv4.37'>Verse 4.37</a>brtsam par bya źiṅ dbyuṅ bar bya ||<br>
saṅs rgyas bstan la ’jug par bya ||<br>
’dam bu’i khyim la glaṅ chen bźin ||<br>
’chi bdag sde ni gźom par bya ||</p>
<p><a class='ref vuv' id='vuv119' href='#vuv119'>Verse 119</a><a class='ref vvuv' id='vvuv4.38' href='#vvuv4.38'>Verse 4.38</a>gaṅ źig chos ’dul ’di ñid la ||<br>
bag daṅ ldan par spyod byed pa ||<br>
skye ba’i ’khor ba rab spaṅs nas ||<br>
sdug bsṅal tha mar byed par ’gyur ||</p>
</blockquote>
<p class='endsection'>bag yod pa’i tshoms te bźi pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
