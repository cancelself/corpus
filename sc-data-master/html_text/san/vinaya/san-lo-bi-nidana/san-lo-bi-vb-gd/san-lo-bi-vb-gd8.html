<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-gd8' lang='san'>
<header>
<ul>
<li class='division'>guru-dharma 8</li>
</ul>
<h1>pravāraṇā</h1>
</header>
<p><a class='ref sc' id='sc1' href='#sc1'>SC 1</a> <a class='ref roth' id='roth106' href='#roth106'>Roth 106</a>kin ti dāni <span class='rule'>varṣoṣitāhi bhikṣuṇīhi ubhayato saṁghe pravāraṇā pratyāśaṁsitavyā</span> | yad-aho dāni saṁghasya pravāraṇā bhavati tad-aho bhikṣuṇīhi pravārayitavyaṁ | aparejjukāto pratipade kalyato ye ca nirdhāviya bhikṣu-vihāraṁ gantavyaṁ | yadi tāva samagro bhikṣusaṁgho bhavati na kṣamati sarvāhi bhikṣuṇīhi apūrvācarimaṁ prāvarayituṁ | atha khu ekā pravārāyikā saṁmanyitavyā | bhikṣuṇī pratibalā pravārāyikā |</p>
<p><a class='ref sc' id='sc2' href='#sc2'>SC 2</a> <a class='ref roth' id='roth107' href='#roth107'>Roth 107</a>tato karma-kārikāya karma kartavyaṁ | <span class='kamma'>śṛṇotu me āryasaṁgho | iyam itthan-nāmā bhikṣuṇī pratibalā pravārāyikā | yadi saṁghasya prāpta-kālaṁ saṁgho itthan-nāmāṁ bhikṣuṇīm saṁghasya pravārāyikāṁ saṁmanyeya | ovayikā eṣā jñaptiḥ |</span></p>
<p><a class='ref sc' id='sc3' href='#sc3'>SC 3</a> <span class='kamma'><span class='corr' title='tu→śṛ'>śṛ</span> | ṇotu me ārya-saṁgho | iyam itthan-nāmā bhikṣuṇī pratibalā pravārāyikā | tāṁ saṁgho itthan-nāmāṁ bhikṣuṇīṁ saṁghasya pravārāyikāṁ saṁmanyati | yāsām āryamiśrikāṇāṁ kṣamati itthan-nāmāṁ bhikṣuṇīṁ saṁghasya pravārāyikāṁ saṁmanyiyamānāṁ saṁghena | sā tūṣṇīm asya | yasyā na kṣamati <span class='corr' title='śā→sā'>sā</span> | bhāṣatu | iyaṁ prathamā karma-vācanā | evaṁ dvitīyā tṛtīyā karma-vācaneti | vaktavyaṁ | sammatā ārya <span class='supplied'>mi</span>-śrikāyo itthan-nāmā saṁghasya pravārāyikā saṁghena kṣamate taṁ saṁghasya yasmāt tūṣṇīm evaṁ dhārayāmi</span> |</p>
<p><a class='ref sc' id='sc4' href='#sc4'>SC 4</a> <a class='ref roth' id='roth108' href='#roth108'>Roth 108</a>tato sarvāhi vṛddhānte sthātavyaṁ | tato tāya pravārāyikāya vaktavyaṁ | <span class='kamma'>samagro bhikṣuṇī-saṁgho samagraṁ bhikṣu-saṁghaṁ pravāreti dṛṣṭena śrutena pariśaṅkayā | ovadantu mo āryo saṁgho artha-kāmo hitaiṣī anukampako anukampām upādāya jānantyo paśyantyo smarantyo yathā dharma-vinayaṁ pratikariṣyāmaḥ | evaṁ dvitīyam pi tṛtīyam pi</span> |</p>
<p><a class='ref sc' id='sc5' href='#sc5'>SC 5</a> atha dāni samagro bhikṣuṇī-saṁgho bhavati saṁbahulā bhikṣū bhava<span class='corr' title='ti→nti'>nti</span> | vaktavyaṁ | <span class='kamma'>samagro bhikṣuṇī-saṁgho saṁbahulān bhikṣūn pravāreti dṛṣṭena śrutena yāvat pratikariṣyāmaḥ | dvitīyam pi tṛtīyam pi</span> |</p>
<p><a class='ref sc' id='sc6' href='#sc6'>SC 6</a> <a class='ref roth' id='roth109' href='#roth109'>Roth 109</a>atha dāni samagro bhikṣuṇī-saṁgho bhavati eka bhikṣu ca bhavati | vaktavyaṁ | samagro bhikṣuṇī-saṁgho āryaṁ pravāretīti dṛṣṭena śrutena pariśaṅkayā yāvat pratikariṣyāmaḥ evaṁ dvitīyam pi tṛtīyam pi |</p>
<p><a class='ref sc' id='sc7' href='#sc7'>SC 7</a> atha dāni saṁbahulāyo bhikṣuṇīyo bhavanti | samagro ca bhikṣusaṁgho bhavati | vaktyavyaṁ | <span class='kamma'>saṁbahulāḥ āryamiśrikāḥ samagraṁ bhikṣusaṁghaṁ pravārenti dṛṣṭena śrutena pariśaṅkayā yāvat pratikariṣyāmaḥ | evaṁ dvitīyam pi tṛtīyam pi</span> |</p>
<p><a class='ref sc' id='sc8' href='#sc8'>SC 8</a> atha dāni saṁbahulā ca bhikṣuṇīyo bhavanti saṁbahulā ca bhikṣu bhavanti | vaktavyaṁ | <span class='kamma'>saṁbahulā āryamiśrikāḥ saṁbahulān āryamiśrān pravārenti dṛṣṭena śrutena pariśaṅkayā yāvad | yathā dharmaṁ yathā vinayaṁ tathā pratikariṣyāmaḥ | evaṁ dvitīyam pi tṛtīyam pi</span> |</p>
<p><a class='ref sc' id='sc9' href='#sc9'>SC 9</a> atha dāni saṁbahulā bhikṣuṇīyo bhavanti | eka bhikṣu ca bhavati | vaktavyaṁ | <span class='kamma'>saṁbahulā āryamiśrikāḥ āryaṁ pravārenti dṛṣṭena śrutena pariśaṅkayā yāvad yathā dharmaṁ yathā vinayaṁ tathā pratikariṣyāmāḥ | evaṁ dvitīyam pi tṛtīyam pi</span> |</p>
<p><a class='ref sc' id='sc10' href='#sc10'>SC 10</a> atha dāni e<span class='corr' title='ka→kā'>kā</span> bhikṣuṇī bhavati | samagro ca saṁgho bhavati | vaktavyaṁ | <span class='kamma'>aham itthan-nāmā saṁghaṁ pravāremi dṛṣṭena śrutena pariśaṅkayā | ovadatu mo āryo saṁgho yāvat pratikariṣyāmi evaṁ dvitīyam pi tṛtīyam pi</span> |</p>
<p><a class='ref sc' id='sc11' href='#sc11'>SC 11</a> atha dāni e<span class='corr' title='ka→kā'>kā</span> bhikṣuṇī bhavati | saṁbahulā ca bhikṣū bhavanti | vaktavyaṁ | <span class='kamma'>aham ithan-nāmā saṁbahulān āryamiśrān pravāremi dṛṣṭena śrutena pariśaṅkayā | ovadantu me āryamiśrā yāvad yathā-dharmaṁ pratikariṣyāmi | evaṁ dvitīyam pi tṛtīyam pi</span> |</p>
<p><a class='ref sc' id='sc12' href='#sc12'>SC 12</a> atha dāni e<span class='corr' title='ka→kā'>kā</span> bhikṣuṇī bhavati | eka bhikṣu bhavati | vaktavyaṁ | <span class='kamma'>aham itthan-nāmā āryaṁ pravāremi dṛṣṭena śrutena pariśaṅkayā | ovadatu me āryo artha kāmo hitaiṣī anukampako anukampām upādāya jānantī paśyanti smarantī yathā dharmaṁ yathā vinayaṁ tathā pratikariṣyāmi | evaṁ dvitīyam pi tṛtīyam pi</span> |</p>
<p><a class='ref sc' id='sc13' href='#sc13'>SC 13</a> <a class='ref roth' id='roth110' href='#roth110'>Roth 110</a>sā eṣā bhikṣuṇī <span class='corr' title='anu→ava'>ava</span> | jñāya vā paribhavena vā koṇṭabhikṣū ti vā kṛtvā | vaidya-bhikṣū ti vā kṛtvā | cūḍa-bhikṣū ti vā kṛtvā akhalla-mahalla-akuśala-aprakṛtijño ti vā kṛtvā | varṣoṣitā ubhayato saṁgha-pravāraṇān na pratyāśaṁsayati guru-dharmam atikrāmati | evaṁ gautami varṣoṣitāhi bhikṣuṇīhi ubhayato saṁghe pravāraṇā pratyāśaṁsitavyā | ayaṁ gautami bhikṣuṇīnām aṣṭamo guru-dharmo yo bhikṣuṇīhi yāvaj-jīvaṁ satkartavyo guru-kartavyo mānayitavyo pūjayitavyo anatikramaṇīyo velā-m-iva mahā-samudreṇa |</p>
<p><a class='ref sc' id='sc14' href='#sc14'>SC 14</a> ime gautami bhikṣuṇīnām aṣṭau guru-dharmāḥ ye bhikṣuṇīhi yāvaj-jīvaṁ satkartavyā guru-kartavyā mānayitavyā pūjayitvyā anatikramaṇīyā velā-m-iva mahā-samudreṇa |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
