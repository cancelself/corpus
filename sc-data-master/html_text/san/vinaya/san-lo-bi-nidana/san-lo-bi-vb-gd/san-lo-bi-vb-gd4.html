<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-gd4' lang='san'>
<header>
<ul>
<li class='division'>guru-dharma 4</li>
</ul>
<h1>bhaktāgraṁ śayanāsanāgraṁ vihārāgraṁ</h1>
</header>
<p><a class='ref sc' id='sc1' href='#sc1'>SC 1</a> <a class='ref roth' id='roth89' href='#roth89'>Roth 89</a>kin ti dāni gautami <span class='rule'>bhaktāgraṁ śayanāsanāgraṁ vihārāgrañ ca bhikṣuṇīhi bhikṣusaṁghāto<span class='corr' title='śā→sā'>sā</span> dayitavyaṁ</span> |</p>
<p><a class='ref sc' id='sc2' href='#sc2'>SC 2</a> eṣo dāni koci bhikṣuṇī-saṁghasya bhaktaṁ karoti vaktavyo | jyeṣṭha-paryāyatā karohīti | atha dāni so āha nāsti mama taṁhi śraddhā nāsti prasādo ti vaktavyaḥ | vayaṁ pi na praticchāmo ti | atha dān āha | datta-pūrvaṁ teṣāṁ mama mātrā vā pitrā vā goṣṭhī-sambandhena vā śreṇī-saṁbandhena vā samaya-sambhandhena vā āryamiśrikāṇāṁ na kadācin mayā bhaktaṁ kṛta-pūrvaṁ | pratigṛhṇantu āryamiśrikā ti antamasato eka-piṇḍapātaṁ pi dāpayitvā bhikṣu-saṁghasya bhikṣuṇī-saṁgho śata-rasaṁ pi bhojanaṁ praticchati anāpattiḥ |</p>
<p><a class='ref sc' id='sc3' href='#sc3'>SC 3</a> <a class='ref roth' id='roth90' href='#roth90'>Roth 90</a>kin ti dāni śayanāsanāgraṁ | eṣo dāni kocid bhikṣuṇī-saṁghasya śayanāsanaṁ dadāti | vaktavyaṁ | jyeṣṭha-paryāyatāvad dehīti | atha dāni so āha nāsti mama tahiṁ śraddhā nāsti prasādo | vaktavyaṁ |</p>
<p><a class='ref sc' id='sc4' href='#sc4'>SC 4</a> vayaṁ pi na praticchāmo ti | atha dān āha | datta-pūrvaṁ mama ārye bhikṣu-saṁghasya śayanāsanaṁ mātrā vā yāvat samaya-sambandhena vā | pratīcchantvāryamiśrikā ti antamasato <span class='unclear'>khayu</span>kā maṁcaṁ pi bhikṣu-saṁghasya dāpayitvā mahārhaṁ śayanāsanaṁ bhikṣuṇī-saṁghaḥ pratīcchaty anāpattiḥ |</p>
<p><a class='ref sc' id='sc5' href='#sc5'>SC 5</a> <a class='ref roth' id='roth91' href='#roth91'>Roth 91</a>kin ti dāni vihārāgraṁ | eṣo dāni kocit bhikṣuṇī-saṁghasya vihāraṁ pratiṣṭhāpayati | vaktavyaṁ | jyeṣṭha-paryāyatāvat pratiṣṭhāpayehīti |</p>
<p><a class='ref sc' id='sc6' href='#sc6'>SC 6</a> atha dān āha | ārye nāsti mama tahiṁ śraddhā | nāsti prasādo ti | vaktavyaṁ vayaṁ pi na pratīcchāmo ti | atha dān āha | ārye kārāpitan teṣāṁ vihārāḥ mātrā vā yāvat samaya-sambandhena vā pratīcchantv āryamiśrikā vi<span class='corr' title='ha→hā'>hā</span>ran ti antamasato gomaya-gṛhaṁ pi piṣṭhagṛhaṁ pi bhikṣu-saṁghasya dāpayitvā bhikṣuṇīsaṁgho sapta-bhūmakaṁ pi vihāraṁ pratīcchaty anāpattiḥ |</p>
<p><a class='ref sc' id='sc7' href='#sc7'>SC 7</a> <a class='ref roth' id='roth92' href='#roth92'>Roth 92</a>tā etā bhikṣuṇīyo avajñāya paribhavena vā koṇṭa-bhikṣū ti vā | vaidya-bhikṣū ti vā | akhalla-mahallāprakṛtijño tī vā kṛtvā bhaktāgraṁ śayanāsanāgraṁ vihārāgraṁ bhikṣu-saṁghāto na śātiyati guru-dharmam atikrāmati | evaṁ gautamī bhaktāgraṁ śayanāsanagraṁ vihārāgraṁ bhikṣuṇīhi bhikṣu-saṁghāto sātayitavyo |</p>
<p><a class='ref sc' id='sc8' href='#sc8'>SC 8</a> ayaṁ gautami bhikṣuṇīnāṁ caturtho guru-dharmo yo bhikṣuṇī-hi yāvaj-jīvaṁ satkartavyo yāvad an-atikramaṇīyo velā-m-iva mahā-samudreṇa |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
