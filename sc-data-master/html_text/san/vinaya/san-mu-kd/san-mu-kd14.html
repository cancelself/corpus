<!DOCTYPE html>
<html>
<head>
<meta charset='UTF-8'>
<meta name='author' content='Gilgit Buddhist Manuscripts'>
<title></title>
</head>
<body>
<article id='san-mu-kd14' lang='san'>
<header>
<ul>
<li class='division'>Sanskrit Mūlasarvāstivāda Vinaya</li>
<li class='subdivision'>Khandhaka</li>
</ul>
<h1>Poṣadhasthāpanavastu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref msviii' id='msviii105107' href='#msviii105107'>MSV:3.3 105107</a><span class='supplied'>poṣadhasthāpanavastūddānam |</span></p>
<p><a class='ref sc' id='sc2' href='#sc2'>SC 2</a>aśuddhapoṣadhād bhikṣur maudgalyāyaṇena nāśitaḥ |<br>
tataḥ śāstrāṇi vigarhitvā saṁghena pṛṣṭaḥ poṣadhaḥ ||<br>
eṣā uddānagāthā caṁpāyāṁ poṣadhasūtre vistareṇa |<br>
tac ca poṣadhasūtraṁ madhyamāgame saṁgītanipāte paṭhyate ||</p>
</blockquote>
<p class='uddana'><a class='ref sc' id='sc3' href='#sc3'>SC 3</a>uddānam |<br>
codanāt smāraṇāc caiva avakāśo ’vacanīyataḥ |<br>
avavādaḥ prasthāpanaṁ poṣadhaś ca pravāraṇā ||</p>
<p><a class='ref sc' id='sc4' href='#sc4'>SC 4</a>uktaṁ bhagavatā saṁghasthavireṇa tv ardhamāsaṁ prātimokṣasūtroddeśa uddeṣṭavya iti | upadhivārikaḥ saṁghasthavirasya purastāt sthitvā kathayati | sthavira prātimokṣasūtroddeśam uddiśeti | sa kathayati | āyuṣman na <a class='ref fol' id='fol312r1' href='#fol312r1'>Folio 312r1</a><a class='ref gbm' id='gbm6.936' href='#gbm6.936'>GBM 6.936</a>śuddhā tāvad bhikṣuparṣat | ko ’tra sthavireṇāpariśuddho dṛṣṭaḥ | tvam eva tāvat | katham ahaṁ sthavireṇa dṛṣṭaḥ | divyena cakṣuṣā | hantedānīṁ naṣṭāḥ smaḥ | yatra bhikṣavo divyena cakṣuṣā dṛṣṭvā codayanti smārayanti | ity etat prakaraṇaṁ bhikṣavo bhagavata ārocayanti | bhagavān āha | asaṁvyavahāryaṁ bhikṣavo divyacakṣuḥ | tasmān na bhikṣuṇā divyena cakṣuṣā dṛṣṭvā bhikṣuś codayitavyaḥ smārayitavyaḥ | bhikṣur divyena cakṣuṣā dṛṣṭvā bhikṣuṁ codayati smārayati sātisāro bhavati |</p>
<p><a class='ref sc' id='sc5' href='#sc5'>SC 5</a>yathā divyena cakṣuṣā evaṁ divyena śrotreṇa |</p>
<p><a class='ref sc' id='sc6' href='#sc6'>SC 6</a>punar apy asāv upadhivārikaḥ saṁghasthavirasya purastāt sthitvā kathayati | sthavira prātimokṣasūtroddeśam uddiśeti | sa kathayati | <a class='ref msviii' id='msviii108' href='#msviii108'>MSV:3.3 108</a>āyuṣmann apariśuddhā tāvad bhikṣuparṣat | sthavira ko ’trāpariśuddhaḥ | tvam eva tāvat | sthavira katham nāma tvayā saṁghamadhye mama śirasi muṣṭir nipātitā | aho batāhaṁ tvayā ekānte coditaḥ syām iti | sa tūṣṇīm avasthitaḥ | etat prakaraṇaṁ bhikṣavo bhagavata ārocayanti | bhagavān āha | ekānte codayitavyo na saṁghamadhye | saced ekānte codyamāno na smarati smārayitavyaḥ | smāritaś cet kopam āpadyate | avakāśaḥ kārayitavyaḥ | avakāśaṁ kāryamāṇo ’nyenānyaṁ pratisarati | bhagavān āha | avacanīyaḥ kartavyaḥ | avacanīyaḥ kṛtaḥ | tathāpy anyenānyaṁ pratisarati | bhagavān āha | avavādo ’sya sthāpayitavyaḥ poṣadhaḥ pravāraṇā ca |</p>
<p><a class='ref sc' id='sc7' href='#sc7'>SC 7</a>ekam adhārmikaṁ poṣadhasthāpanam ekaṁ dhārmikam | dve adhārmike <span class='supplied'>dve dhārmike</span> | trīṇy adhārmikāṇi trīṇi dhārmikāṇi | catvāry adhārmikāṇi catvāri dhārmikāṇi | paṁcādhārmikāṇi paṁca dhārmikāṇi | ṣaḍ adhārmikāṇi ṣaḍ dhārmikāṇi | saptādhārmikāṇi sapta dhārmikāṇi | aṣṭāv adhārmikāṇi aṣṭau dhārmikāṇi | navādhārmikāṇi nava dhārmikāṇi | daśādhārmikāṇi daśa dhārmikāṇi poṣadhasthāpanāni |</p>
<p><a class='ref sc' id='sc8' href='#sc8'>SC 8</a>ekam adhārmikaṁ poṣadhasthāpanam ekaṁ dhārmikam | adhārmikaṁ katarat | amūlakena kṛtena poṣadhaṁ sthāpayati adhārmikaṁ poṣadhasthāpanam | dhārmikaṁ poṣadhasthāpanam <span class='supplied'>katarat</span> | samūlakena kṛtena <a class='ref msviii' id='msviii109' href='#msviii109'>MSV:3.3 109</a>poṣadhaṁ sthāpayati dhārmikaṁ poṣadhasthāpanam | idam ekam adhārmikaṁ poṣadhasthāpanam ekaṁ dhārmikam |</p>
<p><a class='ref sc' id='sc9' href='#sc9'>SC 9</a>dve adhārmike poṣadhasthāpane dve dhārmike | katame | amūlakenākṛtenāmūlakena kṛtena poṣadhaṁ sthāpayati adhārmikaṁ poṣadhasthāpanam | samūlakenākṛtena samūlakena kṛtena poṣadhaṁ sthāpayati dhārmikaṁ poṣadhasthāpanam | ime dve adhārmike poṣadhasthāpane dve dhārmike |</p>
<p><a class='ref sc' id='sc10' href='#sc10'>SC 10</a>trīṇy adhārmikāṇi trīṇi dhārmikāṇi poṣadhasthāpanāni | katamāni | amūlakena kṛtena amūlakenākṛtena amūlakena kṛtākṛtena poṣadhaṁ sthāpayati adhārmikaṁ poṣadhasthāpanam | samūlakena kṛtena samūlakenākṛtena samūlakena kṛtākṛtena poṣadhaṁ sthāpayati dhārmikaṁ poṣadhasthāpanam | imāni trīṇy adhārmikāṇi poṣadhasthāpanāni trīṇi dhārmikāṇi |</p>
<p><a class='ref sc' id='sc11' href='#sc11'>SC 11</a>catvāry adhārmikāṇi catvāri dhārmikāṇi poṣadhasthāpanāni | katamāni | amūlikayā śīlavipattyā dṛṣṭivipattyā ācāravipattyā ājīvavipattyā poṣadhaṁ sthāpayaty adhārmikaṁ poṣadhasthāpanam | <a class='ref fol' id='fol312v1' href='#fol312v1'>Folio 312v1</a><a class='ref gbm' id='gbm6.937' href='#gbm6.937'>GBM 6.937</a>samūlikayā śīlavipattyā dṛṣṭivipattyā ācāravipattyā ājīvavipattyā poṣadhaṁ sthāpayati dhārmikaṁ poṣadhasthāpanam | imāni catvāry adhārmikāṇi poṣadhasthāpanāni catvāri dhārmikāṇi |</p>
<p><a class='ref sc' id='sc12' href='#sc12'>SC 12</a>paṁcādhārmikāṇi paṁca dhārmikāṇi poṣadhasthāpanāni | katamāni | amūlikayā pārājikayā saṁghāvaśeṣayā pāyantikayā pratideśanikayā duṣkṛtayā poṣadhaṁ sthāpayaty adhārmikaṁ poṣadhasthāpanam | <a class='ref msviii' id='msviii110' href='#msviii110'>MSV:3.3 110</a>samūlikayā pārājikayā saṁghāvaśeṣayā pāyantikayā pratideśanikayā duṣkṛtayā poṣadhaṁ sthāpayati dhārmikaṁ poṣadhasthāpanam | imāni paṁcādhārmikāṇi poṣadhasthāpanāni paṁca dhārmikāṇi |</p>
<p><a class='ref sc' id='sc13' href='#sc13'>SC 13</a>ṣaḍ adhārmikāṇi poṣadhasthāpanāni ṣaḍ dhārmikāṇi poṣadhasthāpanāni | katamāni | amūlakena kṛtena amūlakenākṛtena amūlakena kṛtākṛtena | amūlakena kṛtena sāvaśeṣeṇa amūlake<span class='supplied'>nākṛtena sāvaśeṣeṇa amūlake</span>na kṛtākṛtena sāvaśeṣeṇa poṣadhaṁ sthāpayaty adhārmikaṁ poṣadhasthāpanam | samūlakena kṛtena samūlakenākṛtena samūlakena kṛtākṛtena | <span class='supplied'>samūlakena kṛtena sāvaśeṣeṇa</span> samūlakenākṛtena sāvaśeṣeṇa samūlakena kṛtākṛtena sāvaśeṣeṇa poṣadhaṁ sthāpayati dhārmikaṁ poṣadhasthāpanam | imāni ṣaḍ adhārmikāṇi poṣadhasthāpanāni ṣaḍ dhārmikāṇi |</p>
<p><a class='ref sc' id='sc14' href='#sc14'>SC 14</a>saptādhārmikāṇi poṣadhasthāpanāni sapta dhārmikāṇi poṣadhasthāpanāni | katamāni | amūlikayā śīlavipattyā dṛṣṭivipattyā ācāravipattyā ājīvavipattyā <span class='supplied'>amūlakena</span> dṛṣṭena śrutena pariśaṁkitena poṣadhaṁ sthāpayaty adhārmikaṁ poṣadhasthāpanam | samūlakikayā śīlavipattyā dṛṣṭivipattyā ācāravipattyā ājīvavipattyā samūlakena dṛṣṭena śrutena pariśaṁkitena poṣadhaṁ sthāpayati dhārmikaṁ poṣadhasthāpanam | imāni saptādhārmikāṇi sapta dhārmikāṇi poṣadhasthāpanāni |</p>
<p><a class='ref sc' id='sc15' href='#sc15'>SC 15</a>aṣṭāv adhārmikāṇi aṣṭau dhārmikāṇi poṣadhasthāpanāni | katamāni | amūlikayā pārājikayā saṁghāvaśeṣayā pāyantikayā <a class='ref msviii' id='msviii111' href='#msviii111'>MSV:3.3 111</a>pratideśanikayā duṣkṛtayā amūlakena dṛṣṭena śrutena pariśaṁkitena poṣadhaṁ sthāpayaty adhārmikaṁ poṣadhasthāpanam | samūlikayā pārājikayā saṁghāvaśeṣayā pāyantikayā pratideśanikayā duṣkṛtayā samūlakena dṛṣṭena śrutena pariśaṁkitena poṣadhaṁ sthāpayati dhārmikaṁ poṣadhasthāpanam | imāni aṣṭāv adhārmikāṇi poṣadhasthāpanāni aṣṭau dhārmikāṇi |</p>
<p><a class='ref sc' id='sc16' href='#sc16'>SC 16</a>navādhārmikāṇi nava dhārmikāṇi poṣadhasthāpanāni | katamāni | amūlakena kṛtena amūlakenākṛtena amūlakena kṛtākṛtena | amūlakena kṛtena sāvaśeṣeṇa amūlakenākṛtena sāvaśeṣeṇa amūlakena kṛtākṛtena sāvaśeṣeṇa | amūlakena kṛtena niravaśeṣeṇa amūlakenākṛtena niravaśeṣeṇa amūlakena kṛtākṛtena niravaśeṣeṇa poṣadhaṁ sthāpayaty adhārmikaṁ poṣadhasthāpanam | samūlakena kṛtena samūlakenākṛtena samūlakena kṛtākṛtena | samūlakena kṛtena sāvaśeṣeṇa samūlakenākṛtena sāvaśeṣeṇa samūlakena kṛtākṛtena sāvaśeṣeṇa | samūlakena kṛtena niravaśeṣeṇa <span class='supplied'>samūlakenākṛtena niravaśeṣeṇa</span> samūlakena kṛtākṛtena niravaśeṣeṇa poṣadhaṁ sthāpayati <a class='ref fol' id='fol313r1' href='#fol313r1'>Folio 313r1</a><a class='ref gbm' id='gbm6.938' href='#gbm6.938'>GBM 6.938</a>dhārmikaṁ poṣadhasthāpanam | imāni navādhārmikāṇi poṣadhasthāpanāni nava dhārmikāṇi |</p>
<p><a class='ref sc' id='sc17' href='#sc17'>SC 17</a>daśādhārmikāṇi daśa dhārmikāṇi poṣadhasthāpanāni | katamāni | pārājiko na bhavati | pārājikakathā na viprakṛtā bhavati | śikṣā na pratyākhyātā bhavati | śikṣāpratyākhyānakathā na <a class='ref msviii' id='msviii112' href='#msviii112'>MSV:3.3 112</a>na viprakṛtā bhavati | saṁgho na pratyākhyāto bhavati | saṁghapratyākhyānakathā na viprakṛtā bhavati | śīlavipanno <span class='supplied'>na</span> bhavati na dṛṣṭivipanno nācāravipanno nājīvavipannaḥ |</p>
<p><a class='ref sc' id='sc18' href='#sc18'>SC 18</a>kathaṁ pārājiko na bhavati | yair ākārair yair liṅgair yair nimittaiḥ pārājikām āpattim āpadyate taṁ ca bhikṣuḥ paśyati na tair ākārair na tair liṅgair na tair nimittaiḥ pārājikām āpattim āpadyamānam | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ pārājiko na bhavati |</p>
<p><a class='ref sc' id='sc19' href='#sc19'>SC 19</a>kathaṁ pārājikakathā na viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā na lajjā bhavati na tanmayā na viprakṛtā | te ca bhikṣavaḥ utthāyāsanebhyo nānā viprakrāmanti | sa cādṛṣṭvā aśrutvā apariśaṁkya ca poṣadhaṁ sthāpayati | adhārmikaṁ poṣadhasthāpanam | evaṁ pārājikakathā na viprakṛtā bhavati |</p>
<p><a class='ref sc' id='sc20' href='#sc20'>SC 20</a>kathaṁ śikṣā na pratyākhyātā bhavati | yair ākārair yair liṅgair yair nimittaiḥ śikṣāpratyākhyānaṁ kriyate taṁ ca bhikṣuḥ paśyati na tair ākārair na tair liṅgair na tair nimittaiḥ śikṣāpratyākhyānaṁ kurvāṇam | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ śikṣā pratyākhyātā na bhavati |</p>
<p><a class='ref sc' id='sc21' href='#sc21'>SC 21</a>kathaṁ śikṣāpratyākhyānakathā na viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā na lajjā bhavati na tanmayā na viprakṛtā bhavati | <a class='ref msviii' id='msviii113' href='#msviii113'>MSV:3.3 113</a>te ca bhikṣavaḥ utthāyāsanebhyo nānā viprakrāmanti | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | <span class='supplied'>evaṁ</span> śikṣāpratyākhyānakathā na viprakṛtā bhavati |</p>
<p><a class='ref sc' id='sc22' href='#sc22'>SC 22</a>kathaṁ saṁgho na pratyākhyāto bhavati | yair ākārair yair liṅgair yair nimittaiḥ saṁghaḥ pratyākhyāyate taṁ ca bhikṣuḥ paśyati na tair ākārair na tair liṅgair na tair nimittaiḥ saṁghapratyākhyānaṁ kurvantam | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ saṁgho na pratyākhyāto na bhavati |</p>
<p><a class='ref sc' id='sc23' href='#sc23'>SC 23</a>kathaṁ saṁghapratyākhyānakathā na viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā na lajjā bhavati na tanmayā na viprakṛtā bhavati | te ca bhikṣavaḥ utthāyāsanebhyo nānā viprakrāmanti | sa cādṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ saṁghapratyākhyānakathā na viprakṛtā bhavati |</p>
<p><a class='ref sc' id='sc24' href='#sc24'>SC 24</a>kathaṁ na śīlavipanno bhavati | caturṇāṁ pārājikānām a<span class='supplied'>nyatamā</span>nyatamām āpattim āpanno bhavati | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ na śīlavipanno bhavati |</p>
<p><a class='ref sc' id='sc25' href='#sc25'>SC 25</a>kathaṁ na dṛṣṭivipanno bhavati | dvāṣaṣṭer dṛṣṭigatānām anyatarānyatarāṁ dṛṣṭim anabhiniviṣṭo bhavati | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ na dṛṣṭivipanno bhavati |</p>
<p><a class='ref sc' id='sc26' href='#sc26'>SC 26</a><a class='ref msviii' id='msviii114' href='#msviii114'>MSV:3.3 114</a>kathaṁ nācāravipanno bhavati | ānulomikaiḥ śikṣānukūlair <a class='ref fol' id='fol313v1' href='#fol313v1'>Folio 313v1</a><a class='ref gbm' id='gbm6.939' href='#gbm6.939'>GBM 6.939</a>vacanapathair ucyamānaḥ samyak pratipadyate | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ nācāravipanno bhavati |</p>
<p><a class='ref sc' id='sc27' href='#sc27'>SC 27</a>kathaṁ nājīvavipanno bhavati | ājīvo ’sya pariśuddho bhavati | tasya ca bhikṣur adṛṣṭvā aśrutvā apariśaṁkya poṣadhaṁ sthāpayati | adhārmikaṁ poṣadhasthāpanam | evaṁ nājīvavipanno bhavati |</p>
<p><a class='ref sc' id='sc28' href='#sc28'>SC 28</a>śuklapakṣe pārājiko bhavati | pārājikakathā viprakṛtā bhavati | śikṣā pratyākhyātā bhavati | śikṣāpratyākhyānakathā viprakṛtā bhavati | saṁghaḥ pratyākhyāto bhavati | saṁghapratyākhyānakathā viprakṛtā bhavati | śīlavipanno bhavati dṛṣṭivipanna ācāravipanna ājīvavipannaḥ |</p>
<p><a class='ref sc' id='sc29' href='#sc29'>SC 29</a>kathaṁ pārājiko bhavati | yair ākārair yair liṅgair yair nimittaiḥ pārājikām āpattim āpadyate | taṁ ca bhikṣuḥ paśyati na tair ākārais tair liṅgais tair nimittaiḥ pārājikām āpattim āpadyamānam | sa dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ pārājiko na bhavati |</p>
<p><a class='ref sc' id='sc30' href='#sc30'>SC 30</a>kathaṁ pārājikakathā viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā lajjā bhavati tanmayā viprakṛtā | te ca bhikṣavas tathā saṁniṣaṇṇā <a class='ref msviii' id='msviii115' href='#msviii115'>MSV:3.3 115</a>eva | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ pārājikakathā viprakṛtā bhavati |</p>
<p><a class='ref sc' id='sc31' href='#sc31'>SC 31</a>kathaṁ śikṣā pratyākhyātā bhavati | yair ākārair yair liṅgair yair nimittaiḥ śikṣāpratyākhyānaṁ kriyate taṁ ca bhikṣuḥ paśyati tair ākārais tair liṅgais tair nimittaiḥ śikṣāpratyākhyānaṁ kurvāṇam | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ śikṣā pratyākhyātā bhavati |</p>
<p><a class='ref sc' id='sc32' href='#sc32'>SC 32</a>kathaṁ śikṣāpratyākhyānakathā viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā lajjā bhavati tanmayā viprakṛtā bhavati | te ca bhikṣavas tathā saṁniṣaṇṇā eva | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ śikṣāpratyākhyānakathā viprakṛtā bhavati |</p>
<p><a class='ref sc' id='sc33' href='#sc33'>SC 33</a>kathaṁ saṁgho pratyākhyāto bhavati | yair ākārair yair liṅgair yair nimittaiḥ saṁghaḥ pratyākhyāyate taṁ ca bhikṣuḥ paśyati tair ākārais tair liṅgais tair nimittaiḥ saṁghapratyākhyānaṁ kurvāṇam | sa ca dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ saṁghaḥ pratyākhyāto bhavati |</p>
<p><a class='ref sc' id='sc34' href='#sc34'>SC 34</a>kathaṁ saṁghapratyākhyānakathā viprakṛtā bhavati | yathāpi tat saṁbahulā bhikṣavaḥ saṁniṣaṇṇā bhavanti saṁnipatitāḥ | sā ca kathā lajjā bhavati tanmayā viprakṛtā bhavati | te ca bhikṣavas tathā <span class='supplied'>saṁ</span>niṣaṇṇā eva | sa ca dṛṣṭvā <span class='supplied'>śrutvā</span> pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ saṁghapratyākhyānakathā viprakṛtā bhavati |</p>
<p><a class='ref sc' id='sc35' href='#sc35'>SC 35</a><a class='ref msviii' id='msviii116' href='#msviii116'>MSV:3.3 116</a>kathaṁ śīlavipanno bhavati | caturṇāṁ pārājikānām anyatamānyatamām āpattim āpanno bhavati | tasya ca bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evaṁ śīlavipanno bhavati |</p>
<p><a class='ref sc' id='sc36' href='#sc36'>SC 36</a>kathaṁ dṛṣṭivipanno bhavati | dvāṣaṣṭer dṛṣṭigatānām anyatarānyatarāṁ dṛṣṭim abhiniviṣṭo bhavati | tasya ca bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | <a class='ref fol' id='fol314r1' href='#fol314r1'>Folio 314r1</a><a class='ref gbm' id='gbm6.940' href='#gbm6.940'>GBM 6.940</a>evaṁ dṛṣṭivipanno bhavati |</p>
<p><a class='ref sc' id='sc37' href='#sc37'>SC 37</a>katham ācāravipanno bhavati | ānulomikaiḥ śikṣānukūlair vacanapathair ucyamāno na samyak pratipadyate | tasya <span class='supplied'>ca</span> bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evam ācāravipanno bhavati |</p>
<p><a class='ref sc' id='sc38' href='#sc38'>SC 38</a>katham ājīvavipanno bhavati | ājīvo ’syāpariśuddho bhavati | tasya <span class='supplied'>ca</span> bhikṣur dṛṣṭvā śrutvā pariśaṁkya poṣadhaṁ sthāpayati | dhārmikaṁ poṣadhasthāpanam | evam ājīvavipanno bhavati |</p>
<p><a class='ref sc' id='sc39' href='#sc39'>SC 39</a>imāni daśādhārmikāṇi daśa dhārmikāṇi poṣadhasthāpanāni | yathā poṣadhasthāpanam evaṁ pravāraṇāsthāpanam |</p>
<p><a class='ref sc' id='sc40' href='#sc40'>SC 40</a>paṁceme bhikṣavaḥ saṁghāḥ | katame paṁca | alajjisaṁghaḥ eḍa<span class='supplied'>mū</span>kasaṁghaḥ gaṇasaṁghaḥ saṁvṛtisaṁghaḥ paramārthasaṁghaś ca |</p>
<p><a class='ref sc' id='sc41' href='#sc41'>SC 41</a>alajjisaṁghaḥ katamaḥ | yatra sarve bhikṣavo duḥśīlāḥ pāpadharmāṇaḥ | eḍamūkasaṁghaḥ katamaḥ | yatra na sūtradharo na vinayadharo na mātṛkādharaḥ | gaṇasaṁghaḥ katamaḥ | yatra gaṇasaṁbandhena karmāṇi <a class='ref msviii' id='msviii117' href='#msviii117'>MSV:3.3 117</a>kriyante | saṁvṛtisaṁghaḥ katamaḥ | sarve pṛthagjanakalyāṇakāḥ | paramārthasaṁghaḥ katamaḥ | śaikṣāśaikṣā aṣṭau mahāpuruṣapudgalāḥ | tatra ye pūrvakās trayaḥ saṁghāḥ alajji<span class='supplied'>naḥ</span> saṁghaḥ eḍamūkasaṁghaḥ gaṇasaṁghaś ca labhyam ebhir adharmeṇa karmaṇā kartum | yo ’yaṁ saṁvṛtisaṁgho labhyam anena dharmasaṁjñinā adharmeṇa karmaṇā kartum | yas tv ayaṁ paramārthasaṁgho na labhyam anenādharmeṇa karmaṇā kartum |</p>
<p class='endsection'><a class='ref sc' id='sc42' href='#sc42'>SC 42</a>poṣadhasthāpanavastu samāptam ||</p>
<footer>
<p><cite class='book' translate='no'>Poṣadhasthāpanavastu of the Vinayavastvagama of the Mulasarvastivadin</cite> (= Vastu 14 of the Vinayavastu)</p>
<p>Based on the edition by <span class='author'>N. Dutt</span>: Gilgit Manuscript, vol. III: Mūlasarvāstivādavinayavastu, part 3 (Srinagar 1943), pp. 105–117: Poṣadhasthāpanavastu (second edition: Delhi 1984).</p>
<p>GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]</p>
<p>MSV III = Gilgit Manuscript, ed. N. Dutt, vol. III, part 3, Srinagar 1943.</p>
<p>Taken from: <a href='http://gretil.sub.uni-goettingen.de/gretil/1_sanskr/4_rellit/buddh/vinv14_u.htm'>GRETIL</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
