<!DOCTYPE html>
<html>
<head>
<meta charset='UTF-8'>
<meta name='author' content='Gilgit Buddhist Manuscripts'>
<title></title>
</head>
<body>
<article id='san-mu-kd9' lang='san'>
<header>
<ul>
<li class='division'>Sanskrit Mūlasarvāstivāda Vinaya</li>
<li class='subdivision'>Khandhaka</li>
</ul>
<h1>Kośāmbakavastu</h1>
</header>
<p class='uddana'><a class='ref sc' id='sc1' href='#sc1'>SC 1</a><a class='ref msvii' id='msvii173' href='#msvii173'>MSV:3.2 173</a><a class='ref fol' id='fol280v1' href='#fol280v1'>Folio 280v1</a><a class='ref gbm' id='gbm6.873' href='#gbm6.873'>GBM 6.873</a><span class='supplied'>kośāmbakavastuni</span> uddānam ||<br>
kośāmbakānāṁ kalaho nānāvādaś ca bhikṣubhiḥ |<br>
pāṭhe vivadamānānāṁ dīrghikasya ca cārikā ||<br>
bhṛguś ca lavaṇāgāre rakṣito vanaṣaṇḍahastinā |<br>
aniruddhaś ceti kṛtvā śrāvastyāṁ vyupaśāmyati ||</p>
<p><a class='ref sc' id='sc2' href='#sc2'>SC 2</a>buddho bhagavān kośāmbyāṁ viharati ghoṣilārāme | tena khalu samayena kośāmbako bhikṣur vyāḍo vikrāntaḥ sūtradharo vinayadharo mātṛkādharaḥ | bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ | vaiśālyāṁ vaiśālako bhikṣur vyāḍo vikrāntaḥ sūtradharo vinayadharo mātṛkādharaḥ | bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ |</p>
<p><a class='ref sc' id='sc3' href='#sc3'>SC 3</a>atha vaiśālako bhikṣur apareṇa samayena janapadacārikāṁ caran kośāmbīm anuprāptaḥ | sa mārgaśramaṁ prativinodya kośāmbakasya bhikṣoḥ sakāśam upasaṁkrāntaḥ | upasaṁkramya parasparaṁ prativinodya sūtravinayābhir dharmeṣu viniścayaṁ kartum ārabdhau | tatraikaḥ kathayati | evam etat sūtraṁ paṭhitavyam | ayam asya sūtrasyārthaḥ dvitīyaḥ kathayati <a class='ref msvii' id='msvii174' href='#msvii174'>MSV:3.2 174</a>| nedaṁ sūtram evaṁ paṭhitavyam | nāsya sūtrasyāyam arthaḥ | <span class='supplied'>tava</span> ayuktam mama yuktam | tava sahitam | mamāsahitam | taveti | tatas tayoḥ parasparaṁ vairuddhyam utpannam | kośāmbako bhikṣur vaiśālakasya randhrānveṣaṇatatparas tiṣṭhate |</p>
<p><a class='ref sc' id='sc4' href='#sc4'>SC 4</a>saṁghena cāyam evaṁrūpaḥ kriyākāraḥ kṛtaḥ | yaḥ paśyed varcaskumbhikāṁ riktāṁ tucchāṁ nirudakāṁ tenodakasya pūrayitvā yathāsthāne sthā<span class='supplied'>payi</span>tavyā upadhivārikasya vārocayitavyā | varcaskumbhikā riktā tiṣṭhatīti | na ced ātmanā pūrayati nāpy upadhivārikasyārocayati tasyānādaro bhavati | anādarāc ca taṁ vayaṁ pāyantikām āpattiṁ deśayiṣyāma iti |</p>
<p><a class='ref sc' id='sc5' href='#sc5'>SC 5</a>yāvad anyatamena gṛhapatinā buddhapramukho bhikṣusaṁgho ’ntargṛhe bhaktenopanimantritaḥ | tatra kecid bhikṣavo bhoktuṁ gatāḥ | kecid gantukāmāḥ | vaiśālakas tu bhikṣur varcaskumbhikām ādāya varcaskuṭiṁ praviṣṭaḥ | tasya sārdhaṁvihāro tvaritagatipracāratayā śabdayituṁ gataḥ | upādhyāya kecid bhikṣavo bhoktuṁ gatāḥ kecid gantukāmāḥ | āgacchata gacchāma iti | sa tena sārdhaṁ varcaskumbhikām ekasmin sthāne sthāpayitvā saṁprasthitaḥ | sa ca kośāmbako bhikṣus tam pradeśam anuprāptaḥ | tato ’sau vaiśālako bhikṣuḥ purastād varcaskumbhikāṁ gṛhītvā vihāraṁ praveṣṭum ārabdhaḥ | sārdhaṁvihāriṇā ucyate | <a class='ref msvii' id='msvii175' href='#msvii175'>MSV:3.2 175</a>upādhyāya kiṁ bhūyaḥ praviśasi | sa kathayati | putra mamāyaṁ kośāmbako bhikṣur avatāraprekṣī | varcaskumbhikāṁ pūrayituṁ praviśāmi | kim ayaṁ sarveṇa sarvaṁ riktā | na sarveṇa sarvam | api tu na labhyam anenodakenodakakṛtyaṁ kartum | upādhyāya kevalaṁ sarveṇa sarvaṁ riktā bhavatu | vayam upādhyāyasya pakṣo balaṁ sahāyakāḥ | āgacchata | gacchāmaḥ | sa tāṁ tatraiva sthāpayitvā tena sārdhaṁ gataḥ | kośāmbakena bhikṣuṇā dṛṣṭā sā ca kumbhikā parāmṛṣṭā | tataḥ saṁjātāmarṣo hum iti kṛtvā varcaskumbhikāṁ <a class='ref fol' id='fol281r1' href='#fol281r1'>Folio 281r1</a><a class='ref gbm' id='gbm6.874' href='#gbm6.874'>GBM 6.874</a>pūrayitvā udakakāryaṁ kṛtvā gataḥ | tato bhukte bhikṣusaṁghe vihāram āgate bhikṣūn pracārayitum ārabdhaḥ | āyuṣmantaḥ anena bhikṣuṇā vaiśālakena saṁghasya kriyākāro bhagna iti | tato yathāvṛddhikayā sāmīciṁ kurvāṇo ’nupūrveṇa tasya sakāśam upasaṁkrāntaḥ | kathayati | āyuṣman avakāśaṁ kuru | kṛto bhavatu | āpattir asyāpannā | yathādharmaṁ kuru | na paśyāmy āpattim | nanu saṁghena kriyākāraḥ kṛto yaḥ paśyed varcaskumbhikāṁ riktāṁ tucchāṁ nirudakāṁ tenātmanā udakasya pūrayitvā yathāsthāne sthāpayitavyā | upadhivārikasya vārocayitavyā | āyuṣman varcaskumbhikā riktā tiṣṭhatīti | na ced ātmanā pūrayati | nāpy upadhivārikasyārocayati | tasyānādaro bhavati | anādarāc ca taṁ vayaṁ pāyantikām āpattiṁ deśayiṣyāma iti | sa kathayati | na <a class='ref msvii' id='msvii176' href='#msvii176'>MSV:3.2 176</a>sā riktā | mā bhavatu riktā | na labhyaṁ tenodakenodakakāryaṁ kartum | sa tūṣṇīm avasthitaḥ |</p>
<p><a class='ref sc' id='sc6' href='#sc6'>SC 6</a>kośāmbako bhikṣuḥ kośāmbyāṁ naivāsiko bahuparivāraś ca | tena tasya balād utkṣepaṇīyaṁ karma kṛtam iti | vaiśālakā bhikṣavaḥ kṣubdhā iti | tatra kośāmbakānāṁ vaiśālakānāṁ ca bhikṣūṇām utpannaḥ kalaho bhaṇḍanaṁ vigraho vivādo yaduta āpanna iti vā anāpanna iti vā | yat punar āpanno nānāpannaḥ | utkṣipto nānutkṣiptakaḥ | yat punar utkṣiptaḥ adharmeṇa karmaṇā kopyena sthāpanārheṇeti | etat prakaraṇaṁ bhikṣavo bhagavata ārocayanti | tato bhagavān utkṣiptakaṁ bhikṣum utkṣiptakānuvartakaṁ bhikṣum utkṣiptakānuvartakā<span class='supplied'>nuvartakāṁ</span>ś ca dūtena prakośyedam avovat | satyaṁ yuṣmākaṁ bhikṣava utpannaḥ kalaho bhaṇḍanaṁ vigraho vivādo yadutāpanna iti pūrvavad yāvat kopyena sthāpanārheṇeti | satyaṁ bhadanta | mā bhikṣavaḥ kalaho mā bhaṇḍanaṁ mā vigraho mā vivādaḥ | api tūtkṣipta<span class='supplied'>ka</span>syāhaṁ bhikṣor āsamudācārikān dharmān prajñapayāmi | utkṣiptakena bhikṣuṇā evaṁ cittam utpādayitavyam | ayam utkṣepako bhikṣur vyāḍo vikrāntaḥ sūtradharo vinayadharo mātṛkādharaḥ | bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ | ahaṁ ced āpattiṁ yathādharmaṁ na pratikuryām | <a class='ref msvii' id='msvii177' href='#msvii177'>MSV:3.2 177</a>tena saṁghaḥ sa kalahajāto vihared bhaṇḍanajāto vigṛhīto vivādam āpannaḥ | yanv aham āpattiṁ yathādharmaṁ pratikuryām iti | utkṣiptako bhikṣur yathāprajñaptān āsamudācārikān dharmān na samādāya vartate | sātisāro bhavati |</p>
<p><a class='ref sc' id='sc7' href='#sc7'>SC 7</a>atha bhagavān utkṣiptakaṁ bhikṣum utkṣiptakānuvartakān bhikṣūn utkṣiptakānuvartakānuvartakāṁś codyojya utkṣepakaṁ bhikṣum utkṣepakānuvartakān bhikṣūn utkṣepakānuvartakānuvartakāṁś ca dūtena prakrośyedam avocat | satyaṁ yuṣmākaṁ bhikṣava utpannaḥ kalaho bhaṇḍanaṁ vigraho vivādo yadutāpanna iti vā pūrvavad yāvat sthāpanārheṇeti | satyaṁ bhadanta | mā bhikṣavaḥ kalaho mā bhaṇḍanaṁ mā vigraho mā vivādaḥ | api tūtkṣepakasyāhaṁ bhikṣor āsamudācārikān dharmān prajñapayiṣyāmi | utkṣepakeṇa bhikṣuṇā evaṁ cittam utpādayitavyam | ayam utkṣiptako bhikṣur vyāḍo vikrāntaḥ sūtradharo <a class='ref fol' id='fol281v1' href='#fol281v1'>Folio 281v1</a><a class='ref gbm' id='gbm6.875' href='#gbm6.875'>GBM 6.875</a>vinayadharo mātṛkādharaḥ | bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ | ahaṁ ced enam akāmaṁ codayeyaṁ smārayeyaṁ tena saṁghaḥ kalahajāto vihared bhaṇḍanajāto vigṛhīto vivādam āpannaḥ | yanv ahaṁ tenākāmakaṁ <span class='supplied'>na</span> codayeyaṁ <span class='supplied'>na</span> smārayeyam iti | utkṣiptako bhikṣur yathāprajñaptānām āsamudācārikān dharmān <span class='supplied'>na</span> samādāya vartate <a class='ref msvii' id='msvii178' href='#msvii178'>MSV:3.2 178</a>sātisāro bhavati | evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ | apīdānīṁ poṣadhe ’py apoṣadham āgamayanti | etat prakaraṇaṁ bhikṣavo bhagavata ārocayanti |</p>
<p><a class='ref sc' id='sc8' href='#sc8'>SC 8</a>atha bhagavān utkṣiptakaṁ bhikṣum utkṣiptakānuvartakāṁś ca bhikṣūn utkṣiptakānuvartakānuvartakāṁś ca dūtena prakrośyedam avocat | satyaṁ yūyaṁ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ | apīdānīṁ poṣadhe ’py apoṣadham āgamayatha | satyaṁ bhadanta | mā bhikṣavaḥ kalaho mā bhaṇḍanaṁ mā vigraho mā vivādaḥ | kalahajātānāṁ yuṣmākaṁ bhikṣavo viharatāṁ bhaṇḍanajātānāṁ vigṛhītānāṁ vivādam āpannānāṁ yāni karmāṇi kriyante Ō poṣadhaḥ pravāraṇā jñaptir jñaptidvitīyaṁ jñapticaturthaṁ karmaṁ Ō kṛtāny akṛtāni bhavanti kopyāni |</p>
<p><a class='ref sc' id='sc9' href='#sc9'>SC 9</a>nānāsaṁvāsikā yūyaṁ bhikṣavas teṣāṁ bhikṣūṇām | te ca yuṣmākam | tat kasya hetoḥ | dvāv imau bhikṣavo nānāsaṁvāsikau | kaś caivātmani cātmānaṁ nānāsaṁvāsikaṁ sthāpayati | yo vā saṁghena dharmatayā sthāpyate | katham ātmanaivātmānaṁ nānāsaṁvāsikaṁ sthāpayati | yathāpi tad bhikṣubhir bhikṣūṇāṁ kalahajātānāṁ viharatāṁ bhaṇḍanajātānāṁ vigṛhītānāṁ vivādam āpannānāṁ pakṣāparapakṣavyavasthitānāṁ saṁcintya dharmapakṣād <a class='ref msvii' id='msvii179' href='#msvii179'>MSV:3.2 179</a>adharmapakṣaṁ saṁkrāmati evam ātmanaivātmānaṁ nānāsaṁvāsikaṁ sthāpayati | kathaṁ saṁghena sthāpyaḥ | yathāpi tat saṁghenātmanā<span class='supplied'>darśanā</span>yotkṣipyate | apratikarmaṇi apratinisṛṣṭe pāpake dṛṣṭigate utkṣipyate | evaṁ saṁghena dharmatayā |</p>
<p><a class='ref sc' id='sc10' href='#sc10'>SC 10</a>dvāv imau bhikṣavaḥ samānasaṁvāsikau | katamau dvau | yaś caivātmanātmānaṁ samānasaṁvāsikaṁ sthāpayati | yo vā saṁghena dharmatayā sthāpyate | katham ātmanaivātmānaṁ saṁvāsikaṁ sthāpayati | yathāpi tad bhikṣubhir bhikṣūṇāṁ kalahajātānāṁ viharatāṁ bhaṇḍanajātānāṁ vigṛhītānāṁ vivādam āpannānāṁ pakṣāparapakṣavyavasthitānāṁ saṁcintya <span class='supplied'>a</span>dharmapakṣād dharmapakṣaṁ saṁkrāmati | evam ātmanaivātmānaṁ samānasaṁvāsikaṁ sthāpayati | kathaṁ saṁghena dharmatayā sthāpyate | yathāpi tat saṁghenādarśanāyotkṣipta osāryate | apratikarmaṇi apratinisṛṣṭe pāpake dṛṣṭigate utkṣipta osāryate | evaṁ saṁghena dharmatayā |</p>
<p><a class='ref sc' id='sc11' href='#sc11'>SC 11</a>atha bhagavān utkṣiptakaṁ bhikṣum utkṣiptakānuvartakān bhikṣūn utkṣiptakānuvartakānuvartakāṁś codyojya utkṣepakaṁ <a class='ref fol' id='fol282r1' href='#fol282r1'>Folio 282r1</a><a class='ref gbm' id='gbm6.876' href='#gbm6.876'>GBM 6.876</a>bhikṣum utkṣepakānuvartakān bhikṣūn utkṣepakānuvartakānuvartakāṁś ca dūtena prakrośyedam avocat | satyaṁ yūyaṁ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ | apīdānīṁ poṣadhe ’py apoṣadham <a class='ref msvii' id='msvii180' href='#msvii180'>MSV:3.2 180</a>āgamayatha | satyaṁ bhadanta | pūrvavad yāvad evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ |</p>
<p><a class='ref sc' id='sc12' href='#sc12'>SC 12</a>anyatamena gṛhapatinā buddhapramukho bhikṣusaṁgho ’ntargṛhe bhaktenopanimantritaḥ | bhikṣusaṁghaḥ praviṣṭaḥ | bhagavān aupadhike ’sthād abhinirhṛtapiṇḍapātaḥ | paṁcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ | pūrvavad yāvad asmiṁs tv arthe bhagavān śrāvakāṇāṁ vinaye śikṣāpadaṁ prajñapayitukāma aupadhike ’sthād abhinirhṛtapiṇḍapātaḥ | tatra cārthi<span class='supplied'>ka</span>pratyarthikānāṁ bhikṣūṇāṁ bhoktuṁ praviṣṭānām antargṛhe utpannaḥ kalaho bhaṇḍanaṁ vigraho vivādo yadutāpanna iti pūrvavad yāvat sthāpanārheṇa | apīdānīṁ parasparaprahārikām apy āgamayanti |</p>
<p><a class='ref sc' id='sc13' href='#sc13'>SC 13</a>atha piṇḍapātābhinirhārako bhikṣuḥ piṇḍapātam ādāya yena bhagavāṁs tenopasaṁkrāntaḥ | upasaṁkramya piṇḍapātam ekānte sthāpayitvā bhagavataḥ pādau śirasā vanditvā purastād asthāt | dharmatā khalu buddhā bhagavantaḥ <span class='supplied'>piṇḍa</span>pātanirhārakaṁ bhikṣum anayā pratisaṁmodanayā pratisaṁmodante | kaccid bhikṣo praṇītaṁ bhaktaṁ santarpito bhikṣusaṁgha iti | pratisaṁmodate bata bhagavān piṇḍapātanirhārakaṁ bhikṣum anayā pratisaṁmodanayā | kaccid bhikṣo praṇītaṁ bhaktaṁ santarpito bhikṣusaṁgha iti | tathyaṁ bhadanta | praṇītaṁ bhaktaṁ santarpito bhikṣusaṁghaḥ | kiṁ tv arthikapratyarthikānāṁ bhikṣūṇām antargṛha utpannaḥ kalaho bhaṇḍanaṁ <a class='ref msvii' id='msvii181' href='#msvii181'>MSV:3.2 181</a>vigraho vivādo yadutāpanna iti pūrvava<span class='supplied'>d yāvat</span> sthāpanārheṇa | apīdānīṁ parasparaprahārikām apy āgamitāḥ |</p>
<p><a class='ref sc' id='sc14' href='#sc14'>SC 14</a>atha bhagavān bhaktakṛtiṁ kṛtvā bahir vihārasya pādau prakṣālya vihāraṁ pravikṣat pratisaṁlayanāya | tato bhagavān sāyāhne pratisaṁlayanād vyutthāya purastād bhikṣusaṁghasya prajñapta evāsane niṣaṇṇaḥ | niṣadya bhagavān bhikṣūn āmantrayate sma | satyaṁ yuṣmākaṁ bhikṣavaḥ antargṛhe bhoktuṁ praviṣṭānām utpannaḥ kalaho bhaṇḍanaṁ vigraho vivādo yadutāpanna iti vā pūrvavad yāvad apīdānīṁ parasparaprahārikām apy āgamitāḥ | satyaṁ bhadanta | mā bhikṣavaḥ kalaho mā bhaṇḍanaṁ mā vigraho mā vivādaḥ | api tv arthi<span class='supplied'>ka</span>pratyarthikānām ahaṁ bhikṣūṇām antargṛhe praviṣṭānām āsamudācārikān dharmān prajñapayiṣyāmi | arthikapratyarthikair bhikṣubhir antargṛhe praviṣṭair āsanāntaritair niṣattavyaṁ yatraivaṁrūpasyā<span class='supplied'>na</span>nulomikasya kāyasamudācārikasyāvakāśo na bhavati | arthi<span class='supplied'>ka</span>pratyarthikā bhikṣavo ’ntargṛhe praviṣṭā yathāprajñaptān āsamudācārikān dharmān na samādāya <a class='ref fol' id='fol282v1' href='#fol282v1'>Folio 282v1</a><a class='ref gbm' id='gbm6.877' href='#gbm6.877'>GBM 6.877</a>vartante | sātisārā bhavanti | evam ucyamānā api bhikṣavo bhagavatā kalahajātā viharanti bhaṇḍanajātā vigṛhītā vivādam āpannāḥ | etat prakaraṇaṁ bhikṣavo bhagavata ārocayanti | tatra bhagavān bhikṣūn āmantrayate sma | mā bhikṣavaḥ kalaho mā bhaṇḍanaṁ mā vigraho mā vivādaḥ | kalahajātā yūyaṁ bhikṣavo viharanto bhaṇḍanajātā vigṛhītā <a class='ref msvii' id='msvii182' href='#msvii182'>MSV:3.2 182</a>vivādam āpannā utpannotpannāny adhikaraṇāni damayiṣyatha vyupaśamayiṣyatha dharmeṇa vinayena śāstuḥ śāsanena nedaṁ sthānaṁ vidyate | akala<span class='supplied'>ha</span>jātās tu yūyaṁ bhikṣavo viharantaḥ abhaṇḍanajātā avigṛhītā avivādam āpannā utpannotpannāny adhikaraṇāni damayiṣyatha śamayiṣyatha vyupaśamayiṣyatha dharmeṇa vinayena śāstuḥ śāsanena sthānam etad vidyate |</p>
<p><a class='ref sc' id='sc15' href='#sc15'>SC 15</a>bhūtapūrvaṁ bhikṣavo brahmadatto nāma kāśirājo dīrghilaś ca kosalarājo ’nyonyaṁ prati viruddhāv abhavatām | vistareṇa dīrghilasūtraṁ madhyamāgame samādhisaṁyuktake | ta evam āhuḥ kiṁ cāpi | bhagavān evam āha |</p>
<blockquote class='gatha'>
<p><a class='ref sc' id='sc16' href='#sc16'>SC 16</a>duḥkhaṁ rājā brahmadatto bhogānāṁ ca parikṣayaḥ |<br>
videśamaraṇaṁ duḥkhaṁ jñātīnāṁ cāpy adarśanam ||</p>
<p><a class='ref sc' id='sc17' href='#sc17'>SC 17</a>atha bhagavāṁs tasyāṁ velāyāṁ gāthāṁ bhāṣate | <span class='del'>Cf. Uv 14.5-16; Vin I 349 and 395</span></p>
<p><a class='ref sc' id='sc18' href='#sc18'>SC 18</a>pṛthakchabdāḥ samajavā nedaṁ śreṣṭham iti manyatām |<br>
saṁghe hi bhidyamāne hi nābalaṁ kiṁci manyatām |<br>
<a class='ref msvii' id='msvii183' href='#msvii183'>MSV:3.2 183</a>asthicchidāṁ prāṇabhṛtāṁ gavāśvadhanahāriṇām |<br>
rāṣṭraṁ vilumpatāṁ caiva punar bhavati saṁgatim |<br>
yuṣmākaṁ na bhavet kasmād imaṁ dharmaṁ vijānatām ||<br>
parāmṛṣṭā paṇḍitābhāsā vāṇīgocaravādinī |<br>
vyāyacchatāṁ mukhād vāmā yayā nītā na te viduḥ ||<br>
pare ’tra na vijānanti vayam atrodyamāmahe |<br>
atra ye tu vijānanti teṣāṁ śāmyanti methakāḥ ||<br>
<a class='ref msvii' id='msvii184' href='#msvii184'>MSV:3.2 184</a>ākrośan mām avocan mām ajayan mām ajāpayaḥ |<br>
atra ye upanahyanti vairaṁ teṣāṁ na śāmyati ||<br>
ākrośan mām avocan mām ajayan mām ajāpayan |<br>
atra ye nopanahyanti vairaṁ teṣāṁ praśāmyati ||<br>
na hi vaireṇa vairāṇi śāmyantīha kadācana |<br>
kṣāntyā vairāṇi śāmyanti eṣa dharmaḥ sanātanaḥ ||<br>
vairaṁ na vaireṇa hi jātu śāmyate śāmyanti vairāṇi avairatābhiḥ |<br>
vairaprasaṁgo hy ahitāya dehināṁ tasmād dhi vairaṁ na karoti paṇḍitaḥ ||<br>
<a class='ref msvii' id='msvii185' href='#msvii185'>MSV:3.2 185</a>sacel labheta nipakaṁ sahāyakaṁ sārdhaṁcaraṁ sādhuvihāradhīram |<br>
abhibhūya sarvāṇi parisravāṇi careta tenāttamanā pratismṛtaḥ ||<br>
no cel labheta nipakaṁ sahāyakaṁ sārdhaṁcaraṁ sādhuvihāradhīram |<br>
rājeva rāṣṭraṁ vipulaṁ prahāya ekaś caren na ca pāpāni kuryāt ||<br>
caraṁś cen nādhigaccheta śreyaḥ sadṛśam ātmanaḥ |<br>
ekacaryāṁ dṛḍhāṁ kuryān nāsti bāle sahāyatā ||<br>
ekasya caritaṁ śreyo na tu bāle sahāyatā |<br>
alpotsukaś cared eko mātaṅgāraṇyanāgavat ||</p>
</blockquote>
<p><a class='ref sc' id='sc19' href='#sc19'>SC 19</a><a class='ref msvii' id='msvii186' href='#msvii186'>MSV:3.2 186</a><a class='ref fol' id='fol283r1' href='#fol283r1'>Folio 283r1</a><a class='ref gbm' id='gbm6.878' href='#gbm6.878'>GBM 6.878</a>evam ukte kośāmbakā bhikṣavo bhagavantam idam avocan | dharmasvāmī bhagavān dharmasvāmī sugataḥ | ete ’smākaṁ vakṣyanti duruktāni durbhāṣitāni | vayam eṣāṁ kimarthaṁ marṣayāma iti | atha bhagavāṁs teṣāṁ bhikṣūṇāṁ tayā īryayā caryayā vipratipattyā anāttamanā anabhirāddhas tata eva ṛddhyā upari vihāyasā pra<span class='supplied'>krānto</span> yena śrāvastī tena cārikāṁ prakrānto ’nupūrveṇa śrāvastīm anuprāptaḥ | śrāvastyāṁ viharati jetavane ’nāthapiṇḍadasyārāme | tatra svid bhagavati prakrānte kośāmbakānāṁ bhikṣūṇāṁ vaiśālakānāṁ ca bhikṣūṇām evaṁrūpaḥ īryāpathaḥ saṁvṛttaḥ | pūrvabhakte ’pi piṇḍapātaṁ praviśanti paścādbhakte dvāraṁ baddhvā kalahaṁ kurvanti | tathā eṣāṁ tayā īryayā caryayā vipratipattyā dvādaśavarṣāṇi samatikrāntāni | kośāmbakā brāhmaṇagṛhapatayaḥ saṁsthāgāre parasparaṁ saṁjalpaṁ kartum ārabdhāḥ | vayaṁ bhavanto ’tyarthaṁ bhagavato ’bhiprasannāś cīvarapiṇḍapātaśayanāsanaglānapratyayabhaiṣajyapariṣkāraiḥ | atha ca punar bhagavatāsya gocarasya dvādaśavarṣāṇi parityaktasyādyatvenāpi nāgacchatīti | apare kathayanti | bhavanto bhagavān ihāgamiṣyatīti yatredānīṁ kośāmbakānāṁ bhikṣūṇām iyam evaṁrūpā īryā caryā vipratipattiḥ | pūrvabhakte piṇḍapātaṁ praviśanti paścādbhakte dvāraṁ baddhvā kaliṁ kurvantīti | apare tv āhuḥ | nāyaṁ bhavanta eṣāṁ doṣaḥ kiṁ tv asmākaṁ ye vayam ebhyaḥ piṇḍapātaṁ prayacchāmaḥ vāksaṁbhāṣaṇaṁ vā | etaṁ vayaṁ kriyākāraṁ vyavasthāpayāmaḥ | naiṣāṁ <a class='ref msvii' id='msvii187' href='#msvii187'>MSV:3.2 187</a>kenacit piṇḍako deyo vāksaṁbhāṣaṇaṁ ceti | te kriyākāraṁ kṛtvā vyavasthitāḥ | yāvad aparasmin divase kośāmbakā bhikṣavaḥ piṇḍapātaṁ praviṣṭāḥ | na kenacid ābhāṣitā nāpi piṇḍako dattaḥ | te yathā dhautakenaiva pātreṇa piṇḍapātaṁ praviṣṭās tathā dhautakenaiva niṣkrāntāḥ | alabdhvaikāṁ bhikṣām api tatas taiḥ saṁbhūya kośāmbakā brāhmaṇagṛhapataya uktāḥ | bhavanto ’yuktaṁ tāvad yat piṇḍapātaṁ na prayacchatha | arthaparikṣaya iti | kim asmābhir aparāddhaṁ yad vācam api na prayacchatheti | te kathayanti | yūyam api śramaṇāḥ śākyaputrīyā ity ātmānaṁ pratijānīdhve | yeṣāṁ śāstā īryayā caryayā vipratipattyā anāttamanā anabhirāddhaḥ | upari vihāyasā prakrāntaḥ | dvādaśavarṣāṇi samatikrāntāny adyatve<span class='supplied'>nā</span>pi nāgacchatīti | te tūṣṇīm eva sthitāḥ | teṣāṁ tu sakāśam upasaṁkramya kathayanti | āyuṣmantaḥ sthāne vayam ebhir avasāditāḥ | yaḥ pṛthivyāṁ skhalati sa tān eva niḥśṛtyottiṣṭhati | sarvathā śrāvastyāṁ gacchāmaḥ | bhagavantaṁ kṣamayāmo bhikṣusaṁghaṁ ceti |</p>
<p><a class='ref sc' id='sc20' href='#sc20'>SC 20</a>atha kośāmbakā bhikṣavas tasyā eva rātrer atyayāt samādāya pātracīvaram apraviśyaiva kośāmbīṁ yena śrāvastī yena cārikāṁ prakrāntāḥ |</p>
<p><a class='ref sc' id='sc21' href='#sc21'>SC 21</a><a class='ref msvii' id='msvii188' href='#msvii188'>MSV:3.2 188</a>aśrauṣīd āyuṣmān ānandaḥ kośāmbakā bhikṣava āgacchanti kalahakārakā bhaṇḍanakārakā vigrahakārakā ādhikaraṇikāḥ | yair avamānito bhagavān ihāgataḥ | <a class='ref fol' id='fol283v1' href='#fol283v1'>Folio 283v1</a><a class='ref gbm' id='gbm6.879' href='#gbm6.879'>GBM 6.879</a>te ’smāṁś codayiṣyanti smārayiṣyanti alajjitena vā vaitarikeṇa vā yanv ahaṁ bhagavata ārocayeyam iti viditvā yena bhagavāṁs tenopasaṁkrāntaḥ | upasaṁkramya bhagavataḥ pādau śirasā vanditvaikānte ’sthāt | ekāntasthita āyuṣmān ānando bhagavantam idam avocat | śrutaṁ mayā bhadanta kośāmbakā bhikṣava ihāgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ | yair bhagavān avamānita ihāgataḥ | te ’smāṁś codayiṣyanti smārayiṣyanti alajjitena vā vaitareṇa vā | eṣām asmābhiḥ kathaṁ pratipattavyam | te ānanda bhikṣubhir nālaptavyā na saṁlaptavyā nāvalokayitavyā na vilokayitavyā nānyatra hastavyavahārakeṇa pratyantimāni śayanāsanāni uddeṣṭavyāni | yadi kathayanti vṛddhā vayaṁ kasmāt pratyantāni śayanāsanāni uddiśyanta iti | vaktavyāḥ | yūyam api śramaṇāḥ śākyaputrīyā ity ātmānaṁ pratijānīdhve yeṣāṁ śāstā īryayā caryayā vipratipattyā anāttamanā anabhirāddhas tata eva ṛddhyā ihāgataḥ kāruṇikaḥ śāstā yenaitad anujñātam | etad api yuṣmākaṁ na prāpadyata iti |</p>
<p><a class='ref sc' id='sc22' href='#sc22'>SC 22</a>aśrauṣīn mahāprajāpatī gautamī kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā <a class='ref msvii' id='msvii189' href='#msvii189'>MSV:3.2 189</a>ādhikaraṇikā iti śrutvā ca punar asyaitad abhavat | gacchāmi bhagavantam avalokayāmīti teṣāṁ mayā kathaṁ pratipattavyam iti viditvā yena bhagavāṁs tenopasaṁkrāntā | upasaṁkramya bhagavataḥ pādau śirasā vanditvaikānte niṣaṇṇā | ekāntaniṣaṇṇā mahāprajāpatī gautamī bhagavantam idam avocat | śrutaṁ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti | teṣāṁ mayā kathaṁ pratipattavyam | kośāmbakā bhikṣavas tvayā gautamī nālaptavyā na saṁlaptavyā nāvalokayitavyā na vyavalokayitavyā nānyat tu sahadarśanād evāsanaṁ bhoktavyaṁ jyeṣṭhaparṣad iti kṛtvā |</p>
<p><a class='ref sc' id='sc23' href='#sc23'>SC 23</a>aśrauṣīd anāthapiṇḍado gṛhapatiḥ kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti śrutvā ca punar asyaitad abhavat | gacchāmi bhagavantam avalokayāmīti teṣāṁ mayā kathaṁ pratipattavyam iti viditvā yena bhagavāṁs tenopasaṁkrāntaḥ | upasaṁkramya bhagavataḥ pādau śirasā vanditvaikānte niṣaṇṇaḥ | ekāntaniṣaṇṇo ’nāthapiṇḍado gṛhapatir bhagavantam idam avocat | śrutaṁ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti teṣāṁ mayā kathaṁ pratipattavyam | kośāmbakā bhikṣavas tvayā gṛhapate nālaptavyā <a class='ref msvii' id='msvii190' href='#msvii190'>MSV:3.2 190</a>na saṁlaptavyā nāvalokayitavyā na vyavalokayitavyā na vanditavyāḥ piṇḍapātas tu deyo dānaṁ na virudhyate iti |</p>
<p><a class='ref sc' id='sc24' href='#sc24'>SC 24</a>kośāṁbakā <a class='ref fol' id='fol284r1' href='#fol284r1'>Folio 284r1</a><a class='ref gbm' id='gbm6.880' href='#gbm6.880'>GBM 6.880</a>bhikṣavo ’nupūrveṇa śrāvastīm anuprāptāḥ | tatra pātracīvaraṁ pratiśamayya pādau prakṣālya pṛcchanti | kaḥ śayanāsanoddeśaka iti | kalpakārakaiḥ samākhyātam | āryānanda iti | te yenāyuṣmān ānandas tenopasaṁkrāntāḥ | upasaṁkramyāyuṣmantam ānandam idam avocat | āyuṣman ānanda asmākaṁ śayanāsanāny uddiśya iti | āyuṣmān ānandas teṣāṁ pratyantimāni śayanāsanāni hastavyavahāreṇoddeṣṭum ārabdhaḥ | te kathayanti | āyuṣman ānanda vṛddhā vayam | kasmād asmākaṁ pratyantimāni śayanāsanāni uddiśyanta iti | sa kathayati | yūyam api śramaṇāḥ śākyaputrīyā ity ātmānaṁ pūrvavad yāvad etad api yuṣmākaṁ na prāpadyata iti | te saṁvignāḥ kṛcchreṇa rātrim atināmayanti | athotkṣiptakasya bhikṣo rātryāḥ pratyūśasamaye svasantatiṁ vyavalokayata etad abhavat | yad asmākam utpannaḥ kalaho bhaṇḍanaṁ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā | so ’ham āpanno nānāpannaḥ | utkṣipto nānutkṣiptaḥ | yat punar utkṣipto dharmeṇa karmaṇā akopyenāsthāpanārheṇa | yanv ahaṁ sandhiṁ kuryāṁ sāmagrīm iti viditvā kalyam evotthāya yenotkṣiptakānuvartakā bhikṣava utkṣiptakā<span class='supplied'>nuvartakā</span>nuvartakāś ca tenopasaṁkrāntaḥ | upasaṁkramyotkṣiptakānuvartakān bhikṣūn utkṣiptakānuvartakānuvartakāṁś cedam avocat | iha mamāyuṣmanto rātryāḥ pratyūṣasamaye svasantatiṁ vyavalokayataḥ <a class='ref msvii' id='msvii191' href='#msvii191'>MSV:3.2 191</a>etad abhavat | yan nidānaṁ mamotpannaḥ kalaho bhaṇḍanaṁ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti | so ’ham āpanno nānāpannaḥ | utkṣipto nānutkṣiptaḥ | yat punar utkṣipto dharmeṇa karmaṇā akopyenāsthāpanārheṇa | sandhiṁ kuryāṁ sāmagrīm iti | yūyaṁ kiṁ kathayatha | te kathayanti | evaṁ bhavatu | śobhanam | athotkṣiptako bhikṣur utkṣiptakā<span class='supplied'>nuvartakā</span> bhikṣava utkṣiptakānuvartakānuvartakāṁś ca yenotkṣiptako bhikṣur utkṣepakānuvartakā bhikṣava utkṣepakānuvartakānuvartakāṁś ca tenopasaṁkrāntaḥ | upasaṁkramyotkṣepakaṁ bhikṣum utkṣepakānuvartakānuvartakāṁś cedam avocat | iha mamāyuṣmanto rātryāḥ pratyūṣasamaye svasantatiṁ vyavalokayata etad abhavat | yan nidānaṁ mamotpannaḥ kalaho bhaṇḍanaṁ pūrvavad yāvat sandhiṁ kuryāṁ sāmagrīm iti | yūyaṁ kiṁ kariṣyatha | te kathayanti | evaṁ bhavatu | śobhanam iti | sa tenotkṣiptako bhikṣur utkṣiptakānuvartakā bhikṣava utkṣiptakānuvartakānuvartakā utkṣepako bhikṣur utkṣepakānuvartakā bhikṣava utkṣepakānuvartakānuvartakāś ca yena bhagavāṁs tenopasaṁkrāntāḥ | upasaṁkramya bhagavataḥ pādau śirasā vanditvaikānte tasthuḥ | ekāntasthita utkṣepako bhikṣur bhagavantam idam avocat | iha mama bhadanta rātryāḥ <span class='supplied'>pratyūṣa</span>samaye svasantatiṁ vyavalokayata etad abhavat | pūrvasandhiṁ kuryāṁ sāmagrīm iti | tan mayā sarva ime bhikṣavaḥ sāmagryām udyojitā iti | bhagavān āha | sādhu sādhu bhikṣo bahupuṇyaṁ prasūyate aprameyam asaṁkhyeyam aprimāṇaṁ yo bhikṣūṇāṁ kalahajātānāṁ viharatāṁ bhaṇḍanajātānāṁ <a class='ref fol' id='fol284v1' href='#fol284v1'>Folio 284v1</a><a class='ref gbm' id='gbm6.881' href='#gbm6.881'>GBM 6.881</a>vigṛhītānāṁ <a class='ref msvii' id='msvii192' href='#msvii192'>MSV:3.2 192</a>vivādam āpannānāṁ pakṣāparapakṣavyavasthitānāṁ saṁdhiṁ karoti sāmagrīm | yathā hi nāma kaścic chataśac chinnaṁ bālaṁ koṭyā koṭyā pratisandadhyād evam eva bahupuṇyaṁ prasūyate aprameyam asaṁkhyeyam aparimāṇaṁ yo bhikṣūṇāṁ kalahajātānāṁ viharatāṁ pūrvavad yāvat sandhiṁ karoti sāmagrīm | api tūtkṣiptakasyāhaṁ bhikṣor āsamudācārikān dharmān prajñapayiṣyāmi | utkṣiptakena bhikṣuṇā saṁghād osāraṇā yācitavyā | evaṁ ca punar yācitavyā | śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe sanniṣaṇṇe sannipatite yathāvṛddhikayā sagauraveṇa sāmīcīṁ kṛtvā vṛddhānte utkuṭukena niṣadyāñjaliṁ pragṛhya idaṁ syād vacanīyam |</p>
<p><a class='ref sc' id='sc25' href='#sc25'>SC 25</a>śṛṇotu bhadantaḥ saṁghaḥ | yan nidānaṁ mamotpannaḥ kalaho bhaṇḍanaṁ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā so ’ham āpanno nānāpannaḥ utkṣipto nānutkṣiptaḥ | yat punar utkṣipto dharmeṇa karmaṇā akopyenāsthāpanārheṇa | so ’ham evaṁnāmā utkṣiptako bhikṣuḥ saṁghād osāraṇaṁ yāce | osārayatu māṁ bhadantaḥ saṁghaḥ | yathādharmeṇa yathāvinayaṁ pratikariṣye | anukampayānukampām upādāya | evaṁ dvir api trir api | tataḥ paścād ekena bhikṣuṇā jñaptiṁ kṛtvā karma kartavyam |</p>
<p><a class='ref sc' id='sc26' href='#sc26'>SC 26</a>śṛṇotu bhadanta saṁghaḥ | yan nidānam apy āyuṣmanta utpannaḥ kalaho bhaṇḍanaṁ vigraho vivādo yadutāpanna iti vā | anāpanna iti vā | utkṣiptaka iti vā | anutkṣiptaka iti vā | so ’yam āpanno nānāpanna | utkṣiptako nānutkṣiptakaḥ | yat punar utkṣipto dharmeṇa karmaṇākopyenāsthāpanārheṇa <a class='ref msvii' id='msvii193' href='#msvii193'>MSV:3.2 193</a>| so ’yam evaṁnāmā utkṣiptako bhikṣuḥ saṁghād osāraṇaṁ yācate | sacet saṁghasya prāptakālaṁ kṣametānujānīyāt saṁgho yat saṁgha evaṁnāmānaṁ bhikṣum osārayed iti | eṣā jñaptiḥ | karma kartavyam |</p>
<p><a class='ref sc' id='sc27' href='#sc27'>SC 27</a>śṛṇotu bhadantaḥ saṁghaḥ | yan nidānam apy āyuṣmata utpannaḥ kalaho bhaṇḍanaṁ vigraho vivādaḥ pūrvavad yāvat | so ’yam evaṁnāmā bhikṣuḥ saṁghād osāraṇaṁ yācate | tat saṁgha evaṁnāmānaṁ bhikṣum osārayati | yeṣām āyuṣmatāṁ kṣametānujānīyāt saṁgho yat saṁgha evaṁnāmānaṁ bhikṣum osārayed iti | eṣā jñaptiḥ | karma kartavyam |</p>
<p><a class='ref sc' id='sc28' href='#sc28'>SC 28</a>śṛṇotu bhadantaḥ saṁghaḥ | yan nidānam apy āyuṣmata utpannaḥ kalaho bhaṇḍanaṁ vigraho vivādaḥ pūrvavad <span class='supplied'>yāvat</span> | so ’yam evaṁnāmā utkṣiptako bhikṣuḥ saṁghād osāraṇaṁ yācate | tat saṁgha evaṁnāmānaṁ bhikṣum osārayati | yeṣām āyuṣmatāṁ kṣamante evaṁnāmānam utkṣiptakaṁ bhikṣum osārayitum | te tūṣṇīm | na kṣamante | bhāṣantām | osāritaḥ saṁghena evaṁnāmā utkṣiptako bhikṣuḥ | kṣāntam anujñātaṁ saṁghena | yasmāt tūṣṇīm evam etad dhārayāmi |</p>
<p><a class='ref sc' id='sc29' href='#sc29'>SC 29</a>osāraṇīyaṁ karma | tasyāhaṁ bhikṣor āsamudācārikān dharmān prajñapayāmi | osāraṇīyakarmakṛtena bhikṣūṇā saṁghāt sāmagrī yācayitavyā | evaṁ ca punar yācayitavyā |</p>
<p><a class='ref sc' id='sc30' href='#sc30'>SC 30</a><a class='ref msvii' id='msvii194' href='#msvii194'>MSV:3.2 194</a>śṛṇotu bhadantaḥ saṁghaḥ | yan nidānaṁ mamotpannaḥ kalaho bhaṇḍanaṁ vigraho vivādo yadutāpanna iti vā anāpanna iti vā | utkṣipta iti vā anutkṣipta iti vā | so ’ham āpanno nānāpannaḥ | utkṣiptako nānutkṣiptakaḥ | yat punar utkṣipto dharmeṇa karmaṇā akopyenāsthāpanārheṇa | tena mayā evaṁnāmnā <a class='ref fol' id='fol285r1' href='#fol285r1'>Folio 285r1</a><a class='ref gbm' id='gbm6.882' href='#gbm6.882'>GBM 6.882</a>utkṣiptakena bhikṣuṇā saṁghād osāraṇā yācitā | kṛtaṁ mama saṁghenosāraṇīyaṁ karma | so ’ham evaṁnāmā osāraraṇīyakarmakṛto bhikṣusaṁghāt sāmagrīṁ yāce | dadātu bhadantaḥ saṁgho mamaivaṁnāmna osāritasya bhikṣoḥ saṁghasāmagrīm | anukampayānukampām upādāya | evaṁ dvir api | evaṁ trir api | tataḥ paścād ekena bhikṣuṇā jñaptiṁ kṛtvā karma kartavyam |</p>
<p><a class='ref sc' id='sc31' href='#sc31'>SC 31</a>śṛṇotu bhadanta saṁghaḥ | yan nidānam asyāyuṣmata utpannaḥ kalaho bhaṇḍanaṁ vigraho vivādo yadutāpanna iti pūrvavad <span class='supplied'>yāvat</span> | sacet saṁghasya prāptakālaṁ kṣametānujānīyāt saṁgho yat saṁgha evaṁnāmnaḥ osāraṇīyakarmakṛtasya bhikṣoḥ sāmagrīṁ dadyād iti | eṣā jñaptiḥ | karma kartavyam |</p>
<p><a class='ref sc' id='sc32' href='#sc32'>SC 32</a>śṛṇotu bhadanta saṁghaḥ | yan nidānam asyāyuṣmata utpannaḥ kalaho bhaṇḍanaṁ vigraho vivādo yadutāpannaḥ pūrvavad yāvad dattā saṁghena evaṁnāmnaḥ osāraṇīyakarmakṛtasya bhikṣoḥ sāmagrī | kśāntam anujñātam | yasmāt tūṣṇīm evam etad dhārayāmi | ity asya saṁghena osāraṇīyakarmakṛtasya bhikṣoḥ sāmagrī dattā bhavati | tasya saṁghena sāmagrī dātavyā | nātra kaukṛtyaṁ karaṇīyam |</p>
<p><a class='ref sc' id='sc33' href='#sc33'>SC 33</a><a class='ref msvii' id='msvii195' href='#msvii195'>MSV:3.2 195</a>saṁghasāmagrīdattakasyāhaṁ bhikṣor āsamudācārikān dharmān prajñapayāmi | saṁghasāmagrīdattakena bhikṣuṇā poṣadho yācitavyaḥ | evaṁ ca punar yācitavyaḥ | śayanāsanaprajñaptiṁ kṛtvā pūrvavad yāvat | so ’ham evaṁnāmā saṁghasāmagrīdattakaḥ saṁghāt sāmagrīpoṣadhaṁ yāce | dadātu bhadantaḥ saṁghaḥ mamaivaṁnāmnaḥ sāmagrīdattakasya bhikṣoḥ sāmagrīpoṣadham anukampām upādāya | evaṁ dvir api | trir api | tataḥ paścād ekena bhikṣuṇā jñaptiṁ kṛtvā karma kartavyam |</p>
<p><a class='ref sc' id='sc34' href='#sc34'>SC 34</a>śṛṇotu bhadantaḥ saṁghaḥ | yan nidānam asyāyuṣmata utpannaḥ kalaho bhaṇḍanaṁ vigraho vivādo yadutāpanna iti vā pūrvavad yāvat | so ’yam evaṁnāmā saṁghasāmagrīdattakaḥ saṁghāt sāmagrīpoṣadhaṁ yācate | sacet saṁghasya prāptakālaṁ kṣametānujānīyāt saṁgho yat saṁgha evaṁnāmnaḥ saṁghasāmagrīdattakasya bhikṣoḥ sāmagrīpoṣadhaṁ dadyād iti | eṣā jñaptiḥ | karma kartavyam |</p>
<p><a class='ref sc' id='sc35' href='#sc35'>SC 35</a>śṛṇotu bhadantaḥ saṁghaḥ | yan nidānam asyāyuṣmata utpannaḥ kalaho bhaṇḍanaṁ vigraho vivādo yadutāpanna iti vā anāpanna iti vā pūrvavad yāvat | so ’yam evaṁnāmā sāmagrīdattakaḥ saṁghāt sāmagrīpoṣadhaṁ yācate | tat saṁgha evaṁnāmnaḥ sāmagrīdattakasya bhikṣoḥ sāmagrīpoṣadhaṁ dadāti | eṣām āyuṣmatāṁ kṣamante evaṁnāmnaḥ sāmagrīdattakasya bhikṣoḥ sāmagrīpoṣadhaṁ dātum | te tūṣṇīm | na kṣamante | bhāṣantām | dattaḥ saṁghena evaṁnāmnaḥ sāmagrīdattakasya bhikṣoḥ sāmagrīpoṣadhaḥ | kṣāntam anujñātaṁ saṁghena | yasmāt tūṣṇīm evam etad dhārayāmi |</p>
<p><a class='ref sc' id='sc36' href='#sc36'>SC 36</a><a class='ref msvii' id='msvii196' href='#msvii196'>MSV:3.2 196</a>yasya saṁghena sāmagrīdattakasya bhikṣoḥ sāmagrīpoṣadho datto bhavati tena sārdhaṁ saṁghenaikatye niṣadya poṣadhaḥ kartavyaḥ pravāraṇā jñaptiḥ jñaptidvitīyaṁ jñapticaturthaṁ karma | nātra kaukṛtyaṁ karaṇīyam | vyagrāḥ kurvanti sātisārā bhavanti | na ca punar bhikṣuṇā apoṣadhe poṣadham āgamayati | sātisāro bhavati | sthāpayitvā maṅgalyapoṣadhaṁ sāmagrīpoṣadhaṁ vā |</p>
<p class='endsection'><a class='ref sc' id='sc37' href='#sc37'>SC 37</a>kośāmbakavastu samāptam ||</p>
<footer>
<p><cite class='book' translate='no'>Kośāmbakavastu of the Vinayavastvagama of the Mulasarvastivadin</cite> (= Vastu 9 of the Vinayavastu)</p>
<p>Based on the edition by <span class='author'>N. Dutt</span>: Gilgit Manuscript, vol. III: Mūlasarvāstivādavinayavastu, part 2 (Srinagar 1942), pp. 173–196: Kośāmbakavastu (second edition: Delhi 1984).</p>
<p>GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]</p>
<p>MSV II = Gilgit Manuscript, ed. N. Dutt, vol. III, part 2, Srinagar 1942.</p>
<p>Taken from: <a href='http://gretil.sub.uni-goettingen.de/gretil/1_sanskr/4_rellit/buddh/vinv09_u.htm'>GRETIL</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
