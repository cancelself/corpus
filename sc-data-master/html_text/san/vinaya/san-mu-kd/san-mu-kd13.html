<!DOCTYPE html>
<html>
<head>
<meta charset='UTF-8'>
<meta name='author' content='Gilgit Buddhist Manuscripts'>
<title></title>
</head>
<body>
<article id='san-mu-kd13' lang='san'>
<header>
<ul>
<li class='division'>Sanskrit Mūlasarvāstivāda Vinaya</li>
<li class='subdivision'>Khandhaka</li>
</ul>
<h1>Pudgalavastu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref msviii' id='msviii89' href='#msviii89'>MSV:3.3 89</a>vastutrayasya piṇḍoddānam |</p>
<p><a class='ref sc' id='sc2' href='#sc2'>SC 2</a>abhivādanaṁ ca ṣaṣṭiś ca aśuddhaś codanāhi ca |<br>
adhārmikaś ca śākyaś ca glānakaḥ kalahena ca ||</p>
<p><a class='ref sc' id='sc3' href='#sc3'>SC 3</a><a class='ref msviii' id='msviii91' href='#msviii91'>MSV:3.3 91</a>Pārivāsikavastu</p>
<p><a class='ref sc' id='sc4' href='#sc4'>SC 4</a><a class='ref msviii' id='msviii93' href='#msviii93'>MSV:3.3 93</a>pārivāsikavastūddānam |</p>
<p><a class='ref sc' id='sc5' href='#sc5'>SC 5</a>abhivādanaṁ caṁkramaṇamāsanāni kulāni ca |<br>
ekacchadane na saṁvasen na pravrājayed api |<br>
na gacched api abhikṣukam <a class='ref fol' id='fol309v1' href='#fol309v1'>Folio 309v1</a><a class='ref gbm' id='gbm6.931' href='#gbm6.931'>GBM 6.931</a>āvāsam adhodeśañ ca sarvalābhikam ||</p>
</blockquote>
<p><a class='ref sc' id='sc6' href='#sc6'>SC 6</a>buddho bhagavān śrāvastyāṁ viharati jetavane anāthapiṇḍadasyārāme | asati vairāgye bhikṣavaḥ saṁghāvaśeṣām āpattim āpadyante | te vipratisārajātāḥ saṁlakṣayanti | katham idānīṁ vayaṁ sāpattikāḥ santaḥ sakaukṛtyāḥ savilolāḥ sakaraṇīyāḥ khaṇḍakāriṇaḥ śavalakāriṇaḥ kalmaṣakāriṇaḥ āpattimūlād avyutthitāḥ prakṛtisthakānāṁ bhikṣūṇām antikād abhivādanavandanapratyutthānāṁjalisāmīcīkarma svīkariṣyāmaḥ | śrāddhānāṁ ca brāhmaṇagṛhapatīnāṁ sakāśād agrāsanam agrodakam agrapiṇḍapātaṁ paribhokṣyāmaḥ | alpakālikasya ca sukhasyārthāya bahukālikaṁ duḥkham āviśāmo narakatīryakpretebhyaḥ paribhramantaḥ | yan nu vayaṁ śikṣāṁ pratyākhyāya hānāyāvartāmaha iti te śikṣāṁ pratyākhyāya hānāyāvartante | pravrajyābhilaṣitaṁ ca janaṁ vipralambhayanti | bhavanto duścaraṁ brahmacaryam alaṁ pravrajyayeti | teṣām apravrajitā<span class='supplied'>nā</span>m apravrāja<span class='supplied'>ya</span>tāṁ cālpībhūtā bhikṣavaḥ | kṣayam <a class='ref msviii' id='msviii94' href='#msviii94'>MSV:3.3 94</a>āpannaś chidrībhūtas tanubhūto bhikṣusaṁghaḥ | jānakāḥ pṛcchakā buddhā bhagavantaḥ pṛcchanti | buddho bhagavān āyuṣmantam ānanadam | ka ānanda hetuḥ kaḥ pratyayaḥ yenetarhy alpībhūtā bhikṣavaḥ | kṣayam āpannaś chidrībhūtas tanubhūto bhikṣusaṁgha iti | sa etat prakaraṇaṁ bhagavato vistareṇārocayati |</p>
<p><a class='ref sc' id='sc7' href='#sc7'>SC 7</a>atha bhagavata etad abhavat | yanv ahaṁ saṁghāvaśeṣām āpattim āpannānāṁ bhikṣūṇāṁ hastoddhāram anupradadyām anugraham aneneti viditvā <span class='supplied'>bhikṣu</span>saṁghaṁ saṁnipātya purastād bhikṣusaṁghasya prajñapta evāsane niṣaṇṇaḥ | niṣadya bhagavān bhikṣūn āmantrayate sma | śrutaṁ mayā bhikṣavaḥ saṁghāvaśeṣām āpattim āpannā vipratisārajātāḥ śikṣāṁ pratyākhyāya hānāyāvṛttā iti | tasmād yuṣmābhiḥ śāsanasthitaye teṣāṁ cānukampayā saṁghāvaśeṣām āpattim āpannānāṁ bhikṣūṇāṁ parivāso deyo mūlāpakarṣo mānāpyaṁ mūlamānāpyaṁ mūlāpakarṣamānāpyam āvarhitavyaś ca |</p>
<p><a class='ref sc' id='sc8' href='#sc8'>SC 8</a>evaṁ ca punar deyaḥ | śayanāsanaprajñaptiṁ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṁghe saṁniṣaṇṇe saṁnipatite apaścimakena bhikṣuṇā parivāso deyaś caturvargamaṇḍalakena | saṁghāvaśeṣakeṇa bhikṣuṇā yathāvṛddhikayā sāmīcīṁ kṛtvā vṛddhānte utkuṭukena sthitvāñjaliṁ pragṛhya parivāso yācitavyaḥ | evaṁ ca punar yācitavyaḥ |</p>
<p><a class='ref sc' id='sc9' href='#sc9'>SC 9</a><a class='ref msviii' id='msviii95' href='#msviii95'>MSV:3.3 95</a>śṛṇotu bhadantaḥ saṁghaḥ | aham evaṁnāmā bhikṣuḥ saṁbahulāḥ saṁghāvaśeṣā āpattīr āpannaḥ saṁcintyaśukravisṛṣṭisamutthitām ardhamāsapraticchannām | so ’ham evaṁnāmā bhikṣus tāsāṁ saṁbahulānāṁ saṁghāvaśeṣāṇāṁ āpattīnāṁ saṁcintyaśukravisṛṣṭisamutthitām ardhamāsapraticchannāṁ saṁghād ardhamāsaṁ parivāsaṁ yāce | dadātu me bhadantaḥ saṁgho mamaivaṁnāmno bhikṣor āsāṁ saṁbahulānāṁ saṁghāvaśeṣāṇāṁ āpattīnāṁ saṁcintyaśukravisṛṣṭisamutthitānām ardhamāsapraticchannānām ardhamāsaṁ parivāsam anukaṁpayānukaṁpām upādāya | evaṁ dvir api trir api | tataḥ paścād ekena bhikṣuṇā jñaptiṁ kṛtvā karma kartavyam |</p>
<p><a class='ref sc' id='sc10' href='#sc10'>SC 10</a>śṛṇotu bhadantaḥ saṁghaḥ | ayam evaṁnāmā bhikṣuḥ saṁbahulāḥ saṁghāvaśeṣā <a class='ref fol' id='fol310r1' href='#fol310r1'>Folio 310r1</a><a class='ref gbm' id='gbm6.932' href='#gbm6.932'>GBM 6.932</a>āpattīr āpannaḥ saṁcintyaśukravisṛṣṭisamutthitām ardhamāsapraticchannām | so ’yam evaṁnāmā bhikṣur āsāṁ <span class='supplied'>saṁ</span>bahulānāṁ saṁghāvaśeṣāṇām āpattīnāṁ saṁcintyaśukravisṛṣṭisamutthitānām ardhamāsapraticchannānāṁ saṁghād ardhamāsaṁ parivāsaṁ yācate | sacet saṁghasya prāptakālaṁ kṣametānujānīyāt saṁgho yat saṁghaḥ evaṁnāmnor bhikṣor āsāṁ saṁbahulānāṁ saṁghāvaśeṣāṇāṁ āpattīnāṁ saṁcintyaśukravisṛṣṭisamutthitānām ardhamāsapraticchannānām ardhamāsaṁ parivāsaṁ dadyāt | ity eṣā jñaptiḥ | karma kartavyam |</p>
<p><a class='ref sc' id='sc11' href='#sc11'>SC 11</a>śṛṇotu bhadantaḥ saṁghaḥ | ayam evaṁnāmā bhikṣuḥ saṁbahulāḥ saṁghāvaśeṣā āpattīr āpannaḥ saṁcintyaśukravisṛṣṭisamutthitā ardhamāsapraticchannāḥ | so ’yam evaṁnāmā bhikṣur āsāṁ saṁbahulānāṁ saṁghāvaśeṣāṇām āpattīnāṁ saṁcintyaśukravisṛṣṭisamutthitānām ardhamāsapraticchannānāṁ <a class='ref msviii' id='msviii96' href='#msviii96'>MSV:3.3 96</a>saṁghād ardhamāsaṁ parivāsaṁ yācate | tat saṁghaḥ evaṁnāmnor bhikṣor āsāṁ <span class='supplied'>saṁ</span>bahulānāṁ saṁghāvaśeṣāṇām āpattīnāṁ saṁcintyaśukravisṛṣṭisamutthitānām ardhamāsaṁ parivāsaṁ dadāti | eṣām āyuṣmatāṁ kṣāmante evaṁnāmnor bhikṣor āsāṁ saṁbahulānāṁ saṁghāvaśeṣāṇām āpattīnāṁ saṁcintyaśukravisṛṣṭisamutthitānām ardhamāsapraticchannānām ardhamāsaṁ parivāsaṁ dātuṁ te tūṣṇīm | na kṣamante bhāṣantām | iyaṁ prathamā karmavācanā vaktavyā | dattaḥ saṁghena evaṁnāmnor bhikṣor āsāṁ saṁbahulānāṁ saṁghāvaśeṣāṇām āpattīnāṁ saṁcintyaśukravisṛṣṭisamutthitānām ardhamāsapraticchannānām ardhamāsaṁ parivāsaḥ | kṣāntam anujñātaṁ saṁghena yasmāt tūṣṇīm evam etad dhārayāmi | uktaṁ bhagavatā | parivāso dātavyo mūlaparivāsa iti vistaraḥ |</p>
<p><a class='ref sc' id='sc12' href='#sc12'>SC 12</a>ṣaḍvargikā bhikṣavaḥ pārivāsikamānāpyacārikāḥ santaḥ prakṛtisthakānāṁ bhikṣūṇām antikād abhivādanavandanapratyutthānāṁjalisāmīcīkarma svīkurvanti | alpārthā bhikṣavo ’vadhyāyanti kṣipanti vivācayanti tad idaṁ na cchekaṁ na pratirūpaṁ yatredānīṁ pārivāsikamānāpyacārikā bhikṣavaḥ prakṛtisthakānāṁ bhikṣūṇām antikād abhivādanavandanapratyutthānāṁjalisāmīcīkarma svīkurvanti | etat prakaraṇaṁ bhikṣavo bhagavata ārocayanti | bhagavān āha | pārivāsikamānāpyacārikāṇām ahaṁ bhikṣavo bhikṣūṇām āsamudācārikān dharmān prajñapayāmi | pārivāsikamānāpyacārikair bhikṣubhiḥ prakṛtisthakānāṁ bhikṣūṇām antikād abhivādanavandana<span class='supplied'>pratyu</span>tthānāṁjalisāmīcīkarma <span class='supplied'>na</span> svīkartavyam | naikāsane niṣattavyam <a class='ref msviii' id='msviii97' href='#msviii97'>MSV:3.3 97</a>| nāpi samāsane | sacen niṣīdanti nīcataram āsanaṁ gṛhītvā niṣattavyam | na caṁkrame yugapac chaṁkramitavyam | nāpy agrataḥ | sacec caṁkrame caṁkramanti padaparihāṇikayā | na brāhmaṇakulāni upasaṁkramitavyam | saced upasaṁkramanti paścācchramaṇanyāyena | naikac chadane vastavyam | na pravrājayitavyam | nopasaṁpādayitavyam | na niśrayo deyaḥ | na śramaṇoddeśī upasthāpayitavyaḥ | na karma kartavyam | na karmakārakaḥ saṁmantavyaḥ | na bhikṣuṇyo ’vavaditavyāḥ | na bhikṣuṇyavavādakaḥ saṁmantavyaḥ | na pūrvasaṁmatena bhikṣuṇyo ’vavaditavyāḥ | na bhikṣuś codayitavyaḥ <a class='ref fol' id='fol310v1' href='#fol310v1'>Folio 310v1</a><a class='ref gbm' id='gbm6.933' href='#gbm6.933'>GBM 6.933</a>smārayitavyaḥ śīlavipattyā dṛṣṭivipattyā ācāravipattyā ājīvavipattyā | nānenāvavādaḥ sthāpayitavyaḥ | na poṣadho na pravāraṇā na jñaptir na jñaptidvitīyaṁ na jñapticaturthaṁ karma | kālyam evotthāya dvāraṁ bhoktavyam | dīpasthālaka udvartavyaḥ | vihāraḥ sektavyaḥ | saṁmārṣṭavyaḥ | sukumārī gomayakārṣī anupradātavyā | prasrāvoccārakuṭī dhāvayitavyā | mṛttikā upasthāpayitavyā pātrāṇi pānīyaṁ śītalaṁ vā kālānurūpataḥ | praṇāḍikāmukhāni dhāvayitavyāni | kālaṁ jñātvāsanaprajñaptiṁ kṛtvā dhūpakaṭacchūke dhūpaś copasthāpayitavaḥ | sacet pratibalo bhavati śāstur guṇasaṁkīrtanaṁ kartuṁ svayam eva kartavyam | noced bhāṣaṇakaḥ praṣṭavyaḥ upānvāhāraṁ pratyavekṣyopānvāhṛtaṁ cec charaṇapṛṣṭham abhiruhya gaṇḍīr <a class='ref msviii' id='msviii98' href='#msviii98'>MSV:3.3 98</a>dātavyā | nidāghakāle bhikṣūṇāṁ vyajanaṁ grahītavyam | tataḥ sarvopasaṁpannānāṁ copariṣṭāc chānteneryāpathavartinā bhikṣusaṁgham upasthāpya bhoktavyam | kṛtabhaktakṛtyena śayanāsanaṁ channe gopayitavyam | pātrādhiṣṭhānaṁ chorayitavyam | kālaṁ jñātvā tathāgatakeśanakhastūpāḥ saṁmārṣṭavyāḥ sukumārī gomayakārṣī anupradātavyā | sāmagrīvelāyāṁ punaḥ śayanāsanaprajñaptiḥ kartavyā | dhūpakaṭacchuke <span class='supplied'>dhūpa</span> upasthāpayitavyaḥ | śastur guṇasaṁkīrtanaṁ pūrvavat kartavyam | divasa ārocayitavyaḥ | śṛṇotu bhadantaḥ saṁghaḥ | adya pakṣaya daśamīty evamādi yathā upadhivārikā ārocayanti | tataḥ parivāsa ārocayitavyaḥ | śṛṇotu bhadantaḥ saṁghaḥ | aham evaṁnāmā bhikṣur evaṁrūpāṁ caivaṁrūpāṁ ca saṁghāvaśeṣām āpattim āpanna iyatkālapraticchannām | tasya mama saṁghena iyatkālaṁ parivāso dattaḥ | tato mayā iyaccaritaṁ śiṣṭaṁ caritavyam | pārivāsikaṁ māṁ bhadantaḥ saṁgho dhārayatu mānāpyacārikaṁ ceti |</p>
<p><a class='ref sc' id='sc13' href='#sc13'>SC 13</a>uktaṁ bhagavatā | parivāsa ārocayitavyaḥ | ity āgantukānāṁ nārocayati | bhagavān āha | āgantukānām ārocayitavyam iti | uktaṁ bhagavatā | āgantukānām apy ārocayitavyam iti | anyatamaś ca bhikṣur āgantuka āgataḥ | sa yāvan na pātracīvaraṁ sthāpayati tāvat pārivāsiko ’sya purataḥ sthitvā kathayati | samanvāhara mām āyuṣmann <a class='ref msviii' id='msviii99' href='#msviii99'>MSV:3.3 99</a>aham evaṁnāmā bhikṣuḥ saṁghāvaśeṣām āpattim āpannaḥ | pūrvavad yāvat pārivāsikaṁ mām āyuṣmān dharayatv iti |</p>
<p><a class='ref sc' id='sc14' href='#sc14'>SC 14</a>sa tasyāntike paryavasthitaḥ kathayati | apehi mama purastān mohapuruṣa mā parivāso mā tvam iti | sa lajjāparigatahṛdayo ’vāṅmukho mandagatipracāratayā tasya bhikṣoḥ sakāśāt prakrāntaḥ | etat prakaraṇaṁ bhikṣavo bhagavata ārocayanti | bhagavān āha | āgantukasya bhikṣoḥ pātracīvare apratiśāmite nārocayitavyam | api tu na ekaikasyārocayitavyam | kiṁ tu sarvasaṁghe saṁniṣaṇṇe saṁnipatita iti | bhagavān āha | gaṇḍyām ākoṭitāyāṁ yathā saṁnihitānām ārocayitavyam |</p>
<p><a class='ref sc' id='sc15' href='#sc15'>SC 15</a>na cānenābhikṣukaṁ vihāraṁ gantavyam | saced gacchati na tatra vastavyam |</p>
<p><a class='ref sc' id='sc16' href='#sc16'>SC 16</a>vikāle bhikṣūṇām uṣṇena śītāmbunā vā yathākālaṁ pādāḥ śocitavyāḥ | mrakṣayitavyāḥ | na ced icchanti | snehalābhopasaṁhāraḥ kartavyaḥ | tataḥ smṛtim upasthāpya utthānasaṁjñinā śayyā kalpayitavyā |</p>
<p><a class='ref sc' id='sc17' href='#sc17'>SC 17</a>pārivāsikamānāpyacārikā <a class='ref fol' id='fol311r1' href='#fol311r1'>Folio 311r1</a><a class='ref gbm' id='gbm6.934' href='#gbm6.934'>GBM 6.934</a>bhikṣavo yathā prajñaptān āsamudācārikān dharmān na samādāya vartante sātisārā bhavanti |</p>
<p><a class='ref sc' id='sc18' href='#sc18'>SC 18</a>tasya vihāraṁ noddiśanti | lābhaṁ nānuprayacchanti | bhagavān āha | sarvapaścāt tasya vihāra uddeṣṭavyaḥ | sarvapaścāc ca lābho deyaḥ |</p>
<p class='uddana'><a class='ref sc' id='sc19' href='#sc19'>SC 19</a><a class='ref msviii' id='msviii100' href='#msviii100'>MSV:3.3 100</a>uddānam |<br>
ṣaṣṭiśataṁ kuryāt pudgalaś caiva viṁśikāt |<br>
saṁghe mānāpyaṁ caritavyam āgatāḥ prativaikārikāḥ ||</p>
<p><a class='ref sc' id='sc20' href='#sc20'>SC 20</a>ṣaḍvargikāḥ pārivāsikamānāpyacārikāḥ santo bhikṣūṇāṁ <span class='supplied'>parivāsaṁ</span> pradadati | etat prakaraṇaṁ bhikṣavo bhagavata ārocayanti | bhagavān āha | na caturbhiḥ pārivāsikair bhikṣoḥ parivāso dātavyaḥ | na tribhiḥ pārivāsikair ekena prakṛtisthena | na dvābhyāṁ pārivāsikābhyāṁ dvābhyāṁ prakṛtisthakābhyām | naikena pārivāsikena na tribhiḥ prakṛtisthakaiḥ | kin tu sarvaiḥ pariśuddhaiḥ samānadṛṣṭibhir bhikṣoḥ parivāso dātavyaḥ |</p>
<p><a class='ref sc' id='sc21' href='#sc21'>SC 21</a>yathā pārivāsikair evaṁ mūlapārivāsikair mānāpyacārikaiś caritamānāpyaiḥ |</p>
<p><a class='ref sc' id='sc22' href='#sc22'>SC 22</a>yathā parivāsam evaṁ mūlaparivāsaṁ mūlāpakarṣaṁ mānāpyaṁ mūlamānāpyaṁ mūlāpakarṣamānāpyaṁ ca |</p>
<p><a class='ref sc' id='sc23' href='#sc23'>SC 23</a>ṣaḍvargikā bhikṣavaḥ pārivāsikamānāpyacārikāḥ santo bhikṣūn āvarhanti | etat prakaraṇaṁ bhikṣavo bhagavata ārocayanti | bhagavān āha | na viṁśatyā pārivāsikair bhikṣur āvarhitavyaḥ | na ekonaviṁśatyā pārivāsikair ekena prakṛtisthakena | nāṣṭādaśabhiḥ pārivāsikair dvābhyāṁ prakṛtisthakābhyām evaṁ yāvan na ekonaviṁśatyā prakṛtisthakair ekena <span class='supplied'>pārivāsikena</span> |</p>
<p><a class='ref sc' id='sc24' href='#sc24'>SC 24</a><a class='ref msviii' id='msviii101' href='#msviii101'>MSV:3.3 101</a>yathā pārivāsikair evaṁ paryuṣitaparivāsair mānāpyaiś cāritamānāpyaiḥ śikṣādattakaiś ca |</p>
<p><a class='ref sc' id='sc25' href='#sc25'>SC 25</a>ṣaḍvargikā bhikṣavaḥ pārivāsikamānāpyacārikāḥ santaḥ pārivāsikānāṁ bhikṣūṇām antike parivāsaṁ caranti | etat prakaraṇaṁ bhikṣavo bhagavata ārocayanti | bhagavān āha | na bhikṣuṇā caturṇāṁ pārivāsikānām antikāt parivāsaś caritavyaḥ | na trayāṇāṁ pārivāsikānām ekasya prakṛtisthakasya | na dvayoḥ pārivāsikayor dvayoḥ prakṛtistha<span class='supplied'>ka</span>yoḥ | na trayāṇāṁ prakṛtisthakānām ekasya pārivāsikasya | api tu sarveṣāṁ pariśuddhānāṁ samānadṛṣṭikānām antikāt parivāsaś caritavyaḥ |</p>
<p><a class='ref sc' id='sc26' href='#sc26'>SC 26</a>yathā pārivāsikānām evaṁ paryuṣitapārivāsikānāṁ mānāpyacārikāṇāṁ cāritamānāpyānāṁ śikṣādattakānāṁ ca |</p>
<p><a class='ref sc' id='sc27' href='#sc27'>SC 27</a>yathā parivāsam evaṁ mūlaparivāsaṁ mūlāpakarṣaṁ mānāpyaṁ mūlamānāpyaṁ mūlāpakarṣamānāpyaṁ caranti |</p>
<p><a class='ref sc' id='sc28' href='#sc28'>SC 28</a>ṣaḍvargikā bhikṣavaḥ pārivāsikamānāpyacārikāḥ santaḥ śūnyavihāraṁ gatvā parivāsaṁ caranti | te bhikṣubhir dṛṣṭā uktāś ca | āyuṣmantaḥ kim eṣa vihāro yuṣmābhir āvāsitaḥ | te kathayanti | nāyam asmābhir āvāsitaḥ | kiṁ tu parivāsaṁ carāma iti | te kathayanti | yūyaṁ parivāsaṁ carathā | kiṁ tarhi pracchādyanti | tair abhyāhatās tūṣṇīm avasthitāḥ | etat prakaraṇaṁ bhikṣavo bhagavata ārocayanti | bhagavān āha | na bhikṣavaḥ śūnyāgāre parivāsaś caritavyo nāpi yatraiko bhikṣur dvau trayo vā | api tu yatra <a class='ref msviii' id='msviii102' href='#msviii102'>MSV:3.3 102</a>catvāro bhikṣavaḥ pariśuddhāḥ samānadṛṣṭayaḥ prativasanti tatra parivāsaś caritavyaḥ |</p>
<p><a class='ref sc' id='sc29' href='#sc29'>SC 29</a><a class='ref fol' id='fol311v1' href='#fol311v1'>Folio 311v1</a><a class='ref gbm' id='gbm6.935' href='#gbm6.935'>GBM 6.935</a>yathā parivāsa evaṁ mūlaparivāso mūlāpakarṣo mānāpyaṁ mūlamānāpyaṁ mūlāpakarṣamānāpyaṁ ca |</p>
<p><a class='ref sc' id='sc30' href='#sc30'>SC 30</a>athāyuṣmān upālī buddhaṁ bhagavantaṁ pṛcchati | yathāpi tad bhadanta pārivāsikamānāpyacārikaiḥ <span class='supplied'>śrutaṁ</span> bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ | te ’smāṁś codayiṣyanti alajjitena vā vaitarikeṇa vā iti | tais teṣāṁ kathaṁ pratipattavyam iti | bhagavān āha | pārivāsikamānāpyacārikair upālin bhikṣubhiḥ kalahakārakā bhikṣava āgacchantīti śrutvā sa parivāso bhikṣoḥ purastāt pratinisraṣṭavyaḥ | evaṁ ca punaḥ pratinisraṣṭavyaḥ | samīcīṁ kṛtvā utkuṭukena sthitvāñjaliṁ pragṛhya idaṁ syād vacanīyam | samanvāharāyuṣmann aham evaṁnāmā evaṁrūpāṁ caivaṁrūpāṁ ca saṁghāvaśeṣām āpattim āpannaḥ iyaccirakālapraticchannām | tasya mama saṁghena iyantaṁ kālaṁ parivāso dattaḥ | tena mayā pārivāsikena satā śrutaṁ bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikās te māṁ codayiṣyanti smārayiṣyanti alajjitena vā vaitarikeṇa vā | so ’ham evaṁnāmā pārivāsiko bhikṣus taṁ parivāsam āyuṣmataḥ purastāt pratinisṛjāmi | iyatkālaṁ me caritam iyatkālaṁ tu caritavyam | prakṛtisthakaṁ <a class='ref msviii' id='msviii103' href='#msviii103'>MSV:3.3 103</a>māmāyuṣman dhārayatv iti | tataḥ punar api gatavegair hatavegair gatapratyarthikais tathaiva prakṛtisthakasya bhikṣoḥ purastāt parivāsaḥ samādātavyaḥ | evam ca punaḥ samādātavyaḥ | samīcīṁ kṛtvā utkuṭukena sthitvāñjaliṁ pragṛhya idaṁ syād vacanīyam | samanvāharāyuṣmann aham evaṁnāmā bhikṣur evaṁrūpāṁ caivaṁrūpāṁ ca saṁghāvaśeṣām āpattim āpannaḥ iyaccirakālapraticchannām | tasya mama saṁghena iyantaṁ kālaṁ parivāso dattaḥ | tena mayā pārivāsikena śrutaṁ bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikās te māṁ codayiṣyanti smārayiṣyanti alajjitena vā vaitarikeṇeti | tan mayā pārivāsikavṛttaṁ bhikṣoḥ purastāt pratinisṛṣṭam | so ’ham evaṁnāmā bhikṣus taṁ parivāsam āyuṣmataḥ purastāt samādade | iyatkālaṁ me caritam iyatkālaṁ me kartavyaṁ bhaviṣyati | pārivāsikaṁ māmāyuṣman dhārayatu |</p>
<p><a class='ref sc' id='sc31' href='#sc31'>SC 31</a>yathā parivāsa evaṁ mūlaparivāso mūlāpakarṣo mānāpyaṁ ca |</p>
<p class='endsection'><a class='ref sc' id='sc32' href='#sc32'>SC 32</a>pārivāsikavastu samāptam ||</p>
<footer>
<p><cite class='book' translate='no'>Parivasikavastu of the Vinayavastvagama of the Mulasarvastivadin</cite> (= Vastu 13 of the Vinayavastu)</p>
<p>Based on the edition by <span class='author'>N. Dutt</span>: Gilgit Manuscript, vol. III: Mūlasarvāstivādavinayavastu, part 3 (Srinagar 1943), pp. 89–103: Pārivāsikavastu (second edition: Delhi 1984).</p>
<p>GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]</p>
<p>MSV III = Gilgit Manuscript, ed. N. Dutt, vol. III, part 3, Srinagar 1943.</p>
<p>Taken from: <a href='http://gretil.sub.uni-goettingen.de/gretil/1_sanskr/4_rellit/buddh/vinv13_u.htm'>GRETIL</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
