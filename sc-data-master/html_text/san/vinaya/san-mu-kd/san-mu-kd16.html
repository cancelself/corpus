<!DOCTYPE html>
<html>
<head>
<meta charset='UTF-8'>
<meta name='author' content='Gilgit Buddhist Manuscripts'>
<title></title>
</head>
<body>
<article id='san-mu-kd16' lang='san'>
<header>
<ul>
<li class='division'>Sanskrit Mūlasarvāstivāda Vinaya</li>
<li class='subdivision'>Khandhaka</li>
</ul>
<h1>Adhikaraṇavastu</h1>
</header>
<p class='uddana'><a class='ref sc' id='sc1' href='#sc1'>SC 1</a><a class='ref adh-v' id='adh-v59' href='#adh-v59'>Adhik-v 59</a>ḥadhikaraṇaśamathavastuniḥ <a class='ref fol' id='fol332a' href='#fol332a'>Folio 332a</a>uddānam<br>
kalaho vivādo ’dhikaraṇam kiṁmūlaṁ kuśalena ca |<br>
syād vivādo anadhhikaraṇam vivādaṁ katibhiḥ śameta ||<br>
vivādaṁ saṁmukhaṁ śamayec chalākāgrahaṇena ca |<br>
anavavādaṁ saṁmukhaṁ smṛtyā amūḍhavinayena ca ||<br>
tathaiva tatsvabhāvaiṣīyaṁ tṛṇaprastārakeṇa ca |<br>
samagreṇa va saṁghena kṛtyādhikaraṇaṁ tathā ||<br>
vyupaśamitavyam iti proktaṁ maharṣiṇā ||</p>
<h2>The Buddha at Kapilavastu</h2>
<h3>King Śuddhodana listens to Buddha’s sermons</h3>
<p><a class='ref sc' id='sc2' href='#sc2'>SC 2</a>buddho bhagavān kapilavastuni viharati nyāgrodhārāme; yadā bhagavatā śākyās satyeṣu pratiṣṭhāpitās tasā te trir bhagavantaṁ ḥdarśanāyaḥ upasaṁkramanti; teṣāṁ bhagavān abhīkṣṇaṁ dharmaṁ deśayati; ācaritam rājñaḥ śuddhodanasya śākyagaṇaparivṛtasya trir bhagavantaṁ ḥdarśanāyaḥ upasaṁkramitum; yāvad apareṇa samayena bhagavān anekaśatāyāḥ parṣadaḥ purastān niṣaṇṇo dharmaṁ deśayati kṣaudraṁ madhv ivāneḍakam; anekaśatā ca parṣad bhagavataḥ sakāśān <a class='ref adh-v' id='adh-v60' href='#adh-v60'>Adhik-v 60</a>madhuramadhuraṁ dharmaṁ śṛṇoti āniñjyamānair indriyaiḥ; rājā śuddhodano mahatyā rājaṛddhyā mahatā rājānubhāvena śākyagaṇaparivṛto bhagavatsakāśam upasaṁkrānto dharmaśravaṇāya; sa dharmaṁ śrutvā prakrāntaḥ</p>
<h2>Buddha’s doctrine is addressed also to women.</h2>
<h3>Queen Mahāprajāvatī asks king Śuddhodana to permit Śākya women to listen to the doctrine</h3>
<p><a class='ref sc' id='sc3' href='#sc3'>SC 3</a>tato mahānāmā śākyo dharmaṁ śrutvā bhagavato ’ntike prasādajātaḥ svagṛhaṁ gataḥ kathayati: aho buddha aho dharma aho saṁgha saphalo ’smākaṁ buddhotpādaḥ iti; mahānāmno ’gramahiṣī kathayati: āryaputra, kim etat? sa kathayati: adya bhagavatā anekaśatāyāḥ parṣadaḥ purastād īdṛśī dharmo deśito yaṁ śrutvānekaiḥ prāṇiśatasahasraiḥ mahān viśeṣo ’dhigataḥ iti; sā kathatati: āryaputra, yat kathayasi saphalo ’smākaṁ buddhotpāda iti satyam etat; saphala eva yuṣmākaṁ buddhotpādo nāsmākam; kiṁ kāraṇam? yasmāt puruṣāṇām arthāya bhagavān buddho loka utpanno na strīṇām; sa kathayati: bhadre, maivaṁ kathaya; sarvasatvahitānukampī bhagavān; gacchata yūyam api, bhagavato ’ntikād dharmaṁ śṛṇuta; sā kathayati: devaḥ śākyagaṇaparivṛtas trir bhagavantaṁ darśanāyopasaṁkrāmati; vayaṁ jihrema saṁmukhaṁ devasya purastād <a class='ref fol' id='fol332b' href='#fol332b'>Folio 332b</a>dharmaṁ śrotum; tad yadi deva ekaṁ vāraṁ vāraṁ gacched pūrvāhṇārambhe vayam apy aparāhṇe bhagavato ’ntikād dharmaṁ śṛṇuyāmaḥ; mahānāmā śākyaḥ saṁlakṣayati: gacchāmi, devaṁ prabodhayāmi iti; punaḥ saṁlakṣayati: duḥkhaṁ svadārāṇām arthāya devo vijñāpyate; mahāprajāvatī devasya bahumatā; tasyāḥ śrotavyaṁ yat kartavyaṁ manyate; tasyā etam arthaṁ nivedayāmi iti; sa yena mahāprajāvatī gautamī tenopasaṁkrāntaḥ; upasaṁkramya mahāprajāvatyā <a class='ref adh-v' id='adh-v61' href='#adh-v61'>Adhik-v 61</a>gautamyā etam arthaṁ nivedayitavān; sā kathayati: evaṁ bhavatu, devaṁ prabodhayāmi iti; tato mahānamnā gṛhapatinā gṛhaṁ gatvā śākyāyanīnām ārocitam; tataḥ tāḥ śākyāyinyāḥ anyāś ca yena mahāprajāvatī gautamī tenopasaṁkrāntāḥ; upasaṁkramya mahāprajāvatīṁ gautamīm idam avocan: yat khalu gautami jānīyāḥ, śrutam asmābhir bhagavān anekaśatāyāḥ parṣadaḥ purastān madhuramadhuraṁ dharmaṁ deśayati kṣaudram madhv ivāneḍakam, anekaśatā ca parṣad bhagavataḥ sakāśān madhuramadhuraṁ dharmaṁ śṛṇoti āniñjyamānair indriyaiḥ iti; tad icchāmo vayam api bhagavato ’ntikād dharmaṁ śrotum; asmākam arthaṁ devaṁ vijñāpaya yathā devaḥ pūrvāhṇe bhagavatsakāśam upasaṁkrāmati vayam apy aparāhṇe; sā kathayati: bhaginyaḥ, śobhanaṁ yuṣmābhiś cittam utpāditam, tiṣṭhata muhūrtam yāvad rājānaṁ śuddhodanam avalokayāmi iti; atha mahāprajāvatī gautamī yena rājā śuddhodanas tenopasaṁkrāntā; upasaṁkramya rājānaṁ śuddhodanam idam avocat; yat khalu deva jānīyāḥ, śrutaṁ mayā bhagavān anekaśatāyāḥ parṣadaḥ purastān niṣaṇṇo madhuramadhuraṁ dharmaṁ deśayati kṣaudraṁ madhv ivāneḍakam; anekaśatā ca parṣad bhagavato ’ntikād dharmaṁ śṛṇoti āniñjyamānair indriyair iti; śākyānikābhir apy evaṁ śrutam, ākāṁkṣanti dharmaṁ śrotum; tad arhasi deva pūrvāhṇe bhagavatsakāśam upasaṁkramitum; aham api śākyānikā ādāya bhagavatsakāśam aparāhṇe upasaṁkramiṣyāmi; yat kāraṇam? tāḥ pūrvāhṇe gṛhavyāpāravyāpṛtāḥ na labhante ḥ’vakāśaṁḥ bhagavatsakāśam upasaṁkramitum iti; ācaritaṁ rājñaḥ śuddhodanasya yadā mahāprajāvatī gautamī ājñāṁ dadāti uddaṇḍaśarīro ’vatiṣṭhate, tāvac ca rājā ḥnaḥ niṣīdati yāvan mahāprajāvatyā ājñādānam anuṣṭhitaṁ bhavati iti; sa praṇataśirā kathayati; gautani, enaṁ bhavatu iti<a class='ref adh-v' id='adh-v62' href='#adh-v62'>Adhik-v 62</a></p>
<h2>Instances of female vanity and the story ot the maid-servant Rohikā</h2>
<p><a class='ref sc' id='sc4' href='#sc4'>SC 4</a>tato mahāprajāvatī gautamī pañcabhiḥ śākyānīśataiḥ parivṛtā nyagrodhārāmaṁ gatā bhagavataḥ sakāśād dharmaṁ śrotum; yāvan mahānāṁnaḥ śākyasya patnī sarvālaṁkāravibhūṣitayā sārdhaṁ gatā; rūpayauvanavatī sarvālaṁkāravibhūṣitā ca avītarāgamanāṁsy ākṣeptum ārabdhā; sā āyuśmatā ānandena dṛṣṭā uktā ca: bhagini, tvaṁ tāvat prakṛtyaivābhirūpā darśanīyā prāsādikā; kimaṅga punaḥ sarvālaṁkāravibhūṣitā; na śobhanaṁ tvayā kṛtaṁ yad alaṁkāraṁ prāvṛtyāgatā; naite mahātmānaḥ <a class='ref fol' id='fol333a' href='#fol333a'>Folio 333a</a>sarva eva vītarāgāḥ iti; sā evam uktā lajjāparigatahṛdayā avāṅmukhī ekānte ’pakramya tam alaṁkāram apanīya cintāparā vyavasthitā; tasyā rohakā nāma preṣyadārikā; tasyā sārdham āgatā dharmaśravaṇārthinī; sā tayāhūya uktā: gaccha rohike idam alaṁkāraṁ sthāpayitvā āgaccha iti; sā tvaritagatipracāratayā gṛhe sthāpayitvā āgatā; tato mahāprajāvatī gautamī pañcaśataparivārā bhagavataḥ pādau śirasā vanditvā ekānte niṣaṇṇā; bhagavāṁś ca dharmaṁ deśayitum ārabdhaḥ; yāvad anyatarā śākyakumārikā tasmin dharme deśyamāne karṇāvasaktaṁ muktāhāraṁ muhur ḥmuhuḥḥ prekṣate, pāninā ca parāmṛśati; tato bhagavān anityatāpratisaṁyuktaṁ dharmaṁ deśayitum ārabdhaḥ; tathāpi sā nāvatiṣṭhate, prekṣate eva muktāhāram; adrākṣīn mahānāmno ’gramahiṣī tāṁ śākyakumārikāṁ karṇāvasaktaṁ muktāhāre muhur muhuḥ prekṣamāṇām; dṛṣṭvā ca punar asyā etad abhavat: kim iyaṁ tapasvinī evam anityeṣu saṁskāreṣu deśyamāneṣu muktāhāre ’tyarthaṁ adhyavasitā muhur muhuḥ prekṣate; yadi madīyaṁ muktāhāraṁ paśyet sarvamadā asyā vigaccheyuḥ iti viditvā preṣyadārikāṁ rohikām āmantrayate: gaccha madīyaṁ muktāhāraṁ śīghram ānaya iti; tasyā dharmaśravaṇāvarjitamanasāyā etad abhavat: hā kaṣṭam mamedṛśe dharme deśyamāne svāminyā ājñā dattā: dharmāntarāyo jātaḥ, sarvathā kaṣṭo dāsabhāvaḥ iti viditvā duḥkhadaurmanasyāhatā: gathāṁ ca bhāṣate:</p>
<blockquote class='gatha'>
<p><a class='ref sc' id='sc5' href='#sc5'>SC 5</a>dhig dāsabhāva bahuduḥkhaparasvadhīnaṁ<br>
dhig jīvitaṁ mama purākṛtakarmalabdham |<a class='ref adh-v' id='adh-v63' href='#adh-v63'>Adhik-v 63</a><br>
draṣṭuṁ hi yā jinamukhaṁ na labhe ’dya pādaṁ<br>
śrotuṁ ca dharmam amalam sugatasya tasya ||</p>
</blockquote>
<p><a class='ref sc' id='sc6' href='#sc6'>SC 6</a>iti; atha bhagavata etad abhavat: iyaṁ rohikā dārikā pūrvabuddheṣu kṛtādhikārikā kiṁ tv alpāyuskā; uddhartavyā iyaṁ saṁsāracārakād iti viditvā ṛddhyā gāthaṁ bhūrjapatre ālikhya dattavān</p>
<blockquote class='gatha'>
<p><a class='ref sc' id='sc7' href='#sc7'>SC 7</a>utpannasya vināśaṁ hi jñātvā kālyāṇi janmani |<br>
yatnam āsthāya kalyāṇaṁ śrotavyaṁ mama bhāṣitam ||</p>
</blockquote>
<p><a class='ref sc' id='sc8' href='#sc8'>SC 8</a>iti; atha rohikā dārikā hṛṣṭā tuṣṭā prītisaumanasyajātā gāthāṁ bhāṣate; buddhālambanenaiva cetasā saṁprasthitā</p>
<blockquote class='gatha'>
<p><a class='ref sc' id='sc9' href='#sc9'>SC 9</a>na praṇaśyanti karmāṇy api kalpaśatair api |<br>
sāmagrīṁ prāpya kālaṁ ca phalanti khalu dehinām ||</p>
</blockquote>
<p><a class='ref sc' id='sc10' href='#sc10'>SC 10</a>iti; alpāyuṣkāyāḥ karmaṇaḥ sāmagrī prāptā; gavā taruṇavatsayā jīvitād vyaparopitā; sā bhagavato ’ntike cittam abhiprasādya kālagatā</p>
<h2>The story of Muktikā, the daughter of King of Siṁhala, and the portrait of the Buddha</h2>
<p><a class='ref sc' id='sc11' href='#sc11'>SC 11</a>siṁhaladvīpe siṁhalarājño ’gramahiṣyā kukṣāv upapannā; yam eva divasaṁ pratisaṁdhir gṛhītas tam eva divasaṁ muktāvarṣaṁ patitam; rājñā naimittikān āhūya pṛṣṭāḥ; te ūcuḥ: deva, asya satvasyānubhāvo yo ’yaṁ devyāḥ kukṣāv upapannaḥ iti; yāvad asāv upasthīyate śīte śītopakaraṇair uṣṇe uṣṇopakaraṇair vaidyaprajñaptair āhārair nātitiktair nātyamlair nātilavaṇair nātimadhurair nātikaṭukair nātikaṣāyais tiktāmlalavaṇāmadhurakaṭukakaṣāyvivarjitair <a class='ref fol' id='fol333b' href='#fol333b'>Folio 333b</a>āhārair hārārdhahāravibhūṣitagātrī apsarā iva nandanavanavicāriṇī mañcān mañcaṁ pīṭhāt pīṭham anavatarantī adharāṁ bhūmiṁ, na cāsyā kiṁcid amanojñāṁ śabdaśravaṇam yāvad eva garbhasya paripākāya; sā aṣṭānāṁ vā navānāṁ vā māsānām atyayāt prasūtā; dārakā jātā abhirūpā darśanīyā prāsādikā; yam api divasaṁ jātā tam api divasaṁ muktāvarṣaṁ patitam; rājā saṁlakṣayati: yadi dārakāyā anubhāvān muktāvarṣaṁ nipatitam asyā eva muktā bhavantu iti; tena tasyā <a class='ref adh-v' id='adh-v64' href='#adh-v64'>Adhik-v 64</a>eva pratipāditāḥ; tataḥ trīṇi saptakāny ekaviṁśatidivasān vistareṇa jātimahaṁ kṛtvā nāmadheyṁ vyavasthāpyate: kiṁ bhavatu dārikāyā nāma iti; amātyā kathayanti: yasmād asyāḥ puṇyānubhāvena muktāvarṣaṁ patitaṁ tasmād bhavatu dārikāyā muktā iti nāma iti; tasyā muktā iti nāmadheyaṁ vyavasthāpitam; muktā dārikā aṣṭābhyo dhātrībhyo dattā, dvābhyam aṁsadhātrībhyām, dvābhyaṁ kṣīradhātrībhyām, dvābhyāṁ maladhātrībhyām, dvābhyāṁ krīḍanikādhātrībhyam; sā aṣṭābhir dhātrībhir unnīyate vardhyate kṣireṇa dadhnā navanītena sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham iva paṅkajam; yasā mahatī saṁvṛttā tadā svakulavaṁśānurūpeṇācāravihāreṇa sāntarjanasya rājñaḥ atyarthaṁ bahumatā saṁvṛttā; yāvad apareṇa samayena śrāvasteyā vaṇijaḥ sāmudraṁ yānapātraṁ pratipādya mahāsamudram avatīrṇā dhanahārakāḥ; te saṁsiddhayānapātrā vāyuvaśāt siṁhaladvīpam anuprāptāḥ; tato bhāṇḍaṁ pratiśāmya rājakulasya nātidūre āvasitāḥ; te rātryāḥ pratyuṣasamaye udānān pārāyaṇān satyadṛśaḥ sthaviragāthāḥ sthavirīgāthāḥ śailagāthā munigāthā arthavargīyāṇi vistareṇa svādhyāyitum ārabdhāḥ; muktikayā bhavanāvasthayā vātāyanena śrutam; tatas tayā rājñe niveditam: deva, madhyadeśābhyāgatā vaṇijaḥ śobhanam gāyante iti; rājñā amātyānām ājñā dattā: bhavanta āhūyatāṁ gāyanakāḥ iti; te āhūyata; muktikā kathatati: gāyantu bhavantaḥ, śṛṇumaḥ kīdṛśaṁ madhyadeśe gāndharvam iti; te kathayanti: devi, na vayaṁ gāndharvikāḥ, vaṇijo vayaṁ śrāvasteyā vāyuvaśād ihāgatāḥ, asmābhi rātryāḥ pratyuṣasamaye budddhavacanaṁ paṭhitam iti; muktikayā buddha iti aśrutapūrvaṁ ghoṣaṁ śrutvā sarvaromakūpāny āhṛṣṭāni; sā kutūhalajātā pṛcchati: bhavantaḥ ko ’yaṁ buddho nāma iti; te vistareṇa buddhamāhātmyaṁ varṇayitum ārabdhāḥ: devi, śākyānaṁ kumāra utpannaḥ anuhimatpārśve <a class='ref adh-v' id='adh-v65' href='#adh-v65'>Adhik-v 65</a>nadyā bhagīrathyās tīre kapilasya ṛṣer āśramapadasya nātidūre; sa brāhmaṇair naimittikair vipañcanakair vyākṛtaḥ, saced gṛhī āgāram adhyāvatsyati rājā bhaviṣyati cakravartī cāturantāṁ vijetā dharmiko dharmarājā saptaratnasamanvāgataḥ; tasya imāny evaṁrūpāṇi saptaratnāni bhaviṣyanti tadyathā cakraratnaṁ hastiratnaṁ <a class='ref fol' id='fol334a' href='#fol334a'>Folio 334a</a>aśvaratnaṁ maṇiratnaṁ strīratnaṁ ḥgṛhapatiratnaṁḥ pariṇāyakaratnam eva saptamam; pūrṇaṁ cāsya bhaviṣyati sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām; sa imām eva samudraparyantāṁ mahāpṛthivīm akhilām akaṇṭakām anutpātām adaṇḍenāśastreṇa dharmeṇa samenābhinirjityādhyāvatsyati; sacet keśaśmaśrū avatārya kāṣāyāṇi vastrāṇy ācchādya samyag eva śraddhayā agārād anagārikāṁ pravrajiṣyati tathāgato bhaviṣyaty arhan samyaksaṁbuddho vighuṣṭaśabdo loke; sa eva buddho nāma iti; muktikā kathayati: yadā yuṣmākaṁ gamanadeśakālas tadā mama nivedayiṣyatha; te kathayanti: evaṁ devi bhavatu, nivedayiṣyāmaḥ; yāvat teṣāṁ gamanadeśakālaḥ pratyupasthitaḥ; tair muktikāyā niveditam; tayā bhagavati lekho likhitaḥ:</p>
<blockquote class='gatha'>
<p><a class='ref sc' id='sc12' href='#sc12'>SC 12</a>asuradevamanuṣyanamaḥkṛta<br>
jananarogabhayād abhiniḥsṛta |<br>
vipulakīrtiyaśaḥprasṛta prabho<br>
amṛtabhāgam rṣe atulaṁ dada ||</p>
</blockquote>
<p><a class='ref sc' id='sc13' href='#sc13'>SC 13</a>iti; atha te vaṇijas taṁ lekham ādāyānupūrveṇa śrāvastīm anuprāptāḥ; mārgaśramaṁ prativinodya yena bhagavāṁs tenopasaṁkrāntāḥ; upasaṁkramya bhagavataḥ pādau śirasā vanditvāikānte niṣaṇṇāḥ; śrāvasteyāḥ vaṇijaḥ bhagavantam idam avodan: siṁhaladvīpe bhadanta siṁhalarājño duhitayā bhagavataḥ ayaṁ lekho ’nupreṣitaḥ; bhagavatā muktikāyā vinayakālaṁ jñātvā svayam eva gṛhītvā vācitaḥ; vācayitvā kathayati: yadā yuṣmākaṁ punar gamanaṁ bhavati tadā mamāvedayiṣyatha; evaṁ bhadanta iti te vaṇijo bhagavataḥ pādau śirasā vanditvā bhagavato ’ntikāt prakrāntāḥ; tataḥ paṇyaṁ vikrīya pratipaṇyam ādāya bhagavatsākāśam upasaṁkrāntāḥ; kathayanti: bhagavan vayaṁ saṁprasthitāḥ ājñāṁ prayaccha iti kim asmābhir muktikā vaktavyā iti; bhagavān āha: suparikarmakṛtaṁ paṭam ānayata citrakarāṁś ca iti; taiḥ paṭa upanāmitaḥ citrakarāś cāhūtāḥ; bhagavān āha: tathāgatapratimāṁ paṭe lekhayata; citrakatā ārabdhā <a class='ref adh-v' id='adh-v66' href='#adh-v66'>Adhik-v 66</a>buddhapratimāṁ likhitum; na śaknuvanti bhagavataś citrakarā anekapuṇyaśatanirjātaṁ tathāgatapratibimbakam abhinirvartitum; bhagavān āha: upanāmayata pāṭam, prabhām utsṛjāmi iti; taiḥ paṭa upanāmitaḥ, bhagavatā prabhā utsṛṣṭā; citrakarair nānāraṅgaiḥ pūritā; tato bhagavatā pratimāyā adhastāt trīṇi śaraṇagamanāni pañca śikṣāpadāni dvādaśāṅgaḥ pratītyasamutpādaḥ amulomapratilomaḥ āryāṣṭāṅgaś ca mārgo likhitaḥ, upariṣṭād dve gāthe</p>
<blockquote class='gatha'>
<p><a class='ref sc' id='sc14' href='#sc14'>SC 14</a>ārabhadhvaṁ niṣkrāmata yujyadhvaṁ buddhaśāsane |<br>
dhunīta mṛtyunaḥ sainyaṁ naḍāgāram iva kuñjaraḥ ||<br>
yo hy asmin dharmavinaye ’pramattaś cariṣyati |<br>
prahāya jātisaṁsāraṁ duḥkhasyāntaṁ kariṣyati ||</p>
</blockquote>
<p><a class='ref sc' id='sc15' href='#sc15'>SC 15</a>iti; siṁhalarājasya ca lekho likhitaḥ; mayā muktikāyāḥ paṭe abhilikhitaṁ prābhṛtam anupreṣitam; tvayā vistīrṇāvakāśe pṛthivīpradeśe siṁhaladvīpanivāsinaṁ janakāyaṁ saṁnipatya mahatā satkāreṇāyaṁ <a class='ref fol' id='fol334b' href='#fol334b'>Folio 334b</a>paṭa udghāṭayitavyaḥ; te ca vaṇijaḥ saṁdiṣṭāḥ; yadi muktikā pṛcchati kim idam iti vaktavyā ayaṁ tasya bhagavato rūpakāya iti; yadi pṛcchati; idam adhastāt kim idam iti vaktavyā: imāni trīṇi śaraṇagamanāni pañca śikṣāpadāni anulomapratilomaḥ pratītyasamutpādo jagataḥ pravṛttir ḥnivṛttiś caḥ; ayam asyādhigama āryāṣṭāṅgo mārgaḥ iti; yadi kathayati: idam upariṣṭāt kim idam iti vaktavyā: utsāhaya, śaraṇagamanaśikṣāpadāni gṛhītvā imam anulomapratilomaṁ dvādaśāṅgapratītyasamutpādaṁ vyavalokya vīryam ārabhate; sa amṛtādhigamaṁ mārgam avāpya sarvaduḥkhād vimucyate iti; evaṁ bhadanta iti te vaṇijo bhagavataḥ pratiśrutya bhagavato ’ntikāt prakrāntāḥ; tataḥ kṛtakutūhalamaṅgalasvastyayanāḥ siṁhaladvīpagamanīyaṁ paṇyam ādāya anupūrveṇa siṁhaladvīpam anuprāptāḥ; margaśramaṁ prativinodya rājñaḥ sakāśam <a class='ref adh-v' id='adh-v67' href='#adh-v67'>Adhik-v 67</a>upasaṁkrāntāḥ; pādayor nipatya lekhaṁ samarpitavantaḥ; rājñā lekho vācitaḥ; vācayitvā tan nagaram apagatapāṣāṇaśarkarakaṭhallakaṁ vyavasthāpitaṁ candanavāripariṣiktaṁ ucchritadhvajapatākam āmuktapaṭṭadāmakalāpaṁ surabhidhūpaghaṭikopanibaddhaṁ nānāpuṣpāvakīrṇam; simhaladvīpanivāsī janakāyaḥ saṁnipatitaḥ; tato mahatā satkāreṇa nagaramadhye catūratnamayaṁ siṁhāsanaṁ prajñapya paṭa udghāṭitaḥ; mahājanakāyena namo buddhāya namo buddhāya ity uccair nādo muktaḥ; tato muktikā rājakumārī tīvraprasādāvarjitahṛdayā āhṛṣṭaromakūpā aśruparyākulekṣaṇā pādayor nipatya tān vaṇijaḥ pṛcchati; bhavantaḥ kim idam? te ākhyātum ārabdhāḥ: idaṁ tasya bhagavato rūpakāyaḥ; idam adhastāt kim? trīṇi śaraṇagamanāni pañca śikṣāpadāni idam, anulomapratilomaḥ pratītyasamutpādo jagataḥ pravṛttiś ca nivṛttiś ca; ayam amṛtādhigama āryāṣṭāṅgo mārgaḥ; idam upariṣṭāt kim: abhyutsāhaya, śaraṇagamanaśikṣāpadāni gṛhītvā imam anulomapratilomaṁ dvādaśāṅgapratītyasamutpādaṁ vyavalokya vīryam ārabhate, sa amṛtādhigamaṁ mārgam avāpya sarvaduḥkhād vimucyate iti; tato muktikā dvādśāṅgaṁ pratītyasamutpādaṁ anulomapratilomam cintayitum ārabdhā yāvat triparivartaṁ na karoti; tāvat tayā viṁśatiśikharasamudgataṁ satkāyadṛṣṭiśailaṁ jñānavrajeṇa bhitvā srotaāpattiphalaṁ sākṣātkṛtam; sā dṛṣṭasatyā gāthā bhāṣate dūrasthitena buddhena prajñācakṣur viśodhitaḥ |</p>
<blockquote class='gatha'>
<p><a class='ref sc' id='sc16' href='#sc16'>SC 16</a>namas tasmai suvaidyāya cikitsā yasyedṛśī ||<br>
dūrasthitena buddhena dṛṣṭiśalyaḥ samuddhṛtaḥ |<br>
namas tasmai suvaidyāya dṛṣṭiśalyāpahāriṇe ||</p>
</blockquote>
<p><a class='ref sc' id='sc17' href='#sc17'>SC 17</a>iti; gāthā bhāṣitvā tān vaṇijān idam avocat: bhavanto yadā yūyaṁ gacchata tadā rocayiṣyatha iti; tatas te paṇyam visarjayitvā pratipaṇyam ādāya muktikāyā sakāśam upasaṁkrāntāḥ; <a class='ref fol' id='fol335a' href='#fol335a'>Folio 335a</a>devi, vayaṁ saṁprasthitāḥ, ājñāpaya kim asmābhiḥ karaṇīyam iti; sā kathayati; mama vacanena bhagavataḥ pādau śirasā vanditavyau alpābādhatāṁ ca praṣṭavyo ’lpātaṅkatāṁ ca laghūtthānatāṁ ca yātrām ca balaṁ ca sukhaṁ cānavadyatāṁ ca sparśavihāratāṁ ca; <a class='ref adh-v' id='adh-v68' href='#adh-v68'>Adhik-v 68</a>evaṁ ca vaktavyo: yad bhadanta kalyāṇamitreṇa karaṇīyam bhagavatā tat kṛtam; mayā bhagavantaṁ kalyāṇamitram āgamyoddhṛto narakatiryakpretebhyaḥ pādaḥ, pratiṣṭhito devamanuṣyeṣu, paryantīkṛtaḥ saṁsāraḥ, ucchoṣitā rudhirāśrusamudrāḥ, laṅghitā asthiparvatāḥ, anādikālopacitam satkāyadṛṣṭiśailaṁ jñānavrajeṇa bhitvā srotaāpattiphalaṁ sākṣātkṛtam; abhikrāntāhaṁ bhadanta abhikrāntā; eṣāhaṁ bhagavantaṁ śaraṇaṁ gacchāmi dharmaṁ ca bhikṣusaṅghaṁ ca; upāsikāṁ ca saṁdhāraya adyāgreṇa yāvajjīvaṁ prāṇopetāṁ śaraṇāgatām abhiprasannām iti; idaṁ ca muktāprasthatrayaṁ nayata ekaṁ bhddhāya ekaṁ dharmāya ekaṁ saṁghāya iti; tatas te vaṇijaḥ paṇyādānam saṁdeśaṁ cādāya saṁprasthitāḥ; anupūrveṇa śrāvastīm anuprāptāḥ; mārgaśramaṁ prativinodya bhagavatsakāśam upasaṁkrāntāḥ; pādayor nipatya yathāsaṁdiṣṭaṁ samākhyāya bhagavantam idam avocan: idaṁ bhadanta muktāprasthatrayaṁ muktikayā preṣitam, ekaṁ buddhāya ekaṁ dharmāya ekaṁ saṁghāya iti; āyuṣman ānando bhagavantaṁ pṛcchati: kutra bhadanta prābhṛtam āgatam; bhagavān āha: dṛṣṭā tvayā ānanda mahānāmnaḥ śākyasya preṣyadārikā rohikā nāma mamāntikāt dharmaṁ śrutvā prakrāntā; antarmārge ca gavā taruṇavatsayā jīvitād vyaparopitā? dṛṣṭā, bhadanta; sā mamāntike cittam abhiprasādya kālagatā; siṁhaladvīpe siṁhalarājasya duhitā saṁvṛttā muktikā nāma; dṛṣṭasatyayā tayā etat prābhṛtam anupreṣitam; ato yo buddhasya bhāgas tena gandhakuṭyāṁ pralepaṁ dadata; yo dharmasya sa dharmadharāṇāṁ pudgalānām; yaḥ saṁghasya taṁ samagraḥ saṁgho bhajayatu</p>
<p><a class='ref sc' id='sc18' href='#sc18'>SC 18</a>bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuḥ: kiṁ bhadanta muktikā karma kṛtaṁ yena dāsī saṁvṛttā, kiṁ karma kṛtaṁ yena āḍhye rājakule pratyājātā, satyadarśanaṁ ca kṛtam? iti; bhagavān āha: muktikayaiva bhikṣavaḥ karmāṇi kṛtāny upacitāni labdhasaṁbhāraṇi pariṇatapratyayāny oghavat pratyupasthitāni avaśyabhāvīnīti muktikayā karmāṇi kṛtāny upacitāni ko ’nyaḥ pratyanubhaviṣyati? na bhikṣavaḥ karmāṇi kṛtāny upacitāni bāhye pṛthivīdhātau vipacyante nābdhātau ḥna tejodhātāuḥ na vāyudhātāv api tūpātteṣu skandhadhātvāyataneṣu karmāṇi kṛtāni vipacyante śubhāny aśubhāni ca <a class='ref adh-v' id='adh-v69' href='#adh-v69'>Adhik-v 69</a></p>
<blockquote class='gatha'>
<p><a class='ref sc' id='sc19' href='#sc19'>SC 19</a>na praṇaśyanti karmāṇy api kalpaśatair api |<br>
sāmagrīṁ prāpya kālaṁ ca phalanti khalu dehināṁ ||</p>
</blockquote>
<h2>The story of the wife of the guild-leader</h2>
<h3>(concerning a previous life of Muktikā)</h3>
<p><a class='ref sc' id='sc20' href='#sc20'>SC 20</a>bhūtapūrvaṁ bhikṣavo ’sminn eva bhadrake kalpe viṁśativarṣasahasrāyuṣi prajāyāṁ kāśyapo nāma śāstā loka udapādi vidyācaraṇasaṁpannaḥ sugato <a class='ref fol' id='fol335b' href='#fol335b'>Folio 335b</a>lokavid anuttaraḥ puruṣadāmyasārathiḥ śāstā devamanuṣyāṇāṁ buddho bhagavān; sakalaṁ buddhakāryaṁ kṛtvā indhanakṣayād ivāgnir vārāṇasyāṁ nirupadhiśeṣe nirvāṇadhātau parinirvṛtaḥ; tasya kṛkiṇā rājñā sarvagandhakāṣṭhaiś citāṁ citvā mahatā satkāreṇa dhyāpitaḥ; sā citā kṣīreṇa nirvāpitā; tāny asthīni sauvarṇe kumbhe prakṣipya caturmahāpathe catūratnamayaḥ stūpaḥ pratiṣṭhāpitaḥ yojanasāmantakenārdhayojanam uccatvena mahāmahaś ca pratisthāpitam</p>
<p><a class='ref sc' id='sc21' href='#sc21'>SC 21</a>vārāṇasyām anyataraḥ śreṣṭḥī mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī; tena sadṛśāt kulāt kalatram ānītam; sa tayā sārdhaṁ krīḍati ramate paricārayati; tasya krīḍato ramamāṇasya paricārayataḥ na putro na duhitā; sa kare kapolaṁ datvā cintāparo vyavasthitaḥ: anekadhanasamuditaṁ me gṛham, na me putro na duhitā; mamātyayāt sarvasvāpateyam aputraka iti kṛtvā rājavidheyaṁ bhaviṣyati iti; sa śramaṇabrāhmaṇasuhṛtsaṁbandhibāndhavanaimittikair ucyate: devatārādhaṁ kuruṣva, putras te bhaviṣyati iti; so ’putraḥ putrābhinandī śivavaruṇakuberaśakrabrahmādīn ḥanyān caḥ devatāviśeṣān āyācate, tadyathā ārāmadevatā vanadevatāś catvaradevatāḥ śṛṅgāṭakadevatā balipratigrāhikā devatā sahajā sahadharmikā nityānubaddhā api devatā āyācae; asti caiṣa loke pravādaḥ yad āyācanahetoḥ putrā jāyante duhitaraś ceti; tac ca naivam; yady evam abhaviṣyad ekaikasya putrasahasram abhaviṣyat tadyathā rājñaḥ cakravartinaḥ; api trayāṇāṁ sthānānām saṁmukhībhāvāt putrā jāyante duhitaraś ca; katameṣāṁ <a class='ref adh-v' id='adh-v70' href='#adh-v70'>Adhik-v 70</a>trayāṇām? mātāpitarau raktau bhavataḥ saṁnipatitau, mātā ca kalyā bhavati ṛtumatī gandharvaś ca pratyupasthito bhavati; eṣāṁ trayāṇām sthānānāṁ saṁmukhībhāvāt putrā jāyante duhitaraś ca; tena putrasaṁvartanīyaṁ karma na kṛtam; tenāsya na putro na duhitā; yāvad asau glānye nipatitaḥ; sa upasthīyate mūlagaṇḍapatrapuṣpaphalabhaiṣajyaiḥ; na cāsau vyādhir upaśamaṁ gacchati; tato ’sya patnī saṁlakṣayati: anekadhanasamuditaṁ me gṛham, na me putro na duhitā, ayaṁ ca me svāmī kālaṁ kariṣyati; tad idānīṁ yadi pāralaukikaṁ pathyadanam na gṛhṇāti sarvaṁ me tad dhanajātam aputraka iti kṛtvā rājavidheyaṁ bhaviṣyati iti; tasyā śatasahasraṁ muktāhāraṁ karṇāvasaktam; tayā kāśyapasya samyaksaṁbuddhasya gandhamālyavilepanaiḥ pūjāṁ kṛtvā tasmin stūpe samāropitam, tīvreṇa ca prasādena pādayor nipatya praṇidhānaṁ kṛtam: anenāhaṁ kuśalamūlena cittotpādena deyadharmaparityāgena ca āḍhye mahākule jāyeyam evaṁvidhānāṁ ca guṇānāṁ lābhī syām evaṁvidhaṁ ca śāstāram ārāgayeyaṁ mā virāgayeyam iti</p>
<p><a class='ref sc' id='sc22' href='#sc22'>SC 22</a>kiṁ manyadhve bhikṣavaḥ? yāsau śreṣṭhībhāryā eṣaivāsau <a class='ref fol' id='fol336a' href='#fol336a'>Folio 336a</a>muktikā tena kālena tena samayena; yad anayā kāśyapasya samyaksaṁbuddhasya stūpe kārān kṛtvā praṇidhānaṁ kṛtaṁ tasya karmaṇo vipākena āḍhye kule jātā janmani cāsyā muktāvarṣaṁ patitam mama ca śāsane prasādam utpādya viṁśatiśikharasamudgataṁ satkāyadṛṣṭiśailaṁ jñānavrajeṇa bhitvā srotaāpattiphalaṁ sākṣātkṛtam; bhūyo ’py anekadhanasamuditasya śreṣṭhino bhāryā babhūva; tatrānayā aiśvaryamadamattayā sarva eva gocaraprāpto loko dāsīvādena samudācaritaḥ; tasya karmaṇo vipākena dāsī saṁvṛttā</p>
<p><a class='ref sc' id='sc23' href='#sc23'>SC 23</a>iti hi bhikṣavaḥ ekāntakṛṣṇānām karmaṇām ekāntakṛṣṇo vipākaḥ ekāntaśuklānām ekāntaśuklo vipākaḥ vyatimiśrāṇāṁ vyatimiśraḥ; tasmāt tarhi bhikṣavaḥ ekāntakṛṣṇāṇi karmāṇy apāsya vyatimiśrāṇi ca ekāntaśukleṣv eva karmasv ābhogaḥ karaṇīyaḥ ity evaṁ vo bhikṣavaḥ śikṣitavyam <a class='ref adh-v' id='adh-v71' href='#adh-v71'>Adhik-v 71</a></p>
<h2>The four classes of disputes</h2>
<p><a class='ref sc' id='sc24' href='#sc24'>SC 24</a>uktaṁ bhagavatā: yo ’sau dharmabhāgaḥ sa dharmabhāṇakānāṁ pudgalānām iti; tatra sūtrāntikāḥ kathayati: vayaṁ bhagavataḥ sakalaṁ sūtraṁ dhārayāmaḥ, vayaṁ dharmadharāḥ, asmākam eṣa lābhaḥ prāpadyate iti; vinayadharā kathayanti: vayaṁ bhagavataḥ abhyantarakośarakṣāḥ, vayaṁ sakalaṁ vinayam dhārayāmaḥ, vayaṁ dharmadharāḥ, asmākam eṣa lābhaḥ prāpadyata iti; mātṛkādharāḥ kathayanti: vayaṁ sūtrasya vinayasya ca svalakṣanaṁ sāmānyalakṣaṇaṁ ca dhārayāmaḥ, vayaṁ dharmadharāḥ, asmākam eṣa lābhaḥ prāpadyate iti; tatra sūtradharavinayadharamātṛkādharāṇām utpannaḥ kalaho bhaṇḍanaṁ vigraho vivādaḥ; tatra bhagavān bhikṣūn āmantrayate sma: mā bhikṣavaḥ kalaho bhaṇḍanaṁ mā vigraho vivādaḥ; catvārīmāni bhikṣavo ’dhikaraṇāni; katamāni catvāri? vivādādhikaraṇam, anavavādādhikaraṇam, āpattyadhikaraṇaṁ kṛtyādhikaraṇam</p>
<p><a class='ref sc' id='sc25' href='#sc25'>SC 25</a>vivādādhikaraṇaṁ katamam? yaḥ saṁghasya nānāvādo vivādaḥ pratyanīkavādaḥ asāmagrī asaṁmodanā anekotībhāvaḥ tad upādāya yaḥ kalaho bhaṇḍanaṁ vigraho vivādaḥ iham ucyate vivādādhikaraṇam</p>
<p><a class='ref sc' id='sc26' href='#sc26'>SC 26</a>anavavādādhikaranaṁ katamam? yaḥ saṁghasya anavavādaḥ anavavādanaṁ anavavādaprasthāpanaṁ tad upādāya yaḥ kalaho bhaṇḍanaṁ vigraho vivādaḥ idam ucyate anavavādādhikaraṇam</p>
<p><a class='ref sc' id='sc27' href='#sc27'>SC 27</a>āpattyadhikaraṇaṁ katamam? pañcāpattayaḥ āpattiskandha ity ucyate; katamāḥ pañca? pārājikāḥ saṁghāvaśeṣikāḥ pāyattikāḥ pratideśanīyāḥ duṣkṛtāḥ, tad upādāya yaḥ kalaho bhaṇḍanaṁ vigraho vivādaḥ idam ucyate āpattyadhikaraṇam <a class='ref adh-v' id='adh-v72' href='#adh-v72'>Adhik-v 72</a></p>
<p><a class='ref sc' id='sc28' href='#sc28'>SC 28</a>kṛtyādhikaraṇaṁ katamam? yā saṁghasya kriyājñaptir jñaptidvitīyaṁ jñapticaturthaṁ karma tad upādāya yāḥ kalaho bhaṇḍanaṁ vigraho vivādaḥ idam ucyate kṛtyādhikaraṇam</p>
<h2>The vivādādhikaraṇam</h2>
<p><a class='ref sc' id='sc29' href='#sc29'>SC 29</a>kiṁmūlaṁ bhikṣavo vivādādhikaraṇaṁ kiṁ vivādādhikaraṇasya mūlam? ṣaḍ vivādamūlāni caturdaśa bhedakarāṇī vastūni</p>
<p><a class='ref sc' id='sc30' href='#sc30'>SC 30</a><a class='ref fol' id='fol336b' href='#fol336b'>Folio 336b</a>ṣaḍ vivādamūlāni katamāni? yathāpīhaikaḥ krodhano bhavati upanāhī; yo ’sau krodhano bhavaty upanāhī śāstāraṁ na satkaroti na gurukaroti na mānayati na pūjayati; śāstāram asatkurvann agurukurvann amānayann apūjayan dharmaṁ na pāśyati; dharmam apaśyan śrāmaṇyanirapekṣo bhavati; śrāmaṇyanirapekṣaḥ saṁghe tadrūpaṁ raṇam utpādayati kalahabhaṇḍanavigrahavivādam; yaḥ syāt kalahabhaṇḍanavigrahavivādo bahujanānarthāya bahujanāhitāya bhahujanaduḥkhāya anarthāyāhitāya duḥkhāya devamanuṣyāṇām; evaṁrūpaṁ saced yūyaṁ bhikṣavo vivādamūlam adhyātmaṁ bahirdhā vāprahīṇaṁ samanupaśyatha tatra vaḥ sahitaiḥ samagraiḥ saṁmodamānair avivādamānaiḥ tīvrachando vīryaṁ vyāyāma utsāha utsūḍhir aprativāṇismṛtyā saṁprajanye yogaḥ karaṇīya yāvad etasyaiva vivādamūlasyotpannasya prahāṇāya; evaṁ ca tad vivādamūlaṁ prahāsyati; evaṁrūpaṁ saced yūyaṁ bhikṣavo vivādamūlam adhyātmaṁ bahirdhā vā prahīṇaṁ samanupaśyatha tatra vaḥ sahitaiḥ samagraiḥ saṁmodamānair avivādamānais tīvrachando vīryaṁ vyāyāma utsāha utsūḍhir aprativāṇismṛtyā saṁprajanye yogaḥ karaṇīya yāvad etasyaiva vivādamūlasya prahīṇasyāyatyām anavāsravāya; evaṁ vas <a class='ref adh-v' id='adh-v73' href='#adh-v73'>Adhik-v 73</a>tad vivādamūlaṁ samyaksusamavahitam āyatyāṁ notpatsyate; yathā krodhana upanāhī mrakṣaḥ pradāsi īrṣyako matsarī śaṭho māyāvī ahrīyamāṇo ’napatrāpī pāpeccho mithyādṛṣṭikaḥ; punar aparam ihaikaḥ svayaṁ dṛṣṭiparāmarśī bhavaty asamañjasagrāhī duṣpratiniḥsargamantrī; yaḥ svayaṁ dṛṣṭiparāmarśī bhavati duṣprajñaniḥsargamantrī sa śāstāraṁ na satkaroti na gurukaroti na mānayati na pūjayai; śāstāram asatkurvann agurukurvann amānayann apūjayan dharmaṁ na paśyati; dharmam apaśyan śrāmaṇyanirapekṣo bhavati; śrāmaṇyanirapekṣaḥ sa saṁghe tadrūpaṁ raṇam utpādayati kalahabhaṇḍanavigrahavivādam; yaḥ syāt kalahabhaṇḍanavigrahavivādo bahujanānarthāya bahujanāhitāya bahujanaduḥkhāya anarthāyāhitāya ḥduḥkhāyaḥ devamanuṣyāṇām; evaṁrūpaṁ saced yūyaṁ bhikṣavo vivādamūlam adhyātmaṁ vā bahirdhā vā aprahīṇaṁ samanupaśyatha tatra vaḥ sahitaiḥ samagraiḥ saṁmodamānair avivādamānais tīvracchando vīryavṁ vyāyāma utsāha utsūḍhir aprativāṇismṛtyā saṁprajanye yogaḥ karaṇīyo yāvad etasyaiva vivādamūlasya utpannasya prahāṇāya; evaṁ vas tad vivādamūlam prahāsyati; evaṁrūpaṁ saced yūyaṁ bhikṣavo vivādamūlam adhyātmaṁ vā bahirdhā vā prahīṇaṁ samanupaśyatha tatra vaḥ sahitaiḥ samagraiḥ saṁmodamānair avivādamānais tīvracchando vīryaṁ vyāyāma utsāha utsūḍhir aprativāṇismṛtyā saṁprajanye yogaḥ karaṇīyo yāvad etasyaiva vivādamūlasya <a class='ref fol' id='fol337a' href='#fol337a'>Folio 337a</a>prahīṇasyāyatyām anavāsravāya; evaṁ vas tadvivādamūlaṁ samyak susamāhitam āyatyāṁ notpatsyate; imāny ucyante ṣaḍvivādamūlāni</p>
<p><a class='ref sc' id='sc31' href='#sc31'>SC 31</a>caturdaśa bhedakaraṇāni vastūni katamāni? yad uta dharmam iti vā adharmam iti vā, vinaya iti vā avinaya iti vā, āpattir iti vā anāpattir iti vā, gurv iti vā laghv iti vā, sāvaśeṣa iti vā niravaśeṣa iti vā, deśanākaraṇīya iti vā saṁvarakaraṇīya iti vā durbhāṣitagaminīti vā subhāṣitagaminīti vā; imāny ucyante caturdaśa bhedakarāṇi vastūni; <a class='ref adh-v' id='adh-v74' href='#adh-v74'>Adhik-v 74</a>idaṁmūlaṁ bhikṣavo vivādādhikaraṇam idaṁ vivādādhikaraṇasya mūlam</p>
<h2>The anavavādādhikaraṇam</h2>
<p><a class='ref sc' id='sc32' href='#sc32'>SC 32</a>kiṁmūlaṁ bhikṣavo anavavādādhikaraṇaṁ kim anavavādādhikaraṇasya mūlam? yaḥ saṁghasya anavavādaḥ anavavādanam anavavādaprasthāpanaṁ tad upādāya yaḥ kalaho bhaṇḍanaṁ vigraho vivādaḥ idaṁmūlakaṁ bhikṣavaḥ anavavādādhikaraṇam idam anavavādādhikaraṇasya mūlam</p>
<h2>The āpattyadhikaraṇam</h2>
<p><a class='ref sc' id='sc33' href='#sc33'>SC 33</a>kiṁmūlaṁ bhikṣavaḥ āpattyadhikaraṇam, kim āpattyadhikaraṇasya mūlam? pañcāpattijātasya āpattinikāyā āpattiskandha iti ucyate; katame pañca? pārājikāḥ saṁghāvaśeṣāḥ pāyattikāḥ pratideśanīyā duṣkṛtāś ca; api tv astyāpattiḥ kāyikī na vācikī na caitasikī; asti vācikī na kāyikī na caitasikī; asti kāyikī caitasikī na vācikī; asti vācikī caitasikī na kāyikī; asti kāyikī vācikī caitasikī ca</p>
<p><a class='ref sc' id='sc34' href='#sc34'>SC 34</a>katamā āpattiḥ kāyikī na vācikī na caitasikī? yathāpitad bhikṣur aniṣkrānteṣu gṛhastheṣv anupasaṁpanneṣu niṣkrāntā gṛhastā anupasaṁpannā iti śayyāṁ kalpayati suptam cainaṁ mātṛgrāmo viśete supto vā mahāśayanam āropyate iyam āpattiḥ kāyikī na vācikī na caitasikī</p>
<p><a class='ref sc' id='sc35' href='#sc35'>SC 35</a>katamā āpattir vācikī na kāyikī na caitasikī? yathāpitad bhikṣur mātṛgrāmasya pañcabhir padair dharmaṁ deśayan asaṁcintya ṣaṣṭam padam atikrāmati, ṣaḍbhir padair vā deśayan saptamaṁ padam atikrāmati, iyam āpattir vācikī na kāyikī na caitasikī</p>
<p><a class='ref sc' id='sc36' href='#sc36'>SC 36</a>katamā āpattiḥ kāyikī caitasikī na vācikī? yathāpitad bhikṣuḥ saṁcintya tiryagyonigataṁ prāṇinaṁ jīvitād vyaparopayan naivam <a class='ref adh-v' id='adh-v75' href='#adh-v75'>Adhik-v 75</a>āha: evaṁ hi prāṇi jīvitād vyaparopayitavyaḥ; yathā mayā vyaparopitaḥ evaṁ punar vyaparopayitavyaḥ; ḥvyaparopitaḥḥ suvyaparopito bhavatīti; adattam ādadat kāmeṣu mithyā caran madyapānaṁ piban naivam āha: evaṁ madyapānaṁ pātavyam; yathā mayā pītam evaṁ ca punar madyapānaṁ ḥpātavyamḥ; pītaṁ supītaṁ bhavatīti; idam āpattiḥ kāyikī caitasikī na vācikī</p>
<p><a class='ref sc' id='sc37' href='#sc37'>SC 37</a>katamā āpattir vācikī caitasikī na kāyikī? yathāpitad bhikṣur mātṛgrāmasya pañcabhiḥ padair dharmaṁ deśayan saṁcintya ṣaṣṭaṁ padam atikrāmati ṣaḍbhir vā padair deśayan saptamaṁ padam atikrāmati, iyam āpattir vācikī caitasikī <a class='ref fol' id='fol337b' href='#fol337b'>Folio 337b</a>na kāyikī</p>
<p><a class='ref sc' id='sc38' href='#sc38'>SC 38</a>katamā āpattiḥ kāyikī vācikī caitasikī ca? yathāpitad bhikṣuḥ saṁcintya tiryagyonigataṁ prāṇinaṁ jīvitād vyaparopayann evam āha: evaṁ prāṇī jīvitād vyaparopayitavyaḥ; yathā mayā vyaparopitaḥ evaṁ ca punar vyaparopitaḥ suvyaparopito bhaviṣyatīti; adattam ādadat kāmeṣu mithyā caran madyapānam pibann evam āha: evaṁ hi madyapānaṁ pātavyam; yathā mayā pītam evaṁ ca punaḥ pītaṁ supītaṁ bhavatīti; iyam āpattiḥ kāyikī vācikī caitasikī ca; idaṁmūlakaṁ bikṣavaḥ āpattyadhikaraṇam, idam āpattyadhikaraṇasya mūlam</p>
<h2>The kṛtyādhikaraṇam</h2>
<p><a class='ref sc' id='sc39' href='#sc39'>SC 39</a>kiṁḥmūlaṁḥ bhikṣavaḥ kṛtyādhikaraṇam, kiṁ kṛtyādhikaraṇasya mūlam? yā saṁghasya kriyājñaptiḥ jñaptidvitīyaṁ jñapticaturthaṁ karma idaṁmūlakaṁ bhikṣavaḥ kṛtyādhikaraṇam idam kṛtyādhikaraṇasya mūlam</p>
<h2>The three kinds of vivādādhikaraṇam</h2>
<p><a class='ref sc' id='sc40' href='#sc40'>SC 40</a>vivādādhikaraṇaṁ bhikṣavaḥ kuśalaṁ vaktavyam akuśalaṁ vaktavyam avyākṛtaṁ vaktavyam; katarat kuśalam? yat saṁghasyārthinaḥ arthābhiprāyasya kuśalārthinaḥ kuśalābhiprāyasya ḥnānāvādo <a class='ref adh-v' id='adh-v76' href='#adh-v76'>Adhik-v 76</a>vivādo vipratyanīkavādaḥḥ tad upādāya yaḥ kalaho bhaṇḍanaṁ vigraho vivādaḥ idaṁ kuśalam; katamad akuśalam? yaḥ saṁghasyānarthinaḥ anarthābhiprāyasyākuśalārthinaḥ akuśalābhiprāyasya nānāvādo vivādo vipratyanīkavādaḥ tad upādāya kalaho bhaṇḍanaṁ vigraho vivādaḥ idam akuśalam; katamad avyākṛtam? yat saṁghasya naivārthino ḥnaivānarthinoḥ naivārthābhiprāyasya ḥnaivānarthābhiprāyasyaḥ na kuśalārthino ḥnākuśalārthinaḥ na kuśalābhiprāyasya nākuśalābhiprāyasyaḥ nānāvādo vivādo vipratyanīkavādaḥ tad upādāya yaḥ kalaho bhaṇḍanaṁ vigraho vivādaḥ idam avyākṛtam</p>
<h2>The three kinds of anavavāddhikaraṇam</h2>
<p><a class='ref sc' id='sc41' href='#sc41'>SC 41</a>anavavādādhikaraṇaṁ kuśalaṁ vaktavyam akuśalam vaktavyam avyākṛtaṁ vaktavyam; katarat kuśalam? yat saṁghasya arthinaḥ arthābhiprāyasya kuśalārthinaḥ kuśalārthābhiprāyasya anavavāda anavavādanam anavavādaprasthāpanaṁ tad upādāya yaḥ kalaho bhaṇḍanaṁ vigraho vivādaḥ idaṁ kuśalam; katarad akuśalam? yat saṁghasya anarthinaḥ anarthābhiprāyasya akuśālārthinaḥ akuśalābhiprāyasya anavavādaḥ anavavādanaṁ anavavādaprasthāpanaṁ tad upādāya yaḥ kalaho bhaṇḍanaṁ vigraho vivādaḥ idam ḥakuṣalam; kataradḥ avyākṛtam? ḥyat saṁghasya naivārthino naivānarthino naivārthābhiprāyasya naivānarthābhiprāyasya na kuśalārthino nākuśalārthinaḥ na kuśalābhiprāyasya nākuśalābhiprāyasya anavavāda anavavādanam anavavādaprasthāpanaṁ tad upādāya yaḥ kalaho bhaṇḍanaṁ vigraho vivādaḥ idam avyākṛtamḥ</p>
<h2>The two kinds of āpattyadhikaraṇam</h2>
<p><a class='ref sc' id='sc42' href='#sc42'>SC 42</a>āpattyadhikaraṇam akuśalaṁ vaktavyam avyākṛtaṁ ca vaktavyam; katarad akuśalam? yo buddhaprajñaptāyāṁ śikṣāyāṁ saṁghaprajñaptāyāṁ ca kriyāyām saṁcintya vyatikramaḥ idam akuśalam; katarad <a class='ref adh-v' id='adh-v77' href='#adh-v77'>Adhik-v 77</a>avyākṛtam? yo buddhaprajñaptāyāṁ śikṣāyāṁ saṁghaprajñaptāyāṁ ca kriyāyām asaṁcintya vyatikramaḥ idam avyākṛtaṁ</p>
<h2>The three kinds of kṛtyādhikaraṇam</h2>
<p><a class='ref sc' id='sc43' href='#sc43'>SC 43</a>kṛtyādhikaraṇaṁ kuśalaṁ vaktavyam akuśalaṁ vaktavyam avyākṛtaṁ ca vaktavyam; katarat kuśalam? yat saṁghasyārthinaḥ <a class='ref fol' id='fol338a' href='#fol338a'>Folio 338a</a>arthābhiprāyasya kuśalārthinaḥ kuśalābhiiprāyasya jñaptir jñaptidvitīyaṁ jñapticaturthaṁ karma tad upādāya yaḥ kalaho bhaṇḍanam vigraho vivādaḥ idaṁ kuśalam; katarad akuśalam? yat saṁghasyānarthinaḥ anarthābhiprāyasya akuśalārthinaḥ akuśalābhiprāyasya jñaptir jñaptidvitīyaṁ jñapticaturthaṁ karma tad upādāya yaḥ kalaho bhaṇḍanaṁ vigraho vivādaḥ idam akuśalam; katarad avyākṛtam? yat saṁghasya naivārthino ḥnaivānarthinoḥ naivārthābhiprāyasya ḥnaivānarthābhiprāyasyaḥ na kuśalārthino ḥnākuśalārthinoḥ na kuśalābhiprāyasya ḥnākuśalābhiprāyasyaḥ jñaptir jñaptidvitīyaṁ jñapticaturthaṁ karma tad upādāya kalaho bhaṇḍanam vigraho vivādaḥ idam avyākṛtam</p>
<h2>Not all kinds of vivāda, etc., are a source of adhikaraṇa</h2>
<p><a class='ref sc' id='sc44' href='#sc44'>SC 44</a>yo vivādas tad adhikaraṇaṁ yac cādhikaraṛam sa vivādaḥ? āha: syād vivādo nādhikaraṇam, syād adhikaraṇaṁ na vivādaḥ, syād vivādaś cādhikaraṇaṁ ca, syān naiva vivādo nādhikaraṇam; 1) vivādas tāvan nādhikaraṇam, yat saṁghasya nānāvādo vivādaḥ vipratyanīkavādaḥ; 2) adhikaraṇaṁ na vivādaḥ, trīṇy adhikaraṇāni anavavādādhikaraṇam āpattyadhikaraṇaṁ kṛtyādhikaraṇaṁ ca; 3) vivādāś cādhikaraṇaṁ ḥcaḥ, yaḥ saṁghasya nānāvādo vivādo vipratyanīkavādaḥ asāmagrī asaṁmodamāna anekotībhāvaḥ tad upādāya yaḥ kalaho bhaṇḍanaṁ vigraho vivādaḥ; 4) syān naiva vivādo nādhikaraṇam, etān ākārān sthāpayitvā <a class='ref adh-v' id='adh-v78' href='#adh-v78'>Adhik-v 78</a></p>
<p><a class='ref sc' id='sc45' href='#sc45'>SC 45</a>yo ’navavādas tad adhikaraṇaṁ yad vā adhikaraṇaṁ so ’navavādaḥ? āha: syād anavavādo nādhikaraṇam; syād adhikaraṇam nānavavādaḥ; syād anavavādaś cādhikaraṇaṁ ca; syād naivānavavādo nādhikaraṇam; 1) anavavādas tāvan nādhikaraṇam; yaḥ saṁghasya anavavādaḥ anavavādanaṁ anavavādaprasthāpanam; 2) adhikaraṇam nānavavādaḥ, trīṇy adhikaraṇāni vivādādhikaraṇam āpattyadhikaraṇaṁ kṛtyādhikaraṇaṁ ca; 3) anavavādaś cādhikaraṇaṁ ca, yaḥ saṁghasyānavavādaḥ anavavādaṁ anavavādaprasthāpanaṁ tad upādāya yaḥ kalaho bhaṇḍanaṁ vigraho vivādaḥ; 4) naivānavavādo nādhikaraṇam, etān ākārān sthāpayitvā</p>
<p><a class='ref sc' id='sc46' href='#sc46'>SC 46</a>yā āpattis tad adhikaraṇaṁ yad vā adhikaraṇaṁ sā āpattiḥ? āha: syād āpattiḥ nādhikaraṇam; syād adhikaraṇaṁ nāpattiḥ; syād āpttiś cādhikaraṇaṁ ḥcaḥ; syān naivāpattir nādhikaraṇam; 1) āpattis tāvan nādhikaraṇaṁ pañcāpattijātayaḥ āpattinikāyā āpattiskandha ity ucyate pārājikāḥ saṁghāvaśeṣāḥ pāyattikā pratideśanikā duṣkṛtāś ca; 2) adhikaraṇaṁ nāpattiḥ, trīṇy adhikarāṇāni vivādādhikaraṇam anavavādādhikaraṇaṁ kṛtyādhikaraṇaṁ ca; 3) āpattiś cādhikaraṇaṁ ca, pañcāpattijātayaḥ āpattinikāyā āpattiskandha ity ucyate, pārājikā saṁghāvaśeṣā pāyattikā pratideśanikā duṣkṛtāś ca; tad upādāya <a class='ref fol' id='fol338b' href='#fol338b'>Folio 338b</a>kalaho bhaṇḍanaṁ vigraho vivādaḥ; 4) naivāpattir nādhikaraṇam, etān ākārān sthāpayitvā</p>
<p><a class='ref sc' id='sc47' href='#sc47'>SC 47</a>yat kṛtyaṁ tad adhikaraṇaṁ yad vā adhikaraṇaṁ tat kṛtyam? āha: syāt kṛtyaṁ nādhikaraṇam, syād adikaraṇaṁ ḥnaḥ kṛtyam, syāt kṛtyaṁ cādhikaraṇaṁ ca, syān naiva kṛtyaṁ nādhikaraṇaṁ; 1) kṛtyaṁ tāvan nādhikaraṇam, yaḥ saṁghasya jñaptir jñaptidvitīyaṁ jñapticaturthaṁ karma; 2) adhikaraṇaṁ na kṛtyam, trīṇy adhikaraṇāni vivādādhikaraṇaṁ anavavādādhikaraṇam āpattyadhikaraṇaṁ ca; 3) kṛtyaṁ cādhikaraṇaṁ ca, yā saṁghasya kriyājñaptir jñaptidvitīyaṁ jñapticaturthaṁ karma tad upādāya yaḥ kalaho bhaṇḍanaṁ vigraho ḥvivādaḥḥ; 4) naiva kṛtyaṁ nādhikaraṇaṁ, etān ākārān sthāpayitvā <a class='ref adh-v' id='adh-v79' href='#adh-v79'>Adhik-v 79</a></p>
<h2>The settlement of disputes; Śāriputra and Maudgalyāyana settle a dispute</h2>
<p><a class='ref sc' id='sc48' href='#sc48'>SC 48</a>vivādādhikaraṇaṁ bhikṣavaḥ katibhir adhikaraṇaśamathair dharmair damayitavyaṁ śamayitavyaṁ vyupaśamayitavyam? āha: dvābhyāṁ, saṁmukhavinayena yadbhūyasikīyaśalākāgrahaṇena ca; kathaṁ saṁmukhavinaya adhikaraṇaśamatho bhavati kathaṁ caiṣām adhikaraṇānām damaś ca bhavati śamaś ca vyupaśamaś ca, yad uta saṁmukhavinayenādhikaraṇaśamathena?</p>
<p><a class='ref sc' id='sc49' href='#sc49'>SC 49</a>buddho bhagavān śrāvastyāṁ varśā upagato jetavane anāthapiṇḍadasyārāme; tena khalu samayena saṁbahulā bhikṣavo janapade varśā upagatāḥ; teśām antarvarṣo utpannaḥ kalaho bhaṇḍanaṁ vigraho vivādaḥ; tais tad adhikaraṇam āyuṣmantayoḥ śāriputramaudgalyāyanayor upanikṣiptam; tābhyaṁ tad adhikaraṇam vyupaśamitaṁ dharmeṇa vinayena śāstuḥ śāsanena; atha sambahulā bhikṣavo janapade varṣoṣitās trayāṇāṁ māsānām atyayāt kṛtacīvarā niṣṭhitacīvarā samādāya pātracīvaraṁ yena śrāvastīṁ tena cārikāṁ prakrāntāḥ; anupūrveṇa cārikāṁ carantaḥ śrāvastīm anuprāptāḥ; atha saṁbahulā bhikṣavaḥ pātracīvaraṁ pratiśamayya pādau prakṣālya yena bhagavāṁs tenopasaṁkrāntāḥ; upasaṁkramya bhagavataḥ pādau śirasā vanditvaikānte niṣaṇṇāḥ; dharmatā khalu, buddhā bhagavantaḥ āgantukān bhikṣūn anayā pratisaṁmodanayā pratisaṁmodate, kuto yūyaṁ bhikṣava etarhy āgacchata kutra vā varṣoṣitāḥ; pratisaṁmodate bata bhagavān saṁbahulān bhikṣūn, kuto yūyaṁ, bhikṣavaḥ etarhy āgacchata, kutra vā varṣoṣitāḥ? janapadād vayaṁ bhadanta etarhy āgacchāmo janapade ca smo varṣā uṣitāḥ; kaccid yūyaṁ bhikṣavaḥ sukhasparśaṁ janapade varṣā uṣitā na cāstha klāntā piṇḍakena? na hi vayam bhadanta janapade sukhasparśaṁ varṣā uṣitā na ca sma klāntā piṇḍakena, api tv asmākam antarvarṣeṇa utpannaḥ kalaho bhaṇḍanaṁ vigraho vivādaḥ; tair asmābhis tad adhikaraṇam āyuṣmadbhyāṁ śāriputramaudgalyāyanābhyām <a class='ref adh-v' id='adh-v80' href='#adh-v80'>Adhik-v 80</a>upanikṣiptam; tābhyaṁ tad adhikaraṇaṁ vyupaśamitaṁ dharmeṇa vinayena śāstuḥ śāsanena ca</p>
<h2>The sthalastha monks</h2>
<p><a class='ref sc' id='sc50' href='#sc50'>SC 50</a>bhagavān saṁlakṣayati: śakṣyanti bata me sthalasthāḥ śrāvakāḥ utpannotpannāny adhikaraṇāni vyupaśamayituṁ dharmeṇa vinayena śāstuḥ śāsanena; tasmāt tarhi bhikṣavaḥ sthalasthair bhikṣubhir utpannotpannāny adhikaraṇāni vyupaśamayitavyāni dharmeṇa vinayena śāstuḥ śāsanena iti; bhikṣavo na jānate ke sthalasthāḥ kati vā iti; bhagavān āha: ye śaknuvanti saṁgham antareṇa utpannotpannāny adhikaraṇāni vyupaśamayitum; te ca trayaḥ, asti sthalastho na kāyena saṁvṛto na vācā; asti kāyena saṁvṛto na vācā; asti kāyena saṁvṛto vācā ḥcaḥ; katamo na kāyena saṁvṛto na vācā? yathāpitat sthalastho bhikṣūṇāṁ kalahajātānām bhaṇḍanajātānāṁ vigṛhītānāṁ vivādam āpannānāṁ pakṣāparapakṣavyavasthitānām ātmanā upasaṁkramyaivam āhā: sādhv āyuṣmantaḥ idam adhikaraṇam sūdgṛhītaṁ na durgṛhītam; susaṁprayuktaṁ na duṣprayuktaṁ suparāmṛṣṭaṁ na duṣparāmṛṣṭam idaṁ ca idam ca vadata idaṁ ca idam ca mā vakṣyatha; abhimardantām āyuṣmantaḥ parān; mā ca paro abhimardatām; vayam āyuṣmatām pakṣo balam sahāyakā iti dvitīyam api pakṣam ātmanaivopasaṁkramyaivam <a class='ref fol' id='fol339a' href='#fol339a'>Folio 339a</a>āha: sādhv āyuṣmanta idam adhikaraṇam sūdgṛhītaṁ na durgṛhītaṁ susaṁprayuktam na duṣprayuktam suparāmṛṣṭaṁ na duṣparāmṛṭam idaṁ ca idaṁ ca vadata idaṁ ca idaṁ ca mā vakṣyatha; abhimardantām āyuṣmantaḥ parān, mā ca paro abhimardatām; vayam āyuṣmatām pakṣo balaṁ sahāyakā iti; ayaṁ sthalasthaḥ na kāyena saṁvṛto na vācā; katamaḥ sthalasthaḥ kāyena saṁvṛto na vācā? yathāpitat sthalasthaḥ bhikṣūṇāṁ kalahajātānāṁ bhaṇḍanajātānāṁ <a class='ref adh-v' id='adh-v81' href='#adh-v81'>Adhik-v 81</a>vigṛhītānāṁ vivādam āpannānāṁ pakṣāparapakṣavyavasthitānām ekasmin pakṣe nātmanā upasaṁkrāmati api tu dūtam anupreṣayati: sādhv āyuṣmanta etad adhikaraṇaṁ sūdgṛhītaṁ na durgṛhītaṁ susaṁprayuktaṁ na duṣprayuktaṁ suparāmṛṣṭaṁ na duṣparāmṛṣṭam; idaṁ cedaṁ ca vadata idaṁ cedaṁ ca mā vakṣayatha, abhimardantām āyuṣmantaḥ parān, mā ca paro abhimardatām, vayam āyuṣmatāṁ pakṣo bala sahāyakā iti; ḥdvitīye ’pi pakṣe nātmanopasaṁkrāmati, api tu dūtam anupreṣayati sādhv āyuṣmantaḥ etad adhikaraṇaṁ sūdgṛhītaṁ na durgṛhītaṁ susaṁprayuktaṁ na duṣprayuktaṁ suparāmṛṣṭaṁ na duṣparāmṛṣṭam; idaṁ cedaṁ ca vadata idaṁ cedaṁ ca mā vakṣyatha, abhimardantām āyuṣmantaḥ parān, mā ca paro abhimardatām, vayam āyuṣmatām pakṣo balaṁ sahāyakā iti;ḥ ayaṁ sthalasthaḥ kāyena saṁvṛto na vācā; katamaḥ sthalasthaḥ kāyena saṁvṛto vācā ca; yathāpitat sthalastho bhikṣūṇāṁ kalahajātānāṁ bhaṇḍanajātānāṁ vigṛhītānāṁ vivādam āpannānāṁ pakṣāparapakṣavyavasthitānām ekasmin pakṣe nātmanā upasaṁkrāmati nāpi dūtam anupreṣayati, dvitīyam api nātmanopasaṁkrāmati nāpi dūtam anupreṣayati</p>
<p><a class='ref sc' id='sc51' href='#sc51'>SC 51</a>tatra yo ’yaṁ sthalastho na kāyena saṁvṛto na vācā ca evaṁrūpaḥ sthalasthaḥ asaṁmato na saṁmantavyaḥ saṁmataś cāvakāśayitavyaḥ; <a class='ref fol' id='fol339b' href='#fol339b'>Folio 339b</a>tat kasya hetoḥ? evaṁrūpaṁ hi sthalastham āgamya saṁghe ’nutpannāni cādhikaraṇāny utpadyante utpannāni ca na kṣipraṁ vyupaśamaṁ gacchanti dharmeṇa vinayena śāstuḥ śāsanena; tatra yo ’yaṁ sthalasthaḥ kāyena saṁvṛto na vācā ca evaṁrūpaḥ sthalasthaḥ asaṁmato na saṁmantavyaḥ saṁmataś cāvakāśāyitavyah; tat kasya tetoḥ? evaṁrūpam api sthalastham āgamya saṁghe ’nutpannāny adhikaraṇāny utpadyante utpannāni ca kṣipraṁ ḥnaḥ vyupaśamaṁ gacchanti dharmeṇa vinayena śāstuḥ śāsanena; tatra yo ’yaṁ sthalasthaḥ kāyena saṁvṛto vācā ca evaṁrūpaḥ sthalasthaḥ asaṁmataḥ saṁmantavyaḥ saṁmataś nāvakāśayitavyaḥ; tat kasya hetoḥ? evaṁrūpaṁ sthalastham āgamya saṁghe ’nutpannāny adhikaraṇāni notpadyante utpannāni ca kṣipram <a class='ref adh-v' id='adh-v82' href='#adh-v82'>Adhik-v 82</a>eva upaśamaṁ gacchanti dharmeṇa vinyena śāstuḥ śāsanena; evaṁrūpo bhikṣavaḥ sthalasthaḥ adhikaraṇavyupaśamayitā nānye; evaṁrūpaiḥ sthalasthair utpannotpannāny adhikaraṇāni vyupaśamayitavyāni, evaṁrūpaiḥ sthalasthair adhikaraṇāni vyupaśamayitāni</p>
<h2>Two presences: pudgala and dharma</h2>
<p><a class='ref sc' id='sc52' href='#sc52'>SC 52</a>śuddhakaṁ saṁmukham; kim atra saṁmukham? dve saṁmukhe, pudgalasaṁmukhaṁ dharmasaṁmukhaṁ ca; pudgalasaṁmukhaṁ katamat? ye tad adhikaraṇam vyupaśamayanti; yathā ca tad adhikaraṇaṁ vyupaśāmyati sarve te samavahitā bhavanti saṁmukhībhūtāḥ, idam ucyate pudgalasaṁmukham; dharmasaṁmukhaṁ katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṁ vyupaśāmyati tena dharmeṇa tena vinayena tena śāstuḥ śāsanena tad adhikaraṇaṁ vyupaśamayanti; idam ucyate dharmasaṁmukham</p>
<p><a class='ref sc' id='sc53' href='#sc53'>SC 53</a>sacet sthalasthā bhikṣavaḥ tad adhikaraṇaṁ na śaknuvanti vyupaśamayituṁ tais tad adhikaraṇaṁ saṁghe upanikṣeptavyam, saṁghena tad adhikaraṇaṁ vyupaśamayitavyaṁ dharmeṇa vinayena śāstuḥ śāsanena; saṁghena tad adhikaraṇaṁ vyupaśāntaṁ dharmeṇa vinayena śāstuḥ śāsanena suvyupaśāntam</p>
<h2>Three presences: saṅgha, pudgala and dharma</h2>
<p><a class='ref sc' id='sc54' href='#sc54'>SC 54</a>śuddhakaṁ saṁmukham; kim atra saṁmukham? trīṇi saṁmukhāni: saṁghasaṁmukham, pudgalasaṁmukham, dharmasaṁmukhaṁ ca; saṁghasaṁmukhaṁ katamat? yāvanto bhikṣavaḥ sīmāprāptāḥ kriyāprāptās te sarve samavahitāḥ saṁmukhībhūtāḥ; chandārhebhyaś chanda ānīto bhavati; samavahitāś ca bhikṣavaḥ saṁukhībhūtā na prativahanti na pratikrośanti; yeṣāṁ prativahatāṁ pratikrośatāṁ pratikrośo ārohati ḥkarmāṇi ca kurvantiḥ idam ucyate saṁghasaṁmukham; <a class='ref adh-v' id='adh-v83' href='#adh-v83'>Adhik-v 83</a>pudgalasaṁmukhaṁ katamat? ye tad adhikaraṇaṁ vyupaśamayanti yeṣāṁ ca tad adhikaraṇaṁ vyupaśāmyati te sarve samavahitā bhavanti saṁmukhībhūtā; idam ucyate pudgalasaṁmukham; dharmasaṁmukhaṁ katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṁ vyupaśāmyati tena dharmeṇa tena vinayena ḥtenaḥ śāstuḥ śāsanena tad adhikaraṇaṁ vyupaśamayanti, idam ucyate dharmasaṁmukham; <a class='ref fol' id='fol340a' href='#fol340a'>Folio 340a</a>sacet saṁghaḥ na śaknoti tad adhikaraṇaṁ vyupaśamayituṁ tataḥ ḥpaścātḥ saṁghena vyūḍhakā bhikṣavaḥ saṁmantavyāḥ daśa vā pañca vā; evaṁ ca punaḥ saṁmantavyāḥ: śayanāsanaprajñaptiṁ kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṁghe saṁniṣaṇṇe saṁnipatite pūrvaṁ tāvad utsāhayitavyāḥ: utsahadhve yūyaṁ buddharakṣitadharmadattasaṁghasenā vyūḍhakāḥ santo bahiḥ sīmāṁ gatvā saṁghasyādhikaraṇaṁ vyupaśamayitum iti; saced utsahante tair vaktavyam utsahayāma iti; tataḥ paścād ekena bhikṣuṇā jñaptiṁ kṛtvā karma kartavyaṁ: śṛṇotu bhadantāḥ saṁgha ime buddharakṣitadharmaḥdattaḥsaṁghasenā vyūḍhakāḥ utsahante bahiḥ sīmāṁ gatvā saṁghasyādhikaraṇāni vyupaśamayitum; sacet saṁghasya prāptakālaṁ kṣameta anujānīyāt saṁgho yat saṅgho buddharakṣitadharmadattasaṁghasenān vyūḍhakān saṁmanyeta; buddharakṣitadharmadattasaṁghasasenā vyūḍhakā utsahante saṁghasya bahiḥ sīmāṁ gatvā adhikaraṇāni vyupaśamayitum; eṣā jñaptiḥ, tataḥ karma kartavyam; śṛṇotu bhadantāḥ saṁgha ime buddharakṣitadharmadattasaṁghasenā vyūḍhakā utsahante bahiḥ sīkmāṁ gatvā saṁghasyādhikaraṇāni vyupaśamayitum; tat saṁgho ḥbuddharakṣitadharmadattasaṁghasenān vyūḍhakān saṁmanyeta; buddharakṣitadharmadattasaṁghasenāḥ vyūḍhakā bahiḥ sīmāṁ gatvā saṁghasyādhikaraṇāni vyupaśamayiṣyanti; yeṣām āyuṣmatāṁ kṣamate buddharakṣitadharmadattasaṁghasenān vyūḍhakān saṁmantum: buddharakṣitadharmadattasaṁghasenā vyūḍhakāḥ bahiḥ simāṁ gatvā saṁghasyādikaraṇāni vyupaśamayiṣyanti, te tūṣṇīm; na kṣamate, bhāṣantām; saṁmatā saṁghena buddharakṣitadharmadattasaṁghasenā vyūḍhakāḥ; <a class='ref adh-v' id='adh-v84' href='#adh-v84'>Adhik-v 84</a>te ca bahiḥ sīmāṁ gatvā saṁghasyādhikaraṇāni vyupaśamayiṣyanti; kṣāntam anujñātaṁ saṁghena yasmāt tūṣṇīm; evam etad dhārayāmi vyūḍhakais tad adhikaraṇaṁ vyupaśamayitavam dharmeṇa vinayena śāstuḥ śāsanena; vyūḍhakais tad adhikaraṇaṁ vyupaśāntaṁ ḥsuḥvyupaśamitaṁ vaktavyaṁ dharmeṇa śāstuḥ śāsanena</p>
<h2>Two presences: pudgala and dharma</h2>
<p><a class='ref sc' id='sc55' href='#sc55'>SC 55</a>śuddhakaṁ saṁmukhaṁ: kim atra saṁmukham? dve saṁmukhe,</p>
<p><a class='ref sc' id='sc56' href='#sc56'>SC 56</a>pudgalasaṁmukham dharmasaṁmukhaṁ ca; pudgalasaṁmukhaṁ katamat? ye tad adhikaraṇaṁ vyupaśamayanti yeṣāṁ ca tad adhikaraṇaṁ vyupaśāmyati te save samavahitā bhavanti saṁmukhībhūtāḥ; idam ucyate pudgalasaṁmukhaṁ; dharmasaṁmukhaṁ katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṁ vyupaśāmyati tena dharmeṇa tena vinayena ḥtenaḥ śāstuḥ śāsanena tad <a class='ref fol' id='fol340b' href='#fol340b'>Folio 340b</a>adhikaraṇaṁ vyupaśamayanti; idam ucyate dharmasaṁmukham; saced vyūḍhakā bhikṣavaḥ na śaknuvanti tad adhikaraṇaṁ vyupaśamayitum, tair vyūḍhakavyūḍhakā bhikṣavaḥ saṁmantavyā aṣṭau vā nava vā; vyūḍhavyūḍhakais tad adhikaraṇaṁ vyupaśamayitavyaṁ dharmeṇa vinayena śāstuḥ śāsanena; vyūḍhakavyūḍhakais tad adhikaraṇam vyupaśamitaṁ suvyupaśamitaṁ vaktavyam; saced vyūḍhakavyūdhakā bhikṣavaḥ tad adhikaraṇaṁ na śaknuvanti vyupaśamayituṁ tais tad adhikaraṇaṁ saṁghe upanikṣeptavyam; tataḥ saṁghenādhikaraṇasaṁcārako bhikṣuḥ saṁmantavyaḥ pañcabhir dharmaiḥ samanvāgataḥ; adhikaraṇasaṁcārako bhikṣur asaṁmato na saṁmantavyaḥ saṁmataś cāvakāśayitavyaḥ; katamaiḥ pañcabhiḥ? chandād gacchati dveṣān mohād bhayād gacchati saṁcāritāsaṁcāritaṁ cādhikaraṇaṁ na jānāti; ebhiḥ pañcabhir dharmaiḥ samanvāgataḥ adhikaraṇasaṁcārako bhikṣur asaṁmato na saṁmantavyaḥ saṁmataś cāvakāśayitavyaḥ; pañcabhis tu dharmaiḥ samanvāgataḥ adhikaraṇasaṁcārako bhikṣur asaṁmataś ca saṁmantavyaḥ saṁmataś ca nāvakāśayitavyaḥ; katamaiḥ pañcabhiḥ? na chandād gacchati na dveṣān na mohān na bhayād gacchati; <a class='ref adh-v' id='adh-v85' href='#adh-v85'>Adhik-v 85</a>saṁcāritāsaṁcāritaṁ cādhikaraṇaṁ jānāti; ebhiḥ pañcabhir dharmaiḥ samanvāgataḥ adhikaraṇasaṁcārako bhikṣur asaṁmataś ca saṁmantavyaḥ saṁmataś ca nāvakāśayitavyaḥ; evaṁ ca punaḥ saṁmantavyaḥ: śayanāsanaprajñaptiṁ kṛtvā gaṇḍīm ākoṭya pṛṣṭhavācikayā bhikṣūn smanuyujya sarvasaṁghe saṁniṣaṇṇe saṁnipatite ḥpūrvaṁ tāvad utsāhayitavyāḥ: utsahadhve āyuṣmantaḥ saṁghasyādhikaraṇaṁ saṁcārayitum; saced utsahante tair vaktavyam utsahayāma iti; tataḥ paścādḥ ekena bhikṣuṇā jñaptiṁ kṛtvā karma kartavyam: śrṇotu bhadantāḥ saṁgha ayam evaṁnāmā adhikaraṇasaṁcārako bhikṣur utsahate saṁghasyādhikaraṇaṁ saṁcārayitum; sacet saṁghasya prāptakālaṁ kṣameta anujānīyāt saṁgho yat saṁgha evaṁnāmānam adhikaraṇasaṁcārakaṁ bhikṣuṁ saṁmanyeta, evaṁnāmā adhikaraṇasaṁcārako bhikṣuḥ saṁghasyādhikaraṇaṁ saṁcārayiṣyati; eṣā jñaptiḥ; karma kartavyam; śrṇotu bhadantāḥ saṁghaḥ, ayam evaṁnāmā adhikaraṇasaṁcārako bhikṣur utsahate saṁghasyādhikaraṇaṁ saṁcārayitum; tat saṁgha evaṁnāmānam adhikaraṇasaṁcārakaṁ bhikṣuṁ saṁmanyeta evaṁnāmā adhikaraṇasaṁcārako bhikṣuḥ saṁghasyādhikaraṇaṁ saṁcārayiṣyati; yeṣām āyuṣmatāṁ kṣamate evaṁnāmānam adhikaraṇasaṁcārakaṁ bhikṣum saṁmantum, evamnāmā adhikaraṇasaṁcārako bhikṣuḥ saṁghasyādhikaraṇaṁ saṁcārayiṣyati; te ṭūṣṇīm; na kṣamate, bhāṣantām; saṁmataḥ saṁghena evaṁnāmā adhikaraṇasaṁcārako bhikṣuḥ; so ’yaṁ <a class='ref fol' id='fol341a' href='#fol341a'>Folio 341a</a>saṁghasyādhikaraṇaṁ saṁcārayiṣyati; kṣāntam, anujñātaṁ saṁghena yasmāt tūṣṇīm; etad dhārayāmi adhikaraṇasaṁcārakasyāhaṁ bhikṣor āsamudācarikān dharmān prajñāpayāmi; adhikaraṇasaṁcārakeṇa bhikṣuṇā idam adhikaraṇam sasthavire saprātimokṣe saṁghe upanikṣeptavyaṁ yathāvṛttaṁ cārocayitavyam; śṛṇotu bhadantāḥ saṁghaḥ, idam adhikaraṇam amuṣminn āvāse iyaccirakālasamutpannam asmin vastuni; tad adhikaraṇam sthalasthair bhikṣubhir na śakyaṁ vyupaśamayitum; taiḥ saṁghe upanikṣiptam; saṁghenāpi na śaktam; tena vyūḍhakā bhikṣavaḥ saṁmatāḥ; vyūḍhakair api bhikṣubhir na śaktam; tair api vyūḍhakavyūḍhakā bhikṣavaḥ saṁmatāḥ; vyūḍhakavyūḍhakair api saṁghe upanikṣiptam; saṁghenāpy <a class='ref adh-v' id='adh-v86' href='#adh-v86'>Adhik-v 86</a>aham evaṁnāmā adhikaraṇasaṁcārako bhikṣuḥ saṁmataḥ, so ’ham evaṁnāmā adhikaraṇasaṁcārako bhikṣur idam adhikaraṇaṁ sasthavire saprātimokṣe saṁghe upanikṣipāmi ity upaśamayatu bhadantāḥ saṁgha idam adhikaraṇam; yāvat ṣaṇmāsaparyantam upādāya sasthavireṇa saprātimokṣeṇa saṁghena tad adhikaraṇaṁ vyupaśamayitavyaṁ dharmeṇa vinayena śāstuḥ śāsanena; sasthavireṇa saprātimokṣeṇa saṁghena tad adhikaraṇaṁ vyupaśamitaṁ vaktavyaṁ dharmeṇa vinayena śāstuḥ śāsanena</p>
<h2>Three presences: saṁgha, pudgala, dharma</h2>
<p><a class='ref sc' id='sc57' href='#sc57'>SC 57</a>śuddhakaṁ saṁmukham; kim atra saṁmukham? trīṇi saṁmukhāni saṁghasaṁmukham pudgalasaṁmukhaṁ dharmasaṁmukhaṁ ca; saṁghasaṁmukhaṁ katamat? yāvanto bhikṣavaḥ sīmāprāptāḥ kriyāprāptāḥ te sarve samavahitāḥ saṁmukhībhūtāḥ; chandārhebhyaś chanda ānīto bhavati; samavahitāś ca bhikṣavaḥ saṁmukhībhūtāḥ na prativahanti na pratikrośanti; yeṣāṁ prativahatāṁ pratikrośatāṁ pratikrośo rohati karmāṇi ca kurvanti idam ucyate saṁghasaṁmukham; pudgalasaṁmukham katamat? ye tad adhikaraṇaṁ vyupaśamayanti yeṣāṁ ca tad adhikaraṇam vyupaśāmyati te sarve samavahitāḥ ḥbhavantiḥ saṁmukhībhūtā idam ucyate pudgalasaṁmukham; dharmasaṁmukhaṁ katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṁ vyupaśāmyati tena dharmeṇa tena vinayena tena śāstuḥ śāsanena tad adhikaraṇaṁ vyupaśamayanti idam ucyate dharmasaṁmukham; sacet sasthaviraḥ saprātimokṣasaṁghas tad adhikaraṇaṁ na śaknoti vyupaśamayituṁ tena tad adhikaraṇam adhikaraṇasaṁcārakasyaiva bhikṣor upanikṣeptavyam; adhikaraṇasaṁcārakeṇa bhikṣuṇā sūtravinayamātṛkādharāṇāṁ bhikṣūṇām upanikṣeptavyam; yathāvṛttaṁ cārocayitavyam; śṛṇvantu bhavantaḥ sūtravinayamātṛkādharā bhikṣavaḥ <a class='ref fol' id='fol341b' href='#fol341b'>Folio 341b</a>idam adhikaraṇam amuṣmin āvāse iyaccirakālasamutpannam asmin vastuni; tad adhikaraṇaṁ sthalasthair bhikṣubhir na śaktaṁ vyupaśamayitum; taiḥ saṁghe upanikṣiptam; saṁghenāpi na śaktam; tenāpi vyūḍhakā bhikṣavaḥ saṁmatāḥ; vyūḍhakair api bhikṣubhir na śaktam; tair api vyūḍhakavyūḍhakā bhikṣavaḥ saṁmatāh; vyūḍhakavyūḍhakair api bhikṣubhir na śaktam; tair api <a class='ref adh-v' id='adh-v87' href='#adh-v87'>Adhik-v 87</a>saṁghe upanikṣiptam; saṁghenāpy aham evaṁnāmā adhikaraṇasaṁcārako bhikṣuḥ saṁmataḥ, tena mayā evaṁnāmnā adhikaraṇasaṁcarakeṇa bhikṣuṇā idam adhikaraṇam sasthavire saprātimokṣe saṁghe upanikṣiptaṁ; sasthavireṇāpi saprātimokṣeṇa saṁghena mamaivaṁnāmno ’dhikaraṇasaṁcārakasya bhikṣor upanikṣiptam, so ’ham evaṁnāmā adhikaraṇasaṁcarako bhikṣur idam adhikaraṇaṁ sūtravinayamātṛkādharāṇāṁ bhikṣūṇām upanikṣipāmi vyupaśamayantu bhavantaḥ sūtravinayamātṛkādharā bhikṣavaḥ idam adhikaraṇam yāvat saṁvatsaram upādāya; sūtravinayamātṛkādharair bhikṣubhiḥ tad adhikaraṇaṁ vyupaśamayitavyam dharmeṇa vinayena śāstuḥ śāsanena; sūtravinayamātṛkādharair bhikṣubhiḥ tad adhikaraṇaṁ vyupaśamitaṁ suvyupaśamitaṁ vaktavyam</p>
<h2>Two presences: pudgala, dharma</h2>
<p><a class='ref sc' id='sc58' href='#sc58'>SC 58</a>śuddhakaṁ saṁmukham; kim atra saṁmukham? dve saṁmukhe pudgalasaṁmukhaṁ dharmasaṁmukhaṁ ca; pudgalasaṁmukham katamat? ye tad adhikaraṇaṁ vyupaśamayanti yeṣāṁ ca tad adhikaraṇaṁ vyupaśāmyati te sarve samavahitā bhavanti saṁmukhībhūtāḥ; idam ucyate pudgalasaṁmukham; dharmasaṁmukhaṁ katamat? yena dharmeṇa yena vinayena yena śāstuḥ śāsanena tad adhikaraṇaṁ vyupaśāmyati tena dharmeṇa tena vinayena tena śāstuḥ śāsanena tad adhikaraṇaṁ vyupaśamayanti, idam ucyate dharmasaṁmukham; sacet sūtravinayamātṛkādharā bhikṣavo na śaknuvanti tad adhikaraṇam vyupaśamayituṁ tair adhikaraṇasaṁcārakasyaiva bhikṣor upanikṣeptavyam; adhikaraṇasaṁcārakeṇa bhikṣuṇā yasminn āvāse bhikṣuḥ sthavirasthavirānyatamaḥ pramukhaḥ pramukhānyatamaḥ jñāto jñātānyatamaḥ tasyopanikṣeptavyam; yathāvṛttaṁ cārocayitavyam, śṛṇu tvaṁ sthavira idam adhikaraṇam amuṣminn āvāse iyaccirakālasamutpannam asminn eva vastuni; tad adhikaraṇaṁ sthalasthair bhikṣubhir na śaktaṁ vyupaśamayitum; taiḥ saṁghe upanikṣiptam; saṁghenāpi na śaktam; tenāpi vyūḍhakā bhikṣavaḥ saṁmatāḥ; vyūḍhakair api bhikṣubhir na śaktam; tair api vyūḍhakavyūḍhakā bhikṣavaḥ saṁmatāḥ; vyūḍhakavyūḍhakair api bhikṣubhir na śaktam; saṁghe upanikṣiptam; saṁghenāpi aham evaṁnāmā adhikaraṇasaṁcārako bhikṣuḥ saṁmataḥ; saṁghe <a class='ref adh-v' id='adh-v88' href='#adh-v88'>Adhik-v 88</a>mayā evaṁnāmnā adhikaraṇasaṁcārakeṇa bhikṣuṇā idam adhikaraṇam sasthavire saprātimokṣe upanikṣiptam; sasthavireṇa saprātimokṣeṇa saṁghena na śaktaṁ vyupaśamayitum; tenāpi mamaivaṁnāmna adhikaraṇasaṁcārikasya bhikṣor upanikṣiptam; tena mayaivaṁnāmnā adhikaraṇasaṁcārakeṇa bhikṣuṇā tad adhikaraṇaṁ sūtravinayamātṛkādharāṇāṁ bhikṣūṇām upanikṣiptam; sūtravinayamātṛkādharair api na śaktam; tair api mamavaṁnāmno adhikaraṇasaṁcārakasya bhikṣor upanikṣiptam; so ’ham vaṁnāmā adhikaraṇasaṁcārako bhikṣur idam adhikaraṇaṁ sthavirasyopanikṣipāmi, vyupaśamayitu sthavira idam adhikaraṇaṁ yāvat paryantam upādāya; sthavirasyāhaṁ bhikṣor āsamudācārikān dharmān prajñāpayāmi; sthavireṇa bhikṣuṇā arthipratyarthikānāṁ bhikṣūṇām antikān na dantakāṣṭhopasaṁhāraḥ svīkartavyo na gomayopasaṁhāro no pātrakopasaṁhāraḥ na svādyāyanikā na paripṛcchānikā dātavyā nānyatra purataḥ pṛṣṭhataḥ; idaṁ syur vacanīyā āyuṣmanta mā kalaho mā bhaṇḍanaṁ mā vigraho mā vivādaḥ; tat kasya hetoḥ? nāsty āyuṣmantaḥ dvayor vivadamānayor jayaḥ, api tv ekasya jayaḥ, ekasya parājayaḥ; nāsti dvayor yudhyamānayor jayaḥ, api tv ekasya jayaḥ, ekasya parājayaḥ iti sthavireṇa bhikṣuṇā tad adhikaraṇam vyupaśamayitavyaṁ dharmeṇa vinayena śāstuḥ śāsanena; sthavireṇa bhikṣuṇā tad adhikaraṇaṁ vyupaśamitaṁ suvyupaśamitaṁ vaktavyam; evaṁ hi bhikṣavaḥ saṁmukhavinaya adhikaraṇaśamatho bhavati; evaṁ ca punar ekeṣām adhikaraṇānāṁ damaś ca bhavati śamaś ca vyupaśamaś ca, yad uta saṁmukhavinayenādhikaraṇaśamathena</p>
<h2>The settlement of legal questions by the vote of the majority</h2>
<p><a class='ref sc' id='sc59' href='#sc59'>SC 59</a>kathaṁ ca bhikṣavo yadbhūyaiṣaśalākāgrahaṇam adhikaraṇaśamatho bhavati? kathaṁ caikeṣām adhikaraṇānāṁ damaś ca bhavati śamaś ca ḥvyupaśamaś caḥ yaduta yadbhūyaiṣīkena śalākāgrahaṇenādhikaraṇaśamathena? pūrvavat sthalasthān upādāya yāvat sthaviraḥ; sacet sthaviro bhikṣus tad adhikaraṇaṁ na śaknoti vyupaśamayituṁ <a class='ref adh-v' id='adh-v89' href='#adh-v89'>Adhik-v 89</a>tena tad adhikaraṇaṁ tasyaivādhikaraṇasaṁcārakasya bhikṣor upanikṣeptavyam; tenāpi <a class='ref fol' id='fol342b' href='#fol342b'>Folio 342b</a>tad adhikaraṇaṁ saṁghe upanikṣeptavyaṁ; saṁghena tad adhikaraṇaṁ yadbhūyaiṣīyaśalākāgrahaṇenādhikaraṇaśamathena vyupaśamayitavyam; pañcabhiḥ kāraṇair yadbhūyaiśīkaśalākāgrahaṇam adhikaraṇaśamathaḥ kharaś ca bhavati vyāḍaś ca pragāḍhaś ca bhedāśaṅkī cāparāvṛttaprayogī ca; kathaṁ ca kharo bhavati? arthipratyarthikair bhikṣubhiḥ kharaṁ pragṛhīto bhavati, evaṁ kharo bhavati; kathaṁ vyāḍo bhavati? arthipratyarthikā bhikṣavo vyāḍā bhavanti vikrāntāḥ, evaṁ vyāḍo bhavati; kathaṁ pragāḍho bhavati? arthipratyarthikair bhikṣubhir pragāḍhaṁ gṛhīto bhavati; evaṁ pragāḍho bhavati; kathaṁ bhedāśaṅkī bhavati? caturdaśānāṁ bhedakarāṇāṁ vastūnām anyatarānyatarat bhedakaraṁ vastu sādhu ca suṣṭhu ca sūdgṛhītaṁ bhavati, evaṁ bhedāśaṅkī bhavati; katham aparāvṛttaprayogī bhavati? sthalasthān upādāya yāvat sthaviraḥ, evam aparāvṛttaprayogī bhavati; ebhiḥ pañcabhir dharmaiḥ samanvāgataḥ yadbhūyaiṣīkaśalākāgrahaṇaśamathaḥ kharaś ca bhavati vyāḍaś ca pragāḍhaś ca bhedāśaṅkī cāparāvṛttaprayogī ca; tataḥ śalākācārako bhikṣuḥ saṁmantavyaḥ; pañcabhir dharmaiḥ samanvāgataḥ śalākācārako bhikṣur asaṁmato na saṁmantavyaḥ saṁmataś cāvakāśayitavyaḥ; katamaiḥ pañcabhih? chandād gacchati dveṣān mohād bhayād gacchati cāritācāritaṁ ca śalākāṁ na jānāti; ebhiḥ pañcabhir dharmaiḥ samanvāgataḥ śalākācārako bhikṣur asaṁmato na saṁmantavyaḥ saṁmataś cāvakāśayitavyaḥ; pañcabhis tu dharmaiḥ samanvāgataḥ śalākācārako bhikṣur asaṁmataḥ saṁmantavyaḥ saṁmataś ca nāvakāśayitavyaḥ; katamaiḥ pañcabhiṛ? na chandād gacchati na dveṣān mohād bhayād gacchati cāritācāritaṁ ca śalākāṁ jānāti; ebhiḥ pañcabhir dharmaiḥ samanvāgataḥ śalākācārako bhikṣur asaṁmataḥ saṁmantavyaḥ saṁmataś ca nāvakāśayitavyaḥ <a class='ref adh-v' id='adh-v90' href='#adh-v90'>Adhik-v 90</a></p>
<h2>The four methods of votation</h2>
<p><a class='ref sc' id='sc60' href='#sc60'>SC 60</a>catvāri śalākācāraṇāni; katamāmi catvāri? channaṁ vivṛtaṁ sakarṇatuntunakaṁ sarvasāṁghikaṁ ca; channaṁ śalākācāraṇaṁ katamat? yathāpitat śalākācārakasya bhikṣor evaṁ bhavati, asminn evāvāse prabhūtāḥ sthavirā bhikṣavo adharmavādināḥ alpās tu navakā bhikṣavo dharmavādinaḥ; ahaṁ ced vivṛte śalākāṁ cārayeyaṁ sthānam etad vidyate yan navakā bhikṣavaḥ sthavirāṇāṁ bhikṣūṇām anuvidhīyamānāḥ prabhūtām adharmaśalākāṁ gṛhṇīyuḥ; yanv aham channe śalākāṁ cārayeyam iti sa channe śalākāṁ cārayati; idam ucyate channam śalākācārṇam; <a class='ref fol' id='fol343a' href='#fol343a'>Folio 343a</a>ḥvivṛtaṁ śalākācāraṇaṁ katamat?ḥ yathāpitat śalākācārakasya bhikṣor evaṁ bhavati, asminn āvāse prabhūtāḥ sthavirā bhikṣavo dharmavādinaḥ alpās tu navakā bhikṣavaḥ adharmavādinaḥ; ahaṁ cec channe śalākāṁ cārayeyaṁ sthānam etad vidyate yan navakā bhikṣavaḥ adharmaśalākāṁ gṛhṇīyuḥ; yanv aham vivṛte śalākāṁ cārayeyam; vivṛte śalākāṁ cārayataḥ sthānam etad vidyate yan navakā bhikṣavaḥ sthavirāṇāṁ bhikṣūṇām anuvidhīyamānāḥ prabhūtaṁ dharmaśalākāṁ gṛhṇīyuḥ iti; sa vivṛte śalākāṁ cārayati, idam ucyate vivṛtaṁ śalākācāraṇam; sakarṇatuntunakaṁ śalākācāraṇaṁ katamat? yathāpitac chalākācārako bhikṣuḥ karṇamūle gatvā tuntunāyate, āyuṣmann upādhyāyena te dharmaśalākā gṛhītā, tvam api dharmaśalākāṁ gṛhāṇa, ācāryeṇa samānopādhyāyena samānācāryeṇa ālaptakena saṁlaptakena saṁstutakena sapremakena te dharmaśalākā gṛhītā, tvam api dharmaśalākāṁ gṛhāṇa iti; idam ucyate sakarṇatuntunakaṁ śalākācāraṇam; sarvasāṁghikaṁ śalākācāraṇaṁ katamat? yathāpitac chalākācārakasya bhikṣor evaṁ bhavati, asminn āvāse prabhūtā bhikṣavo glānāḥ, ahaṁ ced ḥasaṁniṣaṇṇeḥ asaṁnipatite sarvasaṁghe śalākāṁ cārayeyaṁ sthānam etad vidyate prabhūtā bhikṣavaḥ adharmaśālākāṁ gṛhṇiyuḥ na tv ahaṁ sarvasaṁghe saṁniṣaṇṇe saṁnipatite śalākāṁ cārayeyam iti sa sarvasaṁghe saṁniṣaṇṇe saṁnipatite śalākāṁ cārayati, idam ucyate sarvasāṁghikaṁ śalākācāraṇam <a class='ref adh-v' id='adh-v91' href='#adh-v91'>Adhik-v 91</a></p>
<h2>The ten distributions of voting tickets that are not legally valid</h2>
<p><a class='ref sc' id='sc61' href='#sc61'>SC 61</a>daśa adhārmikāṇi śalākāgrahaṇāni, daśa dhārmikāṇi; daśa adhārmikāṇi ṣalākāgrahaṇāni katamāni? adharmeṇa śalākāṁ gṛhṇānti, vyagrāḥ śalākāṁ gṛhṇānti, alpamātrāvaramātrakeṇa śalākāṁ gṛhṇanti; bhedāśaṅkinaḥ śalākāṁ gṛhṇanti; aparāvṛttaprayogena śalākāṁ gṛhṇanti; na gatiṁgatisārathitayā śalākāṁ gṛhṇanti; apy eva śalākāgrahaṇe saṁgho bhetsyati iti śalākāṁ gṛhṇanti; apy eva ṣalākāgrahaṇe prabhūtatarā bhikṣavaḥ adharmavādinaḥ bhaviṣyantīti; jānan śalākāgrahaṇena saṁgho bhetsyatīti śalākāṁ gṛhṇanti; apy eva jānan śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti</p>
<p><a class='ref sc' id='sc62' href='#sc62'>SC 62</a>katham adharmeṇa śalākāṁ gṛhṇanti? na vinayānulomena śalākāṁ gṛhṇanti, evam adharmeṇa śalākāṁ gṛhṇanti; kathaṁ vyagrāḥ śalākāṁ gṛhṇanti? na saṁghasāmagryāṁ śalākāṁ gṛhṇanti, evaṁ vyagrāḥ śalākāṁ gṛhṇanti; katham alpamātrāvaramātrakeṇa <a class='ref fol' id='fol343b' href='#fol343b'>Folio 343b</a>śalākāṁ gṛhṇanti? saṁvarakaraṇīyaṁ deśanākaraṇīyam iti viditvā śalākāṁ gṛhṇanti, evam alpamātrāvaramātrakeṇa śalākāṁ gṛhṇanti; kathaṁ bhedāśaṅkinaḥ śalākāṁ gṛhṇanti? caturdaśānāṁ bhedakarāṇāṁ vastūnām anyatamānyatamad bhedakaraṁ vastu sādhu ca suṣṭhu ca sūdgṛhītaṁ bhavati, evaṁ bhedāśaṁkinaḥ śalākāṁ gṛhṇanti; kathaṁ aparāvṛttaprayogena śalākāṁ gṛhṇanti? na sthalasthān upādāya yāvan na sthaviraḥ; evam aparāvṛttaprayogena śalākāṁ gṛhṇanti; kathaṁ na gatiṁgatisārathitayā śalākāṁ gṛhṇanti? ye te bhikṣavo bhavanti sūtradharā vinayadharā mātṛkādharās tasmin dharmavinaye gataya ucyante; sārathayas tān avalokya śalākām gṛhṇanti; evaṁ na gatiṁgatisārathitayā śalākāṁ gṛhṇanti; katham apy eva śalākāgrahaṇena saṁgho bhetsyatīti śalākāṁ gṛhnanti? apy eva śalākāgrahaṇena <a class='ref adh-v' id='adh-v92' href='#adh-v92'>Adhik-v 92</a>saṁgho ḥbhedaṁ gamiṣyatīty evaṁcittāḥ śalākāṁ gṛhṇanti; evam apy eva śalākāgrahaneṇa saṁghoḥ bhetsyatīti śalākāṁ gṛhṇanti; katham apy eva śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti? apy eva śalākāgrahaṇena prabhūtatarā bhikṣavaḥ adharmaṁ samādāya vartiṣyante iti śalākāṁ gṛhṇanti; evam apy eva śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti; kathaṁ jānan śalākāgrahaṇena saṁgho bhetsyati iti śalākāṁ gṛhṇanti; jānan śalākāgrahaṇena saṁgho bhedaṁ gamiṣyati ity evaṁcittā śalākāṁ gṛhṇanti; evaṁ jānan śalākāgrahaṇena saṁgho bhetsyati iti śalākāṁ gṛhṇanti; kathaṁ jānan śalākāgrahaṇena prabhūtatarā bhikṣavaḥ adharmavādina bhaviṣyanti iti śalākāṁ gṛhṇanti; jānan śalākāgrahaṇena prabhūtatārā bhikṣavaḥ adharmaṁ samādāya vartiṣyanta ity evaṁcittāḥ śalākāṁ gṛhṇanti; evaṁ jānan śalākāgrahaṇena prabhūtatarā bhikṣavo adharmavādino bhaviṣyanti iti śalākāṁ gṛhṇanti; imāni daśa adhārmikāṇi śalākāgrahaṇāni</p>
<h2>The ten distributions of voting tickets that are legally valid</h2>
<p><a class='ref sc' id='sc63' href='#sc63'>SC 63</a>daśa dhārmikāṇi śalākāgrahaṇāni katamāni? dharmaśalākāṁ gṛhṇanti, samagrāḥ śalākāṁ gṛhṇanti, nālpamātrāvaramātrakeṇa śalākāṁ gṛhṇanti, na bhedāśaṅkinaḥ śalākāṁ gṛhṇanti, na parāvṛttaprayogeṇa śalākāṁ gṛhṇanti, gatiṁgatisārathitayā śalākāṁ gṛhṇanti, nāpy eva ḥśalākāgrahaṇena saṁgho bhetsyatīti śalākāṁ gṛhṇanti; nāpy evaḥ śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti; ḥnaḥ jānaṁ śalākāgrahāṇena saṁgho bhetsyatīti śalākāṁ gḥṇanti; <a class='ref fol' id='fol344a' href='#fol344a'>Folio 344a</a>nāpy eva jānaṁ chalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhānti?</p>
<p><a class='ref sc' id='sc64' href='#sc64'>SC 64</a>kathaṁ dharmeṇa śalākāṁ gṛhṇanti? vinayānulomena śalākāṁ gṛhṇanti, evaṁ dharmeṇa śalākāṁ gṛhṇanti; kathaṁ samagrāḥ śalākāṁ gṛhṇanti? saṁghasāmagryā śalākāṁ gṛhṇanti; kathaṁ nālpāvaramātrakeṇa <a class='ref adh-v' id='adh-v93' href='#adh-v93'>Adhik-v 93</a>śalākāṁ gṛhṇanti? na saṁvarakaraṇīyaṁ na deśanākaraṇīyam iti kṛtvā śalākāṁ gṛhṇanti; evaṁ nālpāmātrāvaramātrakeṇa śalākāṁ gṛhṇanti; kathaṁ na bhedāśaṅkinaḥ śalākāṁ gṛhṇanti? caturdaśānāṁ bhedakarāṇāṁ vastūnām anyatamānyatamad bhedakaraṁ vastu sādhu ca suṣṭhu ca sūdgṛhītaṁ bhavati; evaṁ na bhedāśaṅkinaḥ śalākāṁ gṛhṇanti; kathaṁ na parāvṛttaprayogena śalākāṁ gṛhṇanti? sthalasthān upādāya yāvat sthaviraḥ; evaṁ na parāvṛttaprayogena śalākāṁ gṛhṇanti; kathaṁ gatiṁgatisārathitayā śalākāṁ gṛhṇanti? ye te bhikṣavo bhavanti sūtradharā vinayadharāḥ mātṛkādharās tasmin dharmavinaye gataya ucyante; sārathayas tān avalokya śalākāṁ gṛhnanti; evaṁ gatiṁgatisārathitayaiva śalākāṁ gṛhṇanti; kathaṁ nāpi śalākāgrahaṇena saṁgho ḥbhetsyatīti śalākāṁ gṛhnanti; nāpy eva śalākāgrahaṇena saṁghoḥ bhedaṁ gamiṣyatīty evaṁcittāḥ śalākāṁ gṛhṇanti; evaṁ nāpy eva śalākāgrahaṇena saṁgho bhetsyatīti śalākāṁ gṛhṇanti; kathaṁ nāpy eva śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti; nāpy eva śalākāgrahaṇena prabhūtatarā bhikṣavaḥ adharmaṁ samādāya vartiṣyante iti śalākāṁ gṛhṇanti; evaṁ nāpy eva śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti; kathaṁ ḥnaḥ jānaṁś śalākāgrahaṇena saṁgho bhetsyatīti śalākāṁ gṛhṇanti; na jānan śalākāgrahaṇena saṁgho bhedaṁ gamiṣyatīti evaṁcittā śalākāṁ gṛhṇanti; evaṁ na jānan ḥśalākāgrahaṇena saṁgho bhetsyatīti śalakāṁ gṛhṇanti; kathaṁ na jānanḥ śalākāgrahaṇena prabhūtatarā bhikṣavaḥ śalākāgrahaṇena adharmavādino bhaviṣyantīti śalākāṁ gṛhṇanti; na jānan śalākāgrahaṇena prabhūtatarā bhikṣavaḥ adharmaṁ samādāya vartiṣyante ity evaṁcittā śalākāṁ gṛhṇanti; evaṁ ḥnaḥ jānan śalākāgrahaṇena prabhūtatarā bhikṣavaḥ adharmavādino bhaviṣyantīti śalākāṁ gṛhṇanti; imāni daśa dhārmikāṇi śalākāgrahaṇāni; śalākācārakasya bhikṣor āsamudācārikān dharmān prajñāpayāmi</p>
<h2>Methods fo votation</h2>
<p><a class='ref sc' id='sc65' href='#sc65'>SC 65</a>śalākācārakeṇa bhikṣuṇa dvividhā <a class='ref fol' id='fol344b' href='#fol344b'>Folio 344b</a>śalākā upasthāpayitavyā, dharmaśalākā adharmaśalākā ca; dharmaśalākā ajihmā avakrā <a class='ref adh-v' id='adh-v94' href='#adh-v94'>Adhik-v 94</a>akuṭilā ḥsuvarṇāḥ sukhasaṁsparśā ca; adharmaśalākā jihmā vakrāḥ kuṭilā durvarṇā duḥkhasaṁsparśā ca; tataḥ śalākācārakeṇa bhikṣuṇā dakṣiṇena pāṇinā dharmaśalākā gṛhītvā vāmena cādharmaśalākā saṁghasthavirasya purastāt sthitvā dharmaśalākānāṁ varṇo bhāṣitavyaḥ, adharmaśalākānāṁ cāvarṇaḥ, sthavira imā dharmaśalākā ajihmā avakrā akuṭilāḥ suvarṇāḥ sukhasaṁsparśāś ca gṛhāṇa, imās tv adharmaśalākā jihmā vakrā kuṭilā durvarṇā duḥkhasaṁsparśāś ca gṛhāṇa; ḥyadiḥ yenādharmaśalākā tena hastaṁ ḥpraḥsārayati, prathamāyāṁ vāci na dātavyā, dvitīyāyāṁ na dātavyā, tṛtīyāyāṁ dātavyā; saṁghasthavireṇa vinayātisāriṇī duṣkṛtā āpattiḥ deśayitavyā; evaṁ yāvat saṁghanavakasya purataḥ sthitvā dharmaśalākānāṁ varṇo bhāṣitavyaḥ adharmaśalākānāṁ cāvarṇaḥ, imā dharmaśalākā ajihmā avakrā ḥakuṭilāḥḥ suvarṇāḥ sukhasaṁsparśāś ca gṛhāṇa, imās tv adharmaśalākā jihmā vakrāḥ kuṭilā durvarṇā duḥsaṁsparśā gṛhāṇa; yadi yena adharmaśalākās ḥtenaḥ hastaṁ prasārayati prathamāyāṁ vāci na dātavyā, dvitīyāyāṁ na dātavyā, ḥtṛtīyāyāṁ dātavyāḥ; evaṁ saṁghanavakena vinayātisāriṇī duṣkṛtā āpattir deśayitavyā; yadi dharmaśalākā nyūnā bhavati, ajñātakauṇḍinyasya śalākā grahītavyā; yady ekaśalākā adhikā bhavati evaṁ ḥtad adhikaraṇaṁḥ vyupaśāntaṁ yaduta dharmeṇa; evaṁ tasminn adhikaraṇe vyupaśānte sacet kaścit khoṭayati āpadyate duṣkṛtām; evaṁ yady ekāpy adharmaśalākā adhikā bhavati evam api tad adhikaraṇaṁ vyupaśāntaṁ yaduta adharmeṇa; evaṁ tasminn adhikaraṇe vyupaśānte kaścit khoṭayati āpadyate duṣkṛtām; evaṁ yadbhūyaiṣīkaśalākāgrahaṇādhikaraṇaśamatho bhavati; ḥevamḥ ihaikeṣām adhikaraṇānāṁ damaś ca bhavati śamaś ca <a class='ref adh-v' id='adh-v95' href='#adh-v95'>Adhik-v 95</a>vyupaśamaś ca yaduta yadbhūyaiṣīkaśalākāgrahaṇena adhikaraṇaśamathena</p>
<h2>The legal question arising from vivāda and anavavāda can be settled in two and three ways respectively. The smṛtivinaya.</h2>
<p><a class='ref sc' id='sc66' href='#sc66'>SC 66</a>vivādādhikaraṇaṁ bhikṣavo dvābhyām adhikaraṇaśamathābhyāṁ damayitavyaṁ śamayitavyaṁ vyupaśamayitavyaṁ, saṁmukhavinayena yadbhūyaiṣīkaśalākāgrahaṇena ca; anavavādādhikaraṇaṁ bhikṣavas tribhir adhikaraṇaśamathair dharmair damayitavyaṁ śamayitavyaṁ vyupaśamayitavyam; katamais tribhiḥ? saṁmukhavinayena smṛtivinayena amūḍhavinayena; kathaṁ ca bhikṣavaḥ saṁmukhavinayenādhikaraṇaśamatho bhavati? kathaṁ ca punar iahaikeṣām adhikaraṇānāṁ damaś ca bhavati śamaś ca vyupaśamaś ca yaduta saṁmukhavinayenādhikaraṇaśamathena? pūrvavat sthalastham upādāya yāvat sthaviraḥ; evaṁ hi bhikṣavaḥ saṁmukhavinaya <a class='ref fol' id='fol345a' href='#fol345a'>Folio 345a</a>adhikaraṇaśamatho bhavati; evaṁ punar ikaikeṣām adhikaraṇaśamathānāṁ damaś ca bhavati ḥśamaś caḥ vyupaśamaś ca yaduta saṁmukhavinayenādhikaraṇaḥśamathenaḥ; kathaṁ ca bhikṣavaḥ smṛtivinaya adhikaraṇaśamatho bhavati? kathaṁ ca punaḥ ihaikeṣām adhikaraṇaśamathānāṁ damaś ca bhavati śamaś ca vyupaśamaś ca yaduta smṛtivinayenādhikaraṇaḥśamathenaḥ? yathāpitad āyuṣmān dravyo mallaputraḥ mitrayā bhikṣuṇyā abhūtenābhyākhyātaḥ; tam enaṁ bhikṣavas tena vastunā codayanti; sa tena vastunā ḥcodyamānoḥ jihreti; etat prakaraṇaṁ bhikṣavo bhagavata ārocayanti; bhagavān āha: dadata bhikṣavo dravyasya mallaputrasya smṛtivinayam iti punar anyo ’py evaṁjātīya evaṁ ca punar dātavyaḥ; śayanāsanaprajñaptiṁ kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṁghe saṁniṣaṇṇe saṁnipatite <a class='ref adh-v' id='adh-v96' href='#adh-v96'>Adhik-v 96</a>dravyeṇa mallaputreṇa ekāṁśam uttarāsaṅgaṁ kṛtvā utkuṭukena sthitvā añjaliṁ pragṛhya idaṁ syād vedanīyam: śrṇotu bhadantāḥ saṁghaḥ, ahaṁ dravyo mallaputro mitrayā bhikṣuṇyā abhūtenābhyākhyātaḥ; taṁ māṁ bhikṣavas tena vastunā codayanti; so ’haṁ tena vastunā codyamānaḥ saṁghāt smṛtivinayaṁ yāce; dadātu bhadantāḥ saṁghaḥ mama dravyasya mallaputrasya smṛtivinayam anukampām upādāya; evaṁ dvir apy evaṁ trir api; tataḥ paścād ekena bhikṣuṇā jñaptiṁ kṛtvā karma kartavyam; śrṇotu bhadantāḥ saṁghaḥ, ayaṁ dravyo mallaputro mitrayā bhikṣuṇyā abhūtenābhyākhyātaḥ; tam enaṁ bhikṣavas tena vastunā codayanti; so ’yaṁ tena vastunā codyamānaḥ saṁghān smṛtivinayaṁ yācate; sacet saṁghasya prāptakālaṁ kṣametānujānīyāt saṁgho yat saṁghaḥ dravyasya mallaputrasya smṛtivinayaṁ dadyāt ity eṣā jñaptiḥ; karma kartavyam; śṛṇotu bhadantāḥ saṁghaḥ, ayaṁ dravyo mallaputro mitrayā bhikṣuṇyā abhūtenābhyākhyātaḥ; tam enaṁ bhikṣavas tena vastunā codayanti; so ’yaṁ tena vastunā codyamānaḥ saṁghāt smṛtivinayaṁ yācate; tat saṁgho dravyasya mallaputrasya smṛtivinayaṁ dadāti; yeṣām āyuṣmatāṁ kṣamate dravyasya mallaputrasya smṛtivinayaṁ dātuṁ te tūṣṇīm; na kṣamate, bhāśantām; ḥiyam prathamā karmavācanā; evaṁ dvitīyā tṛtīyā karmavācanā kartavyāḥ; dattaḥ saṁghena dravyasya mallaputrasya smṛtivinayaḥ; kṣāntam anujñātaṁ saṁgheḥnaḥ yasmāt tūṣṇīm; evam etad dhārayāmi</p>
<h2>Three forms of smṛtivinaya not legally valid</h2>
<p><a class='ref sc' id='sc67' href='#sc67'>SC 67</a>trīṇy adhārmikāṇi smṛtivinayadānāni, trīṇi dhārmikāṇi; trīṇy adhārmikāṇi smṛtivinayadānāni ḥkatamāni?ḥ yathāpitad bhikṣuḥ pārājikām āpattim āpannaḥ, tam enaṁ bhikṣavas tena vastunā codayanti, sa tena vastunā codyamānaḥ saṁghāt smṛtivinayaṁ yācate, <a class='ref adh-v' id='adh-v97' href='#adh-v97'>Adhik-v 97</a>tasya saṁghaḥ smṛtivinayaṁ dadyāt; adhārmikaṁ smṛtivinayadānam; tat kasya ketoḥ? nāśanārhaḥ sa; yathāpitad bhikṣuḥ saṁghāvaśeṣāṁ pāyattikāṁ pratideśanikāṁ duṣkṛtām āpattim apannaḥ tam <a class='ref fol' id='fol345b' href='#fol345b'>Folio 345b</a>enaṁ bhikṣavas tena vastunā codayanti; sa tena vastunā codyamānaḥ saṁghāt smṛtivinayaṁ yācate; tasya saṁghaḥ smṛtivinayaṁ dadāti, adhārmikaṁ smṛtivinayadānaṁ; tat kasya hetoḥ? deśanārhaḥ sa; yathāpitat sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam anānulomikam ācaritaṁ bhāṣitaṁ parākrāntam, lālā vāhitā, akṣiṇī visphārite, mukhaṁ vibhaṇḍitam, asuptena supta iti matam, parair apravyāhṛtena pravyāhṛta iti matam; tena cāpareṇa samayena svacittaṁ pratilabdham; tam enaṁ bhikṣavas tena vastunā codayanti, ḥsa tena vastunā codyamānaḥ saṁghāt smṛtivinayaṁ yācateḥ; saṁghaḥ smṛtivinayaṁ dadāti; adhārmikaṁ smṛtivinayadānam; tat kasya hetoḥ? amūḍhavinayārhaḥ sa; yathāpitad vastuko bhikṣuḥ saṁghamadhye āpattim avajānāti, avajñāya pratijānāti, pratijñāya punar apy avajānāti, ḥtasya bhikṣavaḥ smṛtivinayaṁ dadati, adhārmikaṁ smṛtivinayadānam; tat kasya hetoḥ?ḥ tatsvabhāvaiṣīyārhaḥ sa; itīmāmi trīṇy adhārmikāṇi smṛtivinayadānāni <a class='ref adh-v' id='adh-v98' href='#adh-v98'>Adhik-v 98</a></p>
<h2>Three forms of smṛtivinaya legally valid</h2>
<p><a class='ref sc' id='sc68' href='#sc68'>SC 68</a>ḥtrīṇi dhārmikāṇi smṛtivinayadānāni katamāni?ḥ yathāpitad dravyo mallaputro mitrayā bhikṣuṇyā abhūtenābhyākhyātaḥ; tam enaṁ bhikṣavas tena vastunā codayanti; sa tena vastunā codyamānaḥ saṁghāt smṛtivinayaṁ yācate; tasya saṁghaḥ smṛtivinayaṁ dadāti; dhārmikaṁ smṛtivinayadānam; yathāpitad bhikṣur anyām evāpattim āpanno bhavati; tam enaṁ bhikṣavo ’nyena vastunā codayanti; sa tena vastunā codyamānaḥ saṁghāt smṛtivinayaṁ yācate; tasya saṁghaḥ smṛtivinayaṁ dadāti; dhārmikaṁ smṛtivinayadānam; yathāpitad bhikṣur āpattim āpanno bhavati; sā tena bhikṣoḥ purastād deśitā bhavati pratikṛtā vā; tam enam bhikṣavas tena vastunā codayanti, sa tena vastunā codyamānaḥ saṁghāt smṛtivinayaṁ yācate, tasya saṁghaḥ smṛtivinayaṁ dadāti, dhārmikaṁ smṛtivinayadānam; itīmāni trīṇi dhārmikāṇi smṛtivinayadānāni; evaṁ hi bhikṣavaḥ smṛtivinaya adhikaraṇaśamatho bhavati; evam ihaikeṣām adhikaraṇānāṁ damaś ca bhavati ḥśamaś caḥ vyupaśamaś ca yaduta smṛtivinayenādhikaraṇaśamathena</p>
<h2>The amūḍhavinaya</h2>
<p><a class='ref sc' id='sc69' href='#sc69'>SC 69</a>kathaṁ ca bhikṣavaḥ amūḍhavinaya adhikaraṇaśamatho bhavati? kathaṁ ca punar ihaikeśām adhikaraṇānāṁ damaś ca bhavati śamaś ca vyupaśamaś ca yadutāmūḍhavinayenādhikaraṇaśamathena? yathāpitat sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakaṁ anānulomikam ācaritaṁ bhāṣitaṁ parākrāntam, lālā vāhitā, akṣiṇī saṁparivartite, mukhaṁ ca vibhaṇḍitam, asuptena supta iti ḥmatam,ḥ parair apravyāhṛtena pravyāhṛta iti ḥmatam;ḥ tena cāpareṇa samayena svacittaṁ pratilabham; tam enaṁ bhikṣavas tena vastunā ḥcodayanti; sa tena vastunāḥ codyamānaḥ saṁghād amūḍhavinayaṁ yācate; etat prakaraṇam bhikṣavo bhagavata ārocayanti; bhagavān āha: <a class='ref fol' id='fol346a' href='#fol346a'>Folio 346a</a>dadata yūyaṁ bhikṣavaḥ <a class='ref adh-v' id='adh-v99' href='#adh-v99'>Adhik-v 99</a>sekatasya bhikṣor amūḍhavinayam iti; yo vā punar anyo ’py evaṁjātīyaḥ evaṁ punar dātavyaḥ; śayanāsaprajñaptiṁ kṛtvā gaṇdīm ākoṭya pṛṣṭhavācikayā samanuyujya sarvasaṁghe saṁniṣaṇṇe saṁnipatite sekatena bhikṣuṇā ekāṁśam uttarāsaṅgaṁ kṛtvā yathāvṛddhikayā sāmīcīṁ kṛtvā utkuṭukena sthitvā idaṁ syād vacanīyam: śṛṇotu bhadantāḥ saṁgho mayā sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam ḥanānulomikamḥ ācaritam bhāṣitaṁ parākrāntam, lālā vāhitā, akṣiṇī saṁparivartite, mukhaṁ ca vibhaṇḍitam, asuptena supta iti matam, parair apravyāhṛtena pravyāhṛta iti matam; tena ca mayāpareṇa samayena svacittaṁ pratilabdham; taṁ māṁ bhikṣavas tena vastunā codayanti; so ’haṁ tena vastunā codyamānaḥ saṁghād amūḍhavinayaṁ yāce, dadātu bhadantāḥ saṁgho me sekatasya bhikṣor amūḍhavinayam anukampām upādāya; evaṁ dvir apy evaṁ trir api; tataḥ paścād ekena bhikṣuṇā jñaptiṁ kṛtvā karma kartavyam; śṛṇotu bhadantāḥ saṁghaḥ, anena sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam anānulomikam ācaritam bhāṣitaṁ parākrāntam, lālā vāhitā, akṣiṇī saṁparivartite, mukhaṁ ca vibhaṇḍitam, asuptena supta iti matam, parair apravyāhṛtena pravyāhṛta iti matam; anena cāpareṇa samayena svacittaṁ pratilabdham; tam enaṁ bhikṣavas tena vastunā codayanti; so ’yaṁ tena vastunā codyamānaḥ saṁghād amūḍhavinayaṁ yācate; sacet saṁghasya prāptakālaṁ kṣametānujānīyāt saṁgho yat saṁghaḥ sekatasya bhikṣor amūḍhavinayaṁ dadyād ity eṣā jñaptiḥ; karma kartavyam; śṛṇotu bhadantāḥ saṁghaḥ, anena sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam anānulomikam ācaritam, bhāṣitaṁ parākrāntam, lālā vāhitā, akṣiṇī saṁparivartite, mukhaṁ ca vibhaṇḍitam, asuptena supta iti matam, parair apravyāhṛtena pravyāhṛta iti matam; anena cāpareṇa samayena svacittaṁ pratilabdham; tam enaṁ bhikṣavas tena vastunā codayanti; so ’yaṁ tena vastunā codyamānaḥ saṁghād amūḍhavinayaṁ yācate; tat saṁghaḥ sekatasya bhikṣor amūḍhavinayaṁ dadāti; yeṣām āyuṣmatāṁ kṣamate sekatasya bhikṣor amūḍhavinayaṁ dātum, te tūṣṇīm, na kṣamate, bhāṣantām; ḥiyaṁ prathamā karmavācanā; evaṁ dvitīya tṛtīyā karmavācanā kartavyā;ḥ dattaḥ saṁghena sekatasya bhikṣor amūḍhavinayaḥ; kṣāntam anujñātaṁ saṁghena yasmāt tūṣṇīm; evam etad dhārayāmi <a class='ref adh-v' id='adh-v100' href='#adh-v100'>Adhik-v 100</a></p>
<h2>Two forms of amūḍhavinaya respectively not legally valid and legally valid</h2>
<p><a class='ref sc' id='sc70' href='#sc70'>SC 70</a>ekam adhārmikaṁ amūḍhavinayadānam, ekaṁ dhārmikam; ekam adhārmikaṁ katamat? yathāpitad bhikṣur anunmattaḥ sann unmatto ’smīti pratijānīte akṣiptacittaḥ kṣiptacitta iti, tasya saṁghaḥ amūḍhavinayaṁ dadāti, adhārmikam <a class='ref fol' id='fol346b' href='#fol346b'>Folio 346b</a>amūḍhavinayadānam; idam ekam adhārmikam; dhārmikaṁ katamat? yathāpitat sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam anānulomikam ācaritaṁ bhāṣitaṁ parākrāntam, lālā vāhitā, akṣiṇī saṁparivartite, mukhaṁ vibhaṇḍitam, asuptena supta iti matam, parair apravyāhṛtena ḥpravyāhṛtaḥ iti matam; tena cāpareṇa samayena svacittaṁ pratilabdham; tam enaṁ bhikṣavas tena vastunā codayanti; so ’yaṁ tena vastunā codyamānaḥ saṁghād amūḍhavinayaṁ yācate; tasya saṁgha amūḍhavinayaṁ dadāti; dhārmikam amūḍhavinayadānam; idam ekam dhārmikam; evaṁ hi bhikṣavaḥ amūḍhavinayaḥ adhikaraṇaśamatho bhavati; evaṁ ca punar ihaikeṣām adhikaraṇānāṁ damaś ca bhavati śamaś ca vyupaśamaś ca; anavavādādhikaraṇaṁ bhikṣavaḥ ebhis tribhir adhikaraṇaśamathair dharmair damayitavyaṁ śamayitavyaṁ vyupaśamayitavyam, yaduta saṁmukhavinayena smṛtivinayena amūḍhavinayena ca</p>
<h2>The legal questions arising from āpatti can be settled in four ways. The pratijñākāraka</h2>
<p><a class='ref sc' id='sc71' href='#sc71'>SC 71</a>āpattyadhikaraṇaṁ bhikṣavo caturbhir adhikaraṇaśamathair dharmair damayitavyaṁ śamayitavyaṁ vyupaśamayitavyam; katamaiś caturbhir? pratijñākārakeṇa saṁmukhavinayena tatsvabhāvaiṣīyeṇa tṛṇaprastārakeṇa ca; kathaṁ ca bhikṣavaḥ pratijñākārakaḥ adhikaraṇaśamatho bhavati? kathaṁ ca punar ihaikeṣām adhikaraṇānāṁ damaś ca bhavati śamaś ca vyupaśamaś ca yaduta pratijñākārakeṇa adhikaraṇaśamathena? yathāpitad bhikṣur āpattim āpanno bhavati, <a class='ref adh-v' id='adh-v101' href='#adh-v101'>Adhik-v 101</a>sa tena ḥvastunāḥ codito vā ḥacodito vāḥ smārito vā asmārito vā bhikṣoḥ purataḥ sthitvā evam āha: samanvāharāyuṣmann aham evaṁnāmā evaṁrūpāṁ cāpattim āpannaḥ; tām aham āyuṣmataḥ purastād deśayāmi āviṣkaromi; deśayitvā me āviṣkṛtya sparśo bhavati nādeśayitvā nānāviṣkṛtya; tena vaktavyaṁ paśyasi āpattim iti; tenāpi vaktavyaṁ paśyāmi iti; pūrvakeṇa vaktavyam āyatyām saṁvaram āpatsyase iti; paścimakena vaktavyam āpatsya iti; iti iyaṁ pratijñā</p>
<h2>Ten and ten ways of applying pratijñākāraka respectively not legally valid and legally valid</h2>
<p><a class='ref sc' id='sc72' href='#sc72'>SC 72</a>dasādhārmikāṇi pratijñādānāni, daśa dhārmikāṇi; daśādhārmikāṇi katamāni? yathāpitad bhikṣuḥ pārājikām āpattim āpannaḥ anāpanno ’smīti pratijānāti, tasya saṁghaḥ pratijñāṁ kārayati, adhārmikaṁ pratijñādānam; ḥsaṁghāvaśeṣāṁ pāyattikāṁ pratideśanikāṁ duṣkṛtām āpattim āpannaḥ anāpanno ’smīti pratijānāti, tasya saṁghaḥ pratijñāṁ kārayati, adhārmikaṁ pratijñadānamḥ; yathāpitad bhikṣur pārajikām āpattim anāpanno āpanno ’smīti pratijānāti, tasya saṁghaḥ pratijñāṁ kārayati, adhārmikaṁ pratijñādānam; saṁghāvaśeṣāṁ pāyattikāṁ pratideśanikāṁ duṣkṛtām āpattim anāpanna āpanno ’smīti pratijānāti, tasya saṁghaḥ pratijñāṁ kārayati, adhārmikaṁ pratijñādānam; imāni daśādhārmikāṇi pratijñādānāni; daśa dhārmikāṇi pratijñādānāni katamāni? yathāpitad bhikṣuḥ pārājikām āpattim āpannaḥ āpanno ’smīti <a class='ref fol' id='fol347a' href='#fol347a'>Folio 347a</a>pratijānāti, tasya saṁghaḥ pratijñāṁ kārayati, dhārmikaṁ pratijñādānam; saṁghāvaśeṣāṁ pāyattikāṁ pratideśanikāṁ duṣkṛtām āpattim āpannaḥ āpanno ’smīti pratijānāti, tasya saṁghaḥ pratijñāṁ kārayati, dhārmikaṁ pratijñādānam; yathāpitad bhikṣuḥ pārajikām āpattim anāpannaḥ anāpanno ’smīti pratijānāti tasya saṁghaḥ pratijñāṁ kārayati, dhārmikaṁ pratijñādānam; saṁghāvaśeṣāṁ pāyattikāṁ pratideśanikāṁ duṣkṛtām āpattim anāpano ’smīti pratijānāti tasya saṁghaḥ pratijñāṁ kārayati, dhārmikaṁ pratijñādānam; imāni dāśa dhārmikāṇi pratijñādānāni; <a class='ref adh-v' id='adh-v102' href='#adh-v102'>Adhik-v 102</a>evaṁ hi bhikṣavaḥ pratijñākāraka adhikaraṇaśamatho bhavati; evam ihaikeṣām adhikaraṇānāṁ damaś ca bhavati śamaś ca vyupaśamaś ca yaduta pratijñākārakeṇa adhikaraṇaśamathena</p>
<h2>The Buddha absolves the monk Kālo Mṛgāraputra from a false accusation</h2>
<p><a class='ref sc' id='sc73' href='#sc73'>SC 73</a>buddho bhagavān śrāvastyāṁ viharati jetavane anāthapiṇḍadasyārāme; tena khalu samayenāyuṣmān kālo mṛgāraputro vaiśālyāṁ viharati markaṭahradatīre kūṭāgāraśālāyām; tam āgamya vaiśālikā licchavayo ’tyarthaṁ buddhadharmasaṁgheṣu kārān kurvanti; vaiśālikā bhikṣavaḥ saṁlakṣayanti: āyuṣmān kālo mṛgāraputro ’nyatraiva jātaḥ, ’nyatraiva vṛddhiṁ gataḥ, śrāvastyāṁ jātaḥ; vaiśālikāś ca licchavayo ’tyartham abhiprasannāḥ; tadāsyotkṣepaṇīyaṁ karma kartavyaṁ yenāsya vaiśālakā licchavayo ḥnaḥ prasādaṁ pravedayata iti tasyāvatāraprekṣiṇaḥ saṁvṛttāḥ; yāva anyatamena gṛhapatinā buddhapramukho bhikṣusaṁgho jentākasnātreṇopanimantritaḥ; bhikṣavaḥ kantārikāyāṁ cīvarāṇi sthāpayitvā snātum ārabdhāḥ; āyuṣmāṁs tu kālo mṛgāraputraḥ saṁprajānann ekānte cīvarakāṇi sthāpayitā snātum ārabdhaḥ; apareṇāpi bhikṣuṇā tasminn eva pradeśe cīvarakāṇī sthāpitāni; tataḥ āyuṣmān kālo mṛgāraputraḥ ḥsnātvāḥ tāny eva madīyāni cīvarāṇi ḥitiḥ kṛtvā tasya bhikṣoḥ santakāni cīvarāṇi prāvṛtya prakrāntaḥ; yāvad asau bhikṣuḥ samutthito na paśyati svakāni cīvarāṇi; sa bhikṣūn praṣṭum ārabdhaḥ: āyuṣmantaḥ, kena madīyāni cīvarāṇi apahṛtāni? yāvat tasmin pradeśe āyuṣmataḥ kālasya mṛgāraputrasya sārdhaṁvihārī sthitaḥ; tena śrutam; sa kathayati: āyuṣmatā <a class='ref adh-v' id='adh-v103' href='#adh-v103'>Adhik-v 103</a>upādhyāyenāsmin pradeśe cīvarakāṇi sthāpitāni; tena vyatyāsena nītāni bhaveyuh; gacchāmi tāvad upādhyāyaṁ paśyāmīti; sa upādhyāyasya sakāśaṁ gataḥ; kathayati: upādhyāya santakāni <a class='ref fol' id='fol347ba' href='#fol347ba'>Folio 347ba</a>tvayā cīvarāṇy ānītāni? sa kathayati, putra mama santakāni, kasyānyasya santakāni? upādhyāya amukena bhikṣuṇā tasminn eva pradeśe cīvarakāṇi sthāpitāni; so ’vadhyāyati; putra yady evam ānaya, tāni cīvarāṇi paśyāmi iti; sa tāny ādāyāgataḥ; upādhyāya imāni tāni cīvarāṇi pratyabhijānīhi? tena pratyabhijñātāni; putra vyatyāsena mayānītāni, naya tasya bhikṣor imāmi tāni; sa tāny ādāya tasya bhikṣoḥ sakāśaṁ gataḥ kathayati: āyuṣmann imāni tāni cīvarāny upādhyāyena vyatyāsena nītāni; sa kathayati: pārājikām evāpattim apannaḥ steyacittena tena nītāni; tatas tair avatāraprekṣibhir bhikṣubhis tasyācodayitvā asmārayitvā balād utkṣepaṇīyaṁ karma kṛtam; āyuṣmān kālo mṛgāraputraḥ saṁlakṣayati: duḥkhaṁ brāhmaṇagṛhapatayaḥ prasādyante, sukham aprasādyante; yadi sthāsyāmi niyataṁ vaiśālakā licchavayo ḥnaḥ prasādaṁ pravedayiṣyante; sarvathā śrāvastīm eva gamiṣyāmi iti sa na vyavalokya vaiśalakān licchavīn samādāya pātracīvaraṁ yena śrāvastī tena cārikāṁ prakrāntaḥ; anupūrveṇa caran śrāvastīm anuprāptaḥ; sa bhikṣubhir dṛṣṭaḥ; uktaḥ: svāgataṁ svāgatam āyuṣman kāla prītā vayaṁ tvaddarśanena no tv āgamanena; kiṁ kāraṇam? yasmāt tvām āgamya vaiśālakā licchavayaḥ buddhe ’bhiprasannā ḥdharmeḥ saṁghe ’bhiprasannā atyarthaṁ buddhadharmasaṁgheṣu kārān kurvanti iti; sa kathayati: asty etad evam, api tu vaiśālikair bhikṣubhir acodayitvā asmārayitvā balād utkṣepaṇīyaṁ karma kṛtam iti; etat prakaraṇaṁ bhikṣavo bhagavata ārocayanti; bhagavān āha: tiṣṭha bhikṣu ahaṁ tvāṁ dharmeṇa ḥosārayāmi; tato bhagavatā <a class='ref adh-v' id='adh-v104' href='#adh-v104'>Adhik-v 104</a>dharmeṇaḥ osāritaḥ; vaiśālikānāṁ vipratisāro jātaḥ, na śobhanam asmābhiḥ kṛtaṁ yat kālasya bhikṣor adūṣiṇo ’napakāriṇo balād utkṣepaṇīyaṁ karma kṛtam iti; te samādāya pātracīvaraṁ yena śrāvastī tena cārikāṁ prakrāntāḥ; tair antarmārgair bhikṣur dṛṣṭa uktaś ca, kutas tvam āyuṣmann āgacchasi? śrāvastyāḥ; dṛṣṭas tvayā kālo mṛgāraputraḥ? dṛṣṭaḥ, kiṁ tasya? asmābhiḥ tasyādūṣiṇo ’napakāriṇaḥ acodayitvāsmārayitvā balād utkṣepaṇīyaṁ karma kṛtam; osāritam; kena? bhagavatā; tatra eka evam āhur anosāritaṁ dūrosāritam, yasmāt tasyāsmābhir utkṣepaṇīyaṁ karma kṛtam asmāsv asaṁmukhībhūteṣu tasyausāraṇaṁ na yuktam <a class='ref fol' id='fol348a' href='#fol348a'>Folio 348a</a>iti; apare tv evam āhuḥ: dharmasvāmī bhagavān, dharmasvāmī sugataḥ, yasyausāritaḥ svosāritaḥ; te anupūrveṇa śrāvastīm anuprāptāḥ patracīvaraṁ pratiśamayya pādau prakṣālya yena bhagavāṁs tenopasaṁkrāntāḥ; upasaṁkramya bhagavataḥ pādau śirasā vanditva ekānte niṣaṇṇāḥ; ekāntaniṣaṇṇā vaiśālikā bhikṣavo bhagavantam idam avocan: asmābhir bhadanta bālair mūḍhair avyaktair akuśalaiḥ kālasya mṛgāraputrasyādūṣiṇo ’napakāriṇaḥ acodayitvā asmārayitvā balād utkṣepaṇīyaṁ karma kṛtam; te vayaṁ vipratisārajātaḥ kālaṁ mṛgāraputraṁ kṣamayitum ihāgatāḥ iti; bhagavān āha: osāritaṁ bhikṣavas tad adhikaraṇaṁ tathāgatena yaduta dharmeṇa; śrutam asmābhir bhadanta bhikṣoḥ sakāśād antarmārgeṇa osāritaṁ bhagavatā yaduta dharmeṇa iti; api tv ḥekeḥ asmākam evam āhuḥ: anosāritaṁ dūrosāritam, yasmād vayaṁ tatra na saṁmukhībhūtā iti; apare tv evam āhuḥ: dharmasvāmī bhagavān dharmasvāmī sugataḥ yasyausāritaṁ svosāritam iti</p>
<h2>Various forms of accusations</h2>
<p><a class='ref sc' id='sc74' href='#sc74'>SC 74</a>bhagavān saṁlakṣayati: ākāṁkṣanti bata me śrāvakāḥ utpannotpannāny adhikaraṇāni vyupaśamayituṁ yaduta dharmeṇa vinayena śāstuḥ śāsanena; iti viditvā bhikṣūn āmantrayate sma: kathaṁ bhikṣavaḥ saṁmukhavinaya adhikaraṇaśamatho bhavati? kathaṁ ca punar ihaikeṣām adhikaraṇānāṁ damaś ca bhavati śamaś ca vyupaśamaś ca yaduta saṁmukhavinayenādhikaraṇaśamathena? iha bhikṣavaḥ 1) pudgalaḥ pudgalaṁ codayati dharmeṇa vinayena saṁmukhaṁ <a class='ref adh-v' id='adh-v105' href='#adh-v105'>Adhik-v 105</a>caturakṣam; 2) dvau saṁbahulān saṁghaṁ codayataḥ dharmeṇa vinayena saṁmukhaṁ caturakṣaṁ; 3) dvau pudgalau pudgalaṁ codayataḥ dharmeṇa vinayena saṁmukaṁ caturakṣaṁ; 4) dvau pudgalau codayataḥ ḥdvauḥ saṁbahulān saṁghaṁ dharmeṇa vinayena ḥsaṁmukhaṁḥ caturakṣam; 5) saṁbahulāḥ pudgalāḥ pudgalaṁ codayanti dharmeṇa vinayena saṁmukhaṁ caturakṣaṁ; 6) saṁbahulāḥ pudgalāḥ ḥdvau saṁbahulānḥ saṁghaṁ codayanti dharmeṇa vinayena saṁmukhaṁ caturakṣam; 7) saṁghaḥ pudgalaṁ codayati dharmeṇa vinayena saṁmukhaṁ caturakṣam; 8) ḥsaṅghoḥ dvau saṁbahulān saṁghaṁ codayati dharmeṇa vinayena caturakṣam</p>
<h2>Sixteen and sixteen ways of applying saṁmukhavinaya respectively not legally valid and legally valid</h2>
<p><a class='ref sc' id='sc75' href='#sc75'>SC 75</a>ṣoḍaśa adhārmikāṇi saṁmukhavinayadānāni; ṣoḍaśa dhārmikāṇi; ṣoḍaśādhārmikāṇi katamāni? 1) adhārmikaḥ pudgalaḥ dhārmikaḥ pudgalaḥ; 2) pudgalaḥ adhārmikaḥ dvau pudgalau dhārmikau; 3) pudgalaḥ adhārmikaḥ saṁbahulāḥ pudgalāḥ dhārmikāḥ; 4) ḥsaṅghoḥ ’dhārmikaḥ pudgalo dhārmikaḥ; 5) dvau pudgalau adhārmikau dhārmikaḥ pudgalaḥ; 6) dvau pudgalau adhārmikau dvau pudgalau dhārmikau; 7) dvau pudgalau adhārmikau saṁbahulāḥ pudgalā adhārmikāḥ; 8) dvau pudgalau <a class='ref fol' id='fol348b' href='#fol348b'>Folio 348b</a>adhārmikau saṁghaḥ dhārmikaḥ; 9) saṁbahulāḥ pudgalāḥ adhārmikāḥ pudgalaḥ dhārmikaḥ; 10) saṁbahulāḥ pudgalā adhārmikāḥ dvau pudgalau dhārmikau; 11) sambahulāḥ pudgalāḥ adhārmikāḥ, saṁbahulāḥ pudgalā dhārmikā; 12) saṁbahulāḥ pudgalāḥ adhārmikāḥ saṁgho dhārmikaḥ; 13) saṁgho adhārmikaḥ pudgalaḥ dhārmikaḥ; 14) saṁgho adhārmikaḥ dvau pudgalau dhārmikau; 15) saṁgha adhārmikaḥ sambahulāḥ pudgalā dhārmikāḥ; 16) saṁgha adhārmikaḥ saṁgho dhārmikaḥ iti imāmi ṣoḍaśa adhārmikāṇi saṁmukhavinayadānāni</p>
<p><a class='ref sc' id='sc76' href='#sc76'>SC 76</a>ṣoḍaśa dhārmikāni saṁmukhavinayadānāni katamāni? 1) pudgalaḥ dhārmikaḥ pudgalaḥ adhārmikaḥ; 2) ḥpudgalaḥ dhārmikaḥḥ dvau pudgalau adhārmikau; 3) pudgalaḥ dhārmikaḥ, saṁbahulāḥ pudgalā adhārmikāḥ; 4) pudgalaḥ dhārmikaḥ saṁgha adhārmikaḥ; 5) dvau pudgalau dhārmikau, pudgalaḥ adhārmikaḥ; 6) dvau pudgalau dhārmikau, dvau adhārmikau; 7) dvau pudgalau dhārmikau, saṁbahulāḥ <a class='ref adh-v' id='adh-v106' href='#adh-v106'>Adhik-v 106</a>pudgalā adhārmikāḥ; 8) dvau ḥpudgalauḥ dhārmikau, saṁgha adhārmikaḥ; 9) saṁbahulāḥ pudgalāḥ dhārmikāḥ pudgalaḥ adhārmikaḥ; 10) sambahulāḥ pudgalā dhārmikā dvau pudgalu adhārmikau; 11) sambahulā pudgalā dhārmikāḥ sambahulāḥ pudgalā adhārmikāḥ; 12) saṁbahulā pudgalā dhārmikāḥ saṁgha adhārmikaḥ; 13) saṁgho dhārmikaḥ pudgala adhārmikaḥ; 14) ḥsaṅgho dhārmikaḥḥ dvau pudgalau adhārmikau; 15) saṁgho dhārmikaḥ pudgalā adhārmikāḥ; 16) saṁgho dhārmikaḥ saṁgha adhārmikaḥ iti imāni ṣoḍaśa dhārmikāṇi saṁmukhavinayadānāni; evaṁ hi bhikṣavaḥ saṁmukhavinaya adhikaraṇaśamatho bhavati; evaṁ ca punar ihaikeṣām adhikaraṇānāṁ damaś ca bhavati śamaś ca vyupaśamaś ca yaduta saṁmukhavinayenādhikaraṇaśamathena</p>
<h2>The settlement of legal question by the satsvabhāvaiṣīya method</h2>
<p><a class='ref sc' id='sc77' href='#sc77'>SC 77</a>kathaṁ ca bhikṣavas tatsvabhāvaiṣīya adhikaraṇaśamatho bhavati? kathaṁ ca punar</p>
<p><a class='ref sc' id='sc78' href='#sc78'>SC 78</a>ihaikeṣām adhikaraṇānāṁ damaś ca bhavati śamaś ca vyupaśamaś ca yaduta tatsvabhāvaiṣīyena adhikaraṇaśamathena? iha hastako bhikṣuḥ saṁghamadhye āpattim avajānāti; avajñāya pratijānāti, pratijñāya punar apy ajānāti; etat prakaraṇaṁ bhikṣavo bhagavata ārocayanti; bhagavān āha: dadata yūyaṁ bhikṣavo hastakasya bhikṣoḥ tatsvabhāviṣīyam iti yo vā punar anyo ’py evaṁjātīyaḥ evaṁ ca punar dātavyaḥ; śayanāsanaprajñaptiṁ kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṁghe saṁniṣaṇṇe saṁnipatite ḥhastakena bhikṣuṇā ekāṁśam uttarāsaṅgaṁ kṛtvā yathāvṛddhikayā sāmīcīṁ kṛtvā utkuṭukena sthitvā idaṁ syād vacanīyam: śṛṇotu bhadantāḥ saṁgho, mayā hastakena bhikṣuṇā saṁghamadhye āpattir avajñātaḥ, avajñāya pratijñātaḥ, pratijñāya punar apy avajñātaḥ; so ’haṁ saṁghāt tatsvabhāvaiṣīyaṁ yāce, dadatu bhadantāḥ saṁgho me hastakasya bhikṣos tatsvabhāvaiṣīyam anukampām upādāya; evaṁ dvir apy evaṁ trir api; tataḥ paścād ekena bhikṣuṇā jñaptiṁ kṛtvā karma kartavyam; śṛṇotu bhadantāḥ saṁghaḥ, ayaṁ hastako bhikṣuḥ saṁghamadhye āpattim avajānāti avajñāya pratijānāti <a class='ref adh-v' id='adh-v107' href='#adh-v107'>Adhik-v 107</a>pratijñāya punar apy avajānāti; ḥayaṁ hastako bhikṣuḥ saṁghāt tatsvabhāvaiṣīyaṁ yācate; sacet saṁghasya prāptakālaṁ kṣametānujānīyāt saṁgho yat saṁghaḥ hastakasya bhikṣoḥ tatsvabhāvaiṣīyaṁ dadyād ity eṣā jñaptiḥ; karma kartavyam; śṛṇotu bhadantāḥ saṁghaḥ, so ’yaṁ hastako bhikṣuḥ saṁghamadhye āpattim avajānāti, avajñāya pratijānāti, pratijñāya punar apy avajānātiḥ; tat saṁgho hastakasya bhikṣos tatsvabhavaiṣīyaṁ dadāti; yeṣām āyuṣmatāṁ kṣamate hastakasya bhikṣos tatsvabhāvaiṣīyaṁ dātuṁ te tūṣṇīm; na kṣamate bhāṣantām; iyaṁ prathamā karmavācanā; ḥevaṁḥ dvitīyā ḥtīrīyāḥ karmavācanā ḥkartavyāḥ; dattaḥ saṁghena hastakasya bhikṣos tatsvabhāvaiṣīyaḥ; kṣāntam anujñātam saṁghena yasmāt tūṣṇīm; evam etad dhārayāmi</p>
<p><a class='ref sc' id='sc79' href='#sc79'>SC 79</a>tatsvabhāvaiṣīyadattakasyāhaṁ bhikṣor āsamudācārikān dharmān prajñāpayāmi; tatsvabhāvaiṣīyadattakena bhikṣuṇā na pravrājayitavyaṁ nopasaṁpādayitavyaṁ na niśrayo deyo na śramaṇoddeśa upasthāpayitavyaḥ nānena karma kartavyam, na karmakārakaḥ saṁmantavyaḥ, nānena bhikṣuṇyo ’vavaditavyāḥ; na bhikṣuṇyā ḥaḥvavādakaḥ saṁmantavyaḥ; na pūrvasaṁmatena bhikṣuṇyo ’vavaditavyāḥ; nānena bhikṣuś codayitavyaḥ smārayitavyaḥ śīlavipattyā dṛṣṭivipattyā ācāravipattyā ājīvavipattyā; nānenāvavādaḥ sthāpayitavyaḥ, na poṣadhe, na pravāraṇe, na jñaptidvitīye na jñapticaturthe karmaṇi; nāpi saṁghamadhye vinayo moktavyaḥ satsv anyeṣu vinayadhareṣu pudgaleṣu; tatsvabhāvaiṣīyadattako bhikṣur yathāprajñaptān āsamudācārikān dharmān asamādāya vartate, sātisāro bhavati</p>
<p><a class='ref sc' id='sc80' href='#sc80'>SC 80</a>ekam adhārmikaṁ tatsvabhāvaiṣīyaṁ dānaṁ, ekaṁ dhārmikam; ekam adhārmikam katamat? yathāpitat hastako bhikṣuḥ saṁghamadhye āpattiṁ pratijānāti pratijñāya avajānāti avajñāya punar api pratijānāti, tasya saṁghaḥ svabhāvaiṣīyaṁ dadāti adhārmikaṁ tatsvabhāvaiṣīyadānam; idam ekam adhārmikam; ekaṁ dhārmikam katamat? yathāpitat hastako bhikṣuḥ saṁghamadhye āpattim avajānāti avajñāya pratijānāti pratijñāya punar apy avajānāti tasya saṁghas <a class='ref adh-v' id='adh-v108' href='#adh-v108'>Adhik-v 108</a>tatsvabhāvaiṣīyaṁ dadāti, dhārmikaṁ tasvabhāvaiṣīyadānam; idam ekaṁ dhārmikam</p>
<p><a class='ref sc' id='sc81' href='#sc81'>SC 81</a>evaṁ hi bhikṣavaḥ tatsvabhāvaiṣīya adhikaraṇaśamatho bhavati; evaṁ ca punar ihaikekeṣām adhikaraṇānāṁ damaś ca bhavati śamaś ca vyupaśamaś ca yaduta tatsvabhāvaiṣīyenādhikaraṇaśamathena</p>
<h2>The settling of legal questions by the trṇaprastāraka method</h2>
<p><a class='ref sc' id='sc82' href='#sc82'>SC 82</a>kathaṁ ca bhikṣavaḥ tṛṇaprastāraka adhikaraṇaśamatho bhavati? kathaṁ ca punar ihaikeṣām adhikaraṇānāṁ damaś ca bhavati śamaś ca ḥvyupaśamaśḥ yaduta tṛṇaprastārakeṇādhikaraṇaśamathena? yathāpitad bhikṣūṇāṁ kalahajātānāṁ viharatāṁ bhaṇḍanajātānāṁ vigṛhītānāṁ vivādam āpannānāṁ pakṣāparapakṣavyavasthitānām; ekasmin pakṣe yo bhikṣuḥ <a class='ref fol' id='fol349b' href='#fol349b'>Folio 349b</a>sthaviraḥ sthavirānyatamaḥ jñāto jñātānyatamaḥ pramukaḥ pramukhānyatamaḥ tena svapakṣe upasaṁkramya idaṁ syād vacanīyam: teṣām asmākam āyuṣmantaḥ alābhā na lābhāḥ durlabdhā na sulabdhāḥ, ye vayaṁ svākhyāte dharmavinaye pravrajya kalahajātā viharāmo bhaṇḍanajātā vigṛhītā vivādam āpannāḥ; yāṁ cāham āyuṣmanto ’smin vastuni āpattim āpanno yāṁ ca yūyam, sthāpayitvā sthūlāvadyaṁ vā gṛhasthapratiśaraṇaṁ vā, utsahe ’ham ātmanaḥ karaṇīyena yuṣmākāṁ ca teṣām āyuṣmatām antike deśayitum āviṣkartuṁ na praticchādayitum iti; sacet tasya bhikṣoḥ svapakṣād ekabhikṣur api bhāṣitaṁ na prativahati na pratikrośati, tatas tena bhikṣuṇā dvitīyaṁ pakṣam upasaṁkramyaikāṁśam uttarāsaṅgam kṛtvā yathāvṛddhikayā sāmīcīṁ kṛtvā utkuṭukena sthitvā idaṁ syād vacanīyam: teṣām asmākam āyuṣmanta alābhā na lābhāḥ durlabdhā na sulabdhāḥ, ye vayam svākhyāte dharmavinaye pravrajya kalahajātā viharāmo bhaṇḍanajātā vigṛhītā vivādam āpannāḥ; yāṁ cāham asmin vastuny āpattim āpanno yāṁ ca te āyuṣmantaḥ, sthāpayitvā sthūlāvadyaṁ vā gṛhapatipratiśaraṇaṁ <a class='ref adh-v' id='adh-v109' href='#adh-v109'>Adhik-v 109</a>vā, utsahe ’ham ātmanaḥ karaṇīyena teṣām āyuṣmatāṁ ḥcaḥ yuṣmākam antike deśayitum āviṣkartuṁ na praticchādayitum iti; dvitīye pakṣe ḥyoḥ bhikṣuḥ sthaviraḥ sthavirānyatamaḥ jñāto jñātānyatamaḥ pramukhaḥ pramukhānyatamaḥ tenāpi svapakṣa upasaṁkramya idaṁ syād vacanīyam: asmākam āyuṣmantaḥ teṣāṁ ca alābhā na lābhā durlabdhā na sulabdhāḥ, ye vayaṁ svākhyāte dharmavinaye pravrajya kalahajātā viharāmo bhaṇḍanajātā vigṛhītā vivādam āpannaḥ; yāṁ cāham āyuṣmanto ’smin vastuny āpattim āpanno yāṁ ca yūyam, sthāpayitvā sthūlāvadyaṁ gṛhasthapratiśarāṇaṁ vā, utsahe ’ham ātmanaḥ karaṇīyena yuṣmākaṁ ca teṣām ḥāyuṣmatāmḥ antike deśayitum āviṣkartuṁ na praticchādayitum iti; sacet tasya bhikṣor ḥsvapakṣād ekabhikṣurḥ api bhāṣitaṁ na prativahati na pratikrośati tatas tena bhikṣuṇā dvitīyaṁ pakṣam upasaṁkramyaikāṁśam uttarāsaṅgam kṛtvā yathāvṛddhikayā sāmīcīṁ kṛtvā utkuṭukena sthitvā idaṁ syād vacanīyam: teṣām asmākam āyuṣmanta alābhā na lābhā durlabdhā na sulabdhāḥ, ye vayaṁ svākhyāte dharmavinaye pravrajya kalahajātā viharāmo bhaṇḍanajātā vigṛhītā vivādam āpannāḥ; yāṁ cāham asmin vastuny āpattim apanno yāṁ ca te āyuṣmantaḥ, sthāpayitvā sthūlāvadyam vā gṛhasthapratiśaraṇam vā, utsahe ’ham ātmanaḥ karaṇīyena teṣāṁ cāyuṣmatāṁ yuṣmākam antike deśayitum āviṣkartuṁ na praticchādayitum iti; yadā ekapakṣo ḥdvitīyeḥ romaṁ pātayati niḥsaraṇaṁ pravartayati sāmicīṁ pravartayati dvitīyo vā dvitīye, na cānyonyam āpattiparikīrtanena pravartayanti, evaṁ tadadhikaraṇaṁ <a class='ref fol' id='fol350a' href='#fol350a'>Folio 350a</a>vyupaśāntaṁ yaduta tṛṇaprastārakeṇādhikaraṇaśamathena; evaṁ hi bhikṣavaḥ tṛṇaprastāraka adhikaraṇaśamatho <a class='ref adh-v' id='adh-v110' href='#adh-v110'>Adhik-v 110</a>bhavati; evaṁ ca punar ihaikeṣām adhikaraṇānāṁ damaś ca bhavati śamāś ca vyupaśamaś ca yaduta tṛṇaprastārakeṇa ḥadhikaraṇaḥśamathena</p>
<p><a class='ref sc' id='sc83' href='#sc83'>SC 83</a>āpattyādhikaraṇaṁ bhikṣavaḥ ebhiś caturbhir adhikaraṇaśamathair dharmair damayitavyaṁ śamayitavyaṁ vyupaśamayitavyam, yaduta pratijñākārakeṇa saṁmukhavinayena tatsvabhāvaiṣīyena tṛṇaprastārakeṇa; kṛtyādhikaraṇaṁ tu bhikṣavaḥ samagreṇa saṁghena vyupaśamayitavyam</p>
<p><a class='ref sc' id='sc84' href='#sc84'>SC 84</a>yasmin bhikṣavaḥ āvāse eko bihikṣuḥ prativasati tatra na kalaho bhaṇḍanaṁ vigraho vivādaḥ; yasmin dvau tatrāpi na kalaho bhaṇḍanaṁ ḥvigrahoḥ vivādaḥ; ḥyasmin trayaḥ tatrāpi na kalaho bhaṇḍanaṁ vigraho vivādaḥ;ḥ yasmin tu catvāro bhikṣavaḥ prativasanti uttare vā tatra kalaho bhaṇḍanaṁ vigraho vivādaś ca; yathāpi bhikṣavaḥ</p>
<blockquote class='gatha'>
<p><a class='ref sc' id='sc85' href='#sc85'>SC 85</a>ekas tathā yathā brahmā yathā śakras tathā dvayam |<br>
yathā trayaṁ tathā rājā kolāhalam ataḥ param ||</p>
</blockquote>
<p><a class='ref sc' id='sc86' href='#sc86'>SC 86</a>tasmāt tarhi bhikṣavo ’nujānāmi, ya ekām api catuṣpadikāṁ gāthāṁ dhārayati tasya dharmasantako lābho deyaḥ, tenāpi paribhoktavyaḥ; nātra kaukṛtyaṁ karaṇīyam</p>
<p><a class='ref sc' id='sc87' href='#sc87'>SC 87</a>śrīḥ</p>
<p class='endsection'><a class='ref sc' id='sc88' href='#sc88'>SC 88</a>adhikaraṇavastu samāptam</p>
<h2>Bhaiṣajyavastu Fragment</h2>
<ol>
<li><span class='gap'>.....</span>kariṇyā chorayitvā āgacchati| sa pavanabalavegavāhinā javena śrāvastīm āgamya jeta<span class='gap'>.....</span></li>
<li><span class='gap'>.....</span>dā muktaḥ tataḥ sā hastinī santrastā mūtrapurīṣam utsṛjantī kalabhaṁ chorayitvā pra<span class='gap'>.....</span></li>
<li><span class='gap'>.....</span>ka iti saṁjñā|apare paṭhanti rājñā prasenajitā rājñā prasenajitā rājño bimbisVara<span class='gap'>.....</span></li>
<li><span class='gap'>.....</span>putre aparāṇi saṅghe caritāni | tathā avaśiṣṭam ta<span class='gap'>.....</span></li>
<li><span class='gap'>.....</span>bhavanto mānuṣāṇāṁ divyāni visāni tasmād anujāmi durlabhāni divyāni visānīti<span class='gap'>.....</span></li>
<li><span class='gap'>.....</span>ko gṛhapatiḥ miṇḍakapatnī miṇḍakaputraḥ miṇḍakasnuṣā miṇḍakadāso miṇḍakapatnī<span class='gap'>.....</span></li>
<li><span class='gap'>.....</span> ḥ kthaṁ miṇdakpatnī sā ekasyārthāya sthālīṁ sādhayati ṣatāni<br>
sahasrāṇi ca paribhuñjate evaṁ miṇḍaka <span class='gap'>.....</span></li>
<li><span class='gap'>.....</span>evaṁ miṇḍakaputraḥ miṇḍakasnuṣā ekasyārthāya gatvā saṁpādayati śatasya sahasrasya ca paryāptaṁ bhavati <span class='gap'>.....</span></li>
<li><span class='gap'>.....</span>yadā ekāṁ mātrāṁ pratijāgarti tadā sapta mātrās sampadyante| evaṁ miṇḍakadāsī mahāpuṇyā|bha<span class='gap'>.....</span></li>
<li><span class='gap'>.....</span>yuṣmākam utsahate tathāgatena sārdhaṁ janapadacārikayā bhadrakaṁ nagaraṁ gantuṁ sa cī <span class='gap'>.....</span></li>
</ol>
<ol>
<li><span class='gap'>.....</span>yuṣmākam utsahate bhagavatā sārdham janapadacārikayā bhadrakaṁ nagaraṁ gantuṁ sa cīvara <span class='gap'>.....</span></li>
<li><span class='gap'>.....</span>napadacārikāṁ caraṁ bhadraṁ nagaraṁ samprasthitaḥ yadā bhagavatā śrāvastyāṁ mahāpratihāryaṁ vi<span class='gap'>.....</span></li>
<li><span class='gap'>.....</span>maṇena gautamena madhyadeśān nirvāsitāḥ sa yadīhāgamiṣyati niścayenāsmān ito’pi nirvā <span class='gap'>.....</span></li>
<li><span class='gap'>.....</span> ḥ gamiṣyāmaḥ kasyārthāya| dṛśṭsmābhir yuṣmākaṁ saṁpattir yāvad vipattin na paśyāmas tāvad gacchāmaḥ ārya <span class='gap'>.....</span></li>
<li><span class='gap'>.....</span>tavyaṁ tasmin eva kāle smākaṁ parityāgaḥ kriyate| tiṣṭhadha na gantavyam iti| te kathayanti |kiṁ <span class='gap'>.....</span></li>
<li><span class='gap'>.....</span>raṁ nagaraṁ praveśayataḥ śādvalāni kṛṣataḥ sthaṇḍilāni pātayataḥ puṣpaphalavṛkṣāṁs che<span class='gap'>.....</span></li>
<li><span class='gap'>.....</span>praveśitaḥ śādvalāni kṛṣṭāni sthaṇḍilāni pātitāni puṣpavṛkāś chinnāḥ pānīyāni vi <span class='gap'>.....</span></li>
<li><span class='gap'>.....</span> ś ca duṣkaraśatasahasraḥ ṣaṭpāramitvāḥ paripūryānuttaraṁ jñānam ājñā dattā | gacchata viṣapānīyāni śoṣayateti| varṣabala <span class='gap'>.....</span></li>
<li><span class='gap'>.....</span> putrāṇam ājñā dattā | gacchata viṣadūsṣitāni śoṣayaeti | varṣabala <span class='gap'>.....</span></li>
<li><span class='gap'>.....</span>to vātabalāhakair devaputrair viṣadūṣitāni pānīyāni śoṣitāni varṣa <span class='gap'>.....</span></li>
</ol>
<footer>
<p><cite class='book' translate='no'>Adhikaraṇavastu of the Vinayavastvagama of the Mulasarvastivadin</cite> (= Vastu 16 of the Vinayavastu)</p>
<p>Based on the edition by <span class='author'>R. Gnoli</span>: The Gilgit Manuscript of the Śayanāsanavastu and the Adhikaraṇavastu, Being the 15th and 16th Sections of the Vinaya of the Mūlasarvāstivādin, Roma 1978 (Serie Orientale Roma, 50)</p>
<p>Input by Seishi Karashima (April 2000)</p>
<p>First proofread: K. Wille (June 2000)</p>
<p>MSV III = Gilgit Manuscript, ed. N. Dutt, vol. 1–4, Calcutta, Srinagar 1939–1959; vol. 3: Mūlasarvāstivādavinayavastu, part 1–4; part III (Srinagar 1943): Pāṇḍulohitakavastu, Pudgalavastu, Pārivāsikavastu, Poṣadhasthāpanavastu, Śayanāsanavastu; dto.: second edition, Delhi 1984.</p>
<p>Adhik-v = Adhikaraṇavastu, in: The Gilgit Manuscript of the Śayanāsanavastu and the Adhikaraṇavastu, Being the 15th and 16th Sections of the Vinaya of the Mūlasarvāstivādin, ed. R. Gnoli, Roma 1978 (Serie Orientale Roma, 50), pp. 57–110.</p>
<p>Taken from: <a href='http://gretil.sub.uni-goettingen.de/gretil/1_sanskr/4_rellit/buddh/vinv16_u.htm'>GRETIL</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
