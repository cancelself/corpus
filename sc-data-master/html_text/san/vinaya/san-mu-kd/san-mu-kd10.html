<!DOCTYPE html>
<html>
<head>
<meta charset='UTF-8'>
<meta name='author' content='Gilgit Buddhist Manuscripts'>
<title></title>
</head>
<body>
<article id='san-mu-kd10' lang='san'>
<header>
<ul>
<li class='division'>Sanskrit Mūlasarvāstivāda Vinaya</li>
<li class='subdivision'>Khandhaka</li>
</ul>
<h1>Karmavastu</h1>
</header>
<p class='uddana'><a class='ref sc' id='sc1' href='#sc1'>SC 1</a><a class='ref msvii' id='msvii199' href='#msvii199'>MSV:3.2 199</a><span class='supplied'>karmavastuni</span> <a class='ref fol' id='fol285v1' href='#fol285v1'>Folio 285v1</a><a class='ref gbm' id='gbm6.883' href='#gbm6.883'>GBM 6.883</a>uddānam ||<br>
kāśiṣu vāsavagrāmakaṁ senāñjayavastukam |<br>
caṇpāyāṁ bhagavān buddhaḥ akarmāṇi pratikṣipet ||</p>
<p><a class='ref sc' id='sc2' href='#sc2'>SC 2</a>kāśiṣu vāsavagrāmake senāṁjayo nāma bhikṣuḥ prativasati | tam āgamya vāsavagrāmakā brāhmaṇagṛhapatayo buddhadharmasaṁgheṣu kārān kurvanti | ye āgantukā bhikṣavo vāsavagrāmakam āgacchanti tān asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu piṇḍakā upanibaddhās teṣu bhoktuṁ preṣayati | yāvad anyatamaḥ sālohito vāsavagrāmake varṣā uṣitaḥ | trayāṇāṁ vārṣikāṇāṁ māsānām atyayāt kṛtacīvaro niṣṭhitacīvaraḥ samādāya pātracīvaraṁ yena śrāvastī tena cārikāṁ prakrānto ’nupūrveṇa cārikāṁ caran śrāvastīṁ anuprāptaḥ |</p>
<p><a class='ref sc' id='sc3' href='#sc3'>SC 3</a>ācaritaṁ ṣaḍvargikāṇām aśūnyaṁ jetavanadvāram anyatarānyatareṇa ṣaḍvargikeṇa | upanando jetavanadvāre tiṣṭhati | tenāsau dūrata eva dṛṣṭo bakākāraśirāḥ pralambabhrūḥ | sa saṁlakṣayati | ko ’py ayaṁ sthaviro bhikṣur āgacchati | pratyudgantavyam iti | sa pratyudgataḥ | svāgataṁ svāgataṁ sthavira iti | sa kathayati | vande ācārya iti | sa saṁlakṣayati | mahallo batāyam | nāyam ācāryaṁ jānīte nāpy upādhyāyam iti | sālohita kiyad dūrād āgacchasi | vāsavagrāmakāt | kiṁ tatra | vihāraḥ | kim asau vihāraḥ | āhosvid <a class='ref msvii' id='msvii200' href='#msvii200'>MSV:3.2 200</a>vighātaḥ | kīdṛśo vihāraḥ | kīdṛśo vighātaḥ | yatropakaraṇasaṁpat sa vihāraḥ | yatropakaraṇavaikalyaṁ sa vighātaḥ | yady evaṁ vihāro ’sau yatra senāṁjayo nāma bhikṣuḥ prativasati | tam āgamya vāsavagrāmīyakā brāhmaṇagṛhapatayo buddhadharmasaṁgheṣu kārān kurvanti | itaś ca tatrāgantuko bhikṣur āgacchati | tam asau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu bhikṣūṇāṁ piṇḍakā upanibaddhās teṣu bhoktuṁ preṣayati |</p>
<p><a class='ref sc' id='sc4' href='#sc4'>SC 4</a>ācaritaṁ ṣaḍvargikāṇāṁ yat kiṁcid eva śṛṇvanti tad rātrau saṁnipatya parasparam ārocayanti | nandopananda kiyac ciram asmābhiḥ kṛcchram udvoḍhavyam | asti kiṁcid yuṣmākaṁ kiṁcic chrutaṁ yatrodārāvabhāso bhaved iti | upanandaḥ kathayati | asti | kāśiṣu vāsavagrāmake senāṁjayo nāma bhikṣuḥ prativasati | tam āgamya vāsavagrāmīyakā brāhmaṇagṛhapatayaḥ pūrvavad yāvad bhoktuṁ preṣayati | yady abhipretaṁ tatra gacchāmaḥ | te samādāya pātracīvaraṁ yena vāsavagrāmakas tena cārikāṁ prakrāntāḥ | anupūrveṇa cārikāṁ caranto vāsavagrāmakam anuprāptāḥ | te senāṁjayena dūrata eva dṛṣṭāḥ | sa saṁlakṣayati | āgatā hy ete duṣṭhulasamudācārāḥ | pratiśāmayitvā sarvopakaraṇaiḥ pravārayitavyāḥ | no tu kulāni bhoktuṁ preṣayitavyā iti | te anena pratiśāmayitvā sarvopakaraṇaiḥ pravāritāḥ | no tu kulāni bhoktuṁ preṣitāḥ | teṣām eke kathayanti | nandopananda vayam anena mahallena sarvopakaraṇaiḥ pravāritāḥ | no tu kulāni bhoktuṁ preṣitā iti | apare kathayanti | ekaṁ tāvat saṁpannaṁ kulāny api <a class='ref fol' id='fol286r1' href='#fol286r1'>Folio 286r1</a><a class='ref gbm' id='gbm6.884' href='#gbm6.884'>GBM 6.884</a>preṣayiṣyatīti | <a class='ref msvii' id='msvii201' href='#msvii201'>MSV:3.2 201</a>yāvan navako bhikṣur āgataḥ | sa tena pratiśāmayitvā sarvopakaraṇaiḥ pravārito mārgaśrame prativinodite kulāni bhoktuṁ preṣitaḥ | ṣaḍvargikāḥ prakupitāḥ kathayanti | nandopananda kīdṛśo ’yaṁ <span class='supplied'>mahallaḥ</span> chandadveṣī | yadi tāvat pūrvam āgatās te vayam | <span class='supplied'>yadi vṛddhās te vayam |</span> atha bahuśrutās te vayam | eṣa bhikṣur acireṇābhyāgato navakaḥ prakṛtijñaḥ | so ’nena sarvopakaraṇaiḥ pravārayitvā kulāni bhoktuṁ preṣito no tu vayam | sa tair upālabdhaḥ | mahalla īdṛśas tvaṁ chandadveṣī | yadi tāvat pūrvam āgatās te vayaṁ pūrvavad yāvat | sa tvayā sarvopakaraṇaiḥ pravārayitvā kulāni bhoktuṁ preṣito no tu vayam | sthavirā kiṁcit parihīyate | ṣaḍvargikāḥ saṁjātāmarṣāḥ kathayanti | na tūṣṇīṁ sthātavyam | tad aparaṁ prativadati | sa tair abhyāhataḥ | tūṣṇīm avasthitaḥ | tais tasyācodayitvāsmārayitvā vastukarmapratijñāyā balād utkṣepaṇīyaṁ karmaṁ kṛtam | sa saṁlakṣayati | duḥkhaṁ brāhmaṇagṛhapatayaḥ prasādyante sukham aprasādyante | yadi sthāsyāmi vāsavagrāmīyakā brāhmaṇagṛhapatayaḥ prasādaṁ pravedayiṣyante | sarvadā prakramitavyam iti | sa samādāya pātracīvaraṁ yena śrāvastī yena cārikāṁ prakrānto ’nupūrveṇa cārikāṁ <a class='ref msvii' id='msvii202' href='#msvii202'>MSV:3.2 202</a>caran śrāvastīm anuprāptaḥ | sa bhikṣubhir dṛṣṭa uktaś ca | svāgataṁ svāgatam āyuṣman | senāñjayin prītā vayaṁ tvaddarśanena no tv āgamanena | kiṁ kāraṇam | tvām āgamya vāsavagrāmīyakā brāhmaṇagṛhapatayo buddhadharmasaṁgheṣu kārān kurvanti | āgantukānāṁ gamikānāṁ ca vāsavagrāmakaṁ pratiśaraṇam | asty etad evam | mama tu ṣaḍvargikair acodayitvāsmārayitvā vastukarmapratijñāyā balād utkṣepaṇīyaṁ karma kṛtam | kiṁ kāraṇam | tena yathāvṛttam ākhyātam | te ’vadhyāyantaḥ kṣipanto vivācayanta etat prakaraṇaṁ bhikṣavo bhagavata ārocayanti | bhagavān āha | tasmāt tarhi bhikṣavo vyagreṇa na bhikṣubhir acodayitvāsmārayitvā vastukarmapratijñayā balād utkṣepaṇīyaṁ karma kartavyam | kurvanti | sātisārā bhavanti |</p>
<p><a class='ref sc' id='sc5' href='#sc5'>SC 5</a>buddho bhagavān caṇpāyāṁ viharati gargāyāḥ puṣkariṇyās tīre | tena khalu samayena ṣaḍvargikā bhikṣava imāny evaṁrūpāṇy adharmakarmāṇi kurvanti | tadyathā adharmeṇa kurvanti vyagrāḥ | adharmeṇa kurvanti samagrāḥ | etat prakaraṇaṁ bhikṣavo bhagavata ārocayanti | bhagavān āha | tasmān na bhikṣubhir imāny evaṁrūpāṇy adharmakarmāṇi karaṇīyāni | tadyathā adharmeṇa vyagrair adharmeṇa samagraiḥ dharmeṇa vyagraiḥ | kurvanti | sātisārā bhavanti |</p>
<p class='uddana'><a class='ref sc' id='sc6' href='#sc6'>SC 6</a>uddānam |<br>
na eka ekena <span class='supplied'>na</span> dvau na saṁbahulāḥ kṛtāḥ |<br>
na gaṇo gaṇasya karmāṇi paṁca saṁghakarmaṇāṁ svāminaḥ ||</p>
<p><a class='ref sc' id='sc7' href='#sc7'>SC 7</a><a class='ref msvii' id='msvii203' href='#msvii203'>MSV:3.2 203</a>buddho bhagavān caṇpāyāṁ viharati gargāyāḥ puṣkariṇyās tīre | tena khalu samayena ṣaḍvargikā bhikṣava imāny evaṁrūpāṇy adharmakarmāṇi kurvanti | tadyathā eko ’py ekasya | eko dvayoḥ | ekaḥ saṁbahulānām | dvāv api dvayoḥ | dvāv ekasya | dvau saṁbahulānām | saṁbahulā api saṁbahulānām | saṁbahulā ekasya | saṁbahulā dvayoḥ | <a class='ref fol' id='fol286v1' href='#fol286v1'>Folio 286v1</a><a class='ref gbm' id='gbm6.885' href='#gbm6.885'>GBM 6.885</a>gaṇo gaṇasya | etat prakaraṇaṁ bhikṣavo bhagavata ārocayanti | bhagavān āha | tasmān naikenaikasya karma kartavyam | naikena dvayoḥ | naikena saṁbahulānām | <span class='supplied'>na</span> dvābhyāṁ dvayoḥ | na dvābhyām ekasya | na dvābhyāṁ saṁbahulānām | na saṁbahulaiḥ saṁbahulānām | na saṁbahulair ekasya | na saṁbahulair dvayoḥ | na gaṇena gaṇasya | kurvanti | sātisāra bhavanti |</p>
<p><a class='ref sc' id='sc8' href='#sc8'>SC 8</a>api tu bhikṣavaḥ paṁca saṁghakarmaṇāṁ svāminaḥ | katame paṁca | catvāro bhikṣavaḥ saṁghaḥ | pāṁcāpi bhikṣavaḥ saṁghaḥ | daśa bhikṣavaḥ <span class='supplied'>saṁghaḥ</span> | viṁśatir bhikṣavaḥ saṁghaḥ uttare <span class='supplied'>ca |</span> paṁca saṁghāḥ |</p>
<p><a class='ref sc' id='sc9' href='#sc9'>SC 9</a>tatra bhikṣavo yatra catvāro bhikṣavaḥ prativasanti | arhati tatra saṁgho dharmeṇa sarvakarmāṇi kartum | sthāpayitvā pāṁcānāṁ pravāraṇāṁ daśānām upasaṁpadaṁ viṁśatīnāṁ cāvarhaṇam |</p>
<p><a class='ref sc' id='sc10' href='#sc10'>SC 10</a>yatra paṁca prativasanti | arhati tatra saṁgho dharmeṇa sarvakarmāṇi kartum | sthāpayitvā daśānām upasaṁpadaṁ viṁśatīnāṁ cāvarhaṇam |</p>
<p><a class='ref sc' id='sc11' href='#sc11'>SC 11</a>yatra daśa prativasanti | arhati tatra saṁghaḥ sarvakarmāṇi kartum | sthāpayitvā viṁśatīnāṁ āvarhaṇam |</p>
<p><a class='ref sc' id='sc12' href='#sc12'>SC 12</a>yatra viṁśatir bhikṣavaḥ prativasanti uttare ca | arhati tatra saṁgho dharmeṇa sarvakarmāṇi kartum |</p>
<p class='uddana'><a class='ref sc' id='sc13' href='#sc13'>SC 13</a><a class='ref msvii' id='msvii204' href='#msvii204'>MSV:3.2 204</a>uddānam |<br>
caturvargakaraṇīyaṁ pudgala ūnakaḥ kṛtaḥ |<br>
na pārivāsikacaturthena karmacatuṣṭayaṁ smṛtam ||</p>
<p><a class='ref sc' id='sc14' href='#sc14'>SC 14</a>caturvargakaraṇīyaṁ bhikṣavaḥ karma ūnāś catvāraḥ kurvanti | adharmakarma ca tad avinayakarma ca | na tat tathā karaṇīyam | saṁghaś ca tena sātisāraḥ | caturvargakaraṇīyaṁ karma āgārikacaturthāḥ kurvanti | adharmakarma ca tad avinayakarma ca | na ca tat tathā karaṇīyam | saṁghaś ca tena sātisāraḥ | evaṁ śrāmaṇerakaḥ ṣaṇḍhapaṇḍakaḥ bhikṣuṇīdūṣako mātṛghātakaḥ pitṛghātakaḥ arhaghātakaḥ saṁghabhedakaḥ tathāgatasyāntike duṣṭacittarudhirotpādakas tīrthikas tīrthakāvakrāntikaḥ steyāsaṁvāsiko nānāsaṁvasiko ’saṁvāsikaḥ pārivāsikacaturthāḥ karma kurvanti | adharmakarma ca tad avinayakarma ca | <span class='supplied'>na ca</span> tat tathā karaṇīyam | saṁghaś ca tena sātisāraḥ |</p>
<p><a class='ref sc' id='sc15' href='#sc15'>SC 15</a>caturvargakaraṇīyaṁ karma pūrṇāś catvāro dharmeṇa kurvanti dharmakarma ca tad vinayakarma ca | evaṁ ca tat karaṇīyam | saṁghaś ca tena <span class='supplied'>na</span> sātisāraḥ | caturvargakaraṇīyaṁ karma nāgārikacaturtho na śrāmaṇerakaḥ pūrvavad yāvan na pārivāsikacaturthāḥ kurvanti | dharmakarma ca tad vinayakarma ca | evaṁ ca tat karaṇīyam | saṁghaś ca tena <span class='supplied'>na</span> sātisāraḥ |</p>
<p><a class='ref sc' id='sc16' href='#sc16'>SC 16</a>paṁcavargakaraṇīyaṁ karma ūnāḥ paṁca kurvanti | adharmakarma ca tad <a class='ref msvii' id='msvii205' href='#msvii205'>MSV:3.2 205</a>avinayakarma ca | na tathā karaṇīyam | saṁghaś ca tena sātisāraḥ | paṁcavargakaraṇīyaṁ karma āgārikapaṁcamaḥ pūrvavad yāvat pārivāsikapaṁcamāḥ kurvanti | adharmakarma ca tad avinayakarma ca | na ca tat tathā karaṇīyam | saṁghaś ca tena sātisāraḥ |</p>
<p><a class='ref sc' id='sc17' href='#sc17'>SC 17</a>paṁcavargakaraṇīyaṁ karma pūrṇāḥ paṁcavargeṇa kurvanti | dharmakarma ca tad vinayakarma ca | evaṁ tat karaṇīyam | saṁghaś ca tena <span class='supplied'>na</span> sātisāraḥ | paṁcavargakaraṇīyaṁ karma nāgārikapaṁcamā na śrāmaṇerakaḥ pūrvavad yāvan na pārivāsikapaṁcamā dharmeṇa kurvanti | <a class='ref fol' id='fol287r1' href='#fol287r1'>Folio 287r1</a><a class='ref gbm' id='gbm6.886' href='#gbm6.886'>GBM 6.886</a>dharmakarma ca tad vinayakarma ca | evaṁ ca tat karaṇīyam | saṁghaś ca tena <span class='supplied'>na</span> sātisāraḥ |</p>
<p><a class='ref sc' id='sc18' href='#sc18'>SC 18</a>daśavargakaraṇīyaṁ karma ūnā daśavargeṇa kurvanti | adharmakarma ca tad avinayakarma ca | na ca tat tathā karaṇīyam | saṁghaś ca tena sātisāraḥ | daśavargakaraṇīyaṁ karma āgārikadaśamāḥ pūrvavad yāvat pārivāsikadaśamā kurvanti | adharmakarma ca tad avinayakarma ca | na ca tat tathā karaṇīyam | saṁghaś ca tena sātisāraḥ |</p>
<p><a class='ref sc' id='sc19' href='#sc19'>SC 19</a>daśavargakaraṇīyaṁ karma pūrṇā daśavargeṇa kurvanti | dharmakarma ca tad vinayakarma ca | evaṁ ca tat karma karaṇīyam | saṁghaś ca tena <span class='supplied'>na</span> sātisāraḥ | daśavargakaraṇīyaṁ karma nāgārikadaśamāḥ pūrvavad yāvan na pārivāsikadaśamā dharmeṇa kurvanti | dharmakarma ca tad vinayakarma ca | evaṁ ca karaṇīyam | saṁghaś ca tena <span class='supplied'>na</span> sātisāraḥ |</p>
<p><a class='ref sc' id='sc20' href='#sc20'>SC 20</a>viṁśativargakaraṇīyaṁ karma ūnā viṁśativargeṇa kurvanti | adharmakarma ca tad avinayakarma ca | saṁghaś ca tena sātisāraḥ | viṁśativargakaraṇīyaṁ <a class='ref msvii' id='msvii206' href='#msvii206'>MSV:3.2 206</a>karma āgārikaviṁśatimāḥ śrāmaṇerakāḥ pūrvavat pārivāsikaviṁśatimāḥ kurvanti | adharmakarma ca tad avinayakarma ca | na ca tat tathā karaṇīyam | saṁghaś ca tena sātisāraḥ |</p>
<p><a class='ref sc' id='sc21' href='#sc21'>SC 21</a>viṁśativargakaraṇīyaṁ karma pūrṇā viṁśatidharmeṇa kurvanti | dharmakarma ca tad vinayakarma ca | evaṁ ca tat karaṇīyam | saṁghaś ca tena <span class='supplied'>na</span> sātisāraḥ | viṁśativargakaraṇīyaṁ karma nāgārikaviṁśatimā na śrāmaṇerakāḥ pūrvavad yāvan na pārivāsikaviṁśatimā dharmeṇa kurvanti | dharmakarma tad vinayakarma ca | evaṁ ca tat karaṇīyam | saṁghaś ca tena <span class='supplied'>na</span> sātisāraḥ |</p>
<p class='uddana'><a class='ref sc' id='sc22' href='#sc22'>SC 22</a>uddānam |<br>
dharmādharmeṇa yat karma yac ca jñaptitayā kṛtam |<br>
saṁmukhaṁ ca pratijñā ca cakrapeyāla saṅkalāt ||</p>
<p><a class='ref sc' id='sc23' href='#sc23'>SC 23</a>adharmakarma | dharmakarma | adharma<span class='supplied'>karma</span> katamat | aprāpte utsāraṇe aprāptam utsārayanti | yathāsyotsāryamāṇasyānuśrāvaṇaṁ bhavati | na tathotsārayanti | adharmakarma | dharmakarma katamat | prāpte utsāraṇe prāptam utsārayanti | yathāsyotsāryamāṇasyānuśrāvaṇaṁ bhavati | tathotsārayanti | dharmakarma | aprāpte osāraṇe aprāptam osārayanti | yathāsya osāryamāṇasyānuśrāvaṇaṁ bhavati | na tathā osārayanti | adharmakarma | prāpte osāraṇe prāptam osārayanti | yathāsya osāryamāṇasyānuśrāvaṇaṁ bhavati | tathosārayanti | dharmakarma | jñaptikarma jñaptim akṛtvā kurvanti | adharmakarma | jñaptikarma jñaptiṁ kṛtvā kurvanti | <a class='ref msvii' id='msvii207' href='#msvii207'>MSV:3.2 207</a>dharmakarma | jñaptidvitīyaṁ karma | jñaptim akṛtvā ekaṁ vāram anuśrāvayanti | adharmakarma | jñaptidvitīyaṁ karma | jñaptiṁ kṛtvā ekaṁ vāram anuśrāvayanti | dharmakarma | jñapticaturthaṁ karma | jñaptim akṛtvā trīn vāram anuśrāvayanti | adharmakarma | jñapticaturthaṇ karma | jñaptiṁ kṛtvā trīn vārān anuśrāvayanti | dharmakarma | anyena karmaṇā jñaptiṁ kṛtvā niṣṭhāpayanti | adharmakarma | tenaiva karmaṇā jñaptiṁ kṛtvā niṣṭhāpayanti | dharmakarma | saṁmukhakaraṇīyaṁ karmāsaṁmukhībhūtasya kurvanti | adharmakarma | saṁmukhakaraṇīyaṁ karma saṁmukhībhūtasya kurvanti | dharmakarmā | <span class='supplied'>pratijñākaraṇīyaṁ karma apratijñayā kurvanti | adharmakarma |</span> pratijñākaraṇīyaṁ karma pratijñayā kurvanti <a class='ref fol' id='fol287v1' href='#fol287v1'>Folio 287v1</a><a class='ref gbm' id='gbm6.887' href='#gbm6.887'>GBM 6.887</a>| dharmakarma | saṁmukhavinayārhāya smṛtivinayaṁ dadāti | adharmakarma | amūḍhavinayaṁ tatsvabhāvaiṣīyaṁ yadbhūyaiṣīyaṁ pratijñākārakaṁ tṛṇaprastārakaṁ tarjanīyaṁ nigarhaṇīyaṁ pratisaṁharaṇīyam adarśanīyotkṣepaṇayam apratikarmārhayotkṣepaṇīyam apratinisṛṣṭe pāpake dṛṣṭigate utkṣepaṇīyaṁ karma | parivāsaṁ mūlaparivāsaṁ mūlāpakarṣaparivāsaṁ mānāpyaṁ mūlamānāpyaṁ mūlāpakarṣamānāpyam āvarhanti | adharmakarma | saṁmukhavinayārhāya tu saṁmukhavinayam eva dadāti na smṛtivinayaṁ na yāvad āvarhanti | dharmakarma | smṛtivinayārhāya amūḍhavinayaṁ dadāti | adharmakarma | evaṁ yadbhūyaiṣīyaṁ pūrvavad yāvad āvarhanti saṁmukavinayaṁ dadāti | adharmakarma | smṛtivinayārhāya tu smṛtivinayam eva dadāti na tatsvabhāvaiṣīyaṁ na yāvat saṁmukhavinayam | dharmakarma | amūḍhavinayārhāya <a class='ref msvii' id='msvii208' href='#msvii208'>MSV:3.2 208</a>tatsvabhāvaiṣīyaṁ dadāti | adharmakarma | evaṁ yadbhūyaiṣīyaṁ yāvat saṁmukhavinayaṁ smṛtivinayaṁ dadāti | adharmakarma | amūḍhavinayārhāya tv amūḍhavinayam eva dadāti tatsvabhāvaiṣīyaṁ na yāvat saṁmukhavinayaṁ smṛtivinayaṁ | dharmakarma | tatsvabhāvaiṣīyārhāya yadbhūyaiṣīyaṁ dadāti adharmakarma | tarjanīyārhāya pūrvavad yāvad amūḍhavinayaṁ dadāti | adharmakarma | tatsvabhāvaiṣiyārhāya tu tatsvabhāvaiṣīyam eva dadāti na yadbhūyaiṣīyaṁ na yāvad amūḍhavinayam | dharmakarma | yadbhūyaiṣīyārhāya tarjanīyaṁ karma kurvanti | adharmakarma | nigarhaṇīyārhāya pūrvavad yāvat tatsvabhāvaiṣīyam dadāti | adharmakarma | yadbhūyaiṣīyārhāya yadbhūyaiṣīyam eva dadāti na tarjanīyaṁ na yāvat tatsvabhāvaiṣīyam | dharmakarma | tarjanīyakarmārhāya nigarhaṇīyaṁ karma kurvanti pratisaṁharaṇīyaṁ pūrvavad yāvad yadbhūyaiṣīyaṁ dadāti | adharmakarma | tarjanīyakarmārhāya tu tarjanīyam eva karma kurvanti na pariśiṣṭānīti | anayā vartanyā cakrapeyālaḥ pūrvavad yāvad dharmakarma | nigarhaṇīyārhāya pratisaṁharaṇīyaṁ karma kurvanti | adharmakarma | pūrvavat | nigarhaṇīyakarmārhāya tu nigarhaṇīyakarmaiva kurvanti | dharmakarma pūrvavat | pravāsanīyakarmārhāya pratisaṁharaṇīyaṁ karma kurvanti | adharmakarma pūrvavat | pravāsanīyakarmārhāya tu pravāsanīyam eva karma kurvanti | dharmakarma pūrvavat | pratisaṁharaṇīyakarmārhāyādarśanīyotkṣepaṇīyaṁ karma kurvanti | adharmakarma pūrvavat | pratisaṁharaṇīyakarmārhāya tu pratisaṁharaṇīyam eva karma kurvanti | dharmakarma pūrvavat | adarśanīyotkṣepaṇīyakarmārhāyāpratikarmārhāyotkṣepaṇīyaṁ karma kurvanti | adharmakarma pūrvavat | adarśanīyotkṣepaṇīyakarmārhāya tv adarśanīyotkṣepaṇīyam eva karma kurvanti | <a class='ref msvii' id='msvii209' href='#msvii209'>MSV:3.2 209</a>dharmakarma | pūrvavat | apratikarmārhāyotkṣepaṇīyakarmārhāya parivāsaṁ dadāti | adharmakarma pūrvavat | apratinisṛṣṭe pāpake dṛṣṭigate utkṣepaṇīyaṁ karma kurvanti | adharmakarma pūrvavat | apratikarmārhāyotkṣepaṇīyakarmārhāya tv apratikarmārhāyotkṣepaṇīyam eva karma <a class='ref fol' id='fol288r1' href='#fol288r1'>Folio 288r1</a><a class='ref gbm' id='gbm6.888' href='#gbm6.888'>GBM 6.888</a>kurvanti | dharmakarma pūrvavat | apratinisṛṣṭe pāpake dṛṣṭigate utkṣepaṇīykarmārhāya parivāsaṁ dadāti | adharmakarma pūrvavat | apratinisṛṣṭe pāpake dṛṣṭigate utkṣepaṇīykarmārhāya tv apratinisṛṣṭe pāpake dṛṣṭigate utkṣepaṇīyaṁ karmaiva kurvanti | dharmakarma pūrvavat | parivāsakarmārhāya mūlaparivāsaṁ dadāti | adharmakarma pūrvavat | parivāsakarmārhāya tv aparivāsam eva tu dadāti | adharmakarma pūrvavat | mūlaparivāsārhāya mūlaparivāsaṁ dadāti | adharmakarma pūrvavat | mūlaparivāsārhāya tu mūlaparivāsam eva dadāti | dharmakarma pūrvavat | aparyuṣitaparivāsāya mānāpyaṁ dadāti | adharmakarma pūrvavat | aparyuṣitaparivāsāya mānāpyaṁ dadāti | adharmakarma pūrvavat | paryuṣitaparivāsāya tu mānāpyaṁ dadāti | dharmakarma pūrvavat | acaritamānāpyam āvarhanti | adharmakarma pūrvavat | caritamānāpyam āvarhanti | dharmakarma pūrvavat | āvarhaṇārhāya saṁmukhavinayaṁ dadāti | pūrvavad yāvan mānāpyaṁ dadāti | adharmakarma pūrvavat | āvarhaṇārhāya tv āvarhaṇam eva kurvanti na saṁmukhavinayaṁ dadāti na yāvan mānāpyam | dharmakarma pūrvavat | evam eva navakena cakrapeyālaṁ vistareṇa boddhavyam |</p>
<p class='uddana'><a class='ref sc' id='sc24' href='#sc24'>SC 24</a>uddānam |<br>
vyagraḥ samagrā rohanti dharmādharmeṇa votkṣipet |<br>
osāraṇayā etāni karma vastusamudditam ||</p>
<p><a class='ref sc' id='sc25' href='#sc25'>SC 25</a><a class='ref msvii' id='msvii210' href='#msvii210'>MSV:3.2 210</a>vyagrakarma | samagrakarma | vyagrakarma katamat | yāvanto bhikṣavaḥ sīmāprāptāḥ kriyāprāptās te sarve samavahitāḥ saṁmukhībhūtāś chandārhebhyaś ca cchandenānītā bhavanti | samavahitāś ca bhikṣavaḥ saṁmukhībhūtāḥ prativahanti pratikrośanti | yeṣāṁ prativahatāṁ pratikrośatāṁ pratikrośo rohati | karmāṇi ca kurvanti | idam ucyate vyagrakarma | samagrakarma katamat | yāvanto bhikṣavaḥ sīmāprāptāḥ kriyāprāptās te sarve samavahitāḥ saṁmukhībhūtāś chandārhebhyaś ca cchandenānītā bhavanti | samavahitāś ca bhikṣavaḥ saṁmukhībhūtā na prativahanti na pratikrośanti | yeṣāṁ prativahatāṁ pratikrośatāṁ pratikrośo rohati | karmāṇi ca kurvanti | idam ucyate samagrakarma |</p>
<p><a class='ref sc' id='sc26' href='#sc26'>SC 26</a>āyuṣmān upālī buddhaṁ bhagavantaṁ pṛcchati | katīnāṁ bhadanta pratikrośo na rohati | daśānām upālin | alajjinaḥ sāntarasya bālasya mūḍhasyāvyaktasyākuśalasya bahiḥsīmāyāṁ sthitasya īryāpathe cyutasya vācā asaṁvṛtasya | katīnāṁ bhadanta pratikrośo rohati | caturṇām upālin | prakṛtisthitasya antaḥsīmāyāṁ sthitasya īryāpathād acyutasya vā vācā saṁyatasyeti | āyuṣmān upālī buddhaṁ bhagavantaṁ pṛcchati | kati bhadanta utkṣepaṇīyakarmāṇi | catvāry upālin | adharmeṇotkṣipanti vyagrā adharmeṇa samagrāḥ | dharmeṇa vyagrāḥ | <span class='supplied'>dharmeṇa samagrāḥ</span> | tatraikam utkṣepaṇakarma | yad idaṁ dharmeṇotkṣipanti samagrāḥ | kati bhadanta osāraṇakarmāṇi | catvāry <a class='ref msvii' id='msvii211' href='#msvii211'>MSV:3.2 211</a>upālin | adharmeṇosārayanti vyagrāḥ | adharmeṇa samagrāḥ | dharmeṇa vyagrāḥ | dharmeṇa samagrāḥ | tatraikam osāraṇakarma <a class='ref fol' id='fol288v1' href='#fol288v1'>Folio 288v1</a><a class='ref gbm' id='gbm6.889' href='#gbm6.889'>GBM 6.889</a>yad idaṁ dharmeṇa kurvanti samagrāḥ |</p>
<p class='endsection'><a class='ref sc' id='sc27' href='#sc27'>SC 27</a>karmavastu samāptam ||</p>
<footer>
<p><cite class='book' translate='no'>Karmavastu of the Vinayavastvagama of the Mulasarvastivadin</cite> (= Vastu 10 of the Vinayavastu)</p>
<p>Based on the edition by <span class='author'>N. Dutt</span>: Gilgit Manuscript, vol. III: Mūlasarvāstivādavinayavastu, part 2 (Srinagar 1942), pp. 199–211: Karmavastu (second edition: Delhi 1984).</p>
<p>GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]</p>
<p>MSV II = Gilgit Manuscript, ed. N. Dutt, vol. III, part 2, Srinagar 1942.</p>
<p>Taken from: <a href='http://gretil.sub.uni-goettingen.de/gretil/1_sanskr/4_rellit/buddh/vinv10_u.htm'>GRETIL</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
