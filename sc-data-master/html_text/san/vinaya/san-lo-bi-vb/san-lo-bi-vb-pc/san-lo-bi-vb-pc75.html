<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc75' lang='san'>
<header>
<ul>
<li class='division'>pācattika-dharma 75</li>
</ul>
<h1>daka-śāṭikā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth188' href='#roth188'>Roth 188</a>vaiśālyāṁ nidānaṁ | bhadrā dāni kāpileyī sarpiṇikāṁ nadīṁ snānāya gatā | cīvaran nikṣipitvā avatīrṇā snānāya | pañca licchavi-kumārāḥ <span class='corr' title='stā→tā'>tā</span> | ye pratibaddhacittāḥ nadī-tīre sthitāḥ | bhadrāye aṅga-yaṣṭiṁ paśyitu-kāmāḥ | sā dān āha dīrghāyuḥ gacchatha gacchatha yāvad aham uttarāmi | tā dān āhaṁsuḥ | nahi | āryāye vayam <span class='corr' title='aṣṭa→aṅga'>aṅga</span> | -yaṣṭiṁ paśyitu-kāmāḥ | sā dān āha | dirghāyuḥ kim anena pūti-kāyena nava-dvāreṇāśuci-pragharantena dṛṣṭena | prakramatha yāvad aham uttarāmi | te dān āhaṁsuḥ | nahi nahi | āryāye vayam aṅga-yaṣṭiṁ paśyitu-kāmāḥ | te dāni yadā <span class='supplied'>na</span> gacchanti cirañ ca bhavati | sā dāni andho bāla-jano ti kṛtvā ekaṁ hastam agrato kṛtvā aparaṁ pṛṣṭhataḥ kṛtvā uttīrṇā | te tāṁ vi-vasanāṁ dṛṣṭvā mūrcchitāḥ patitāḥ | uṣṇaṁ śoṇitam mukhād āgataṁ | kāla-gataṁ kāla-gatāḥ | etaṁ prakaraṇaṁ | peyālaṁ | yāvad bhikṣuṇīyo bhagavantam āhaṁsuḥ | paśya bhagavan katham iya pañca licchavikumārāḥ pratibaddha-cittāḥ bhadrāyāṁ mūrcchitāḥ patitāḥ | bhagavān āha | naitarhi yeva ete bhadrāyāṁ pratibaddha-cittāḥ mūrcchitāḥ patitāḥ | anyadāpy ete bhadrāyāṁ pratibaddha-cittāḥ anyadāpi bhagavan anyadāpi bhikṣuṇīyo |</p>
<p><a class='ref sc' id='sc2' href='#sc2'>SC 2</a> bhūta-pūrvaṁ bhikṣuṇīyo atītam adhvānaṁ yāvat triṁśa-bhavane | anyata <span class='supplied'>ra</span>smiṁ bhavane bharaṇī nāma apsarā upapannā | prāsādikā darśanīyā ati-r-ivānyāsām apsarāṇāṁ abhibhūya bhāsa <span class='supplied'>te</span> | ati-r-ivānyāsām apsarāṇāṁ abhibhūya bhāsate tapati virājate | tasyāḥ pañca devaputrāḥ pratibaddha-cittāḥ | śakraś ca nāma devānām indraḥ | mātalisaṁgrāhako | jayo | vijayo | khāṇu devaputro pañcamaḥ | te dān āhaṁsuḥ | na tāvad e<span class='corr' title='śā→ṣā'>ṣā</span> śakyā asmābhiḥ pañcadhā kartuṁ | eṣa gāthāṁ kurmaḥ | yo ’tra sarva-suṣṭhu adhyavasito bhaviṣyati sa grahīṣyatīti |</p>
<blockquote class='gatha'>
<p><a class='ref sc' id='sc3' href='#sc3'>SC 3</a> śakro devānām indro gāthāṁ bhāṣate |<br>
utthito vā niṣaṇṇo vā āsane na labhate sukhaṁ |<br>
śayito ca <span class='supplied'>sukhaṁ labhe</span> yadā kāmā jahanti mā || <a class='ref vns' id='vns1' href='#vns1'>Verse 1</a> ||</p>
<p><a class='ref sc' id='sc4' href='#sc4'>SC 4</a> mātali saṁgrāhako gāthāṁ bhāṣayati |<br>
sukhaṁ tvam asi devendra yaṁ supto labhase sukhaṁ |<br>
bheryā saṁgrāma-śīrṣe vā sadā kāmā hananti māṁ || <a class='ref vns' id='vns2' href='#vns2'>Verse 2</a> ||</p>
<p><a class='ref sc' id='sc5' href='#sc5'>SC 5</a> jayo deva-putro gāthāṁ bhaṣate |<br>
bheryās tu hanyamānāyā bhaved vīcī muhur muhuḥ |<br>
kāṣṭha-srotā upapannaṁ vā sadā kāmā hananti me || <a class='ref vns' id='vns3' href='#vns3'>Verse 3</a> ||</p>
<p><a class='ref sc' id='sc6' href='#sc6'>SC 6</a> vijayo devaputro gāthāṁ bhāṣate |<br>
kāṣṭhasya vuhyamānasya bhoti saṁgo <span class='supplied'>jātu</span> tahiṁ |<br>
pataṅgasyeva akṣīṇi nityam unmilitā mama || <a class='ref vns' id='vns4' href='#vns4'>Verse 4</a> ||</p>
<p><a class='ref sc' id='sc7' href='#sc7'>SC 7</a> khāṇu deva-putro gāthāṁ bhāṣate |<br>
sarve bhavanto sukhitā yeṣāṁ gāthā pratibhānti |<br>
ahaṁ khalu na jānāmi kiṁ jīvāmi marāmi vā || <a class='ref vns' id='vns5' href='#vns5'>Verse 5</a> ||</p>
<p><a class='ref sc' id='sc8' href='#sc8'>SC 8</a> te deva-putrā āhaṁsuḥ |<br>
tvaṁ suṣṭhu adhyavasito tathaiva <span class='supplied'>e</span>ṣā bharaṇī |<br>
<span class='supplied'>yuṣmākaṁ</span>bhavatu devī <span class='supplied'>yā</span> sarva-aṅga-śobhanā || <a class='ref vns' id='vns6' href='#vns6'>Verse 6</a> ||</p>
</blockquote>
<p><a class='ref sc' id='sc9' href='#sc9'>SC 9</a> bhagavān āha | syād vo bhikṣuṇiyo yuṣmākam evam asyād anyā sā bharaṇī nāma apsarā abhūṣi | naitad evaṁ draṣṭavyaṁ | eṣā sā bhadrā apsarā abhūṣi | anye te devaputrāḥ etad eva te pañca licchavi-kumārāḥ | tadāpy ete etāya pratibaddha-cittāḥ | etarhy apy ete etāya pratibaddha-cittāḥ | bhikṣuṇīyo āhaṁsuḥ | kasya bhagavan karmaṇo vipākena bhadrā prāsādikā darśanīyā mahā-kulīnā maheśākhyā mahābhogā kṣiprādhigamā ca | atha khalu bhagavān bhadrāṁ kāpileyīm āmantrayati | pratibhātu te bhadre bhikṣuṇīnām ātmopanāyi<span class='corr' title='kaṁ→kāṁ'>kāṁ</span> pūrve-nivāsa-pratisaṁyuktāṁ kathāṁ | atha khalu bhadrā aneka-vidhaṁ pūrve-nivāsam anusmarantī bhikṣuṇīyo āmantreti |</p>
<p><a class='ref sc' id='sc10' href='#sc10'>SC 10</a> bhūta-pūrvaṁ bhaginyaḥ atītam adhvānaṁ nagaraṁ vārāṇasī kāśī-janapado | tatra dāni strī abhūṣi daridrā | sā dāni anyatarāya śreṣṭhi-bhāryāya śabdāpitā keśān pra<span class='corr' title='śā→sā'>sā</span>dhanāya | sā tāye śreṣṭhi-bhāryāye keśān prasādhayati |</p>
<p><a class='ref sc' id='sc11' href='#sc11'>SC 11</a> buddhānāṁ bhagavatām anutpādāt pratyeka-buddhā utpadyante |</p>
<p><a class='ref sc' id='sc12' href='#sc12'>SC 12</a> atha śuṇṭhīka nāma pratyeka-buddho piṇḍa-pātāya caranto tasmin gṛhe piṇḍāya praviṣṭo | pratyeka-buddhas tūṣṇīm eva tiṣṭhati | na kocid ālāpiya deti | sā dāni strī tāṁ śreṣṭhi-bhāryāṁ āha | dehi etasya bhikṣāṁ | sā śreṣṭhi-bhāryā ūrdhvam avalokayitvā āha | kā imasyaivaṁ durvarṇasya alpeśākhyasya bhikṣān dāsyati | sā jalpati | na ete kāyaprāsādikā icchīyanti | citta-prāsādikā ete icchīyanti | sā dān āha | <span class='corr' title='me→no'>no</span> | tasya demi | sā dāni daridrā strī āha | ārya-dhīte dehi me yan mamādyabhaktaṁ tvayā dātavyam tam aham imasya dadāmi | tāya dāni ājñaptaṁ | yan tavādya-bhaktaṁ prāpuṇati taṁ gṛhītvā udake prakṣipāhi etasya vā dehīti | tāya taṁ bhaktaṁ pratiladbhaṁ | hastasyaivaṁ kṛtvā prasādena tasya pratyeka-buddhasya dattaṁ | sa pratyekabuddhas vata eva vaihāyase prakrāntaḥ | sā dāni dṛṣṭvā tuṣṭā udagrā ātta-manā gṛhaṁ praviṣṭā | śreṣṭhinā ca dṛṣṭo gṛhāto ṛṣī vaihāyasena prakrānto | tataḥ śreṣṭhi gṛhaṁ praviṣṭo pṛcchati | kocid iha ṛṣiḥ praviṣṭaḥ | āha | praviṣṭo | āha | kiñcit tasya dattaṁ | āha | nahi | imāya daridra-striyāya dattaṁ śreṣṭhī utkaṇṭhito īdṛśo dakṣiṇīyo mama gṛhaṁ praviṣṭo na ca saṁmānito | so dāni śreṣṭhī tāṁ striyam āha | dehi me etaṁ puṇyaṁ yaṁ tvayā adya sañcitaṁ | dadāmi te prabhūtaṁ hiraṇyaṁ suvarṇaṁ | sā dān āha |</p>
<blockquote class='gatha'>
<p><a class='ref sc' id='sc13' href='#sc13'>SC 13</a> kṣīyati sarvaṁ dhana-dhānyaṁ jātarūpaṁ <span class='supplied'>rajataṁ ca</span> |<br>
na kṣīyante puṇye-phalaṁ dattaṁ munīnāṁ sarvathā || || <a class='ref vns' id='vns7' href='#vns7'>Verse 7</a> ||</p>
<p><a class='ref sc' id='sc14' href='#sc14'>SC 14</a> yad aham evaṁ daridrā para vaktavyā anyathā |<br>
etādṛśānām adarśanāt asaṁvibhāgāc ca bhogānāṁ || || <a class='ref vns' id='vns8' href='#vns8'>Verse 8</a> |</p>
<p><a class='ref sc' id='sc15' href='#sc15'>SC 15</a> durvarṇatāya mucye haṁ avaikalyatā ca bhogehi |<br>
mā para-datta-jīvinī āvaśā para-kulehi || || <a class='ref vns' id='vns9' href='#vns9'>Verse 9</a> ||</p>
<p><a class='ref sc' id='sc16' href='#sc16'>SC 16</a> evaṁ caṁkrameyaṁ na bhe yathā caṁkramase vīra |<br>
evaṁ sīyā vīta-rāgā bhava-bandhana-vimuktā || || <a class='ref vns' id='vns10' href='#vns10'>Verse 10</a> ||</p>
<p><a class='ref sc' id='sc17' href='#sc17'>SC 17</a> pāratrikaṁ sunihitaṁ avaikalyatā hṛṣṭā |<br>
bhavāmi muditā <span class='supplied'>---</span> dattvā ṛṣisya āhāraṁ || || <a class='ref vns' id='vns11' href='#vns11'>Verse 11</a> ||</p>
<p><a class='ref sc' id='sc18' href='#sc18'>SC 18</a> ito cyavitvā upapadyi<span class='corr' title='ṣyāmi→ṣyaṁ'>ṣyaṁ</span> nandane ramye<br>
tatra pravicāriṣyaṁ deva-gaṇa-samākule | ||<br>
bhaktaṁ samaye dānaṁ dattaṁ mayā<br>
suvihitasya duḥkha-prahāṇāya || <a class='ref vns' id='vns12' href='#vns12'>Verse 12</a> ||</p>
</blockquote>
<p><a class='ref sc' id='sc19' href='#sc19'>SC 19</a> atha śreṣṭhinā sā bhāryā avasāditā | sā daridrā strī bhaṭṭārikā sthāpitā |</p>
<p><a class='ref sc' id='sc20' href='#sc20'>SC 20</a> syād vo bhaginyaḥ anyā sā daridrā strī naitad evaṁ draṣṭavyaṁ | aham eva sā daridrā strī | yaṁ so mayā pratyeka-buddho piṇḍapātena pratimānito prasanna-cittāya tasya karmaṇo vipākenāhaṁ prāsādikā | peyālaṁ | api tu bhaginyaḥ naitad evaṁ mayā kuśala-mūlam avaropitaṁ yenāhaṁ prāsādikā darśanīyā | kṣiprādhigamā <span class='corr' title='ya→ca'>ca</span> | | anyadā pi mayā kuśala-mūlaṁ avaropitaṁ |</p>
<p><a class='ref sc' id='sc21' href='#sc21'>SC 21</a> <a class='ref roth' id='roth189' href='#roth189'>Roth 189</a>bhūta-pūrvaṁ bhaginyo ’tīte ’dhvani vārāṇasīyaṁ nagare kāyaci striyāya loha-cakraṁ paṭalake kṛtvā puṣpehi okiritvā kāśikena vastreṇa praticchādeyitvā bhagavato kāśyapasya dattaṁ | dattvā ca praṇidhānam akārṣīt | rathasya cakraṁ sa-nābhi-nemikaṁ vastrottamena prati-cchādayitvā ye muni-vara-sākṣi-kṛtā hi dharmā aham api taṁ sākṣikaromi dharmaṁ | sā dāni kenacit kāryeṇa aparādhinī svāminā avasāditā | sā dāni utkaṇṭhitā | āha | dhig astu strībhāvaḥ | paribhūto mātṛgrāmaḥ | gacchāmi udbandhiṣyaṁ | sā rajjum ādāya nirgatā | tatra ca nātidūre bhagavato kāśyapasya stūpaṁ dṛṣṭvā prasāda-jātā | alaṁkāra-vibhūṣitā kāśika-vastra-prāvṛtā candānuliptagātrā sā cintayati | ahaṁ mariṣyaṁ | bhagavato kāśyapasya stūpe pūjāṁ kariṣyaṁ | sā pra <span class='supplied'>sa</span>nna-cittā tāni alaṁkārāṇi muñcitvā stūpe avakiritvā kāśikena vastreṇācchādayitvā candanenānulimpitvā praṇidhānaṁ akārṣīt | an-āgate ’dhvani evam-vidhaṁ śāstāram ārāgīyeyaṁ | sa ca me dharman deśeya tasyāhaṁ dharman deśitam ājāneyan ti | sā tahim udbandhitvā kāla-gatā | tāvattriṁśa-bhavane upapannā | apsara-sahasra-parivṛtā sā tahiṁ yāvad-āyuḥ sthitvā tataś cyavitvā manuṣyeṣūpapannāḥ | vaiśalīyaṁ kāpilasya gotrasya brāhmaṇa-kule upapannā | tāye dāni jñātikehi bhadreti nāma kṛtaṁ | an-arthikā kāma-guṇehi pañcahi yā niṣ-kramitvā pravrajitā sarvāsrava-kṣayam akārṣīt | kāśikāni vastrāṇi pratyagraṁ cānulepanaṁ bhagavato kāśyapasya yā prasannābhiropayet | sā kāpileyī bhagavato pādāṁ vandati śāstuno | yāvad bhagavān āha | tena hi daka-śāṭikā nāma kartavyā | bhikṣuṇīyo āhaṁsuḥ | paśya bhagavan katham iyaṁ bhadrā sthavira-mahā-kāśyapena sārdhaṁ pravrajitā | bhagavān āha | na etarhi <span class='corr' title='me→ye'>ye</span> | va ete ubhaye pravrajitā | anyadāpy ete ubhaye pravrajitāḥ | anyadāpi bhagavan anyadāpi bhikṣuṇīyo |</p>
<p><a class='ref sc' id='sc22' href='#sc22'>SC 22</a> bhūta-pūrvaṁ bhikṣuṇīyo atītam adhvānaṁ catvāro rāja-ṛṣayaḥ kumbhakāra-kule vāsam upagatāḥ |</p>
<blockquote class='gatha'>
<p><a class='ref sc' id='sc23' href='#sc23'>SC 23</a> khāṇuvarṇaḥ kaliṅgānāṁ gandhārānāñ ca bhārgavo |<br>
nimī rājā videhānāṁ ugrasenaś ca kṣatriyaḥ || <a class='ref vns' id='vns13' href='#vns13'>Verse 13</a> ||</p>
</blockquote>
<p><a class='ref sc' id='sc24' href='#sc24'>SC 24</a> ete catvāro rāja-ṛṣayaḥ ugra-tejā mahā-balā kumbhakāra-kule vāsa eka-rātram upāgamat | kumbha-kāram upasamkramya tān eva paripṛcchati | kiṁ dṛṣṭvā śrutvā vā pravrajyām ārocatha |</p>
<blockquote class='gatha'>
<p><a class='ref sc' id='sc25' href='#sc25'>SC 25</a> khāṇuvarṇaḥ <span class='supplied'>mahārājā</span> kaliṅgānāṁ nara-ṛṣabhaḥ |<br>
pṛcchito kumbhakāreṇa idam vacanam abravīt || <a class='ref vns' id='vns14' href='#vns14'>Verse 14</a> ||</p>
<p><a class='ref sc' id='sc26' href='#sc26'>SC 26</a> śaṁkhāṁ suvarṇottara-niṣṭhitān nāri |<br>
pinandhana pinandhati<br>
śabda dvitīyā tu samāgatā yato ramāgatā yato<br>
saṁsarga-doṣaṁ dṛṣṭvā śrutvā ca<br>
bhikṣu-caryāñ carāmi || <a class='ref vns' id='vns15' href='#vns15'>Verse 15</a> ||</p>
<p><a class='ref sc' id='sc27' href='#sc27'>SC 27</a> bhārgavo pi mahārājā gandhārāṇāṁ nararṣabhaḥ |<br>
pṛcchito kumbhakāreṇa idam vacanam abravīt || <a class='ref vns' id='vns16' href='#vns16'>Verse 16</a> ||</p>
<p><a class='ref sc' id='sc28' href='#sc28'>SC 28</a> dvijā tu kuṇapasya kāraṇā |<br>
ekasyāsti bahukā patanti |<br>
āhāra-hetoḥ paridhāvanti |<br>
tāṁ dṛṣṭvā bhikṣu-caryāñ carāmi || <a class='ref vns' id='vns17' href='#vns17'>Verse 17</a> ||</p>
<p><a class='ref sc' id='sc29' href='#sc29'>SC 29</a> nimī api mahārājā vaideho mithilādhipaḥ |<br>
pṛcchito kumbhakāreṇa idam vacanam abravīt || <a class='ref vns' id='vns18' href='#vns18'>Verse 18</a> ||</p>
<p><a class='ref sc' id='sc30' href='#sc30'>SC 30</a> ah adṛśī megha-samāna-varṇāṁ |<br>
telāpakāṁśa-cchuritān samānān |<br>
tām e <span class='supplied'>va phala-hetor</span> vibhagna-gatāṁ<br>
dṛṣṭvā saṁvigno bhikṣu-caryāñ carāmi || <a class='ref vns' id='vns19' href='#vns19'>Verse 19</a> ||</p>
<p><a class='ref sc' id='sc31' href='#sc31'>SC 31</a> ugraseno pi mahārājā kṣatriyāṇāṁ nararṣabho |<br>
pṛcchito kumbhakāreṇa idam vacanam abravīt || <a class='ref vns' id='vns20' href='#vns20'>Verse 20</a> ||</p>
<p><a class='ref sc' id='sc32' href='#sc32'>SC 32</a> rṣabhas tādṛśāya śobhāya madhye |<br>
calat-kakuda-varṇena vapuṣā upeto |<br>
tam adṛśāsi kāma-hetor vibhagna- |<br>
bhagnaṁ taṁ dṛṣṭvā bhikṣu-caryām carāmi || <a class='ref vns' id='vns21' href='#vns21'>Verse 21</a> ||</p>
<p><a class='ref sc' id='sc33' href='#sc33'>SC 33</a> sarve ime deva-samā samāgatāḥ |<br>
agnir yathā prajvalito niśāya |<br>
ahaṁ <span class='supplied'>api</span> pravrajiṣyaṁ <span class='gap'>.....</span> |<br>
apahāya kāmāni manoramāṇi || <a class='ref vns' id='vns22' href='#vns22'>Verse 22</a> ||</p>
<p><a class='ref sc' id='sc34' href='#sc34'>SC 34</a> kumbhakāra-bhāryā kathayati |<br>
ayam eva kālo nahi anyad asti |<br>
anuśāsako nāsti ito bahirdhā |<br>
ahaṁ api pravrajiṣyaṁ |<br>
putrakā mahyaṁ kahiṁ gamiṣyanti || <a class='ref vns' id='vns23' href='#vns23'>Verse 23</a> ||</p>
<p><a class='ref sc' id='sc35' href='#sc35'>SC 35</a> āmaṁ pakvan na jānanti atha loṇam aloṇakaṁ |<br>
śakunīva muktā puruṣasya hastāt |<br>
ajāta-pakṣā bālā putrakā ajānakāḥ || <a class='ref vns' id='vns24' href='#vns24'>Verse 24</a> ||</p>
<p><a class='ref sc' id='sc36' href='#sc36'>SC 36</a> pravrajitam anupravrajāmi<br>
carantam anucarāmy ahaṁ || <a class='ref vns' id='vns25' href='#vns25'>Verse 25</a> ||</p>
<p><a class='ref sc' id='sc37' href='#sc37'>SC 37</a> nimī rājā bodhisattvaḥ kaliṅga pi śārisutaḥ |<br>
ugrasenaś ca maudgalyo ānando āsi bhārgavo |<br>
kumbhakāraḥ kāśyapo āsi bhadrā sā kumbhakārikā || <a class='ref vns' id='vns26' href='#vns26'>Verse 26</a> ||</p>
<p><a class='ref sc' id='sc38' href='#sc38'>SC 38</a> tadāpy ete ubhaye pravrajitāḥ |<br>
etarhy apy ete ubhaya pravrajitāḥ || <a class='ref vns' id='vns27' href='#vns27'>Verse 27</a> ||</p>
</blockquote>
<p><a class='ref sc' id='sc39' href='#sc39'>SC 39</a> bhagavatā dāni bhikṣuṇīnām udaka-śāṭikā anujñātā | bhikṣuṇīyo dāni tathāgatān pa<span class='corr' title='ṭaṁ→ṭān'>ṭān</span> daka-śāṭikāṁ kurvanti | bhagavān āha | tena hi na kṣamati yathāgataṁ paṭaṁ daka-śāṭikāṁ kartuṁ | yāvac chikṣāpadaṁ prajñaptaṁ |</p>
<h2>Ruling</h2>
<p class='rule'><a class='ref sc' id='sc40' href='#sc40'>SC 40</a> dake-śāṭikāṁ bhikṣuṇīya kārāpayantīya <span class='corr' title='pra→prā'>prā</span> | māṇikā kārāpayitavyā | tatredaṁ pramāṇan | dīrghaśo catvāri vitastiyo | sugata-vitastinā | tiryag dve tad uttariṁ kārāpaye cchedana-pācattikaṁ |</p>
<h2>Definitions</h2>
<ul>
<li><span class='term' id='def-1'>daka-śāṭikā</span> ti <span class='gloss'>daka-śāṭikā</span> ti <span class='gloss'>yā sā bhagavatā anujñātā |</span></li>
<li><span class='term' id='def-2'>kārāpayantīye</span> ti <span class='gloss'>kārāpayantīye</span> ti <span class='gloss'>svayaṁ kuryāt pareṇa vā kārāpaye |</span></li>
<li><span class='term' id='def-3'>prāmāṇikan</span> ti <span class='gloss'>prāmāṇikan</span> ti <span class='gloss'>tatredaṁ pramāṇaṁ catvāri vitastiyo |</span></li>
<li><span class='term' id='def-4'>sugata-vitastinā</span> ti <span class='gloss'>sugata-vitastinā</span> ti <span class='gloss'>sugato nāma tathāgato ’rhan samyaksambuddho tasya yo vitasti so dvy-ardho mañcaka-pādo</span></li>
</ul>
<p>tiryag dve tad uttariṁ kārāpaye pācattikaṁ |</p>
<h2>Permutations</h2>
<p><a class='ref sc' id='sc41' href='#sc41'>SC 41</a> atha dāni ekānte nikuñje pradeśe snāyanti vinā daka-śāṭikāya an-āpattiḥ | bhikṣur api vinā daka-śāṭikāya snāyati vinayātikramam āsādayati | atha nikuñja-pradeśe snāyati vinā daka-śāṭikāya an-āpattiḥ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc42' href='#sc42'>SC 42</a> daka-śāṭikāṁ bhikṣuṇīya kārāpayantīya prāmāṇikā kārāpayitavyā | tatredaṁ pramāṇaṁ | dīrghaśo catvāri vitastiyo | sugata-vitastinā | tiryag dve | tad uttarim kārāpaye cchedana-pācattikaṁ ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
