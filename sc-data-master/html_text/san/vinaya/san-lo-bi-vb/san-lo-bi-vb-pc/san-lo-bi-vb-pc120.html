<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc120' lang='san'>
<header>
<ul>
<li class='division'>pācattika-dharma 120</li>
</ul>
<h1>raho</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth234' href='#roth234'>Roth 234</a>bhagavān vaiśālīyam viharati | sujātā nāma bhikṣuṇī āyuṣmato udāyiṣya purāṇa-dvitīyā | tāya dāni tasya dū<span class='corr' title='to→te'>te</span>na preṣito | ehi tvaṁ mama oheyyaka-vāro bhaviṣyati | sahitakā āsiṣyāmaḥ | yadā tāyo bhikṣuṇīyo gocaraṁ praviṣṭāḥ tadāyuṣmān udāyī kālasyaiva nivāsayitvā prāvaritvā pātra-cīvaram ādāya tahiṁ praviṣṭo | te dāni vihārasya paścāt vastuke ambarīyakeṇa niṣaṇṇā rakta-cittā karmaṇyenāṅgajātena anyamanyasya aṅgajātāni nidhyāyattā āsanti | aparā dāni bhikṣuṇī mahallikā uccārakarmāya vā prasrāva-karmāya vā paścād vastukaṁ gatā | tāya dṛṣṭo | sā dāni vrīḍitā pratyosakkitā | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | peyālaṁ | yāvad āma bhagavan | bhagavān āha | duṣkṛtan te sujātike yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī bhikṣuṇā sārdhaṁ ekā ekena raho niṣadyāṁ kalpayet pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>ekā ekene</span> ti <span class='gloss'>ekā ekene</span> ti <span class='gloss'>sā ca bhavati anyo ca tatra bhoti | supto matto un-mattotkṣipta-citto vedanā-bhinno uttāna-śayyāko a-mānuṣo tiryagyonigato | evam apy eṣā ekā ekena |</span></li>
<li><span class='term' id='def-3'>raho</span> ti <span class='gloss'>raho</span> ti <span class='gloss'>mitho |</span></li>
<li><span class='term' id='def-4'>niṣadyāṁ kalpayati</span> <span class='gloss'>niṣadyāṁ kalpayati</span> <span class='gloss'>sahitakā āseyuḥ |</span></li>
</ul>
<p>pācattikaṁ | peyālaṁ | yāvat prajñaptiḥ |</p>
<h2>Permutations</h2>
<p><a class='ref sc' id='sc3' href='#sc3'>SC 3</a> sā eṣā bhikṣuṇī bhikṣuṇā sārdhaṁ sakṛn nisaṇṇā divasam pi niṣīdati ekaṁ pācattikam āsādayati | atha dāni puno puno ucchati ca niṣīdati ca tattikā pācattikam āsādayati | atha dāni dve janā bhavanti eko vihāraṁ praviśati kasyacid arthāya bhikṣuṇīya śīghram utthihitavyaṁ | nāpi dāni sahasrām ājāneya māṁ eṣā viheṭhayitu-kāmā ti | atha khu pratisaṁveditavyaṁ | utthāsyāmy ahaṁ | āha | kasyārthāya | vaktavyaṁ | ekāye ekena sthātuṁ | so eṣo ūna-sapta-varṣo cellako bhavati | so āsādanāya na mocanāya kettāvatā antareṇāpattir bhavati | yenāntareṇānabhisaṁskṛtā bhikṣā dīyate | atha dāni ākīrṇa-jana-manuṣyo bhikṣuṇī upāśrayo bhavati niṣkramanti ca praviśanti ca sthapati-vardhaki-citra-karāḥ kiñcāpi tehi kalpiya-kārehi āsati an-āpattiḥ | atha dāni rathyāmukhaṁ dvāraṁ bhavati a-vīciḥ striyo ca puruṣā ca gacchanti a-kiñcāpi tehi kalpiya-kārehi āsati an-āpattiḥ | atha dāni antarāvīciḥ chinnā bhavati pācattikaṁ | kalpiya-kāro pravalāyati acchaṭikāya bodhayitavyo | atha dāni dve bhūmake kalpiya-kāro tiṣṭhati trayāṇām anyatamānyataraṁ paśyaty an-āpattiḥ | tatra vāyo vā vemāntareṇa trayāṇām anyatamānyataraṁ paśyaty an-āpattiḥ | asti darśanopavicāro na śramaṇopavicāro | asti śramaṇopavicāro na darśanopivicāro | asti darśanopavicāro ca śramaṇopavicāro ca | asti naiva darśanopavicāro na śramaṇopa-vicāraḥ | kin ti dāni asti darśanopavicāro na śramaṇopavicāraḥ | prākṛtena cakṣuṣā paśyati bhikṣur eṣo āsati bhikṣuṇī veti no tu prākṛtena śrotreṇa tayor āyaṁ śṛṇoti | evaṁ catuṣko yojayitavyaḥ | yāvad eṣā āpattiḥ | grāme vāraṇye vā rātrau vā divā vā channe vā abhyavakaśe vā ekasya na mahājane santike na dūre | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc4' href='#sc4'>SC 4</a> yā puna bhikṣuṇī bhikṣuṇā sārdhaṁ ekā ekena raho niṣadyāṁ kalpayet pācattikaṁ || <span class='counter'>0</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
