<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc81' lang='san'>
<header>
<ul>
<li class='division'>pācattika-dharma 81</li>
</ul>
<h1>deti</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth195' href='#roth195'>Roth 195</a>bhagavān śrāvastīyaṁ viharati | rāṣṭrapālāya bhikṣuṇīya bhaginī kāla-gatā | sā dāni tāsāṁ bhāgineyakānāṁ nānā-prakāraṁ khajjaṁ bhojjaṁ bhakṣayitvā deti | jano dāni ojjhāyati | paśyatha bhaṇe śramaṇikā śraddhā-deyaṁ gṛhiṇān dadāti | etam prakaraṇaṁ bhikṣuṇīyo mahāprajāpatīye gautamīye ārocayeṁsuḥ | yāvac chabdāpayatha rāṣtrapālāṁ | sā dāni śabdāpitā | tad eva sarvaṁ bhagavān vistareṇa pṛcchati | āha | ām bhagavan | bhagavān āha | tena hi na kṣamati āgārikasya svahastaṁ khādanīyaṁ bhojanīyaṁ dātuṁ |</p>
<p><a class='ref sc' id='sc2' href='#sc2'>SC 2</a> eṣā evārthotpattiḥ | gartodaro ca gartodara-pitā ca gartodaramātā ca agārasyānagāriyaṁ pravrajitā | gartodara-pitā gartodaramātā ca śākyehi pravrajitāḥ | gartodara tīrthikehi pravrajitaḥ | yāvat sa gartodara-mātuḥ sakāśam upasaṁkrānto tāya gartodara-mātāya tasya nānā-prakārasya khajjakasya pūraṁ pātraṁ dinnaṁ | so dāni taṁ gṛhya pānāgāraṁ gatvā ātmanā ca khādati pārāṁś ca chandeti | te dān āhaṁsuḥ | kahiṁ tvayā imaṁ labdhaṁ | so dān āha | mā śabdaṁ | śākiyāyinānāṁ śramaṇīyo dakṣiṇīyāyo | tāsāṁ pi vayaṁ dakṣiṇīyāyo | tāsāṁ pi vayaṁ dakṣiṇīyāḥ | jano dāni ojjhāyati | bhikṣuṇīhi śrutaṁ | etaṁ prakaraṇaṁ | peyālaṁ | yāvad bhagavān āha | duṣkṛtan te gartodara-māte | tena hi na kṣamati āgārikasya vā parivrājakasya vā khādanīyam vā bhojanīyam vā dātuṁ | atha khalu bhagavān | peyālaṁ | yāvat |</p>
<h2>Ruling</h2>
<p class='rule'><a class='ref sc' id='sc3' href='#sc3'>SC 3</a> yā puna bhikṣuṇī āgārikasya vā parivrājakasya vā sva-hastaṁ khādanīyam vā bhojanīyam vā dadyāt pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>āgārikasye</span> ti <span class='gloss'>āgārikasye</span> ti <span class='gloss'>gṛhiṇaḥ |</span></li>
<li><span class='term' id='def-3'>parivrājakasye</span> ti <span class='gloss'>parivrājakasye</span> ti <span class='gloss'>gautama-jaṭilaka-paryantasya |</span></li>
<li><span class='term' id='def-4'>sva-hastan</span> ti <span class='gloss'>sva-hastan</span> ti <span class='gloss'>hastena hastaṁ |</span></li>
<li><span class='term' id='def-5'>bhājanena</span> vā <span class='gloss'>bhājanena</span> vā <span class='gloss'>bhājanaṁ |</span></li>
<li><span class='term' id='def-6'>khādanīyan</span> ti <span class='gloss'>khādanīyan</span> ti <span class='gloss'>yaṁ khādanīyaṁ |</span></li>
<li><span class='term' id='def-7'>bhojanīyan</span> ti <span class='gloss'>bhojanīyan</span> ti <span class='gloss'>yaṁ bhojanīyaṁ |</span></li>
</ul>
<p>dadyāt pācattikaṁ |</p>
<h2>Permutations</h2>
<p><a class='ref sc' id='sc4' href='#sc4'>SC 4</a> eṣa dāni bhikṣuṇīya kocid āgacchati | sālohito vā bhrātā vā | yadi tāvad asya kiñcid dātuṁ bhavati na kṣamati sva-hastaṁ dātuṁ | kalpiya-kāri <span class='supplied'>kā</span>ya dātavyaṁ | atha dāni kalpiya-kārī na bhavati vaktavyaṁ | ato svayaṁ gṛhṇīya khādatha | atha dāni paśyati | rasa-gṛddhī ya eṣo sarvaṁ khādatīti | yattakaṁ parityaktaṁ tattakaṁ pratigrāhayitvā śeṣaṁ | vaktavyo | gopehīti | tato bhūmīyan nikṣipiya vaktavyo | gṛhṇīya khādatha | atha dāni pravrajitako āgacchati na kṣamati sva-hastaṁ khādanīyam vā bhojanīyam vā dātuṁ | kalpiya-kārīya dātavyaṁ | atha dāni kalpiya-kārī na bhavati ato yeva gṛhṇīya khādāhīti | atha dān āha | sālohite kim asmākaṁ caṇḍālehi viya pravartasi | vaktavyaṁ | tathā yūyaṁ durākhyāte pravacane pravrajitāḥ | atha dāni grāmāntaraṁ gacchati labhyan tena kalpiya-kṛtyaṁ kārāpayituṁ | ato ātmā ca khādatha asmākañ ca pratigrāhatha | atha dāni jānāti | rasa-gṛdhrā iti śeṣaṁ pūrva-vat | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī āgārikasya vā parivrājakasya vā sva-hastaṁ khādanīyam vā bhojanīyam vā dadyāt pācattikaṁ ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
