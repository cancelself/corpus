<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc116' lang='san'>
<header>
<ul>
<li class='division'>pācattika-dharma 116</li>
</ul>
<h1>praviśati</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth230' href='#roth230'>Roth 230</a>bhagavān śrāvastīyam viharati | so dāni gartodara-pitā sva-vihāre snāpayati | gartodara-mātā a-pratisamviditā vihāraṁ gacchati | praviśitvā pṛṣṭhim asya mardati | tenāvalokitā | so dān āha | aye hi strī ti | sā dān āha | a-pāpā gartodara-pitā | kas tāvad atra doṣo ’yaṁ dāni ahaṁ anyadāpi anyadāpi snāpayāmi | so dān āha | anyadāham gṛhī āsi idānīṁ pravrajito | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | yāvac chabdāpayatha gartodara-mātāṁ | sā dāni śabdāpitā tad eva sarvaṁ | bhagavān vistareṇa pṛcchati | yāvad āma bhagavan | bhagavān āha | anyadāpi snāpayāmi | so dān āha | duṣkṛtan te gartodara-māte yāvad evan nāma tvaṁ jānantī pūrve a-pratisamviditā an-āhūtā upasamkramasi | tena hi na kṣamati yāvad bhagavān āha |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī jānantī sa-bhikṣukaṁ saṁghārāmaṁ pūrve a-pratisamviditā an-āhūtā upasamkrameya pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>sa-bhikṣukan</span> ti <span class='gloss'>sa-bhikṣukan</span> ti <span class='gloss'>antamasato yahiṁ eka-bhikṣur api bhavati |</span></li>
<li><span class='term' id='def-3'>saṁghā<span class='corr' title='nā→rā'>rā</span>man</span> ti <span class='gloss'>saṁghā<span class='corr' title='nā→rā'>rā</span>man</span> ti <span class='gloss'>āraṇyakam vā grām’-antikam vā |</span></li>
<li><span class='term' id='def-4'>pūrve a-pratisamviditā</span> ti <span class='gloss'>pūrve a-pratisamviditā</span> ti <span class='gloss'>a-niveditā |</span></li>
<li><span class='term' id='def-5'>an-āhūtā</span> ti <span class='gloss'>an-āhūtā</span> ti <span class='gloss'>a-śabdāpitā |</span></li>
<li><span class='term' id='def-6'>upasamkrameyā</span> ti <span class='gloss'>upasamkrameyā</span> ti <span class='gloss'>pra<span class='corr' title='ti→vi'>vi</span>śeya |</span></li>
</ul>
<p><a class='ref sc' id='sc3' href='#sc3'>SC 3</a> yathā gartodara-mātā bhikṣuṇī | pācattikaṁ peyālaṁ yāvat prajñaptiḥ |</p>
<h2>Permutations</h2>
<p><a class='ref sc' id='sc4' href='#sc4'>SC 4</a> etā dāni yo bhikṣuṇīyo pariveṇaṁ gacchanti dvāra-koṣṭhake sthitvā nivedayitavyaṁ | vandāmy ārya praviśāmaḥ | tenāpi dāni bhikṣuṇā bhikṣavo jānāpayitavyā mā dāni <span class='corr' title='bi→bhi'>bhi</span> | kṣū viprakaṭā bhaveṁsū ti | yadi viprakaṭā bhonti mṛttikā-karmeṇa vā iṣṭakā-karmeṇa vā | <span class='supplied'>a</span>paliguddhā bhavanti vaktavyaṁ | āgametha tāvad bhaginīyo | tena te bhikṣū upasaṁkrāmitvā vaktavyāḥ | āyuṣmanto nivāsetha prāvaratha bhikṣuṇīyo praviśanti | na ca akuśalena aprakṛtijñena vaktavyaṁ | sahasā mā praviśatheti | atha khalu vaktavyaṁ | viprakaṭā bhikṣavo mā praviśatha | atha dāni apratisaṁviditā praviśanti pācattikaṁ | ekaṁ pādaṁ praveśayati vinayātikramam āsādayati | dvitīya-pādaṁ praveśayati pācattikaṁ | tata eva pratyośakkati vinayātikramam āsādayati | bhikṣur api apratisaṁvidito bhikṣunī-upāśrayaṁ praviśati vinayātikramam āsādayati | atha khu dvāra-koṣṭhake sthitvā acchaṭikā kartavyā | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī jānantī sabhikṣukaṁ saṁghārāmaṁ pūrve apratisaṁviditā an-āhūtā upasaṁkrameya pācattikaṁ || <span class='counter'>tṛ</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
