<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc91' lang='san'>
<header>
<ul>
<li class='division'>pācattika-dharma 91</li>
</ul>
<h1>sammukhaṁ</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth205' href='#roth205'>Roth 205</a>bhagavān śrāvastīyam viharati | gartodaro ca gartodaramātā ca gartodara-pitā ca āgārasyānagāriyaṁ pravrajitāh | pe | yāvat so mahallako bhuñjāti | sā gartodara-mātā pariviṣati | so dāni tāye kānicit pūrva-caritāni jalpati strī-utsada-dauṣṭhulyāni yāni tasyā amana-āpāni | sā dān āha | caṇḍāyuḥ | akhalla-mahallaḥ | avyakta-akuśala-aprakrtijña | adyāpi tvam ajalpitavyāni jalpasi | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | peyālaṁ | yāvad āma bhagavan | bhagavān āha | duṣkṛtaṁ te gartodara-māte | peyālaṁ | tena hi na kṣamati bhikṣuṁ sammukham ākrośituṁ paribhāṣituṁ | atha bhagavān yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī bhikṣuṇī-bhikṣuṁ sammukham ākrośayed roṣayed paribhāṣayet pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>sammukhan</span> ti <span class='gloss'>sammukhan</span> ti <span class='gloss'>cātur-akṣaṁ |</span></li>
<li><span class='term' id='def-3'>ākrośayed</span> iti <span class='gloss'>ākrośayed</span> iti <span class='gloss'>a-kāra-śa-kāra-e-kāraiḥ roṣayet paribhāṣayet caṇḍālu | akhalla-mahalla-akuśala-aprakṛtijña ti</span></li>
</ul>
<p>pācattikaṁ yāvat prajñaptiḥ |</p>
<h2>Permutations</h2>
<p><a class='ref sc' id='sc3' href='#sc3'>SC 3</a> na kṣamati bhikṣuṇīye bhikṣuṇīya bhikṣuṁ sammukham ākrośituṁ roṣituṁ paribhāṣitum | ākrośati roṣati paribhāṣati pācattikaṁ | atha bhikṣuṇyā pitā vā bhrātā jñātiko vā pravrajitako bhavati | so ca bhavati uddhato unnaḍo asamāhito labhyā dāni so vaktuṁ | na dāni kṣamati dharṣiya vaktuṁ | atha khalu prajñayā samjñāpayitavyo | yadi tāvat taruṇako bhavati vaktavyo | sālohita idānīṁ tvaṁ na śikṣasi kadā tvaṁ śikṣiṣyasi | yadā jīrṇo vṛddho bhaviṣya<span class='corr' title='ti→si'>si</span> | atha dāni mahallako bhavati vaktavyo | idānīṁ tvaṁ na śikṣasi kadā śikṣiṣyasi yadā maṇḍala-dvāram anuprāpto bhaviṣyasi | bhikṣuṇāpi bhikṣuṇīyo na kṣamati sammukham ākrośituṁ muṇḍa-strī veśya-strī ti | pe | sā eṣā bhikṣuṇī bhikṣuṁ samukham ākrośati pācattikaṁ || <span class='counter'>1</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
