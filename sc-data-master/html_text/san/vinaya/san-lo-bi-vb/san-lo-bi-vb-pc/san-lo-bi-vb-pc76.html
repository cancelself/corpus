<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc76' lang='san'>
<header>
<ul>
<li class='division'>pācattika-dharma 76</li>
</ul>
<h1>kaṭhina</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth190' href='#roth190'>Roth 190</a>bhagavān śrāvastīyam viharati | sthūlanandā nāma bhikṣuṇī bhikṣuṇī-saṁghena adhyeṣṭā | śakyasi ārye saṁghasya kṛtena paṭān yācituṁ | sā dān āha | śakyaṁ | sā dāni durbala-kuleṣu gatvā āha | mahā-puṇyo śakyasi saṁghasya paṭaṁ dātuṁ | āhaṁsuḥ | ārye ājñāsyāmaḥ punar apy āgamiṣyasi | sā punaḥ punar āgacchati | āhaṁsuḥ | jñāsyāmaḥ jñāsyāma iti | sā dāni jalpati | yadi yūyaṁ dātukāmā dadatha | ayaṁ saṁghasya cīvara-kālo ati-kramati | kiṁ jñāsyāma iti vadatha | tehi dāni na dattaṁ | cīvara-kālo ’tikrānto | etaṁ prakaraṇaṁ bhikṣuṇīyo mahā-prajāpatīye gautamīye ārocayeṁsuḥ yāvad bhagavān āha |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī durbalāya cīvara-pratyāśāya saṁghasya kaṭhināstāraṁ vyati-nāmayet pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>dur-balāye</span> ti <span class='gloss'>dur-balāye</span> ti <span class='gloss'>a-prati-balāya |</span></li>
<li><span class='term' id='def-3'>cīvara-pratyāśāye</span> ti <span class='gloss'>cīvara-pratyāśāye</span> ti <span class='gloss'>cīvaraṁ nāma kālaṁ yāvat kṣaumunikā |</span></li>
</ul>
<p>saṁghasya kaṭhināstārikaṁ |</p>
<ul>
<li><span class='term' id='def-4'>vyatināmayed</span> iti <span class='gloss'>vyatināmayed</span> iti <span class='gloss'>atikrāmayet</span></li>
</ul>
<p>pācattikaṁ yāvat prajñaptiḥ |</p>
<h2>Permutations</h2>
<p><a class='ref sc' id='sc3' href='#sc3'>SC 3</a> eṣā dāni bhikṣuṇī utsāhīyati | ārye śakṣyasi saṁghasya kaṭhinaṁ yācituṁ | yadi pratibalā bhavati utsahitavyaṁ | utsahitvā na durbala-kulāni yācitavyāni | atha khalu ye pratibalāḥ pitā putrā vā bhrātarau vā bhaginīyo vā jñāti-sambandhā vā gotra-sambandhā vā te yācitavyā | te pratibalā dātuṁ te yācitvārocayitavyāḥ | atha dān āhaṁsuḥ jñāsyāma jñāsyāma iti vaktavyā | detha vā pratyākhyātha vā cīvara-kālo ’ti-kramati | atha dāni a-pratibalā bhavati utsāhayitavyā sā eṣā bhikṣuṇī saṁghasya kaṭhina-vivarārthāya | utsa <span class='supplied'>ha</span>yitvā naiva yācati naiva yāvayeti na bhikṣuṇī-saṁghasyārocayati na labhyatīti pācattikam āsādayati | phu | bhikṣur api durbalāya cīvara-pratyāśāya saṁghasya kaṭhinā<span class='corr' title='sta→stā'>stā</span>raṁ vyatināmayeti vinayātikramam ā <span class='supplied'>sā</span>dayati | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc4' href='#sc4'>SC 4</a> yā puna bhikṣuṇī durbalāya cīvara-pratyāśāya saṁghasya kaṭhināstāraṁ vyatināmayet pācattikaṁ | <span class='counter'>phu</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
