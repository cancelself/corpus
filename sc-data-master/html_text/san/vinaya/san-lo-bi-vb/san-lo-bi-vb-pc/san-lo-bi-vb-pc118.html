<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc118' lang='san'>
<header>
<ul>
<li class='division'>pācattika-dharma 118</li>
</ul>
<h1>adhvānaṁ</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth232' href='#roth232'>Roth 232</a>bhagavān śrāvastīyam viharati | bhikṣū dāni <span class='supplied'>vai</span>śālīyaṁ varṣoṣitāḥ śrāvastīṁ prasthitāḥ bhagavato pādā-vandāḥ | bhikṣuṇīhi śrutaṁ bhikṣū kila bhagavato pāda-vandā gamiṣyantīti | tāyo pariveṇaṁ gatvā āhaṁsuḥ | vandāmy ārya śruṇomaḥ āryamiśrāḥ śrāvastīyaṁ gamiṣyanti bhagavataḥ pāda-vandā | āhaṁsuḥ | āma kiṅ kartavyaṁ | āhaṁsuḥ | vayam api gamiṣyāmaḥ | āhaṁsuḥ | bhagavatā śikṣā-padaṁ prajñaptaṁ na kṣamati bhikṣuṇīye saha adhvāna-mārgaṁ pratipadyitum | tāyo dāni āhaṁsuḥ | kadā punar āryamiśrā gamiṣyanti | āhaṁsuḥ | amukaṁ divasaṁ | tāyo eka-dvikāya divasāni gaṇayanti tad-aho gamiṣyantīti | tāyo dāni prakṛtyeva kṛta-bhaktakṛtyāḥ nivāsayitvā prāvaritvā pātra-cīvaram ādāya mārge sthitāḥ | te ca bhikṣavo tāṁ velāṁ prasthitāḥ | te tāṁ dṛṣṭvā āhaṁsuḥ | āyuṣmanto imāyo tāyo bhaginīyo śīghra-śīghraṁ gacchanti | tā api bhikṣuṇīyo śīghra-śīghraṁ gacchanti | te dāni bhikṣū pradhāvitāḥ | tā api bhikṣuṇīyo pradhāvitāyo | tahiṁ dāni yā bhikṣuṇīyo taruṇīyo balavantīyo tāhi te bhikṣū anujavitāḥ | yā taṁhi jarā-durbalāyo vyādhi-durbalāyo prakṛti-sukumārāyo tāyo ce ehi muṣitāḥ paripiṭṭitāś ca | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | yāvad bhagavān āha | evaṁ ca nāma tave tiro-rājyan tiro-janapadaṁ a-sārthikā prakramatha | tena hi na kṣamati tiro-rājyāṁ tiro-janapadam a-sārthikā cārikāṁ prakramituṁ | yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī tiro-rājyaṁ tiro-janapadaṁ a-sārthikā cārikāṁ prakrameya pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>tiro-rājyan</span> ti <span class='gloss'>tiro-rājyan</span> ti <span class='gloss'>para-rājyaṁ |</span></li>
<li><span class='term' id='def-3'>tiro-janapadan</span> ti <span class='gloss'>tiro-janapadan</span> ti <span class='gloss'>para-janapadaṁ |</span></li>
<li><span class='term' id='def-4'>a-sārthikā ti sālo</span> nāma <span class='gloss'>a-sārthikā ti sālo</span> nāma <span class='gloss'>gṛhi sārtho vā pravrajita-sārtho vā śakaṭa-sārtho vā paryeṣitavyo |</span></li>
<li><span class='term' id='def-5'>cārikā</span> ti <span class='gloss'>cārikā</span> ti <span class='gloss'>anyatra prakramati |</span></li>
</ul>
<p>pācattikaṁ yāvat prajñaptiḥ |</p>
<h2>Permutations</h2>
<p><a class='ref sc' id='sc3' href='#sc3'>SC 3</a> sā eṣā bhikṣuṇī a-sārthikā cārikāṁ prakramati | yadā mārgo ni-stīrṇo bhavati pācattikaṁ | atha dāni sārthe <span class='supplied'>ṇa</span> sārdhaṁ gacchanti | samaṁ prasthitāḥ viṣamaṁ praviśanti vinayātikramam āsādayanti | viṣamaṁ prasthitāḥ samaṁ praviśanti vinayātikramam āsādayanti | samaṁ prasthitāḥ samaṁ praviśanti an-āpattiḥ | viṣamaṁ prasthitāḥ viṣamaṁ praviśanti pācattikam āsādayanti |</p>
<p><a class='ref sc' id='sc4' href='#sc4'>SC 4</a> bhikṣur api a-sārthiko sa-bhayaṁ sa-prati-bhayaṁ sāśaṅkasammataṁ mārga pratipadyati vinayātikramam āsādayati | tena bhagāvan āha |</p>
<h2>Restatement of rule</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī tiro-rājyan tiro-janapadam a-sārthikā cārikāṁ prakrameya pācattikaṁ || <span class='counter'>grā</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
