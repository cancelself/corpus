<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc140' lang='san'>
<header>
<ul>
<li class='division'>pācattika-dharma 139, 140</li>
</ul>
<h1>harita, udaka</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth250' href='#roth250'>Roth 250</a>bhagavān śrāvastīyaṁ viharati | rājño dāni prasenajitasya kośalasya pūrva-koṣṭhakaṁ nāma udyānam puṣkiriṇī-sampannaṁ | an-āvṛtaṁ bhikṣūnāṁ bhikṣuṇīnāṁ āvṛtaṁ itarāye janatāye | rājā dāni ārāmikasyāha | ho bhaṇe ārāmika pūrvakoṣṭhakam udyānaṁ siktasaṁsṛṣṭaṁ karehi | śvo haṁ sāntaḥpuro niryāsyaṁ | taṁ dāni ṣaḍvargiṇīhi śrutaṁ | śvo rājā sāntaḥpuro udyāna-bhūmin niryāsyatīti | tāyo dāni pratikṛty eva gatvā tahiṁ harita-śādvalopastarāṇāyāṁ pakva-kheṭena ca pakva-siṁghāṇakena ca vināśayitvā paduma-patrehi uccārasya puṭakāni bandhitvā puṣkiriṇīyaṁ pravāhayeṁsuḥ | tāyo dāni divasaṁ tahiṁ kākā-vāhāṁ bhañjiya sāyāhna-samaye nagaraṁ praviṣṭāḥ rājā dāni prasenajita kośalo aparejjukāto niragato sāntaḥpuro | tāyo dāni antaḥpurikāyo kathaṁcid eva samrodhād avamuktā randhanamokṣam iva manyamānāḥ caṁcūryante | kāścin niṣaṇṇāḥ kāścin nipannāḥ | kāścid ito ca ito ca dhāvanti avakā<span class='corr' title='saṁ→śaṁ'>śaṁ</span> gṛhṇanti śādvalopastaraṇe paribhrāmanti | tāsāṁ dāni pakva-kheṭena pakvasiṁghāṇakena vastrāṇi vināśitāni | puṣkiriṇīṁ otīrṇāḥ snānāya | tāyo paśyanti puṭakān plavamānān | tāsāṁ bhavati kula-putrakehi śrutaṁ śvo rājā <span class='corr' title='śā→sā'>sā</span> | ntaḥpuro udyānaṁ pravekṣyatīti tehi ete gandha-puṭakāḥ pravāhitā iti kṛtvā tāyo gṛhṇanti | te udakena klinnā uccāreṇa cā khāditāḥ prakṛti-sukumāraṁ ca padma-patraṁ | gṛhīta-mātram eva vilīnaṁ | hī hī viṣṭhaṁ tā dāni rājño upasaṁkrāntā āhaṁsu | mahārāja eṣa tāvad īdṛśī avasthā rājā āha śabdāpayatha ārāmikaṁ | so dāni śabdāpito | rājā āha | ho bhaṇe ārāmika kena udyānaṁ viṭṭālitaṁ | āha ṣaḍ-vargiṇīyo śramaṇīyo eva divasaṁ kā<span class='corr' title='ya→ka'>ka</span>-vāhā bhañjitvā gatāḥ | rājā hasitvā āha | tāsām avinītānāṁ karma bhaviṣyati | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | mahāprajāpatī pi gautamī bhagavato ārocayet | yāvad</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī harite tṛṇe uccāram vā prasrāvam vā kheṭam vā siṁghāṇakam vā kuryāt pācattikaṁ ||</p>
<p class='rule'><a class='ref sc' id='sc3' href='#sc3'>SC 3</a> yā puna bhikṣuṇī udake uccāram vā prasrāvam vā kheṭam vā siṁghāṇakam vā kuryāt pācattikaṁ ||</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>uccāran</span> ti <span class='gloss'>uccāran</span> ti <span class='gloss'>gūthaṁ |</span></li>
<li><span class='term' id='def-3'>prasrāvan</span> ti <span class='gloss'>prasrāvan</span> ti <span class='gloss'>mūtraṁ |</span></li>
<li><span class='term' id='def-4'>kheṭam</span> iti <span class='gloss'>kheṭam</span> iti <span class='gloss'>śleṣmā |</span></li>
<li><span class='term' id='def-5'>siṁghāṇakan</span> ti <span class='gloss'>siṁghāṇakan</span> ti <span class='gloss'>pakva-siṁghāṇakaṁ |</span></li>
<li><span class='term' id='def-6'>harite tṛṇe</span> iti <span class='gloss'>harite tṛṇe</span> iti <span class='gloss'>śādvale acchinnālūnasmiṁ |</span></li>
<li><span class='term' id='def-7'>udan</span> ti <span class='gloss'>udan</span> ti <span class='gloss'>udakāni nāma daśa | nādikaṁ tāḍāgaṁ audupānikaṁ śvabhrodakaṁ praghārimaṁ vṛṣṭi-sthitaṁ ucchodakaṁ antarīkṣa-pānīyaṁ hima-vilīnaṁ sāmudram vā uccāram vā prasrāvaṁ vā</span></li>
</ul>
<p>kuryāt pācattikaṁ yāvat prajñaptiḥ |</p>
<h2>Permutations</h2>
<p><a class='ref sc' id='sc4' href='#sc4'>SC 4</a> atha dāni prāvṛṣeṇyā se sarva-bhumiḥ śādvalopastareṇā bhavati yahiṁ pradeśe svalpa-haritam bhavati tahiṁ kartavyaṁ | atha dāni alpa-haritaṁ na bhavati kaṭāhake vā iṣṭakāyam vā upale vā śuṣka-tṛṇe vā kāṣṭhakhaṇḍe vā yatra vā anyena uccāro kṛto bhavati balīvardena vā | yatra vā anyena manuṣyena kṛto tahiṁ kartavyaṁ atha dāni evaṁ na bhavati antamasato kanīyasiṁ pi aṅguliṁ upadrāhayitvā kartavyaṁ | tathā kartavyaṁ yathā tahim prathamam nipatati | atha dāni caṁkramati na kṣamati harita-śādvale śleṣmaṁ chorayituṁ | atha khu kaṭe vā patrapuṭikāyāṁ vā chorayitavyaṁ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī harite tṛṇe uccāram vā prasrāvam vā kheṭam vā siṁghāṇakam vā kuryāt pācattikaṁ |</p>
<p class='rule'><a class='ref sc' id='sc6' href='#sc6'>SC 6</a> yā puna bhikṣuṇī udake uccāram vā prasrāvam vā kheṭam vā siṁghāṇakam vā kuryāt pācattikaṁ ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
