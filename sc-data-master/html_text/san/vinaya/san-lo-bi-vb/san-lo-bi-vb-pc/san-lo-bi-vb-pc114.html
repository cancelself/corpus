<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc114' lang='san'>
<header>
<ul>
<li class='division'>pācattika-dharma 114</li>
</ul>
<h1>ekāstaraṇā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth228' href='#roth228'>Roth 228</a>bhagavān śrāvastīyam viharati | tā dāni ṣaḍ-vargiṇīyo bhikṣuṇīyo ekāstaraṇa-prāvaraṇāṁ śayyāṁ kalpayanti | tāyo mañcāṁ bhañjanti biśikāṁ pāṭenti catur-asrakāṁ pāṭenti | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | yāvat tā dāni śabdāpitāḥ pṛcchīyanti | yāvad āma bhagavan | bhagavān āha | duṣkṛtaṁ vo bhikṣuṇīyo yāvat |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī ekāstaraṇa-prāvaraṇāṁ saha-śayyāṁ kalpayet pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>ekāstaraṇā</span> ti <span class='gloss'>ekāstaraṇā</span> ti <span class='gloss'>eka-mañcāstaraṇā |</span></li>
<li><span class='term' id='def-3'>eka-prāvaraṇā</span> ti <span class='gloss'>eka-prāvaraṇā</span> ti <span class='gloss'>eka-celā |</span></li>
<li><span class='term' id='def-4'>śeyyā</span> ti <span class='gloss'>śeyyā</span> ti <span class='gloss'>paṁgula-mañco paṁgula-pīṭho yāvat kaṭa-kilaṁjādayo |</span></li>
<li><span class='term' id='def-5'>kalpayed</span> iti <span class='gloss'>kalpayed</span> iti <span class='gloss'>kuryāt |</span></li>
</ul>
<p>pācattikam yāvat prajñaptiḥ |</p>
<h2>Permutations</h2>
<p><a class='ref sc' id='sc3' href='#sc3'>SC 3</a> na kṣamati bhikṣuṇīye saha-śayyāṁ kalpayituṁ | atha khalu mañce ekākinīya śayitavyaṁ | trihi pīṭhehi dvihi janāhīti pādāṁ prāsārayantīhi tathā prasārayitavyāḥ yathā anyamanyasya jā<span class='corr' title='na→nu'>nu</span>kā nākrameyuḥ | bisyām ekākinyā śayitavyā | tiryak prajñaptāyā tṛhi janehi śayitavyaṁ pāṭiyaka-pāṭiyakehi pratyāstaraṇehi yathā caturasrake yathā pīṭhe | atha dāni tṛṇādi saṁstaro bhavati na kṣamati ati-bahuṁ ākramituṁ | atha khu nir-muṣṭikaṁ samaṁ prajñāpayitavyaṁ pāṭiyaka-pāṭiyakehi pratyāstaraṇehi | atha dāni śītam bhavati svaka-svakāny antarī-karaṇāni kṛtvā ekaṁ saṁcelī kartavyā | bhikṣur api saha-śayyāṁ kalpayati vinayāti-kramam āsādayati | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc4' href='#sc4'>SC 4</a> yā puna bhikṣuṇī saha-śayyāṁ kalpayet pācattikaṁ || <span class='counter'>3</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
