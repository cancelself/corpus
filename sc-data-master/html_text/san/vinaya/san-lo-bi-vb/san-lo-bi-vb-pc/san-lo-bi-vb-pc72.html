<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc72' lang='san'>
<header>
<ul>
<li class='division'>pācattika-dharma 72</li>
</ul>
<h1>śramaṇa-cīvaraṁ</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth185' href='#roth185'>Roth 185</a>bhagavān śrāvastīyaṁ viharati | rāṣṭrapālā bhāgineya | yasyārthotpatti vistareṇa kartavyā |</p>
<p><a class='ref sc' id='sc2' href='#sc2'>SC 2</a> eṣā evārthotpattiḥ | bhagavān śrāvastīyam viharati | gartodaro ca gartodara-mātā ca gartodara-pitā ca āgarasyānāgariyaṁ pravrajitāḥ | gartodara-pitā gartodaramātā ca śākyehi pravrajitā gartodaro tīrthikehi | so dāni hasta-kambalena prāvṛto śītena khaṇakhaṇāyanto danta-vīṇikāṁ vādayanto vihāram āgato | sneha-carito mātṛgrāmo | so dān āha | putra gartodara śīta kito si | so dān āha | āma | tāya tasya uttarāsaṅgo surabho suphoṣito dinno prāvaraṇāya | so dāni prāvaritvā pānāgāraṁ gatvā pibanto āsati | jano dani ojjhāyati kim eṣāṁ mithyā-dṛṣṭikānāṁ vinipatitānāṁ yāna-gardabhānāṁ surā-bhra<span class='corr' title='stā→ṣṭā'>ṣṭā</span>nāṁ ṛṣidhvajanena dinnena bhikṣuṇīhi śrutaṁ | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | peyālaṁ | yāvad bhagavān āha | śabdāpayatha gartodara-mātāṁ | sā dāni śabdāpitā | tad eva sarvaṁ | bhagavān vistareṇa pṛcchati | yāvad ām bhagavan | bhagavān āha duṣkṛtaṁ te gartodara-māte | tena hi na kṣamati āgārikasya vā parivrājakasya vā sva-hastaṁ śramaṇa-cīvaraṁ dātuṁ | atha khalu bhagavān mahāprajāpatīṁ gautamīm āmantrayati | peyālaṁ yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc3' href='#sc3'>SC 3</a> yā puna bhikṣuṇī āgārikasya vā parivrājakasya vā sva-hastaṁ pramāṇa-cīvaraṁ dadyāt pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>āgārikasye</span> ti <span class='gloss'>āgārikasye</span> ti <span class='gloss'>gṛhiṇaḥ | parivrājakasyeti gautama-jaṭilaka-paryantaṁ kṛtvā |</span></li>
<li><span class='term' id='def-3'>sva-hastan</span> ti <span class='gloss'>sva-hastan</span> ti <span class='gloss'>hastena hastaṁ |</span></li>
<li><span class='term' id='def-4'>śramaṇa-cīvaran</span> ti <span class='gloss'>śramaṇa-cīvaran</span> ti <span class='gloss'>ṛṣi-dhvajaṁ |</span></li>
</ul>
<p>dadyāt pācattikaṁ yāvat prajñaptiḥ |</p>
<h2>Permutations</h2>
<p><a class='ref sc' id='sc4' href='#sc4'>SC 4</a> na kṣamati āgārikasya vā parivrājakasya vā sva-hastaṁ śramaṇa-cīvaraṁ dātuṁ | atha dāni bhikṣuṇī bhavati kṛta-puṇyā striyo dāni maṅgalārthāya dārakasya dārikāye vā kāṣāya-khaṇḍaṁ yācanti | na kṣamati sva-hastaṁ dātuṁ kalpiya-kārikāya dātavyaṁ | bhikṣur api āgārikasya vā parivrājakasya vā sva-hastaṁ śramaṇa-cīvaraṁ deti vinayātikramam āsādayati | atha dāni bhikṣuḥ kṛtapuṇyo bhavati yāvat kalpiya-kārakeṇa dātavyaṁ | na kṣamati mahāntaṁ paṭaṁ dātuṁ | atha khu potti-khaṇḍaṁ dātavyaṁ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī āgārikasya vā parivrājakasya vā sva-hastaṁ śramaṇa-cīvaraṁ dadyāt pācattikaṁ |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
