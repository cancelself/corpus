<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss7' lang='san'>
<header>
<ul>
<li class='division'>saṁghātiśeṣa-dharma 7</li>
</ul>
<h1>an-anujñātā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth158' href='#roth158'>Roth 158</a>bhagavān śrāvastyāṁ viharati | rājagṛhe dāni aparasya abhaṭa-gaṇasya sudinnikā nāma bhāryā taruṇī | prāsādikā darśanīyā | so dāni kāla-gato | sā strī puruṣeṇārthikā | sa devaro saṁkaletu-kāmo | sā strī striṇām āha | āryamiśrikā ahaṁ puruṣeṇa an-arthikā | ayaṁ ca devaro mama saṁkaletu-kāmo | aparā strī āha | <span class='corr' title='icchāmi→icchasi'>icchasi</span> | muccituṁ | sā dān āha | icchāmi | sā āha | gaccha śrāvastīṁ | taṁhi dāni kālī nāma bhikṣuṇī prativasati | sā te pravrājayiṣyati | sā dāni nirdhāvitā | śrāvastīṁ gatā | sā bhikṣuṇī-vihāraṁ gatvā pṛcchati | katamaṁ āryāye kālīye pariveṇaṁ | aparāhi darṣitaḥ darśi<span class='corr' title='naḥ→taḥ'>taḥ</span> eṣo ti | sā tām upasaṁkramitvā āha | icchāmi ārye pravrajituṁ | sā tāya pravrajitā upasaṁpāditā | so dāni manuṣyo mārgati saṁkaleṣyāmīti | na labhati | so dāni śṛṇoti | śrāvastīyaṁ kālī nāma śrāmaṇikā | tāye pravrājiteti | so dāni puruṣo anupūrveṇa śrāvastīṁ gatvā pṛcchati | katamo ’tra bhikṣuṇī-vihāraḥ | aparāhi darśi<span class='corr' title='na→ta'>ta</span> eṣo ti | so tahiṁ praviśetivā | pṛcchati yāvād āha katamā āryā kālīti sā dān āha | ahaṁ | so dān āha | prāpta-kālan nāma āryāye mama bhāryām an-otsṛṣṭāṁ pravrājayituṁ | sā dān āha | kutaḥ punas tvaṁ dīrghāyuḥ | so dān āha | rājagṛhāto | <span class='corr' title='so→sā'>sā</span> | dān āha | caṇḍāyuṣo nas tvaṁ nagaraṁ praviṣṭaḥ | sāntevāsinī nām āha | ānetha saṁghāṭiṁ yāvad imaṁ <span class='corr' title='caḍāyudherāṭikaṁ→caṇḍāyuṁ dhare cāṭikaṁ'>caṇḍāyuṁ dhare cāṭikaṁ</span> bandhāpayāmi | so dāni puruṣo bhītaḥ paśyati | yāvad iyaṁ śramaṇikā dhṛṣṭā ca mukharā ca bandhāpayeya iti | so manuṣyo ojjhāyati ca osakkati ca yāvad bahir gatvā bhikṣuṇīnāṁ <span class='corr' title='mahārājānasyā→mahājana-kāyasyā'>mahājana-kāyasyā</span> | rocayati | paśyatha bhaṇe śramaṇikā bhāryām ca me an-otsṛṣṭāṁ pravrājayati mama ca bhandhanena santarjeti | etaṁ prakaraṇaṁ bhikṣuṇīyo mahāprajāpatīye gautamīye ārocayanti | mahāprajāpatī gautamī bhagavato ārocayati | bhagavān āha | śabdāpayatha kāliṁ | sā dāni śabdāpitā | etad eva sarvaṁ pṛcchīyati | yāvad ām bhagavan | bhagavān āha | duṣkṛtaṁ te kāli | evan nāma tvaṁ anujñāpakehi an-anujñātām upasthāpayasi | tena hi na kṣamati anujñāpakehi an-anujñātām upasthāpayituṁ |</p>
<p><a class='ref sc' id='sc2' href='#sc2'>SC 2</a> bhikṣuṇīyo āhaṁsuḥ | paśya bhagavan katham iyaṁ kālīya pratyu <span class='supplied'>tpa</span>nna-pratibhānatāya mocitā | sa ca puruṣo bhītaḥ prapalānaḥ | bhagavān āha | na ceṣā bhikṣuṇīyo kālīya etarhy eva pratyutpanna-pratibhānatāya mocitā | eṣa ca puruṣo bhītaḥ prapalānaḥ | anyadāpy eṣā etāya pratyutpanna-pratibhānatāya mocitā | eṣa ca puruṣo bhītaḥ prapalānaḥ |</p>
<p><a class='ref sc' id='sc3' href='#sc3'>SC 3</a> bhūta-pūrvaṁ bhikṣuṇīyo iyam eva nagarī vārāṇasī | iyaṁ strī rātrau dārikāṁ skandhenādāya gacchati | siṁho ca purataḥ pratyupasthito | sā dāni dārikā dṛṣṭvā ruditā | tāya striyāya sā dārikā capeṭāya āhatā | eko te siṁho khādito etam pi khāditu-kāmāsi | siṁhaḥ paśyati | yādṛśī eṣā strī dhvāṁkṣā ca mukharā ca khādaty | eṣā mamāyīti | bhītaḥ prapalāyati | purato markaṭaḥ āgatvā siṁhaṁ pṛcchati | mṛgarāja-putra kahiṁ gamiṣyasi | siṁho jalpati | bhayaṁ me upatannaṁ | vānaraḥ pṛcchati | kīdṛśaṁ bhayaṁ | siṁho vistareṇācikṣati | so jalpati | naivaṁ vaktavyaṁ | siṁhas tvaṁ mṛga-rāja | kas tvāṁ prahariṣyati | āgacchāhi nivartāhi | sa necchati | siṁho vānareṇa keśehi gṛhītaḥ | āgacchāhīti | sā dārikā dṛṣṭvā praruditā | sā strī jalpati mā rodāhi dāri<span class='corr' title='ko→ke'>ke</span> | eṣo tava mātuḥ kenānīto keśehi gṛhītvā | idāniṁ yan naṁ icchasi taṁ se khādāhīti | siṁhaḥ paśyati | mā haivaṁ saṁketa-kṛtaṁ bhaviṣyati | evam evānīyānīya deti | eṣāpi khādati | yat tāvad ahaṁ ekaṁ vāraṁ prapa<span class='corr' title='lī→lā'>lā</span>naḥ kiṁ bhūyo nivartitaḥ | so dāni tasya markaṭasya avadhunitvā prapalānaḥ | devatā gāthāṁ bhāṣate |</p>
<blockquote class='gatha'>
<p><a class='ref sc' id='sc4' href='#sc4'>SC 4</a> pratyutpannā iyaṁ buddhir<br>
neyaṁ cira-samutthitā |<br>
paśya siṁha-bhayaṁ jātaṁ<br>
pratibhānān nivartitaṁ ||</p>
</blockquote>
<p><a class='ref sc' id='sc5' href='#sc5'>SC 5</a> bhagavān āha | syād bhikṣuṇīyo yuṣmākam evam asyād anyā sā strī abhūṣi | naitad evaṁ draṣṭavyaṁ | iyam eva sā kālī strī abhūṣi | syād bhikṣuṇīyo yuṣmākam evam asyād anyā sā dārikā ti | naitad evaṁ draṣṭavyaṁ | iyam eva sā sudinnikā dārikā abhūṣi | syād bhikṣuṇīyo yuṣmākam evam asyād anyo so siṁho abhūṣīti | naitad evaṁ draṣṭavyaṁ | eṣo so manuṣyo siṁho abhūṣi | tadāpy eṣā etāya pratyutpanna-pratibhānatāya mocitā | eṣa ca puruṣo bhītaḥ prapalānaḥ |</p>
<p><a class='ref sc' id='sc6' href='#sc6'>SC 6</a> <a class='ref roth' id='roth159' href='#roth159'>Roth 159</a>atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo yāvat pa <span class='supplied'>rya</span>vadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc7' href='#sc7'>SC 7</a> yā puna bhikṣuṇī anujñāpakehi an-anujñātām upasthāpayed ayaṁ pi dharmo prathamāpattiko saṁghātiśeṣo |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasaṁpannā</span> |</li>
<li><span class='term' id='def-2'>anujñāpakehi an-anujñātām</span> iti <span class='gloss'>anujñāpakehi an-anujñātām</span> iti <span class='gloss'>avūḍhāya dārikāya mātā-pitarau anujñāpakā | vūḍhāya śvaśru-śvaśurau patidevarau</span> |</li>
<li><span class='term' id='def-3'>upasthāpayed</span> iti <span class='gloss'>upasthāpayed</span> iti <span class='gloss'>upasaṁpādayet</span> |</li>
</ul>
<h2>Permutations</h2>
<p><a class='ref sc' id='sc8' href='#sc8'>SC 8</a> sā eṣā bhikṣuṇī anujñāpakehi an-anujñātām pravrājayati vinayātikramam āsādyati | śikṣāṁ deti thūl’-accayam āsādayati | upasaṁpādeti saṁghātiśeṣo eṣā kācit pravrajyāpekṣā āgacchati praṣṭavyā | anujñātāsi anujñāpakehi | yadi tāvad āha nahīti | avūḍhā vaktavyā | mātā-pitarau anujānāpayitvā āgacchāhīti | vūḍhā vaktavyā <span class='corr' title='pra→pa'>pa</span> | ti-devarau śvaśru-śvaśurāv anujānāpayitvā āgacchāhīti | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc9' href='#sc9'>SC 9</a> yā puna bhikṣuṇī anujñāpakehi an-anujñātām upasthāpayed ayaṁ pi dharmo prathamāpattiko saṁghātiśeṣo |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
