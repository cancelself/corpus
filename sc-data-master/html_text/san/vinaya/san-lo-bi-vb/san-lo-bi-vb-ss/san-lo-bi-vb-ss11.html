<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss11' lang='san'>
<header>
<ul>
<li class='division'>saṁghātiśeṣa-dharma 11</li>
</ul>
<h1>an-avaśrutā avaśrutā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth165' href='#roth165'>Roth 165</a>bhagavān rājagṛhe viharati | tatra jetā nāma bhikṣuṇī | tām aparaḥ puruṣo rakta-cittaḥ | bhaktenopanimantrayati | pātra-cīvareṇa bhakṣya-bhojyena glāna-pratyaya-bhaiṣajya-pariṣkāraiḥ | so āha | jānāsi ā<span class='corr' title='ryā→rye'>rye</span> kasya vayam arthāya āryāya dadāmaḥ | sā āha | jānāmi | so āha | kasyārthāya | sā āha | puṇyaṁ te bhaviṣyati so āha | evam etat puṇyaṁ bhaviṣyati | ayaṁ tv aham āryāya arthikaḥ āryāya dadāmi | sā tāvad vigata-rāgā | naiva pratikṣipati | nādhivāsayati | etaṁ prakaraṇaṁ bhikṣuṇyo mahaprajāpatyā gautamyā ārocayeyuḥ | mahāprajāpatī gautamī bhagavataḥ ārocayati | bhagavān āha | śabdāpayatha jetāṁ | sā śabdāpitā | etad evaṁ sarvaṁ pṛcchīyati | yāvad ām bhagavan | bhagavān āha | duṣkṛtaṁ te jete | nanu te paścimā nāma janatā avalokayitavyā | naiṣa dharmo naiṣa vinayaḥ |</p>
<p><a class='ref sc' id='sc2' href='#sc2'>SC 2</a> atha khalu bhagavān mahāprajāpatīṁ gautamīm āmantrayati | sannipātaya gautamī yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc3' href='#sc3'>SC 3</a> yā puna bhikṣuṇī jānantī an-avaśrutā avaśrutasya puruṣasya pratigṛhṇīyāt pātraṁ vā cīvaraṁ vā bhakṣyaṁ <span class='supplied'>vā</span> bhojyaṁ vā glāna-pratyaya-bhaiṣajya-pariṣkāraṁ vā ayam api dharmaḥ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>yāvad upasampannā ubhayataḥ saṁghena</span> |</li>
<li><span class='term' id='def-2'>eṣā bhikṣuṇī an-avaśrutā</span> ti <span class='gloss'>eṣā bhikṣuṇī an-avaśrutā</span> ti <span class='gloss'>a-rakta-cittā</span> |</li>
<li><span class='term' id='def-3'>avaśrutasya puruṣasye</span> ti <span class='gloss'>avaśrutasya puruṣasye</span> ti <span class='gloss'>rakta-cittasya</span> |</li>
<li><span class='term' id='def-4'>pratigṛhṇeyā</span> ti <span class='gloss'>pratigṛhṇeyā</span> ti <span class='gloss'>praticcheya</span> |</li>
<li><span class='term' id='def-5'>pātram</span> iti <span class='gloss'>pātram</span> iti <span class='gloss'>jyeṣṭhaṁ madhyamaṁ kanyasam vā</span> |</li>
<li><span class='term' id='def-6'>cīvaram</span> iti <span class='gloss'>cīvaram</span> iti <span class='gloss'>saṁghāṭi-uttarāsaṅga-m-antarvāsakaṁ kaṇṭha-praticchādanaṁ udaka-śāṭikā</span> |</li>
<li><span class='term' id='def-7'>khādyam</span> iti <span class='gloss'>khādyam</span> iti <span class='gloss'>khādanīyaṁ</span> |</li>
<li><span class='term' id='def-8'>bhojyam</span> iti <span class='gloss'>bhojyam</span> iti <span class='gloss'>bhojanīyaṁ</span> |</li>
<li><span class='term' id='def-9'>antaśaḥ glāna-bhaiṣajyam</span> iti <span class='gloss'>antaśaḥ glāna-bhaiṣajyam</span> iti <span class='gloss'>saptāhikaṁ vā yāvaj-jīvikam vā</span> |</li>
</ul>
<p>ayam api dharma | yāvat prajñaptiḥ |</p>
<h2>Permutations</h2>
<p><a class='ref sc' id='sc4' href='#sc4'>SC 4</a> eṣo tāvan manuṣyo bhikṣuṇīya dadāti pātram vā cīvaram | bhakṣya-bhojyam vā | glāna-bhaiṣajyam vā | tāṁ puruṣo āha | āryāya vayam arthikā | āryāya vayam dadāma iti | na kṣamati pratīcchituṁ | sa vaktavyaḥ | tavaiva bhavatu dīrghāyuḥ labhiṣyāmaḥ vayam anyato pi | atha pratīcchati saṁghātiśeṣaṁ | atha vācaṁ na bhāṣati hasta-vikāraṁ vā pāda-vikāraṁ vā akṣi-vikāraṁ vā karoti | haṣtam vā prasphoṭayati | aṅgulīṁ vā akṣiṁ vā nipātayati | bhūmim vā vilikhati vinamati vā | jānāti rakta-citto ti | na kṣamati pratīcchituṁ | pratīcchati sthūlātyayaṁ |</p>
<p><a class='ref sc' id='sc5' href='#sc5'>SC 5</a> atha khalu denaṁ deti prasannair indriyaiḥ | atha khalu tayā bhikṣuṇyā āśayena pratīcchitavyaṁ pratīcchati an-āpattiḥ |</p>
<p><a class='ref sc' id='sc6' href='#sc6'>SC 6</a> evaṁ bhikṣor api rakta-cittā strī dadāti | na jānam gṛhṇāti sthūlātyayaṁ | nimittaṁ karoti | jānāti rakta-cittā iti | <span class='corr' title='na→naṁ'>naṁ</span> | pratīcchati vinayātikraman āsādayati | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc7' href='#sc7'>SC 7</a> yā puna bhikṣuṇī avaśrutā avaśrutasya puruṣasya pātram cīvaram vā bhakṣyam vā bhojyam vā glāna-bhaiṣajyam vā pratigṛhṇeya <span class='supplied'>aya</span>m api dharmo prathamāpattiko |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
