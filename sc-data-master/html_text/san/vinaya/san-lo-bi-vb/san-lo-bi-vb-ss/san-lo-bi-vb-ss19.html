<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss19' lang='san'>
<header>
<ul>
<li class='division'>saṁghātiśeṣa-dharma 19</li>
</ul>
<h1>śikṣā-pratyākhyāyikā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth172' href='#roth172'>Roth 172</a>bhagavān śākyeṣu viharati | śākyānāṁ kapilavastusmiṁ nyagrodhārāme | tahiṁ dānī dve mātā-dhītare agārasyānagārikāṁ pravrajite | dhītā śākyehi pravrajitā mātā tīrthikehi | sā dāni mātā dhītaram āha | putriṇi | kiṁ vayaṁ jīvantikā eva anyamanyaṁ na paśyāmaḥ | ihaiva cāgaccha | sā dān āha | āgacchāmī | na mayā yathā vā tathā vā śakyam āgantuṁ | yāvat kiñcid adhikaraṇam utpādayāmi | sā bhikṣuṇī bhikṣuṇīhi saha vāco vācikaṁ karoti | sā yadā pa<span class='corr' title='yā→ryā'>ryā</span>dinnā bhavati tadā āha | buddhaṁ pratyākhyāmi | evaṁ dharmaṁ saṁghaṁ śikṣām uddeśaṁ samvāsaṁ sambhogaṁ śāstṛ-padaṁ bhikṣuṇī-bhāvaṁ pratyākhyāmi | śākya-putrīya bhāvaṁ pratyākhyāmi | kiṁ etā eva śramaṇikā śākya-putrīyā | santy anyāny api pṛthu-tīrthyāyatanāni | tatra brahmacaryaṁ cariṣyaṁ | sā dāni bhikṣuṇīhi vuccati | mā ārye buddhaṁ pratyākhyāhi yāvat mā śākya-putrīya bhāvaṁ pratyākhyāhi | asādhu ārye buddha-pratyākhyānaṁ yāvad asādhu śākya-putrīya bhāva-pratyākhyānaṁ |</p>
<p><a class='ref sc' id='sc2' href='#sc2'>SC 2</a> sā sakṛd uktā na pratikramati | dvitīyaṁ tṛtīyam pi uktā na pratikramati | etaṁ prakaraṇaṁ bhikṣuṇīyo mahāprajāpatīye <span class='supplied'>gautamīye</span> ārocayeṁsuḥ | mahāprajāpatī pi gautamī bhagavato ārocayeti | bhagavān āha | tena hi bhikṣuṇyo | yady eṣā itthan-nāmā bhikṣuṇī śikhyā-pratyākhyāyikā | sā evam āha | buddhaṁ pratyākhyāmi | peyālaṁ | yāvat tatra brahmacaryañ cariṣyaṁ | sā sakṛd uktā na pratikramati | dvitīyaṁ tṛtīyam apy uktā na pratikramati | tena hi gacchatha | tāṁ trikkhatto kuv-ege trikkhatto mahājane trikkhatto saṁgha-madhye sa <span class='supplied'>ma</span> nugrāhatha samanubhāṣatha etasya vastusya pratiniḥsargāya | sā dāni kuv-ege vaktavyā | satyaṁ tvam ārye itthan-nā<span class='corr' title='mo→me'>me</span> śikṣāṁ pratyākhyāsi | sā tvam evam vadasi buddhaṁ pratyākhyāmi | peyālaṁ | yāvat kiṁ punar etā eva śramaṇikā śākya-putrīyāḥ | santy anyāny api pṛthu-tīrthyāyatanāni | tatra brahmacaryaṁ cariṣyan ti | āmo ty āha | sā <span class='supplied'>tvaṁ</span> kuv-ege vuccasi mā tvam ārye itthan-nāme buddhaṁ pratyākhyāhi yāvac chākya-putrīya bhāvaṁ pratyākhyāhi | asādhu ārye buddha-pratyākhyānaṁ | yāvad asādhu śākya-putrīya bhāva-pratyākhyānaṁ |</p>
<p><a class='ref sc' id='sc3' href='#sc3'>SC 3</a> yaṁ khalu te ārye itthan-nāmāya mitrāya karaṇīyaṁ arthakāmāya hitaiṣīṇīye karoti | tena mitrā <span class='corr' title='ekam vāca→eka-vācā'>eka-vācā</span> | gacchati | dve vācā <span class='corr' title='anu→ava'>ava</span> | śiṣṭā pratiniḥsara na pratinissarāmīty āha | evam dvitīyam pi tṛtīyam pi | evaṁ mahā-jane saṁgha-madhye avalokanā kartavyā yāvad etaṁ prakaraṇaṁ bhikṣuṇīyo bhagavato ārocayeṁsuḥ | bhagavān āha | śabdāpayatha tāṁ bhikṣuṇīṁ | sā dāni śabdāpitā | satyan ti | tad evaṁ pṛcchīyati | yāvad ām bhagavan | bhagavān āha duṣkṛtaṁ te | peyālaṁ | atha khalu bhagavān mahāprajāpatīṁ gautamīm āmantrayati | sannipātaya gautami yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc4' href='#sc4'>SC 4</a> bhikṣuṇī khalu punaḥ śikhyā-pratyākhyāyikā bhavati | sā dān āha | buddhaṁ pratyākhyāmi | dharmaṁ saṁghaṁ śikṣām uddeśaṁ samvāsaṁ saṁbhogaṁ śāstṛ-padaṁ bhikṣuṇī-bhāvaṁ śramaṇī-bhāvaṁ śākya-putrīyabhāvaṁ pratyākhyāmi | kiṁ etā eva śramaṇikā śākyaputrīyā | santy anyāny api pṛthu-tīrthyāyatānāni | tatra brahmacaryaṁ cariṣyaṁ | sā bhikṣuṇī bhikṣuṇīhi evam asya vacanīyā | mā ārye śikhyā-pratyākhyāyikā bhohi | mā buddhaṁ pratyākhyāhi | mā dharmaṁ saṁghaṁ śikṣām uddeśaṁ samvāsaṁ saṁbhogaṁ śāstṛ-padaṁ bhikṣuṇī-bhāvaṁ śramaṇi-bhāvaṁ śākya-putrīya bhāvaṁ pratyākhyāhi | asādhu ārye buddha-pratyākhyānaṁ | asādhu dharma-pratyākhyānaṁ | asādhu saṁgha-pratyākhyānaṁ | śikṣā-uddeśa-samvāsa-saṁbhoga-śāstṛpada-bhikṣuṇībhāva-śramaṇībhāva-pratyākhyānaṁ | asādhu ārye śākya-putrīya bhāva-pratyā <span class='supplied'>khyā</span>naṁ | evañ ca sā bhikṣuṇī bhikṣuṇīhi vucyamānā tam eva vastuṁ samādāya pratigṛhya tiṣṭheya na pratiniḥsareya | sā bhikṣuṇī bhikṣuṇīhi yāvat tṛtīyakaṁ samanugrāhitavyā samanubhāṣitavyā tasya vastusya pratiniḥsargāya | yāvat-tṛtīyakaṁ samanugrāhiyamāṇā vā samanubhāṣiyamāṇā vā taṁ vastuṁ pratiniḥsareya ity etaṁ kuśalaṁ | no ca pratiniḥsareya | ayam api dharmo yāvat-tṛtīyako saṁghātiśeṣo | saṁgham evādhipatiṁ kṛtvā niḥsaraṇīyo |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>yathā sā bhikṣuṇī</span> |</li>
<li><span class='term' id='def-2'>śikṣā-pratyākhyāyikā</span> ti <span class='gloss'>śikṣā-pratyākhyāyikā</span> ti <span class='gloss'>sā evam āha buddhaṁ pratyākhyāmi | peyālaṁ | yāvac chākya-putrīya bhāvaṁ pratyākhyāmi | kim etā eva śramaṇikā śākya-putrīyāḥ | santy anyāny api pṛthu-tīrthyāyatanāni | tatra brahma-caryaṁ cariṣyaṁ | sā bhikṣuṇī bhikṣuṇīhi evam asya vacanīyā | mā ārye buddhaṁ praytākhyāhi yāvad asādhu ārye śākya-putrīya bhāva-pratyākhyānaṁ | evaṁ ca sā bhikṣuṇī bhikṣuṇīhi vucyamānā tam eva vastuṁ samādāya pragṛhya tiṣṭheya na pratiniḥsareya | yā sā bhikṣuṇī śikṣā-pratyākhyāyikā</span> |</li>
<li><span class='term' id='def-3'>sā bhikṣuṇīhī</span> ti <span class='gloss'>sā bhikṣuṇīhī</span> ti <span class='gloss'>saṁghena mahā-janena eka-pudgalena yāvat-tṛtīyakaṁ samanugrāhitavyā samanubhāṣitavyā trikkhatto kuv-ege trikkhatto mahā-jane trikkhato saṁghamadhye | sā dāni kuv-ege vaktavyā | satyaṁ tvam itthan-nāme evaṁ vadasi buddhaṁ pratyākhyāmi yāvac chākya-putrīya bhāvaṁ pratyākhyāmi | āma ity āha | sā kuv-ege vuccati | mā ārye itthan-nāme buddhaṁ pratyākhyāhi | yāvad asādhu ārye śākya-putrīya bhāva-pratyākhyānaṁ | yaṁ khalu te ārye itthannāmāya mitrāya karaṇīyaṁ | artha-kāmāya hitaiṣiṇīye karoti | te taṁ mitrā eka-vācā gacchati | dve vācā avaśiṣṭā pratiniḥsara na pratiniḥsarāmīty āha | evaṁ mahā-jane saṁgha-madhye avalokanā kartavyā | vistareṇa | yāvat-tṛtīyakaṁ samanugrāhiyamāṇā vā samanubhāṣiyamāṇā vā taṁ vastuṁ pratiniḥsareya ity e<span class='corr' title='te→taṁ'>taṁ</span> kuśalaṁ | no ca pratiniḥsareya ayam api dharmo</span></li>
</ul>
<p>yāvat prajñaptiḥ |</p>
<h2>Permutations</h2>
<p><a class='ref sc' id='sc5' href='#sc5'>SC 5</a> sā eṣā bhikṣuṇī trikkhatto kuv-ege trikkhatto mahā-jane trikkhatto saṁgha-madhye samanugrāhiyamāṇā vā samanubhāṣiyamāṇā vā pratiniḥsargārhaṁ vastuṁ na pratiniḥsarati vācāyāṁ vācāyāṁ vinayātikramam āsādayati | evaṁ mahā-jane saṁgha-madhye jñaptim adhivāsayati vinayātikramam āsādayati | prathamāyāṁ vācāyāṁ adhyoropitāyāṁ vinayātikramam | adhyo-ropitāyāṁ thūl-accayam | evaṁ dvitīyāyāṁ tṛtīyāyāṁ vācāyām adhyoropitāyāṁ thūl’-accayam | adhyoropitāyāṁ saṁghātiśeṣaṁ | yadā saṁghātiṣeśam āpattim āpannā bhavati tadā ye ca kuv-ege ye ca mahā-jane ye ca saṁgha-madhye thūl’-accayā ca vinayātikramā ca sarve te pratiprasrabhyante | ekā gurukā āpattiḥ saṁsthihati yad idaṁ saṁghātiśeṣo | antarā pratiniḥ-sarati yathā-sthitāsu āpattiṣu kārāpayitavyā | kin ti dāni pratiniḥsargārhaṁ draṣṭavyaṁ kim apratiniḥsargārhaṁ | abhūṣi khalu me śikṣāṁ pratyākhyāsyāmi | na khalu me pratyākhyānaṁ prtiniḥsargārhaṁ draṣṭavyaṁ | kin ti dāni a-pratiniḥsargārhaṁ draṣṭavyaṁ | abhūṣi khalu me śikṣāṁ pratyākhyāsyan ti | pratyākhyātam dāni na pratyākhyāsi pratyākhyāmi ceti | evam a-pratiniḥsargārhaṁ draṣṭavyaṁ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc6' href='#sc6'>SC 6</a> bhikṣuṇī khalu punaḥ śikṣā-pratyākhyāyikā bhavati | sā evam āha | buddhaṁ pratyākhyāmi dharmaṁ pratyākhyāmi | saṁghaṁ pratyākhyāmi | śikṣāṁ pratyākhyāmi | uddeśaṁ samvāsaṁ saṁbhogaṁ śāstṛ-padaṁ bhikṣuṇī-bhāvaṁ <span class='supplied'>śramaṇī-bhāvaṁ</span> śākya-putrī <span class='supplied'>ya</span> bhāvaṁ pratyākhyā<span class='corr' title='ti→mi'>mi</span> | kim <span class='corr' title='ekā→etā'>etā</span> | <span class='supplied'>eva</span> śramaṇikā śākya-putrīyāḥ | santy anyāny api pṛthu-tīrthyāyatanāni | tatra brahmacaryaṁ cariṣyaṁ | sā bhikṣuṇī bhikṣuṇīhi evam asya vacanīyā | mā ārye śikṣā-pratyākhyāyikā bhohi | mā dharma-pratyākhyāyikā bhohi | mā saṁghapratyākhyāyikā bhohi | mā śikṣāṁ pratyākhyāhi | mā uddeśaṁ samvāsaṁ sambhogaṁ śāstṛ-padaṁ bhikṣuṇī-bhāvaṁ śramaṇī-bhāvaṁ śākya-putrīya bhāvaṁ pratyākhyāhi | tat kasya hetoḥ | asādhu ārye buddha-pratyākhyānaṁ | asādhu dharma-pratyākhyānaṁ | asādhu saṁgha-pratyākhyānaṁ | asādhu śikṣā-pratyākhyānaṁ | uddeśa-saṁvāsa-saṁbhoga-śāstṛpada-bhikṣuṇībhāva-śramaṇībhāva <span class='supplied'>pratyākhyānaṁ</span> | asādhu śākya-putrīya bhāva-pratyākhyānaṁ | evaṁ ca sā <span class='supplied'>bhikṣuṇī</span> bhikṣuṇīhi vuccamānā taṁ eva vastuṁ samādāya pragṛhya tiṣṭheya | na pratiniḥsareya | sā bhikṣuṇī bhikṣuṇīhi yāvat-tṛtīyakaṁ samanugrāhitavyā samanubhāṣitavyā tasya vastusya pratiniḥsargāya | yāvat-tṛtīyakaṁ samanugrāhiyamāṇā vā samanubhāṣiyamānā vā tam vastuṁ pratiniḥ-sareya | ity etaṁ kuśalaṁ | no ca pratiniḥsareya | ayaṁ pi dharmo yāvat-tṛtīyako saṁghātiśeṣo | saṁgham evādhipatiṁ kṛtvā niḥsaraṇīyo |</p>
<h2>Conclusion</h2>
<p><a class='ref sc' id='sc7' href='#sc7'>SC 7</a> uddiṣṭā me āryamiśrikāyo ekūnaviṁśati saṁghātiśeṣā dharmāḥ | tatra eka<span class='corr' title='de→da'>da</span>śa prathamāpattikāḥ aṣṭau yāvat-tṛtīyakāḥ | yeṣāṁ bhikṣuṇī ity anyatarānyata<span class='corr' title='ro→rā'>rā</span>m āpattim āpadyitvā ardha-māsaṁ ubhayato saṁghe mānatvaṁ <span class='supplied'>ca</span>ritavyaṁ | cīrṇa-mānatvā bhikṣuṇī kṛtānudharmā | āhvayana-pratibaddhā yatra syād viṁśati-gaṇo ubhayato saṁgho tatra sā bhikṣuṇī āhvayitavyā | ekenāpi ced ūnoviṁśati-gaṇo ubhayato saṁgho tāṁ bhikṣuṇīm āhveya | sā ca bhikṣuṇī an-āhūtā | te ca bhikṣavo tāś ca bhikṣuṇīyo garhyāḥ | iyam atra sāmīcī | tatrāryamiśrikāyo pṛcchāmi | kaccit tha pariśuddhā | dvitīya-tṛtīyaṁ pi āryamiśrikāyo pṛcchāmi | kacci<span class='corr' title='ccha→ttha'>ttha</span> pariśuddhā | pariśuddhā atrāryamiśrikāyo yasmāt tūṣṇīm evam etan dhārayāmi |</p>
<p class='uddana'><a class='ref sc' id='sc8' href='#sc8'>SC 8</a> uddānaṁ |<br>
saṁcaritraṁ <span class='rule-number'>1</span> dve abhūte <span class='rule-number'>2, 3</span> |<br>
utasada-vādo<span class='rule-number'>4</span> dve vinā <span class='rule-number'>5, 6</span> |<br>
an-anujñātā ca <span class='rule-number'>7</span> | <span class='corr' title='ma→va'>va</span> | dhyā <span class='rule-number'>8</span> |<br>
ca ekā nadīn tareya <span class='rule-number'>9</span> |<br>
utkṣiptakā saha dharmeṇa <span class='rule-number'>10</span> |<br>
bhikṣuṇī ca an-avaśrutā <span class='rule-number'>11</span> ||</p>
<p class='uddana'><a class='ref sc' id='sc9' href='#sc9'>SC 9</a> vadeti tvaṁ pratigṛhṇe <span class='rule-number'>12</span> |<br>
dve ya bhedena <span class='rule-number'>13, 14</span> ākrośo <span class='rule-number'>15</span> |<br>
durvacaka-jātīyo <span class='rule-number'>16</span> |<br>
dve saṁsṛṣṭā viharanti <span class='rule-number'>17</span> |<br>
tāsāñ cānuvi<span class='corr' title='tā→cā'>cā</span>rikā <span class='rule-number'>18</span> |<br>
śikṣā-pratyākhyāyikā caiva <span class='rule-number'>19</span> | ||</p>
<p class='endsutta'>aṣṭau yāvat-tṛtīyakāḥ saṁghātiśeṣāḥ samāptāḥ ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
