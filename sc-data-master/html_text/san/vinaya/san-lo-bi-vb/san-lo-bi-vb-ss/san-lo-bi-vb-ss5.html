<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss5' lang='san'>
<header>
<ul>
<li class='division'>saṁghātiśeṣa-dharma 5</li>
</ul>
<h1>grāmāntaraṁ</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth141' href='#roth141'>Roth 141</a>bhagavāṁ cchrāvastīyam viharati | taṁhi dāni rāṣṭrā nāma bhikṣuṇī | tasyā eva rāṣṭrapālā nāma bhaginī ku-grāmake vūḍhā | sā tāvad an-ajjikā | sā preṣayati | ārye rāṣṭre āgaccha yadi mām icchasi jīvantīṁ paśyituṁ | sā tahiṁ gatā | sā ca kāla-gatā | so dāni bhaginī-patiko paridevati | ārye rāṣṭre yan te bhaginī kāla-gatā kā tāvad i<span class='corr' title='yaṁ→maṁ'>maṁ</span> dārakaṁ parihariṣyati kā tāvad imaṁ mama gṛhaṁ pratijāgariṣyati | āryāya rāṣṭrāya vayaṁ pratijāgṛtavyāḥ | tāye dāni bhavati pāpakāḥ khalu vātā vāyantīti | sā niṣkramitvā srāvastīm āgatā | sā bhikṣuṇīnām āha | āryamiśrikāyo manāsmi brahmacaryāto cyāvitā | āhaṁsuḥ | kim vā katham vā | etad eva vistareṇārocayati | etaṁ prakaraṇaṁ bhikṣuṇīyo mahāprajāpatīye gautamīye ārocayanti | mahāprajāpatī pi gautamī bhagavata ārocayati | bhagavān āha | śabdāpayatha rāṣṭrāṁ | sā dāni śabdāpitā | tad eva sarvaṁ vistareṇa pṛcchīyate | yāvad ām bhagavan | bhagavān āha | evaṁ ca nāma tvaṁ bhikṣuṇīya vinā adhvāna-mārgaṁ pratipadyasi | tena hi na kṣamati yāvac chikṣāpadaṁ prajñaptaṁ |</p>
<p><a class='ref sc' id='sc2' href='#sc2'>SC 2</a> <a class='ref roth' id='roth142' href='#roth142'>Roth 142</a>eṣā evārthotpattiḥ | bhikṣuṇīyo adhvāna-mārgaṁ gacchanti | aparā dāni bhikṣunī prāsādikā darśanīyā taruṇī ucchvāsakārī vā praśvāsa-kāri vā mārgāto utkramitvā upaviṣṭā | puruṣa-sārtho ca āgacchati | sā tehi parivāritā | te dān āhaṁsuḥ | āryā prāsādikā darśanīyā taruṇī pratyagra-yauvane vartasi | kāmāḥ | paribhoktavyāḥ | sā tvaṁ kiṁ pravrajitā | ko vā te nirveda iti | āha | pravrajitāsmi |</p>
<p><a class='ref sc' id='sc3' href='#sc3'>SC 3</a> āhaṁsuḥ | ācakṣva tāvat yāvat te tad anantaraṁ parivāriya dhārenti | tāvat tāyo bhikṣuṇīyo grāmāntaraṅ gatāḥ | tāye dāni kaukṛtyam utpannaṁ | sā mahāprajāpatīye gautamīye ārocayati | mahāprajāpatī gautamī bhagavata ārocayati | bhagavān āha | tena hi āpattiḥ akāmikāyeti |</p>
<p><a class='ref sc' id='sc4' href='#sc4'>SC 4</a> <a class='ref roth' id='roth143' href='#roth143'>Roth 143</a>eṣaivārthotpattiḥ | bhikṣuṇīyo adhvāna-mārgaṁ gacchanti | aparā dāni bhikṣuṇī glānā | sā vinā bhikṣuṇīhi grāmāntaram utkrānta | tāye dāni kaukṛtyaṁ <span class='supplied'>kṛtaṁ</span> kaukṛtyena mahāprajāpatīye ārocayati | mahāprajāpatī gautamī bhagavata ārocayati | bhagavān āha | anāpattiḥ glānāyeti | atha khalu bhagavān mahāprajāpatīṁ gautamīm āmantrayati | sannipāta<span class='corr' title='ye→ya'>ya</span> gautamīti | peyālaṁ |</p>
<h2>Ruling</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī bhikṣuṇīya vinā adhvāna-mārgaṁ pratipadyeya antamasato grāmāntaram pi anyatra-samaye tatrāyaṁ samayo akāmikā bhikṣuṇī bhavati glānikā vā | ayam atra samayo | ayam pi dharmo prathamāpattiko |</p>
<h2>Definitions</h2>
<p>yā puna bhikṣuṇīti | peyālaṁ |</p>
<ul>
<li><span class='term' id='def-1'>bhikṣuṇīya vine</span> ti <span class='gloss'>bhikṣuṇīya vine</span> ti <span class='gloss'>a-dvitīyā</span> |</li>
<li><span class='term' id='def-2'>adhvāna-mārga</span> <span class='gloss'>adhvāna-mārga</span> <span class='gloss'>tri-yojanaṁ dvi-yojanam tri-yojanam | antamasato grāmāntaram vā</span> |</li>
<li><span class='term' id='def-3'>akāmikā</span> ti <span class='gloss'>akāmikā</span> ti <span class='gloss'>hasti- kaḍevareṇa aśva-kaḍevareṇa go-kaḍevareṇa vā manuṣya-kaḍevareṇa vā āvṛtā bhavati</span> |</li>
<li><span class='term' id='def-4'>glānike</span> ti <span class='gloss'>glānike</span> ti <span class='gloss'>jarā-durbalā vā vyādhi-durbalā vā bhavati | pratyuddhṛtaṁ bhagavatā padaṁ an-āpattī glānāya |</span> |</li>
</ul>
<p>ayam atra samayo</p>
<h2>Permutations</h2>
<p><a class='ref sc' id='sc6' href='#sc6'>SC 6</a> etā dāni bhikṣuṇīyo adhvāna-mārgaṅ gacchanti yāvatā anto-sīmāṅ gacchanti kiñcāpi dūraṁ dūraṁ gacchanti anāpattiḥ | atha dāni grāmāntaram vā nagarāntaram vā gacchanti kāntāra-mārgam vā atikrāmanti | anto hasta-pāśa-sthitāhi atikrāmitavyaṁ | paraṁ hasta-pāśaṁ gacchanti | antamasato catur-aṅgulam pi deśanāgāmi-vinayātikramam āsādayati | adhyardham vā dvi-hastam vā gacchanti thūl’-accayam āsādayati | atha dāni ekā bhikṣunī āgatvā sīmāntare tiṣṭhati thūl’-accayam āsādayati | aparā āgatvā atikrāmati imaṁ sīmāntaran ti evaṁ yattikā atikrāmanti sarvāsāṁ thūl’-accayaṁ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc7' href='#sc7'>SC 7</a> yā puna bhikṣuṇī bhikṣuṇīya vinā adhvāna-mārgaṁ pratipadyeya antamasato grāmāntaram pi anyatra-samaye | tatrāyaṁ samayo akāmikā bhikṣuṇī bhavati | glānikā vā | ayam atra samayo | ayam pi dharmo prathamāpattiko |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
