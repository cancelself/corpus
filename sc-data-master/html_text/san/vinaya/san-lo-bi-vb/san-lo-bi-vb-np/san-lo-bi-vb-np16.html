<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-np16' lang='san'>
<header>
<ul>
<li class='division'>niḥsargika-pācattika-dharma 16</li>
</ul>
<h1>niḥśṛjāti</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth177' href='#roth177'>Roth 177</a>bhagavān śrāvastīyam viharati | sthūlanandā nāma bhikṣuṇī cīvarāṇi naiva dhovati na sīveti na rañjeti | tāye dāni omalina-malinā saṁghāṭī pāṭita-vipāṭitā | upāśraye nikṣiptā yā icchati sā upādīyatū ti | athāparā bhikṣuṇī jetā nāma lūha-cīvara-dharā | sā bhikṣuṇīhi vuccati | ārye etāṁ saṁghāṭiṁ dhoviya sīviya phoṣiya prāvṛtā | sā dāni sthūlanandā āha | ānehi ārye etāṁ saṁghāṭiṁ mahyaṁ eṣā saṁghāṭī | paśyatha āryamiśrikāyo na kiñcic chakyate upāśraye nikṣipituṁ | labdhotkṣiptikāhi pūro saṁghārāmo tāva | dhṛṣṭā ca mukharā ca pragalbhā ca sā dāni tāya saṁghāṭī ācchinnā | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | mahāprajāpatī pi gautamī bhagavato āroceti | yāvad bhagavān āha |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī bhikṣuṇy-upāśraye purāṇa-saṁghāṭiṁ nikṣipetvā vā nikṣipāyetvā vā yā icchati sā upādīyatū ti | uktvā paścāt svayam eva upādiyeya nissargika-pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā | peyālaṁ |</span></li>
<li><span class='term' id='def-2'>bhikṣuṇy upāśraye</span> ti <span class='gloss'>bhikṣuṇy upāśraye</span> ti <span class='gloss'>bhikṣuṇī-vihāre |</span></li>
<li><span class='term' id='def-3'>saṁghāṭī</span> ti <span class='gloss'>saṁghāṭī</span> ti <span class='gloss'>cīvaraṁ |</span></li>
<li><span class='term' id='def-4'>nikṣipetvā</span> ti <span class='gloss'>nikṣipetvā</span> ti <span class='gloss'>svayaṁ |</span></li>
<li><span class='term' id='def-5'>nikṣipāyetvā</span> ti <span class='gloss'>nikṣipāyetvā</span> ti <span class='gloss'>pareṇa |</span></li>
</ul>
<p><a class='ref sc' id='sc3' href='#sc3'>SC 3</a> yā icchati sā upādīyatū ti paścāt svayam eva upādīyeta niḥsargika-pācattikaṁ |</p>
<h2>Permutations</h2>
<p><a class='ref sc' id='sc4' href='#sc4'>SC 4</a> sā eṣā bhikṣuṇī bhikṣuṇī-upāśraye cīvaraṁ nikṣipetvā vā nikṣipāyetvā vā yā icchati sā upādīyatū ti yadi kāci upādinnam bhavati na kṣamati ācchindituṁ | ācchindati niḥsargikaṁ bhavati | atha dāni na kāyaci upādinnam bhavati tasyā eva ca tāya artho bhavati kiñcāpi gṛhṇāti an-āpattiḥ | atha dāni kṣudrānukṣudrakaṁ pariṣkāraṁ nikṣiptam bhavati yadi kāyaci upādinnam bhavati na kṣamati ācchindituṁ | ācchindati vinayātikramam āsadayati | bhikṣur api bhikṣu-vihāre pātram vā cīvaram vā upānaham vā kṣudrānukṣudrakam vā pariṣkāraṁ nikṣipitvā yo icchati so upādīyatū ti | yadi kenacid upādinnam bhavati na kṣamati ācchincituṁ | ācchindati vinayātikramam āsādayati | atha na kenacid gṛhītam bhavati so eva tenārthiko bhavati kiñcāpi gṛhṇāti an-āpattiḥ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc5' href='#sc5'>SC 5</a> yā puna bhikṣuṇī bhikṣuṇy-upāśraye purāṇa-saṁghāṭiṁ nikṣipetvā vā nikṣipāyetvā vā yā icchati sā upādīyatū ti uktvā paścāt svayam eva upādīyeya niḥsargi<span class='corr' title='kā→ka'>ka</span>-pācattikaṁ |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
