<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-np11' lang='san'>
<header>
<ul>
<li class='division'>niḥsargika-pācattika-dharma 11</li>
</ul>
<h1>śayyāsanasyārthāya</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth174' href='#roth174'>Roth 174</a>bhagavāṁ cchrāvastyāṁ viharati | sthūlanandā bhikṣuṇī aparaṁhi bhikṣuṇī-vihāre śayyāsana-pratigrāhakā | sā dāni śayyāsanaṁ yāceti | āha | prajāpatī dehi mañcaṁ | dehi saṁghasya pīṭhaṁ | bisi catur-aśrakaṁ | kuccaṁ bimbohanaṁ | tā dāni striyo kācin māñcasya mūlyan <span class='corr' title='deti→denti'>denti</span> | | kācit pīṭhasya yāvat kā <span class='supplied'>ci</span>d bimbohanasya | sā khādati ca pibati ca | pātraṁ ca jānāpeti | cīvaraṁ ca jā <span class='supplied'>nā</span>peti | bhikṣuṇīyo piṇḍapātam aṇvantīyo kulopaga-gṛhehi praviśanti | tā dāni striyo pṛcchanti | āryāye nandāye mayā mañcasya mūlyaṁ dattaṁ | kiñcit tāya jānāpitaṁ | tā dān āhaṁsuḥ | kiṁ sā bhadrāyiṇī jānāpayiṣyati | khādati ca pibati ca pātraṁ ca jānāpeti | cīvaraṁ jānāpeti | svake mallake varṣati | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | mahāprajāpatī pi gautamī bhagavato āroceti | bhagavān āha | śabdāpayatha nandāṁ | sā dāni śabdāpitā | bhagavān āha | satyaṁ tvaṁ nande śayyāsanasyārthāya yācitvā anyaṁ cetāpeti | āha | ām bhagavan | bhagavān āha | duṣkṛtaṁ te nande | peyālam | tena hi na kṣamati | śayyāsanasyārthāya yācayitvā anyañ cetāpayitvā | atha khalu bhagavān mahā-prajāpatīṁ gautamīm āmantrayati | sannipātaya gautami bhikṣuṇīyo yāvat paryavadātāni |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī śayyāsanasyārthāya yācayitvā ātmano pātram vā cīvaram vā bhaktam vā bhojyam vā glāna-bhaiṣajyam vā cetāpayen nissargika-pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā</span> |</li>
<li><span class='term' id='def-2'>śayyāsanasyārthāye</span> ti <span class='gloss'>śayyāsanasyārthāye</span> ti <span class='gloss'>| śayyāsanaṁ nāma mañcaṁ pīṭhaṁ bisi caturasraṁ kuccaṁ bimbohanaṁ</span> |</li>
<li><span class='term' id='def-3'>yācitvā</span> ti <span class='gloss'>yācitvā</span> ti <span class='gloss'>vijñāpetvā samādāpetvā</span> |</li>
<li><span class='term' id='def-4'>anyaṁ cetāpaye</span> ti <span class='gloss'>anyaṁ cetāpaye</span> ti <span class='gloss'>jānāpayet | pātram vā cīvaram vā bhakṣyam vā bhojyam vā cetāpayen nissargikapācattikaṁ</span> |</li>
<li><span class='supplied'><span class='term' id='def-5'>nissargika-pācattikaṁ</span> ti</span> <span class='gloss'>nissargika-pācattikaṁ ti</span> <span class='gloss'>saṁghe nissariya pācatikaṁ deśayitavyaṁ | aniḥsariya deśeti vinayātikramam āsādayati</span> |</li>
</ul>
<h2>Permutations</h2>
<p><a class='ref sc' id='sc3' href='#sc3'>SC 3</a> atha dāni śayanāsanaṁ prahīṇa-mātṛkaṁ bhavati | vastu pradarśayitavyaṁ | imaṁ mayā amukāto mañca-mūlyaṁ labdhaṁ | iman tasya mañcaṁ saṁjānatha | yāvad bimboya-dhānasya | tam vastuṁ na darśeti vinayātikramam āsādayati | khaṇ<span class='corr' title='ḍa→ḍaṁ'>ḍaṁ</span> pralugnaṁ vā vā lepanikām vā kartuṁ kumbhiyo upasthāpayituṁ bhikṣur api śayanāsanasyārthāya yācayitvā anyaṁ cetāpeti vinayātikramam āsādayati | vastun darśetvā labhyaṁ khaṇḍaṁ pralugnādi kartuṁ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc4' href='#sc4'>SC 4</a> yā puna bhikṣuṇī śayyāsanasyārthāya yācitvā ātmano pātram vā cīvaram vā bhakṣyam vā bhojyam vā glāna-bhaiṣajyaṁ vā cetāpaye niḥsargika-pācattikaṁ ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
