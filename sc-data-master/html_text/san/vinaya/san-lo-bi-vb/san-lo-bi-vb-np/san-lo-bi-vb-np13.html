<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-np13' lang='san'>
<header>
<ul>
<li class='division'>niḥsargika-pācattika-dharma 13</li>
</ul>
<h1>anyeṣāṁ</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth175' href='#roth175'>Roth 175</a>bhagavān śrāvastyām viharati | sthūlanandā nāma bhikṣuṇī saṁghasya bhaktakāni samādāyeti | sā chandakam aṇvantī āha | prajāpati detha chandakaṁ | āryamiśrikāṇāṁ bhaktaṁ kariṣyāmīti | tā dāni striyo chandakaṁ prajantīntīyo jalpanti | ārye yasmin diva<span class='corr' title='saṁ→se'>se</span> pariveṣaṇaṁ bhavati | vayaṁ pi pariveṣikā gamiṣyāmo ti | atha sā khādati ca pibati ca pātraṁ ca jānāpeti | tāya khāditāvaśeṣeṇa yādṛśaṁ vā bhaktaṁ kṛtaṁ | tā dāni striyo parive<span class='corr' title='śikā→ṣikā'>ṣikā</span> āgataḥ | āhaṁsuḥ | ārye asmābhir bahuko chandako dinno | iman dāni bhaktaṁ lūha-vilūhaṁ | bhikṣuṇīyo āhaṁsuḥ | kim eṣā bhadrāyaṇī taṁ kariṣyati | khādati caiṣā pibati ca | pātraṁ cīvaraṁ caiṣā jānāpeti | svake caiṣā mallake varṣati | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | mahāprajāpatī gautamī bhagavato ārocayati | bhagavān āha | śabdāpayatha nandāṁ | sā dāni śabdāpitā | satyaṁ nande evan-nāma tvam anyeṣām arthāya yācitvā anyaṁ cetāpayasi | ām bhagavan | bhagavān āha | duṣkṛtaṁ te nande | atha khalu bhagavān mahāprajapatīṁ gautamīm āmantrayati | sannipātaya gautami bhikṣuṇīyo yāvat paryavadātāni bhaviṣyanti |</p>
<h2>Ruling</h2>
<p class='rule'><a class='ref sc' id='sc2' href='#sc2'>SC 2</a> yā puna bhikṣuṇī anyeṣām arthāya yācayitvā ātmano pātram vā cīvaram vā bhakṣyam vā bhojyam vā glāna-pratyaya-bhaiṣajya-pariṣkārān vā cetāpayati | niḥsargika-pācattikaṁ |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā |</span></li>
<li><span class='term' id='def-2'>anyeṣām arthāya yācayitvā</span> <span class='gloss'>anyeṣām arthāya yācayitvā</span> <span class='gloss'>saṁghasya bhaktasya vā tarpaṇasya vā yvāgū-pānasya vā yācitvā ātmano pātram vā cīvaram vā bhaktam vā bhojyam vā glānapratyaya-bhaiṣajya-pariṣkārān vā cetāpayen nissargika-pācattikaṁ</span> |</li>
</ul>
<h2>Permutations</h2>
<p><a class='ref sc' id='sc3' href='#sc3'>SC 3</a> atha khalu yasyārthāya yācati tam eva jānāpayitavyaṁ | atha dāni vastraṁ vipraṇāmeti bhaktasya vā tarpaṇasya vā yvāgū-pānasya vā arthāya yācayitvā vaibhaṅgikaṁ dadāti | śayyāsanam vā upasthāpeti vārṣikam vā hemantikam vā deti | vinayātikramam āsādayati | sā eṣā bhikṣuṇī saṁghasya bhaktaṁ dāpeti | tyakta-muktam anavagṛhītaṁ dātavyaṁ | yadi tahiṁ kiñcic cheṣaṁ bhavati odanam vā sūpam vā yāvad bhakṣyam vā bhojyam vā upadarśayitavyaṁ | yady ādāya gacchati adhyupekṣitavyaṁ | atha dān āha | āryāya demīti | vaktavyaṁ | na hi | saṁghasya dehi | athāha dinnaṁ mayā saṁghasya | āryāya demītī | pratīcchati | an-āpattiḥ | bhikṣor api evam eva āpattis tu vinyātikramaḥ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc4' href='#sc4'>SC 4</a> yā puna bhikṣuṇī anyeṣām arthāya yācayitvā ātmano pātram vā cīvaram vā bhakṣyam vā bhojyam vā glāna- <span class='supplied'>pratyaya</span>-bhaiṣajya <span class='supplied'>pariṣkārān vā</span> cetāpayen niḥsargika-pācattikaṁ |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
