<!DOCTYPE html>
<html>
<head>
<meta charset='UTF-8'>
<meta name='author' content='Gustav Roth'>
<title></title>
</head>
<body>
<article id='san-lo-bi-vb-pj1' lang='san'>
<header>
<ul>
<li class='division'>pārājika-dharma 1</li>
</ul>
<h1>maithunaṁ</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth111' href='#roth111'>Roth 111</a>atha khalu bhagavān bhikṣuṇīyo āmantrayate sma tasmāt tahiṁ bhikṣuṇīyo adya-d-agreṇa mahāprajāpatīṁ gautamīṁ saṁgha-sthavirīṁ saṁgha-mahattarīṁ saṁghapariṇāyikāṁ dhārayatha |</p>
<p><a class='ref sc' id='sc2' href='#sc2'>SC 2</a> ya ime bhagavan bhagavatā catvāro patanīyo dharmo abhijñāya deśitāḥ labhyā te bhagavann asmābhi vistareṇa śrotuṁ | bhagavān āha labhyā gautami |</p>
<p><a class='ref sc' id='sc3' href='#sc3'>SC 3</a> <a class='ref roth' id='roth112' href='#roth112'>Roth 112</a>pañcārtha-vaśān saṁpaśyamānāya śraddhāya kuladhītāya alam vi <span class='supplied'>na</span>yam uddiśituṁ | alaṁ vinayaṁ dhārayituṁ yathā bhikṣuvinaye |</p>
<p><a class='ref sc' id='sc4' href='#sc4'>SC 4</a> <a class='ref roth' id='roth113' href='#roth113'>Roth 113</a>ekam idaṁ gautami samayan tathāgato śrāvastīyam viharati | atha khalu śāriputrasya sthavirasya yāvat ko nu khalu bhagavan hetuḥ kaḥ pratyayo yena ihaikeṣān tathāgatānām, arhatāṁ samyaksambuddhānām atyayena cira-sthitikaṁ prāvacanaṁ bhavati cira-sthitikaḥ sad-dharma iti yathā bhikṣu-vinaye |</p>
<p><a class='ref sc' id='sc5' href='#sc5'>SC 5</a> ekam idaṁ gautami samayan tathāgato vaiśālīyam viharati | vistareṇa yaśikasyārthotpattiḥ prathamā | tasmāt tarhi gautami bhikṣuṇyāpi atraiva śikṣitavyam |</p>
<p><a class='ref sc' id='sc6' href='#sc6'>SC 6</a> dvinnāṁ licchavi kumārāṇām arthotpattiḥ | dvitīyā |<br>
yāvan nāsti bhikṣuṇīye śikṣā-pratyākhyānaṁ | tṛtīyā |<br>
nāsti daurbalyāviṣkara-karma | caturthī |<br>
nandikasyārthotpattiḥ | pañcamī |<br>
markaṭīya arthotpattiḥ <span class='supplied'>ṣaṣṭhī</span> |</p>
<p><a class='ref sc' id='sc7' href='#sc7'>SC 7</a> vistareṇa tasmād iha gautami bhikṣuṇīhi atraiva śikṣitavyaṁ |</p>
<p><a class='ref sc' id='sc8' href='#sc8'>SC 8</a> <a class='ref roth' id='roth114' href='#roth114'>Roth 114</a>atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo | atha khalu bhagavān sannipatitaṁ bhikṣuṇī-saṁghaṁ viditvā yāvac chikṣāpadaṁ prajñaptaṁ |</p>
<h2>Ruling</h2>
<p class='rule'><a class='ref sc' id='sc9' href='#sc9'>SC 9</a> yā puna bhikṣuṇī chandaso maithunaṁ grāmyaṁ dharmaṁ pratiṣeviya antamasato tiryagyoni<span class='corr' title='gata→gatena'>gatena</span> pi sārdhaṁ iyaṁ bhikṣuṇī pārājikā bhavaty asamvā<span class='corr' title='syāḥ→syā'>syā</span> |</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā sūpasampannā traivācikena karmaṇā jñapti-caturthena anāghāta-pañcamena samagreṇa saṁghena ubhayataḥ saṁghena iyaṁ bhikṣuṇī</span> |</li>
<li><span class='term' id='def-2'>cchandaso</span> ti <span class='gloss'>cchandaso</span> ti <span class='gloss'>raktacittā</span> |</li>
<li><span class='term' id='def-3'>maithunan</span> ti <span class='gloss'>maithunan</span> ti <span class='gloss'>abrahmacaryaṁ</span></li>
<li><span class='term' id='def-4'>grāmya-dharman</span> ti <span class='gloss'>grāmya-dharman</span> ti <span class='gloss'>grāmasyāpy eṣo dharmo nagarasyāpy eṣo dharmo sarvāvantasyāpi lokasya eṣo dharmo</span> |</li>
<li><span class='term' id='def-5'>pratiṣeveyā</span> ti <span class='gloss'>pratiṣeveyā</span> ti <span class='gloss'>adhyācāreya</span> |</li>
</ul>
<h2>Permutations</h2>
<p><a class='ref sc' id='sc10' href='#sc10'>SC 10</a> sā eṣā bhikṣuṇī maithunaṁ grāmyadharmaṁ pratiṣevati mānuṣeṇa puruṣeṇa mānuṣyakena paṇḍakena trayāṇāṁ vraṇamukhānāṁ dhanya-mārge varca-mārge prasrāva-mārge anyatarānyatarasmiṁ vraṇa-mukhe aṅga-jāte aṅgajātaṁ prakṣiptaṁ ārtīyati ārtayitvā svādayati | ādau svādayati | madhye svādayati | paryavasāne svādayati | sukhīyati | āsvādaṁ nigamayati pārājikā bhavati | ādau na svādayati | madhyena svādayati | paryavasāne svādayati | yāvat pārājikā bhavati | ādau na svādayati | madhye na svādayati | paryavasāne svādayati yā āsvādan nigamayati sā pārājikā bhavati | ādau na svādayati | madhye na svādayati | paryavasāne na svādayati anāpattiḥ |</p>
<p><a class='ref sc' id='sc11' href='#sc11'>SC 11</a> evaṁ suptasya mṛtasya aṅgajāte aṅgajātaṁ prakṣipitvā artīyati | peyālaṁ evaṁ amānuṣasya paṇḍakasya tiryagyonigatasya puruṣasya paṇḍakasya trayāṇāṁ vraṇa-mukhānāṁ | peyālaṁ |</p>
<p><a class='ref sc' id='sc12' href='#sc12'>SC 12</a> <a class='ref roth' id='roth115' href='#roth115'>Roth 115</a>sā eṣā bhikṣuṇī rakta-cittā puruṣaṁ darśanāya uṭṭhāpeti samvara-gāmi-vinayātikramam āsādayati darśana-śravaṇe deśanā-gāmi-vinayātikramam āsādayati | yathā bhikṣu-vinaye |</p>
<p><a class='ref sc' id='sc13' href='#sc13'>SC 13</a> <a class='ref roth' id='roth116' href='#roth116'>Roth 116</a>puruṣo tri-khaṇḍī-kṛto bhavati | dvidhā-pāṭito bhavati | śuṣko bhavati | koṭaraka-jātaḥ | ādhmātajāto bhavati | vinīlako bhavati | vipūyako bhavati |</p>
<p><a class='ref sc' id='sc14' href='#sc14'>SC 14</a> <a class='ref roth' id='roth117' href='#roth117'>Roth 117</a>pañca bhikṣuṇīyo pañca bhikṣūn balāt prasahya-m-adhyo-marda<span class='corr' title='ti→nti'>nti</span> pañca bhikṣuṇīyo pārājikāyo bhavanti | yo ca bhikṣuḥ sātiyati |</p>
<p><a class='ref sc' id='sc15' href='#sc15'>SC 15</a> pañca bhikṣū pañca bhikṣuṇīyo balāt pragṛhya-m-adhyomarda<span class='corr' title='ti→nti'>nti</span> pañca bhikṣū pārājikā bhavanti | yā ca bhikṣuṇī sātiyati |</p>
<p><a class='ref sc' id='sc16' href='#sc16'>SC 16</a> bhikṣu bhikṣuṇīya sārdhaṁ anyonyaṁ vipratipadyati ubhaye pārājikā bhavanti | bhikṣuṇī śrāmaṇereṇa saha vipratipadyati bhikṣuṇī pārājikā bhavati śrāmaṇero nāśayitavyo | atha dāni bhikṣuṇī <span class='corr' title='a→ā'>ā</span> | rāmike <span class='supplied'>na</span>saha vipratipadyate bhikṣuṇī pārājikā bhavati | ārāmiko agṛhīta-samvaratvāt kim vradyiṣyati | evaṁ tīrthikena | trihi bhikṣuṇī pārājikā bhavati | mānuṣeṇa amānuṣeṇa tiryagyonigatena aparehi trihi dhanya-mārge varca-mārge prasrāva-mārge | aparehi trihi supte mṛte jāgrante | dvihi bhikṣuṇī pārājikā bhavati puruṣeṇa paṇḍakena ca | sā eṣā bhikṣuṇī suptā vā bhavati mattā vā unmattā vā vistareṇa puruṣo upasaṁkramya abhiniṣīdati vā abhinipadyati vā | antostarati vā | sā tato utthāya ādau svādayati | madhye svādayati | paryavasāne svādayati pārājik<span class='corr' title='aṁ→kā'>kā</span> bhavati | kin ti dāni sādiyanā draṣṭavyā | kin ti dāni asādiyanā | yathā bhikṣu-vinaye | sā eṣā bhikṣuṇī chandaso maithunaṁ grāmya-dharmaṁ pratiṣevatīti | peyālaṁ | sā eṣā āpadyati | apy ekatyā ajñānāt | apyekatyā smṛti-saṁmoṣāt | apy ekatyākalpiya-saṁjñayā | apy ekatyā alajjikena | apy ekatyā rāgābhibhūtā doṣābhibhūtā mohābhibhūtā anāpattiḥ | kṣipta-cittāye akarantīye anadhyācarantīye anāpattiḥ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc17' href='#sc17'>SC 17</a> yā punar bhikṣuṇī chandaśo maithunaṁ grāmya-dharmaṁ pratiṣeveya antamasato tiryagyoni-gatenāpi sārdhaṁ iyaṁ bhikṣuṇī pārājikā bhavaty asaṁvāsyā |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
