<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pj6' lang='san'>
<header>
<ul>
<li class='division'>pārājika-dharma 6</li>
</ul>
<h1>aṣṭa-vastukā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth126' href='#roth126'>Roth 126</a>bhagavān samyaksambuddho yad-arthaṁ samudāgato <span class='corr' title='tam→tad'>tad</span> | -artham abhisambhāvayitvā vaiśālīyām viharati | mahāvane kūṭāgāra-śālāyāṁ | tena dāni kālena tena samayena bhagavatā bhikṣuṇīnām āraṇyakāni śayanāsanāni pratikṣiptāni | grāmāntikani ca akṛtāni | bhikṣuṇīyo abhyantara-nagare praviśanti | atha rāṣṭrapālā nāma bhikṣuṇī | sā dāni aparasya licchavi-kumārasya udu-vasite vasati | sā dāni tasya licchavi-kumārasya uddeśan dadāti | sā dāni rāṣṭrapālā tasya devasikam upasaṁkramati kālyaṁ madhyāhne sāyam | sā dāni prāsādikā darśanīyā avīta-rāgā | so pi licchavi-kumāro prāsādiko darśanīyo | tāye dāni rāṣṭrapālāya abhīkṣṇa-darśanena abhikṣṇaṁ saṁsevāya ca rāga-cittam anudhvaṁsayati | sā dāni mlāyati | peyālaṁ | yāvad guru ca bhāvanīyā ca yāvan notsahāmi |</p>
<p><a class='ref sc' id='sc2' href='#sc2'>SC 2</a> <a class='ref roth' id='roth127' href='#roth127'>Roth 127</a>sā dān āha | sādhu khalu tāvan me anto hasta-pāśasya tiṣṭhāhi saṁlapāhi | hastaṁ me gṛhṇāhi | prahastaṁ me gṛhṇāhi | aṅguliṁ me gṛhṇāhi | anguṣṭaṁ me gṛhṇāhi | cīvaraṁ me gṛhṇāhi | ahaṁ pi te āgatam abhinandiṣyaṁ | āsanena upanimantrayiṣyaṁ | kāyan te anuprayacchiṣyaṁ | pīṭhikām vā āpaṇam vā karmāntam vā gamiṣyan ti | so dān āha | ārye labhyā mayā etaṁ kartuṁ | so dāni tāye anto hasta-pāsasya tiṣṭhati | saṁlapati | hastena gṛhṇāti | prahaste gṛhṇāti | cīvare gṛhṇāti | sā pi taṁ āgatam abhinandati | āsanenopanimantrayati | kāyaṁ se nuprayacchati | saṁketaṁ vā gacchati | sāpi dāni tattakenaiva kāma-cchandam vinodeti | so pi dāni licchavi-kumāro abhīkṣṇa-darśanena abhīkṣṇa-saṁsevāya apamlāyati |</p>
<p><a class='ref sc' id='sc3' href='#sc3'>SC 3</a> <a class='ref roth' id='roth128' href='#roth128'>Roth 128</a>yat tad uktaṁ bhagavatā | nāham bhikṣavo ’nyad ekarūpam api samanupaśyāmīti vistareṇa sūtraṁ | sā dāni abhīkṣṇaṁ saṁsevāya apamlāyati | sā punaḥ punaḥ karoti | sā bhikṣuṇīhi vuccati | mā ārye rāṣṭrapāle evaṁ karohi | naivaṁ labhyā kartuṁ | sā dān āha | ken’ arthan na labhyate | evam mama kriyamāṇe phāsu bhavati | etaṁ prakaraṇaṁ bhikṣuṇīyo mahāprajāpatīye gautamīye ārocayanti | mahāprajāpatī gautamī bhagavato ārocayati | bhagavān āha | śabdāpayatha rāṣṭrapālāṁ | sā dāni śabdāpitā | bhagavān āha | satyaṁ rāṣṭrapāle evan nāma tvaṁ a <span class='supplied'>va</span>śrutā avaśrutasya puruṣasya anto hasta-pāśasya saṁtiṣṭhasi saṁlapasi | peyālaṁ | yāvat saṁketaṁ gacchasi | āha | ām bhagavan | bhagavān āha | duṣkṛtaṁ te rāṣṭrapāle | yāvan mahāprajāpatīṁ gautamīm āmantrayati | yāvac chikṣāpadaṁ prajñapataṁ |</p>
<h2>Ruling</h2>
<p class='rule'><a class='ref sc' id='sc4' href='#sc4'>SC 4</a> yā puna bhikṣuṇī avaśrutā avaśrutasya puruṣasya anto hasta-pāśasya saṁtiṣṭheta vā saṁlape<span class='corr' title='na→ta'>ta</span> vā | hasta-grahaṇam vā | cīvara-grahaṇam vā sādīyeya | āgatam vā abhinandeya | āsanena vā upanimantreya | kāyam vā anuprayaccheya | saṁketa-kṛtam vā gaccheya | iyaṁ pi bhikṣuṇī pārājikā bhavaty asaṁvāsyā |</p>
<h2>Definitions</h2>
<p><a class='ref sc' id='sc5' href='#sc5'>SC 5</a> <a class='ref roth' id='roth129' href='#roth129'>Roth 129</a>yā puna bhikṣuṇīti upasaṁpannā | yāvat sā eṣā bhikṣuṇī</p>
<ul>
<li><span class='term' id='def-1'>avaśrutā</span> ti <span class='gloss'>avaśrutā</span> ti <span class='gloss'>rakta-cittā</span> |</li>
<li><span class='term' id='def-2'>avaśrutasya puruṣasye</span> ti <span class='gloss'>avaśrutasya puruṣasye</span> ti <span class='gloss'>rakta-cittasya</span> |</li>
<li><span class='term' id='def-'>anto hasta-pāśasye</span> ti <span class='gloss'>anto hasta-pāśasye</span> ti <span class='gloss'>anto vyāyāmeti</span> |</li>
<li><span class='term' id='def-3'><span class='supplied'>saṁ</span>=lapeyā</span> ti <span class='gloss'><span class='supplied'>saṁ</span>=lapeyā</span> ti <span class='gloss'><span class='supplied'>upakarṇaṁ</span> vā jalpeya</span> |</li>
<li><span class='term' id='def-4'>hasta-grahaṇan</span> ti <span class='gloss'>hasta-grahaṇan</span> ti <span class='gloss'>haste gṛhṇiya yāvad aṅguṣṭake vā</span> |</li>
<li><span class='term' id='def-5'>cīvara-grahaṇan</span> ti <span class='gloss'>cīvara-grahaṇan</span> ti <span class='gloss'>saṁghāṭīyaṁ vā uttarāsaṅge vā aṅtare-vāse vā saṁkakṣikāyāṁ vā daka-śāṭikāyām vā</span> |</li>
<li><span class='term' id='def-6'>sādiyeyā</span> ti <span class='gloss'>sādiyeyā</span> ti <span class='gloss'>āsvādaṁ nigamayet</span> |</li>
<li><span class='term' id='def-7'>āgataṁ vā abhinandeyā</span> ti <span class='gloss'>āgataṁ vā abhinandeyā</span> ti <span class='gloss'>vā svāgatan te anurāgatan te punaḥ puna āgacchesi | prītāsmi tavāgamanena | prahlāditam me gātraṁ tava darśanena</span> |</li>
<li><span class='term' id='def-8'>āsanenopanimantreyā</span> ti <span class='gloss'>āsanenopanimantreyā</span> ti <span class='gloss'>āsanam asya dadeya</span> |</li>
<li><span class='term' id='def-9'>kāyaṁ se anuprayaccheyā</span> ti <span class='gloss'>kāyaṁ se anuprayaccheyā</span> ti <span class='gloss'>yenāsau tena kāyaṁ praṇāmeta</span> |</li>
<li><span class='term' id='def-10'>saṁketa-kṛtaṁ gacched</span> iti <span class='gloss'>saṁketa-kṛtaṁ gacched</span> iti <span class='gloss'>yas tasya abhīkṣṇaṁ upacāro bhaved āpaṇo vā pīṭhikā vā kṣetra-vastraṁ vā udaka-samīpaṁ vā karmāntaṁ vā udyāyaṁ vā mārge vā tahiṁ tiṣṭhed</span> |</li>
</ul>
<p><a class='ref sc' id='sc6' href='#sc6'>SC 6</a> iyaṁ pi bhikṣuṇī pārājikā asaṁvāsyeti yāvat prajñaptiḥ |</p>
<h2>Permutations</h2>
<p><a class='ref sc' id='sc7' href='#sc7'>SC 7</a> <a class='ref roth' id='roth130' href='#roth130'>Roth 130</a>sā eṣā bhikṣuṇī <span class='supplied'>avaśrutā</span> avaśrutasya puruṣasya anto hasta-pāśaṁ saṁtiṣṭhati yāvat saṁketaṁ kṛtaṁ gacchati pārājikā bhavati | evaṁ paṇḍakasya striyāḥ sthūlātyayaḥ |</p>
<p><a class='ref sc' id='sc8' href='#sc8'>SC 8</a> sā eṣā bhikṣuṇī avaśrutā avaśrutasya puruṣasya anto hasta-pāśaṁ tiṣṭhati yāvat saṁketa-kṛtam vā gacchati thūl’-accayaṁ | evaṁ paṇḍake striyāyāṁ deśanā-gāmi-vinayātikramam āsādayati |</p>
<p><a class='ref sc' id='sc9' href='#sc9'>SC 9</a> sā eṣā bhikṣuṇī anavaśrutā avaśrutasya anto hasta-pāśasya saṁtiṣṭhati yāvat saṁketakṛtam vā gacchati sthūlātyayaṁ | evaṁ paṇḍakasya striyāyān deśanā-gāmi-vinayātikramam āsādayati |</p>
<p><a class='ref sc' id='sc10' href='#sc10'>SC 10</a> sā eṣā bhikṣuṇī avaśrutā avaśrutena puruṣeṇa santiṣṭhati thūl’-accayam | saṁlapati sthūl’-accayaṁ | hasta-grahaṇaṁ thūl’-accayam | cīvara-grahaṇaṁ thūl’-accayaṁ | āgatam abhinandati thūl’-accayaṁ | āsanenopanimantreti thūl’-accayaṁ | kāyam anuprayacchati thūl’-accayaṁ |</p>
<p><a class='ref sc' id='sc11' href='#sc11'>SC 11</a> saṁketaṅ gacchati pārājikā bhavati | evam ekaikena padena thūl’-accayaṁ | yāvat saptame sapta thūl’-accayāḥ | aṣṭame pade pārājikā bhavati |</p>
<p><a class='ref sc' id='sc12' href='#sc12'>SC 12</a> atha dāni anukhajjakam āpajjati yadāṣṭau thūl’-accayā bhavanti tadā pārājikā bhavati |</p>
<p><a class='ref sc' id='sc13' href='#sc13'>SC 13</a> atha dāni eka samāpadyitvā pratikaritvā yāvat saptamam āpadyitvā pratikaritvā aṣṭamam āpadyati na sā pārājikā bhavati |</p>
<p><a class='ref sc' id='sc14' href='#sc14'>SC 14</a> atha dāni saptamam āpadyitvā apratikaritvā aṣṭamam āpadyati pārājikā bhavati |</p>
<p>tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc15' href='#sc15'>SC 15</a> yā puna bhikṣuṇī avaśrutā avaśrutasya puruṣasya anto hastapāśasya santiṣṭhed vā | saṁlaped vā | hasta-grahaṇam vā | cīvara-grahaṇam vā sādīyeya | āgatam vā abhinandeya | āsanena vā upa<span class='corr' title='ri→ni'>ni</span>-mantreyeta | kāyam vā anuprayaccheya | saṁketa-kṛtam vā gaccheya | iyam pi bhikṣuṇī pārājikā bhavaty asamvāsya |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
