<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pj7' lang='san'>
<header>
<ul>
<li class='division'>pārājika-dharma 7</li>
</ul>
<h1>avadya-pratichādikā</h1>
</header>
<h2>Origin story</h2>
<p><a class='ref sc' id='sc1' href='#sc1'>SC 1</a> <a class='ref roth' id='roth131' href='#roth131'>Roth 131</a>bhagavān vaiśālīyaṁ viharati | vistareṇa nidānaṁ kṛtvā | vaiśālīyaṁ dāni nagare aparasya licchavisya tri-y-antarā dārikā jātā | amaṅgalyā apraśastā | teṣān dāni mātā-pitṛṇām bhavati | ka imāṁ vivāhayiṣyati | gṛhe pi dhāryamāṇā amaṅgalyā kasyeyan dātavyā | apare āhaṁsuḥ | icchata yūyaṁ etāṁ dārikāṁ unnīyamānāṁ | te dān āhaṁsuḥ | icchāmaḥ | āhaṁsuḥ | eṣātra kālī nāma bhikṣuṇī | tasyā detha sā unneṣyati | tehi dāni sā uktā | ārye ’smākaṁ tri-y-antarā dārikā jātā adhanyā vāmaṅgalyā vāpraśastā vā | tām vayam <span class='supplied'>ānāpeyemaḥ</span> | unnehi vardhehi antevāsinīya te bhaviṣyati | vayaṁ ca te grāsācchā <span class='supplied'>da</span>n dāsyāmaḥ | tāya sā parigṛhītā | unneti vardheti | tato devasikaṁ pakva-praheṇakam ānīyati | anuśamaṁ anuśamaṁ ācchādaṁ labhati | hemante hemantikaṁ | varṣā-kāle varṣā-vāsikaṁ | sā yadā mahantī-bhūtā tadā tāya pravrajitā | śikṣā deśitā | paripūra-śikṣā | upasampāditā | tīvra-rāgo mātṛgrāmaḥ | sā dāni kleśehi bādhyate | na sahati | sā dān āha | ārye na dāni pravrajyāyāṁ gamiṣyāmy ahaṁ | kleśena bādhyāmi | kālī āha | putri duḥkho gṛhāvāsaḥ | aṅgāra-karṣūpamā kāmā uktā bhagavatā | kin te gṛhāvāsena | sā paśyati yadi tāvad iyaṁ pratyodhāvati tato me lābha-satkāro ’ntarahāyiṣyati | sā tāya nigṛhītā vicchinditā | sā dāni kleśān asahantī ārāmika-parivrājakehi sārdhaṁ miśri-bhūtā | tāya kukṣiḥ pratiladbhodaraṁ mahantī-bhūtaṁ | sā bhikṣuṇīhi niṣkāśīyati | tāyo dāni bhikṣuṇīyo āhaṁsuḥ | ārye kāli jānāsi tvam etāṁ āgārakehi parivrājakehi saha miśrībhūtāṁ | āha | jānāmi | evaṁ viropādāya āhaṁsuḥ | kim arthaṁ tvaṁ nārocesi | <span class='corr' title='nā→na'>na</span> | jalpasi | paśyāmi yady aham ārocayiṣyaṁ | eṣā gṛhaṁ gamiṣyati | mama eṣa lābha-satkāro antarāhāyiṣyatīti |</p>
<p><a class='ref sc' id='sc2' href='#sc2'>SC 2</a> <a class='ref roth' id='roth132' href='#roth132'>Roth 132</a>etaṁ prakaraṇaṁ tāyo bhikṣuṇīyo <span class='corr' title='mā→mahā'>mahā</span> | prajāpatīye gautamīye ārocayeṁsuḥ | mahāprajāpatī gautamī bhagavato ārocayati | bhagavān āha | śabdāpayatha kāliṁ | sā śabdāpitā | tad eva sarvaṁ bhagavān vistareṇa pṛcchati | āha | āma bhagavan | bhagavān āha | duṣkṛtaṁ te kāli | asti nāma tvaṁ kāli jānantī bhikṣuṇīṁ duṣṭhullāpattim āpanāṁ praticchādesi | yāvan naiṣa kāli dharmo naiṣa vinayo | yāvad bhagavān mahāprajāpatīṁ gautamīm āmantrayati | sannipātaya gautami bhikṣuṇīyo yāvatikā bhikṣuṇīyo vaiśālīn nagarīm upaniśritya viharanti | yāvac chikṣāpadaṁ prajñaptaṁ |</p>
<h2>Ruling</h2>
<p class='rule'><a class='ref sc' id='sc3' href='#sc3'>SC 3</a> yā puna bhikṣuṇī jāna<span class='corr' title='nti→ntī'>ntī</span> bhikṣuṇīṁ duṣṭhullām āpattiṁ kṛtām adhyācīrṇāṁ chādeya | sā na pareṣām ārocayati kuv-ege mahā-jane saṁgha-madhye | yadā sā bhikṣuṇī bhikṣuṇīhi cyutā bhavati mṛtā niṣaṇṇā avasaṇṇā avakrāntā imasmād dharma-vinayād | atha sā bhikṣuṇīnām evam vadeya | <span class='corr' title='ājñāpani→ājñāsi'>ājñāsi</span> | vatāham ārye itthan-nāmāye bhikṣuṇīye duṣṭhullā-m-āpatti kṛtā-m-adhyācīrṇā | sāhaṁ na pareṣām ārocayeyaṁ | kin ti imāye <span class='corr' title='vā→mā'>mā</span> | pare jānantū ti | iyaṁ bhikṣuṇī pārājikā bhavati ||</p>
<h2>Definitions</h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā | peyālaṁ</span> |</li>
<li><span class='term' id='def-2'>jānantī</span> ti <span class='gloss'>jānantī</span> ti <span class='gloss'>svayam vā jāneya parato vā śruṇeya ākāravantena darśanena śravaṇena</span> |</li>
<li><span class='term' id='def-3'>duṣṭhullām āpattiṁ</span> ti <span class='gloss'>duṣṭhullām āpattiṁ</span> ti <span class='gloss'>duṣṭhullā-nāma aṣṭānām anyatarānyatarā kṛtā adhyācīrṇā</span> |</li>
<li><span class='term' id='def-4'>sā na pareṣām āroceya</span> iti <span class='gloss'>sā na pareṣām āroceya</span> iti <span class='gloss'>na kathayet</span> |</li>
<li><span class='term' id='def-5'>kuve ege</span> ti <span class='gloss'>kuve ege</span> ti <span class='gloss'>ekāye</span> |</li>
<li><span class='term' id='def-6'>mahā-jane</span> ti <span class='gloss'>mahā-jane</span> ti <span class='gloss'>dvinnām trayāṇāṁ</span> |</li>
<li><span class='term' id='def-7'>saṁgha-madhy</span> ti <span class='gloss'>saṁgha-madhy</span> ti <span class='gloss'>paripūrṇa-saṁghasya</span> |</li>
<li><span class='term' id='def-8'>cyutā</span> ti <span class='gloss'>cyutā</span> ti <span class='gloss'>cyutā bhoti brahmacaryāto</span> |</li>
<li><span class='term' id='def-9'>mṛtā</span> ti <span class='gloss'>mṛtā</span> ti <span class='gloss'>kāla-gatā</span> |</li>
<li><span class='term' id='def-10'>niṣaṇṇā avasaṇṇā</span> ti <span class='gloss'>niṣaṇṇā avasaṇṇā</span> ti <span class='gloss'>gṛhiṇī-bhāvaṅ gatā</span> |</li>
<li><span class='term' id='def-11'>avakrāntā imasmād dharma-vinayād</span> iti <span class='gloss'>avakrāntā imasmād dharma-vinayād</span> iti <span class='gloss'>anyatīrthikāyatanaṁ saṁkrāntā</span> |</li>
</ul>
<p><a class='ref sc' id='sc4' href='#sc4'>SC 4</a> atha sā bhikṣuṇī bhikṣuṇīnāṁ evaṁ vadeyā | ājñāsi vatāhaṁ ārye itthan-nāmāye bhikṣuṇīye duṣṭhu<span class='corr' title='lā→llā'>llā</span>-m-āpattiḥ kṛtā-m-adhyācī<span class='corr' title='rṇāṁ→rṇā'>rṇā</span> | chāye | sāhaṁ na pareṣām ārocaye | kin ti imāye māpare<span class='corr' title='a→jā'>jā</span>nantū ti | iyam pi bhikṣuṇī pārājikā bhavati | pāran nāma vuccati dharma-jñānaṁ | peyālaṁ | yāvat prajñaptiḥ |</p>
<h2>Permutations</h2>
<p><a class='ref sc' id='sc5' href='#sc5'>SC 5</a> <a class='ref roth' id='roth133' href='#roth133'>Roth 133</a>sā eṣā bhikṣuṇī paśyati bhikṣuṇīṁ aruṇodgate duṣṭhullām āpattim āpadyantīṁ | no tu cchādanā-cittaṁ pratilabhate | sūryasyodgamana-kāla-samaye chādanācittaṁ pratilabhitvā aruṇa-m-udghāte ti iyaṁ bhikṣuṇī pārājikā bhavati | evaṁ do kālikā aṣṭa parivartā kartavyāḥ | yathā bhikṣu-vinaye chādanāyāṁ |</p>
<p><a class='ref sc' id='sc6' href='#sc6'>SC 6</a> sā eṣā bhikṣuṇī bhikṣuṇīṁ paśyati duṣṭhullām āpattim adhyācarantīṁ | tāya dāni aparāya ārocayitavyaṁ | atha sā bhoti antevāsiṇī vā sārdha-vihāriṇī vā paśyati | yadi ārocayiṣyāmi idānīṁ bhikṣuṇīhi niskāsiṣyatīti anunaya-sambandhena chādeti pārājikā bhoti |</p>
<p><a class='ref sc' id='sc7' href='#sc7'>SC 7</a> sā eṣā bhikṣuṇī paśyati aparāṁ bhikṣuṇīṁ āpattim āpadyantīṁ | sā dāni aparāya āroceti dṛṣṭā mayā itthan-nāmā bhikṣuṇī duṣṭhu<span class='corr' title='lā→llā'>llā</span>m āpattim adhyācarantī | ahaṁ paśyāmi yadi ārocayiṣyatīti dānī bhikṣuṇīhi nirdhāvayiṣyatīti mayā pi cchāditaṁ |</p>
<p><a class='ref sc' id='sc8' href='#sc8'>SC 8</a> sā pi paśyati yadi aham ārocayiṣyaṁ ubhaye nirdhā<span class='corr' title='ra→va'>va</span>yiṣyantīti cchādeti | sā pi pārajikā bhavati | <span class='corr' title='i→e'>e</span> | vaṁ yattikāyo cchādenti sarvāyo pārājikā bhonti | eṣā bhikṣuṇī bhikṣuṇīṁ paśyati duṣṭhullām āpattim āpadyantīṁ | sā aparān āroceti | itthan-nāmā bhikṣuṇī duṣṭhullām āpattim āpannā | sā dān āha | pāpaṁ kṛtan tvayā mama ārocayantīya | mā aparāye pi ārocayiṣyasīti thūl’-accyam āsādayati |</p>
<p><a class='ref sc' id='sc9' href='#sc9'>SC 9</a> sā eṣā bhikṣuṇī paśyati bhikṣuṇīṁ duṣthullām āpattim adhyācarantīṁ | tāya aparāye ārocayitavyaṁ | atha dāni sā bhoti raudrā vā sāhasa-kārā paśyati | mā se jīvitāntarāyaṁ vā brahmacaryāntarāyam vā kariṣyatīti upekṣā partilabhati an-āpattiḥ | tena bhagavān āha |</p>
<h2>Restatement of rule</h2>
<p class='rule'><a class='ref sc' id='sc10' href='#sc10'>SC 10</a> yā puna bhikṣuṇī jānantī bhikṣuṇīye duṣṭhullām āpattiṁ kṛtām adhyācīrṇāṁ chādeya | sā na pareṣām ārocayet kuv-ege mahā-jane saṁghamadhye | yadā sā bhikṣuṇī bhikṣuṇīhi cyutā bhavati mṛtā ni<span class='corr' title='s→ṣ'>ṣ</span>aṇṇā avasaṇṇā avakrāntā imasmād dharma-vinayād | atha bhikṣuṇī bhikṣuṇīnām evam vadeya ājñāsi <span class='corr' title='tavāhaṁ→vatāhaṁ'>vatāhaṁ</span> | ārye itthan-nāmāye bhikṣuṇīye duṣṭhu<span class='corr' title='lā→llā'>llā</span>-m-āpatti kṛtā-m-adhyā<span class='corr' title='ca→cī'>cī</span>rṇā | sāhaṁ na pareṣām ārocayeyaṁ | kin ti imāye māpare jānantū ti | iyaṁ pi bhikṣuṇī pārājikā bhavaty asamvāsyā |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
