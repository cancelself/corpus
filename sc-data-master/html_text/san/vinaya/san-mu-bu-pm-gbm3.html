<!DOCTYPE html>
<html>
<head>
<meta charset='UTF-8'>
<meta name='author' content='Anukul Chandra Banerjee'>
<title></title>
</head>
<body>
<article id='san-mu-bu-pm-gbm3' lang='san'>
<header>
<ul>
<li class='division'>Gilgit Buddhist Manuscripts 3</li>
</ul>
<h1><span class='add'>mūlasarvāstivāda bhikṣu prātimokṣa</span></h1>
</header>
<p class='namo'>namaḥ sarvajñāya ||</p>
<h2>Introduction</h2>
<blockquote class='gatha'>
<p><a class='ref sc' id='sc1' href='#sc1'>SC 1</a> praṇamya pūrvaṁ jagati pradhānaṁ duḥkhālayottīrṇam anantapāram |<br>
sarvajñaśikṣāpada<span class='supplied'>ratnakośa</span>m udghāṭayāmy āryagaṇasya madhye || <span class='vns'>Verse 1</span> ||</p>
<p><a class='ref sc' id='sc2' href='#sc2'>SC 2</a> trailokyavikhyātayaśaḥpatākaṁ saddharmanādoditasiṁhanādam |<br>
sarvaṁ kaṣāsāditaratnakośaṁ brahmāṇḍacūḍāmaṇighṛṣṭapādam || <span class='vns'>Verse 2</span> ||</p>
<p><a class='ref sc' id='sc3' href='#sc3'>SC 3</a> kṛtsnasyāgādhapārasya bauddhasya vinayodadheḥ |<br>
pratiṣṭhāhṛdayaṁ sāraṁ prātimokṣo ’yam ucyate || <span class='vns'>Verse 3</span> ||</p>
<p><a class='ref sc' id='sc4' href='#sc4'>SC 4</a> eṣa saddharmarājasya saddharmālekhyasaṁgrahaḥ |<br>
eṣa bhikṣuvaṇiggrāmaḥ śikṣāpaṇyamahāpaṇaḥ || <span class='vns'>Verse 4</span> ||</p>
<p><a class='ref sc' id='sc5' href='#sc5'>SC 5</a> eṣa dau<span class='supplied'>ḥ</span>śīlyaduṣṭānāṁ viṣaviṣkambhaṇo ’gadaḥ |<br>
eṣa yauvanavibhrānta<span class='supplied'>kumāradvipadāṅkuśaḥ</span> || <span class='vns'>Verse 5</span> ||</p>
<p><a class='ref sc' id='sc6' href='#sc6'>SC 6</a> eṣa sāgaragambhīrasaṁsārottaraṇaplavaḥ |<br>
eṣa kleśajayo mārgo nṛpater agra<span class='supplied'>nāyakaḥ</span> || <span class='vns'>Verse 6</span> ||</p>
<p><a class='ref sc' id='sc7' href='#sc7'>SC 7</a> eṣa mokṣapurārohe mūlasopānavat sthitaḥ |<br>
nirvṛte mayi yuṣmākam eṣa śāstety abhiṣṭutaḥ || <span class='vns'>Verse 7</span> ||</p>
<p><a class='ref sc' id='sc8' href='#sc8'>SC 8</a> svayaṁ <span class='gap'>+ + + + +</span> kṣumamakṣam caiva yatnataḥ |<br>
nihatākṣaḥ samantaḥ <span class='gap'>+ + + + + + + + +</span> ||</p>
<p><a class='ref sc' id='sc9' href='#sc9'>SC 9</a> <span class='gap'>+ + + + + + + + + +</span> naibhyaty adīkṣitaiḥ |<br>
prātimokṣaḥ sadā rakṣo bhikṣubhir nirmumukṣubhiḥ ||</p>
<p><a class='ref sc' id='sc10' href='#sc10'>SC 10</a> jita pravṛtte ’py ahitāya <span class='gap'>+ + + + + + +</span> |<br>
kṛtopakāre ’py apakartumīhate <span class='gap'>+ + + + +</span> ||</p>
<p><a class='ref sc' id='sc11' href='#sc11'>SC 11</a> prātimokṣasya śravaṇaṁ durlabhaṁ kalpakoṭibhiḥ |<br>
grahaṇaṁ dharaṇaṁ caivatipattiḥ sudurlabhā || <span class='vns'>Verse 8</span> ||</p>
buddhānāṁ sukham utpādaḥ sukhā dharmasya dhīṣaṇā sukhā saṁghasya sāmagrī śramaṇānāṁ tapaḥ sukham || <span class='vns'>Verse 9</span> ||
<p><a class='ref sc' id='sc12' href='#sc12'>SC 12</a> sukhaṁ darśanam āryāṇāṁ saṁvāso ’pi satā sukhaḥ |<br>
adarśanena bālānāṁ nityam eva sukhaṁ bhavet || <span class='vns'>Verse 10</span> ||</p>
<p><a class='ref sc' id='sc13' href='#sc13'>SC 13</a> sukhaṁ dṛṣṭāḥ śīlavantaḥ sukhaṁ dṛṣṭā bahuśrutāḥ |<br>
<span class='supplied'>arhantaś ca</span> sukhaṁ dṛṣṭā vipramuktapunarbhavāḥ || <span class='vns'>Verse 11</span> ||</p>
<p><a class='ref sc' id='sc14' href='#sc14'>SC 14</a> sukhā nadī sukhaṁ tīrthaṁ sukhaṁ dharmajito jataḥ |<br>
sukhaṁ prajñāpratilaṁbho hy asmimānakṣayaḥ sukham || <span class='vns'>Verse 12</span> ||</p>
<p><a class='ref sc' id='sc15' href='#sc15'>SC 15</a> sukho hi vāsaḥ kṛtaniścayānāṁ jitendriyāṇāṁ ca bahuśrutānām |<br>
śānteṣv araṇyeṣu jarāṁ gatānāṁ vaneṣu nirvāpitayauvanānām || <span class='vns'>Verse 13</span> ||</p>
</blockquote>
<p><a class='ref sc' id='sc16' href='#sc16'>SC 16</a> nirgatam āyuṣmanto grīṣmāṇāṁ yāvat tāvad avaśiṣṭam | atikrāmati āyuḥ <span class='supplied'>āga</span>taṁ ja<span class='supplied'>rāmara</span>ṇam | pralaṅghyate śāstuḥ śāsanam apramādena āuṣmadbhir yogaḥ <span class='supplied'>ka</span>raṇīyaḥ | apramādādhigatāhi tathāgatānām arhatāṁ samyaksaṁbuddhānāṁ bodhir iti vā <span class='supplied'>a</span>py evaṁbhāgīyāḥ kuśalā dharmā bodhipakṣy<span class='supplied'>āḥ</span> | <a id='prelim'>kiṁ <span class='supplied'>bhagavataḥ śrāvaka</span>saṁghasya pūrvakālakaraṇīyam alpo ’rtho <span class='supplied'>’lpakṛtyam</span> | <span class='supplied'>anā</span>gatānām āyuṣmantaś chandapariśuddhiṁ cārocayata ārocitāṁ ca pravedayata</a> |</p>
<blockquote class='gatha'>
<p><a class='ref sc' id='sc17' href='#sc17'>SC 17</a> <span class='supplied'>praṇamya</span> śākyasiṁhāya <span class='supplied'>bhūtvā hy asmai kṛtāṁjaliḥ |</span><br>
prātimokṣaṁ pravakṣyāmi vinayaṁ tac chṛṇotu naḥ || <span class='vns'>Verse 14</span> ||</p>
<p><a class='ref sc' id='sc18' href='#sc18'>SC 18</a> śrutvā ca <span class='supplied'>tat karotv atra yathā</span> proktaṁ <span class='supplied'>maharṣiṇā</span> |<br>
aṇumātreṣv avadyeṣu bhavatā yatnakāriṇā || <span class='vns'>Verse 15</span> ||</p>
<p><a class='ref sc' id='sc19' href='#sc19'>SC 19</a> yatnād drutaṁ <span class='supplied'>satataṁ yaś ca cittahayaṁ mukhavacaneṣu anusārayati</span> |<br>
prātimokṣakhalīnam api sadṛśaṁ śatakaṇṭakaṁ tīkṣṇaṁ yenāti<span class='supplied'>vidhyate</span> || <span class='vns'>Verse 16</span> ||</p>
<p><a class='ref sc' id='sc20' href='#sc20'>SC 20</a> <span class='supplied'>mahātmanaḥ ye vacanamātreṇa yathābhāgān na nivartante |<br>
puruṣaturagās te khalu kleśaraṇajayino</span> bhaviṣyanti || <span class='vns'>Verse 17</span> ||</p>
<p><a class='ref sc' id='sc21' href='#sc21'>SC 21</a> yeṣāṁ tu khalīnam idaṁ na vidyate nāpi <span class='supplied'>antaḥkāmaṁ</span> |<br>
<span class='supplied'>te</span> tu kleśaraṇavimathyatā uddāmā vibhramiṣyanti || <span class='vns'>Verse 19</span> ||</p>
</blockquote>
<h2>nidānam</h2>
<p><a class='ref sc' id='sc22' href='#sc22'>SC 22</a> śṛṇotu bhadantaḥ saṁghaḥ adya saṁghasya poṣadhaḥ <span class='supplied'>cāturdaśikaḥ</span> pāṁcadaśiko vā sacet saṁghasya prāptakālaṁ kṣametānujānīyāt saṁgho yat saṁghasya poṣadhaṁ kuryāt prātimokṣasūtroddeśam u<span class='supplied'>ddeśa</span>yed eṣā jñaptiḥ |</p>
<p><a class='ref sc' id='sc23' href='#sc23'>SC 23</a> poṣadhaṁ vayam āyuṣman kariṣyāmaḥ prātimokṣasūtroddeśam uddeśāmaḥ | yasya syā<span class='supplied'>t āpattiḥ tena āvi</span>ṣkartavyā | āpattyāṁ <span class='supplied'>asatyāṁ</span> tūṣṇīṁ bhavitavyam | tūṣṇīṁbhāvena ca vayam āyuṣmataḥ <span class='supplied'>pari</span>śuddhān vedayiṣyāmaḥ | yathāpi pratyekaṁ pṛṣṭasya bhikṣor vyākaraṇaṁ bhavati evam e<span class='supplied'>vaṁ evaṁrūpā</span>yāṁ bhikṣu<span class='supplied'>parṣadi yā</span>vat trir apy anuśrāvaṇaṁ bhavati | yaḥ punar bhikṣur evaṁrūpāyāṁ bhikṣuparṣadi yāvat trir apy <span class='supplied'>anuśrāvyamāne sma</span>ran satīm āpattiṁ nāviṣkaroti saṁprajānan mṛṣāvādo ’sya bhavati | saṁprajānan mṛṣāvādaḥ khalv <span class='supplied'>āyuṣmantaḥ antarāyiko dharma ukto bhagavatā | tasmāt smaratā bhikṣuṇā āpannena viśuddhāpekṣeṇa satī āpattir āviṣkartavyā | āviṣkṛtenāsya phāsu bhavati nāviṣkṛtena na bhavati |</span></p>
<p><a class='ref sc' id='sc24' href='#sc24'>SC 24</a> uddiṣṭaṁ khalu mayāyuṣmantaḥ prātimokṣasūtroddeśanidānam | tatrāyuṣmataḥ pṛcchāmi—kaccit sthātra pariśuddhāḥ</p>
<p><a class='ref sc' id='sc25' href='#sc25'>SC 25</a> dvir api trir api pṛcchāmi—kaccit sthātra pariśuddhāḥ</p>
<p>atrāyuṣmanto yasmāt tūṣṇīm evam etad dhārayāmi |</p>
<h2>4 pārājikā rules</h2>
<p><a class='ref sc' id='sc26' href='#sc26'>SC 26</a> ime khalu āyuṣmantaś catvāraḥ pārājikā dharmā anvardhamāsaṁ prātimokṣasūtroddeśam āgacchanti |</p>
<h4>pārājika 1</h4>
<p><a class='ref sc' id='sc27' href='#sc27'>SC 27</a> <span class='supplied'>yaḥ punar bhikṣur bhikṣūṇāṁ śikṣāsājīvasamāpannaḥ śikṣām apratyākhyāya śikṣādaurbalyam anāviṣkṛtyābrahmacaryaṁ maithunaṁ dharmaṁ pratisevate antatas tiryagyonigatayāpi sārdhaṁ, ayam api bhikṣuḥ pārājiko bhavaty asaṁvāsyaḥ |</span></p>
<h4>pārājika 2</h4>
<p><a class='ref sc' id='sc28' href='#sc28'>SC 28</a> <span class='supplied'>yaḥ punar bhikṣur grāmagatam araṇyagataṁ vā pareṣāṁ adattaṁ steyasaṁkhyātam ādadīta yadrūpeṇādattādānena rājā vainaṁ gṛhītvā rājamātro vā hanyād vā saṁbadhnīyād vā pravāsayed vā evaṁ cainaṁ vadet—tvaṁ bhoḥ puruṣa cauro ’si bālo ’si steno ’sīty evaṁrūpaṁ adattaṁ bhikṣuḥ ādadita, ayam api bhikṣuḥ pārājayiko bhavaty asaṁvāsyaḥ |</span></p>
<h4>pārājika 3</h4>
<p><a class='ref sc' id='sc29' href='#sc29'>SC 29</a> <span class='supplied'>yaḥ punar bhikṣur manuṣyaṁ vā manuṣyavigrahaṁ vā svahastena saṁcintya jīvitād vyaparopayet |</span> śastraṁ vainām ādhārayec chastradhārakaṁ vāsya paryeṣeta maraṇāya vainaṁ samādāpayen maraṇavarṇaṁ vāsyānusaṁvarṇayet | evaṁ cainaṁ vadet—haṁbho puruṣa kiṁ tava pāpakenāśucinā durjīvitena <span class='supplied'>mṛtaṁ te bho puruṣa jīvitād va</span>ram iti cintānumataiś cittasaṁkalpair anekaparyāyeṇa maraṇāya vainaṁ samādāpayen <span class='supplied'>maraṇavarṇaṁ</span> vāsya anusaṁ<span class='supplied'>varṇayet</span> sa ca tena kālaṁ kuryād ayam api bhikṣuḥ pārājiko bhavaty asaṁvāsyaḥ |</p>
<h4>pārājika 4</h4>
<p><a class='ref sc' id='sc30' href='#sc30'>SC 30</a> yaḥ punar bhikṣur anabhijānann aparijānann asantam asaṁvidyamānam anuttaramanuṣyadharmam ala<span class='supplied'>mārya</span> viśeṣā<span class='supplied'>dhigamaṁ jñānaṁ vā</span> darśanaṁ sparśavihāratāṁ vā pratijānīyād idaṁ jānāmīdaṁ paśyāmīti sa pareṇa samayena samanuyujyamāno vā asamanuyujyamāno vā <span class='supplied'>āpanno</span> viśuddhiṁ prakṣyaivaṁ vaded ajānann evāham āyu<span class='supplied'>ṣmanto</span> ’vocaṁ j<span class='supplied'>ānāmīty a</span>paśyāmīti riktaṁ tucchaṁ mṛṣāvyapalapanam anyatrābhi<span class='supplied'>mānāt</span> ayam api bhikṣuḥ <span class='supplied'>pārājiko bhavaty asaṁ</span>vāsyaḥ |</p>
<hr>
<p><a class='ref sc' id='sc31' href='#sc31'>SC 31</a> uddiṣṭā mayāyuṣmantaś catvāraḥ pārājikā dharmā yeṣāṁ bhikṣur anyatamānyatamam āpattim adhyāpatya na labhate bhikṣubhiḥ sārdhaṁ saṁvāsaṁ bhogaṁ vā yathāpūrvaṁ ca tathāpaścāt pārājiko bhavaty asaṁvāsyaḥ |</p>
<p><a class='ref sc' id='sc32' href='#sc32'>SC 32</a> tatrāham āyuṣmantaḥ paripṛcchāmi—kaścit sthātra pariśuddhāḥ</p>
<p><a class='ref sc' id='sc33' href='#sc33'>SC 33</a> dvir api trir api paripṛcchāmi—kaścit sthātra pariśuddhāḥ</p>
<p><a class='ref sc' id='sc34' href='#sc34'>SC 34</a> pariśuddhā atrāyuṣmanto yasmā<span class='supplied'>t tūṣṇī</span>m evam etad dhārayāmi |</p>
<h2>13 saṁghāvaśeṣā rules</h2>
<p><a class='ref sc' id='sc35' href='#sc35'>SC 35</a> ime khalv āyuṣmantas trayodaśa saṁghāvaśeṣā dharmā anvardhamāsaṁ prātimokṣasūtroddeśam āgacchanti |</p>
<h4>saṁghāvaśeṣa 1</h4>
<p><a class='ref sc' id='sc36' href='#sc36'>SC 36</a> saṁcintya śukravisṛṣṭir anyatra svapnāntarāt <span class='supplied'>saṁghā</span>vaśeṣaḥ |</p>
<h4>saṁghāvaśeṣa 2</h4>
<p><a class='ref sc' id='sc37' href='#sc37'>SC 37</a> yaḥ punar bhikṣur avalavipariṇatena cittena mātṛgrāmeṇa sārdhaṁ kāya<span class='supplied'>saṁsargaṁ</span> samāpadyeta hastagrahaṇaṁ vā bāhugrahaṇaṁ vā veṇīgrahaṇaṁ vā anyatamānyatamasya vā aṅgapratyaṅgasaṁsparśanaṁ vā aṅgamarśanaṁ svīkuryāt saṁghāvaśeṣaḥ |</p>
<h4>saṁghāvaśeṣa 3</h4>
<p><a class='ref sc' id='sc38' href='#sc38'>SC 38</a> yaḥ punar bhikṣu<span class='supplied'>r avadalavipariṇatena cittena mātṛgrāmaṁ duṣṭhulayā</span> pāpikayā asabhyayā maithunopasaṁhitayā <span class='supplied'>vācā ābhāṣeta</span> yathāpi <span class='supplied'>tāṁ yuvā</span> yuvatiṁ saṁghāvaśeṣaḥ |</p>
<h4>saṁghāvaśeṣa 4</h4>
<p><a class='ref sc' id='sc39' href='#sc39'>SC 39</a> yaḥ punar bhikṣur avadalavipariṇatena cittena mātṛgrāmasya purastād ātmanaḥ kāyapari<span class='supplied'>caryāyā saṁvarṇayed etad agraṁ mātṛsvasaḥ pari</span>caryāṇāṁ yaduta mādṛśaṁ bhikṣuṁ śīlavantaṁ kalyāṇa<span class='supplied'>dharmāṇaṁ brahmacāriṇa</span>m anena dharmeṇa paricared yaduta maithunopasaṁhitena saṁghāvaśeṣaḥ |</p>
<h4>saṁghāvaśeṣa 5</h4>
<p><a class='ref sc' id='sc40' href='#sc40'>SC 40</a> <span class='supplied'>yaḥ punar bhikṣuḥ saṁca</span>ritraṁ samāpadyeta striyaṁ vā puruṣamatena puruṣaṁ vā strīmatena jāyātvena vā jā<span class='supplied'>ritvena vā antatas ta</span>tkṣaṇikāyām api saṁghāvaśeṣaḥ |</p>
<h4>saṁghāvaśeṣa 6</h4>
<p><a class='ref sc' id='sc41' href='#sc41'>SC 41</a> svayaṁ yācitā bhikṣuṇā kuṭiṁ kārayitvā asvā<span class='supplied'>mikām ātmoddeśikāṁ</span> prāmāṇikā kuṭiḥ kārayitavyā | tatredaṁ kuṭyāḥ pramāṇaṁ dairghyeṇa dvādaśa vitastayaḥ <span class='supplied'>sugatavitastyā tīryak</span> saptāntarataḥ | tena bhikṣuṇā bhikṣavo ’bhinetavyāḥ vāstudarśanāya | abhinītair bhikṣubhir vāstu draṣṭavyam anārambhaṁ saparikramam | sārambhe ced bhikṣur vāstuny aparākrame svayaṁ yācitāṁ kuṭiṁ kārayed asvāmikām ātmoddeśakāṁ bhikṣūṁś ca <span class='supplied'>nābhinayed vāstu</span> darśanāya anabhinītair bhikṣubhiḥ adarśitavāstuni pramāṇaṁ vātikramet saṁghāvaśeṣaḥ |</p>
<h4>saṁghāvaśeṣa 7</h4>
<p><a class='ref sc' id='sc42' href='#sc42'>SC 42</a> <span class='supplied'>mahallakaṁ punar bhikṣuḥ</span> vihāraṁ kāraya<span class='supplied'>mānāḥ sa</span>svāmikaṁ saṁghoddeśakaṁ tena bhikṣuṇā bhikṣavo ’bhihitavyā vāstudarśanāya | ataḥ <span class='supplied'>abhinī</span>tair bhikṣubhir vāstu draṣṭavam anāraṁbhaṁ saparikramam | sāraṁbhe ced bhikṣur vāstuny aparikrame mahantaṁ vihāraṁ kārayitvā yat sasvāmikaṁ saṁghoddeśakaṁ <span class='supplied'>bhikṣūṁś ca nābhinayed</span> vāstudarśanāya <span class='supplied'>saṁghā</span>vaśeṣaḥ |</p>
<h4>saṁghāvaśeṣa 8</h4>
<p><a class='ref sc' id='sc43' href='#sc43'>SC 43</a> yaḥ punar bhikṣur dviṣṭoddeśād apratītaḥ śuddhaṁ bhikṣuṁ <span class='supplied'>amūlakena pārājikena dharmeṇānudhvaṁsa</span>yed apy evainaṁ brahmacaryāc cyāvayeyam iti tasya ca apareṇa samayena <span class='supplied'>sama</span>nuyujyamāno <span class='supplied'>vā asamanuyujyamāno vā amūlakam eva svādhikaraṇaṁ bhaved bhikṣuś ca dveṣe pratiṣṭhed dveṣeṇāvoca</span>m iti saṁghāvaśeṣaḥ |</p>
<h4>saṁghāvaśeṣa 9</h4>
<p><a class='ref sc' id='sc44' href='#sc44'>SC 44</a> yaḥ punar bhikṣur dviṣṭoddeśād apratītaḥ śuddhaṁ bhikṣuṁ <span class='supplied'>anyasya vā anyathābhāgīyasya adhikaraṇasya kañcid eva leśamātraṁ dharmam upādāya</span> pārājikena dharmeṇa anudhvaṁsayed apy evainaṁ brahmacaryāc cyāvayeyam iti tasya ca apareṇa samayena <span class='supplied'>samanuyu</span>jyamānasya vā samanuyujyamānasya vā anyabhāgīyaṁ tad adhikaraṇaṁ bhavati kaścid eva leśoddeśamātro dharma upātto bhavati bhikṣuś ca <span class='supplied'>dveṣe pratiṣṭhed</span> dveṣād avocam iti saṁghāvaśeṣaḥ |</p>
<h4>saṁghāvaśeṣa 10</h4>
<p><a class='ref sc' id='sc45' href='#sc45'>SC 45</a> yaḥ punar bhikṣuḥ samagrasya saṁghasya bhedāya parākramed bhedakaraṇasaṁvartanīyaṁ cādhikaraṇaṁ samādhāya pragṛhya tiṣṭhet sa bhikṣur bhikṣubhir idaṁ syād vacanīyaḥ—mā tvam āyuṣman samagrasya saṁghasya bhedāya parākramed bhedakaraṇasaṁvartanīyaṁ cādhikaraṇaṁ samādhāya pragṛhya tiṣṭha | sametv āyuṣman sārdhaṁ saṁghena <span class='supplied'>samagro</span> saṁghasahitaḥ saṁmodamāno ’vivadamānaḥ ekāgradharmoddeśaḥ ekakṣīrodakībhūtaḥ śāstu darśayamānaḥ sukhaṁ sparśaṁ vihāraṁ tu niśṛja tvam āyuṣman idam evaṁrūpaṁ saṁghabhedakaraṇaṁ vastu | evaṁ cet sa bhikṣur bhikṣubhir ucyamānas tathaiva vastu samādāya <span class='supplied'>pragṛhya tiṣṭhet</span> śuddhas tu prati<span class='supplied'>niḥsṛje</span>d ity evaṁ kuśalaṁ na ca pratiniḥsṛjed dvir api trir api samanuyoktavyaḥ samanuśāsitavyaḥ <span class='supplied'>tasya vastunaḥ</span> pratiniḥsargāya dvir api trir api samanuyujyamānaḥ samanuśiṣyamānas tad vastu <span class='supplied'>pratiniḥsṛjed ity evaṁ kuśalaṁ no cet pratiniḥsṛjet saṁghā</span>vaśeṣaḥ |</p>
<h4>saṁghāvaśeṣa 11</h4>
<p><a class='ref sc' id='sc46' href='#sc46'>SC 46</a> tasya khalu bhikṣor bhikṣavaḥ syur sahāya<span class='supplied'>kāḥ vyagravādinaḥ eko vā dvau vā saṁbahulā vā te tān bhikṣūn evaṁ</span> vadeyuḥ—mā yūyam <span class='supplied'>āyuṣmantaḥ taṁ bhikṣuṁ kalyāṇaṁ vā pāpakaṁ vā kiṁcid vadata tat kasmād dhetor dharmavādī</span> āyuṣmanto bhikṣur vinayavādī <span class='supplied'>ca so ’smākaṁ caiṣaś chandaṁ ca ruciñ cādāya tu vyāharati | jānaṁś ca sa bhikṣur bhāṣate nājānan yac cāsya bhikṣoḥ rocate ca kṣamate ca asmākam api rocate ca kṣamate ca iti | te bhikṣavo bhikṣubhir evaṁ syur vacanīyā—māyuṣmanta evaṁ vadantu na ca sa bhikṣur dharmavādī na vinayavādī adharmaṁ caiṣo ’vinayaṁ cāsmākaṁ chandaṁ ruciñ cādāya tu vyāharati nājānaṁś ca sa bhikṣur bhāṣate jānaṁś ca yac cāsya bikṣoḥ rocate ca kṣamate ca tavāyuṣmato ’pi saṁghabhedaḥ na rocate māyuṣmatām api saṁghabhedo rocate sametv āyuṣmantaḥ saṁghena samagro hi saṁgho saṁmodamāno avivadamāno ekāgradharmoddeśaḥ ekakṣīrodakībhūtaḥ śāstu darśayamānaḥ sukhaṁ sparśaṁ viharantu | tiṣṭha mā tvam āyuṣman saṁghabhedāya niḥsṛja imām evaṁrūpāṁ saṁghabhedakarāṁ kathām | evaṁ te bhikṣavo bhikṣubhiḥ dvir api trir api samanuyoktavyāḥ samanuśāsitavyās tasya vastunaḥ pratiniḥsargāya dvir api trir api samanuyoktavyāḥ samanuśāsitavyāḥ pratiniḥsṛjeyuḥ ity evaṁ kuśalaṁ no cet pratiniḥsṛjeyuḥ saṁghāvaśeṣaḥ |</span></p>
<h4>saṁghāvaśeṣa 12</h4>
<p><a class='ref sc' id='sc47' href='#sc47'>SC 47</a> <span class='supplied'>saṁbahulā bhikṣavaḥ anyatamaṁ grāmaṁ vā nigamaṁ vā upaniḥśritya vihareyus te ca syuḥ kuladūṣakāḥ pāpasamācārāḥ teṣāṁ ca kulāni duṣṭāni dṛśyeran vā śrūyeran vā prajñāyeran vā | te bhikṣavaḥ bhikṣubhir evaṁ syur vacanīyāḥ—āyuṣmantaḥ kuladūṣakāḥ pāpasamācārāḥ yuṣmākaṁ kulāni duṣṭāni dṛśyante ’pi śrūyante ’pi prajñāyante ’pi yuṣmākaṁ ca te pāpasamācārā dṛśyante ’pi śrūyante ’pi prajñāyante ’pi prakramadhvaṁ āyuṣmantaḥ yūyaṁ asmād āvāsād alaṁ yuṣmākaṁ iha vāseneti | evaṁ cet te bhikṣavas tān bhikṣūn vadeyuḥ—chandagāmina āyuṣmantaḥ bhikṣava dveṣagāmino mohagāmino bhayagāminaś ca evaṁrūpāyāḥ āpattyāḥ ekatya bhikṣūn pravāsayanty ekatya bhikṣūn na pravāsayantīti | tatra bhikṣavaḥ evaṁ syur vacanīyāḥ—mā āyuṣmanta evaṁ vadata | ekatya bhikṣavaś chandagāmino dveṣagāmino mohagāmino bhayagāminaś ca evaṁrūpāyāḥ āpattyāḥ ekatya bhikṣūn pravāsayanty ekatya bhikṣūn na pravāsayantīti | tat kasmād dhetoḥ | neme bhikṣavaś chandagāmino dveṣagāmino mohagāmino bhayagāminaś ca āyuṣmanta khalu kuladūṣakāḥ pāpasamācārāḥ yuṣmākaṁ kulāni duṣṭāni dṛśyante ’pi śrūyante ’pi pāpakāś ca yuṣmākaṁ samācārā dṛśyante ’pi śrūyante ’pi prajñāyante ’pi | bhikṣava āyuṣmantaś chandagāmino dveṣagāmino mohagāmino bhayagāminaś ca—niḥsṛjata imām evaṁrūpāṁ kathām | te bhikṣavaḥ bhikṣubhir evaṁ bhāsitavyāḥ—evaṁ cet pratiniḥsṛjeyuḥ ity evaṁ kuśalaṁ no cet pratiniḥsṛjeyuḥ dvir api trir api samanuyoktavyāḥ samanuśāsitavyās tasya pratiniḥsargāya dvir api trir api samanuyoktavyāḥ samanuśāsitavyāḥ pratiniḥsṛjeyuḥ ity evaṁ kuśalaṁ no cet pratiniḥsṛjeyuḥ saṁghāvaśeṣaḥ |</span></p>
<h4>saṁghāvaśeṣa 13</h4>
<p><a class='ref sc' id='sc48' href='#sc48'>SC 48</a> <span class='supplied'>bhikṣur iha kaścid durvācyasvabhāvo bhavati uddeśyaparyāpannaiḥ śikṣāpadaiḥ sugatasūtraparyāpannaiḥ bhikṣubhiḥ sahadharmeṇa sahavinayenocyamāna ātmānam avacanīyaṁ karoti—mā mām āyuṣmantaḥ yūyaṁ kiṁcid vadata kalyāṇam akalyāṇaṁ vā aham api āyuṣmataḥ na kiṁcid vakṣyāmi kalyāṇam akalyāṇaṁ vā viramantu āyuṣmantaḥ mama vacanād aham api viraṁsyāmi yuṣmākaṁ vacanād iti | sa bhikṣur bhikṣubhir evaṁ syād vacanīyo—āyuṣman uddeśyaparyāpannaiḥ śikṣāpadaiḥ sugatasūtraparyāpannaiḥ bhikṣubhiḥ sahadharmeṇa sahavinayenocyamāna ātmānam tvaṁ avacanīyaṁ karoṣi āyuṣman vacanīyam eva ātmānaṁ karotu āyuṣmantam bhikṣavo sahadharmeṇa sahavinayena vadantu āyuṣmān api bhikṣūn sahadharmeṇa sahavinayena vadatu evaṁ saṁbaddhā hi tasya bhagavataḥ tathāgatasya arhato samyaksaṁbuddhasya pariṣad yad idaṁ anyonyavacanīyād anyonyāpattivyutthāpanād iti māyuṣman ātmānaṁ avacanīyaṁ karotu | sa bhikṣur bhikṣubhir evaṁ bhāsitavyaḥ—evaṁ ced tad vastu pratiniḥsṛjed ity evaṁ kuśalaṁ no cet pratiniḥsṛjed dvir api trir api samanuyoktavyaḥ samanuśāsitavyas tasya pratiniḥsargāya dvir api trir api samanuyoktavyaḥ samanuśāsitavyaḥ pratiniḥsṛjed tad vastu ity evaṁ kuśalaṁ no cet pratiniḥsṛjet saṁghāvaśeṣaḥ |</span></p>
<hr>
<p><a class='ref sc' id='sc49' href='#sc49'>SC 49</a> <span class='supplied'>uddiṣṭā mayāyuṣmantas trayodaśa saṁghāvaśeṣā dharmāḥ | nava prathamāpattayaś catvāro yāvattṛtīyakā yeṣāṁ bhikṣur anyatamānyatamaṁ dharmam āpanno yāvatkālaṁ jānan pratichādayati tāvatkālaṁ tena akāmataḥ paryuṣitavyam | akāmataḥ paryuṣitaparivāsena bhikṣuṇā uttariṣaḍrātraṁ saṁghamānatvaṁ cartavyaṁ bhavati |</span> cīrṇamānatto bhikṣur āvarhaṇapratibaddhaḥ kṛtānudharmaḥ bhikṣusaṁghasya ārādhitacitto yatra syād viṁśatigaṇo bhikṣu<span class='supplied'>saṁghasya ta</span>tra ca <span class='supplied'>so</span> bhikṣur āvarhitavyaḥ | ekenāpi ced ūno viṁśatigaṇo bhikṣusaṁghas taṁ bhikṣum āvarhet sa ca bhikṣur anāvrīḍas te ca bhikṣavo gārhyāḥ tatra samayaḥ |</p>
<p><a class='ref sc' id='sc50' href='#sc50'>SC 50</a> yatrāhaṁ āyuṣmataḥ paripṛcchāmi—kaścit sthātra pariśuddhāḥ</p>
<p><a class='ref sc' id='sc51' href='#sc51'>SC 51</a> dvir api trir api paripṛcchāmi—kaścit sthātra pariśuddhāḥ</p>
<p><a class='ref sc' id='sc52' href='#sc52'>SC 52</a> pariśuddhā atrāyuṣmanto yasmāt tūṣṇīm evaitad dhārayāmi |</p>
<h2>2 aniyata rules</h2>
<p><a class='ref sc' id='sc53' href='#sc53'>SC 53</a> imau khalu āyuṣmantau dvau aniyatau dharmau anvardhamāsaṁ prātimokṣasūtroddeśam āgacchataḥ |</p>
<h4>aniyata 1</h4>
<p><a class='ref sc' id='sc54' href='#sc54'>SC 54</a> yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṁ kalpayed alaṁ kāmayitum | sacec chrāddheyavacanopāsikā trayāṇāṁ dharmāṇām anyatamānyatamadharmeṇa vadet pārājikena vā saṁghādiśeṣeṇa vā pāyantikena vā niṣadyāṁ bhikṣuḥ prati<span class='supplied'>jānamānaḥ</span> trayāṇāṁ dharmāṇām anyatamānyatamena dharmeṇa kārayitavyaḥ pārājikena vā saṁghāvaśeṣeṇa vā pāyantikena vā yena yena vā punaḥ śrāddheyavacanopāsikā taṁ bhikṣuṁ dharmeṇa vadet tena tena dharmeṇa sa bhikṣuḥ kārayitavyo ’yaṁ dharmo ’niyataḥ |</p>
<h4>aniyata 2</h4>
<p><a class='ref sc' id='sc55' href='#sc55'>SC 55</a> yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṁ kalpayen nālaṁ kāmayitum | sacec chrāddheyavacanopāsikā dvayor dharmayoḥ anyatamānyatamadharmeṇa vadet saṁghāvaśeṣeṇa vā pāyantikena vā niṣadyāṁ bhikṣuḥ pratijānato <span class='supplied'>dvayor dharmayoḥ</span> saṁghāvaśeṣeṇa vā <span class='supplied'>pāyantikena vā</span> yena yena vā punaḥ śrāddheyavacanopāsikā <span class='supplied'>taṁ</span> bhikṣuṁ dharmeṇa vadet tena tena dharmeṇa sa bhikṣuḥ kārayitavyo ’yam api dharmo ’niyataḥ |</p>
<hr>
<p><a class='ref sc' id='sc56' href='#sc56'>SC 56</a> uddiṣṭā me āyuṣmantaḥ dvāv aniyatau dharmau | tatrāham āyuṣmataḥ paripṛcchāmi—kaścit sthātra pariśuddhāḥ</p>
<p><a class='ref sc' id='sc57' href='#sc57'>SC 57</a> dvir api trir api paripṛcchāmi—kaścit sthātra pariśuddhāḥ</p>
<p><a class='ref sc' id='sc58' href='#sc58'>SC 58</a> pariśuddhā atrāyuṣmanto yasmāt tūṣṇīm evam etad dhārayāmi |</p>
<h2>30 naisargikapāyantika rules</h2>
<p><a class='ref sc' id='sc59' href='#sc59'>SC 59</a> ime khalu āyuṣmantas triṁśan naisargikāḥ pāyantikā dharmā anvardhamāsaṁ prātimokṣasūtroddeśam āgacchanti |</p>
<h4>naisargikapāyantika 1</h4>
<p><a class='ref sc' id='sc60' href='#sc60'>SC 60</a> niṣṭhitacīvareṇa bhikṣuṇā uddhṛte kaṭhine daśāhaparamaṁ atirekacīvaram avikalpitaṁ dhārayitavyaṁ tataḥ uttari dhārayen naisargikā pāyantikā |</p>
<h4>naisargikapāyantika 2</h4>
<p><a class='ref sc' id='sc61' href='#sc61'>SC 61</a> niṣṭhitacīvaro bhikṣuḥ uddhṛtakaṭhine ekarātram api cet trayāṇāṁ cīvarāṇām anyatamānyatamasya cīvarād bahiḥsīmāṁ vipravased anyatra <span class='var' title='saṁghasaṁvṛttyā'>saṁghasaṁmatyā</span> naisargikapāyantikā |</p>
<h4>naisargikapāyantika 3</h4>
<p><a class='ref sc' id='sc62' href='#sc62'>SC 62</a> niṣṭhitacīvarasya bhikṣor uddhṛte kaṭhine utpatya akālacīvaram ākāṁkṣinā tena bhikṣuṇā tac cīvaraṁ pratigṛhītavyaṁ pratigṛhya sacet paripūryate kṣipram eva kṛtvā dhārayitavyam | no cet paripūryate māsaparamaṁ tena bhikṣuṇā tac cīvaram upanikṣiptavyaṁ satyāṁ cīvarapratyāśāyām ūnasya vā paripūrayet tataḥ uttari upanikṣipen naisargika<span class='supplied'>pāyantikā</span> |</p>
<h4>naisargikapāyantika 4</h4>
<p><a class='ref sc' id='sc63' href='#sc63'>SC 63</a> yaḥ punar bhikṣur ajñātikayā bhikṣuṇyā purāṇacīvaraṁ dhāvayed raṁjayed ākoṭayed vā naisargikapāyantikā |</p>
<h4>naisargikapāyantika 5</h4>
<p><a class='ref sc' id='sc64' href='#sc64'>SC 64</a> yaḥ punar bhikṣur ajñātikayā bhikṣuṇyā santikāc cīvaraṁ pratigṛhṇīyād anyatra parivartakān naisargikapātayantikā |</p>
<h4>naisargikapāyantika 6</h4>
<p><a class='ref sc' id='sc65' href='#sc65'>SC 65</a> yaḥ punar bhikṣur ajñātigṛhapatiṁ gṛhapatipatnīṁ vopasaṁkramya cīvaraṁ vijñāpayed anyatra samayān naisargikapāyantikā | tatrāyaṁ samaya ācchinnacīvaro bhikṣur bhavati naṣṭacīvaro dagdhacīvaro ūḍhacīvaro hṛtacīvaro ’yaṁ tatra samayaḥ |</p>
<h4>naisargikapāyantika 7</h4>
<p><a class='ref sc' id='sc66' href='#sc66'>SC 66</a> ācchinnacīvareṇa bhikṣuṇā naṣṭacīvareṇa dagdhacīvareṇa ūḍhacīvareṇa hṛtacīvareṇājñātigṛhapatinā gṛhapatipatnīṁ cīvaraṁ vijñāpayitavyaḥ taṁ cec chrāddho brāhmaṇo gṛhapatir vātyarthaṁ saṁbahulaiś cīvaraiḥ pravārayed ākāṁkṣatā tena bhikṣuṇā sāntarottara<span class='supplied'>paramaṁ</span> tasmāc cīvaraṁ prati<span class='supplied'>gṛhītavyaṁ</span> tata uttari pratigṛhṇīyān naisargikā pāyantikā |</p>
<h4>naisargikapāyantika 8</h4>
<p><a class='ref sc' id='sc67' href='#sc67'>SC 67</a> bhikṣuṁ khalūddiśyājñātinā gṛhapatinā gṛhapatipatnyā vā cīvaracetanakāni pratyupasthāpitāni syuḥ ebhir ahaṁ cīvaracetanakair e<span class='supplied'>vaṁrūpaṁ</span> caivaṁrūpaṁ ca cīvaraṁ cetayitvā evaṁnāmā bhikṣur upasaṁkramiṣyati tam ācchādayiṣyāmi cīvareṇa kāle kalpikeneti | tatra caiko bhikṣuḥ pūrvam apravāritaḥ san kaṁcid eva <span class='supplied'>vikalpaṁ</span> pratipadya tam ajñātiṁ gṛhapatiṁ gṛhapatipatnīṁ vopasaṁkramyaivaṁ <span class='supplied'>vaded yāni tāni āyuṣmatā mā</span>m uddiśya cīvaracetanakāni pratyupasthāpitāni sādhyāyuṣmaṁs te cīvaracetanakair evaṁrūpaṁ caivaṁrūpaṁ ca cīvaraṁ cetayitvā ācchādaye ’haṁ cīvareṇa kālena kalpikeneti | abhiniṣpanne cīvare naisargikā pāyantikā |</p>
<h4>naisargikapāyantika 9</h4>
<p><a class='ref sc' id='sc68' href='#sc68'>SC 68</a> bhikṣuṁ khalūddiśyājñātinā gṛhapatinā gṛhapatipatnyā ca pratyekapratyekāni cīvaracetanakāni pratyupasthāpitāni syuḥ | ebhir āvāṁ pratyekapratyekaiḥ cīvaracetanakair evaṁrūpaṁ caivaṁrūpaṁ ca pratyekapratyekaṁ cīvaraṁ cetayitvā evaṁnāmā bhikṣur upasaṁkramiṣyati tam ācchādayiṣyāvaḥ | pratyekapratyekābhyāṁ cīvaracetanakābhyāṁ kāle kalpikābhyām iti | tatra cet sa bhikṣuḥ pūrvam apravāritaḥ san kaṁcid eva vikalpam āpatya tam ajñātigṛhapatiṁ gṛhapatipatnīṁ vopasaṁkramyaivaṁ vaded yāni tāny āyuṣmatyātmān uddiśya pratyekapratyekāni cīvaracetanakāni pratyupasthāpitāni | sādhyāyuṣmatau tau pratyekapratyekaiś cīvaracetanakair evaṁrūpaṁ caivaṁrūpaṁ ca cīvaraṁ cetayitvā ācchādayatām ubhāv api bhūtvā ekaikena cīvareṇa kāle kalpikena kalyāṇakāmatām upādāyābhiniṣpanne cīvare naisargikā pāyantikā |</p>
<h4>naisargikapāyantika 10</h4>
<p><a class='ref sc' id='sc69' href='#sc69'>SC 69</a> bhikṣuṁ khalū<span class='supplied'>ddiśya rājñā</span> vā rājamātreṇa vā brāhmaṇena vā gṛhapatinā vā naigamena vā jānapadena vā dhaninā vā śreṣṭhinā vā sārthavāhena vā dūtasya haste cīvaracetanakāni anupreṣitāni syuḥ | atha sa dūtas tāni cetanakāni <span class='supplied'>ādāya yena</span> sa bhikṣus tenopasaṁkrāmed upasaṁkramya taṁ bhikṣum evaṁ vaded yat khalv ārya jānīyāt <span class='supplied'>tvām uddiśya rājñā vā rājamātreṇa vā</span> brāhmaṇena vā gṛhapatinā vā naigamena vā jānapadena vā dhaninā vā śreṣṭhinā vā sārthavāhena vā cīvaracetanakena vānupreṣitāny āryaṁ pratigṛhṇātv anukampām upādāya | tena bhikṣuṇā sa dūta idaṁ syād vacanīyaḥ—gacchāyuṣman dūta bhikṣūṇāṁ cīvaracetanakāni patyante parigṛhītuṁ | cīvaraṁ tu vayaṁ labdhvā pratigṛhṇīmaḥ kāle kalpikaṁ | sa dūtas taṁ bhikṣum evaṁ vaded asti kaścid āryāṇāṁ vaiyyāvṛtyakaro ya āryāṇāṁ vaiyyāvṛtyaṁ pratyanubhavatīti | cīvarārthikena bhikṣuṇā vaiyyāvṛtyakaro vyapadeṣṭavya ārāmiko vā upāsako vā ete dūta bhikṣūṇāṁ vaiyyāvṛtyakarā ete bhikṣūṇāṁ vaiyyāvṛtyaṁ pratyanubhavantīti | atha sa dūtas tāni cīvaracetanakāny ādāya yena sa vaiyyāvṛtyakaras tenopasaṁkrāmet | upasaṁkramya taṁ vaiyyāvṛtyakaram evaṁ vadet | khalv āyuṣman vaiyyāvṛtyakara jānīyā ebhis taṁ cīvaracetanakair evaṁrūpam caivaṁrūpaṁ ca cīvaraṁ cetayitvā evaṁnāmā bhikṣur upasaṁkramiṣyati tam ācchādayethā cīvareṇa kāle kalpiteneti | atha sa dūtas taṁ vaiyyāvṛtyakaraṁ sādhu ca suṣṭhu ca samanuyujya samanuśiṣya yena sa bhikṣus tena saṁkrāmet | upasaṁkramya taṁ bhikṣum evaṁ vaded yo ’sāv āryeṇa vaiyyāvṛtyakaro vyapadiṣṭaḥ samanuśiṣṭaḥ samayena tam upasaṁkrāmethā ācchādayiṣyati sa satvāṁ cīvareṇa kāle kalpiteneti | cīvarārthikena bhikṣuṇā vaiyyāvṛtyakara upasaṁkramya dvis triś codayitavyaḥ smārayitavyo ’rthiko ’smy āyuṣman vaiyyāvṛtyakara cīvareṇārthiko ’smy āyuṣman vaiyyāvṛtyakara cīvareṇeti | dvis triś codayataḥ smārayataḥ sacet tac cīvaram abhiniṣpadyate ity evaṁ kuśalaṁ no ced abhiniṣpadyeta catuṣpaṁcaṣaṭkṛtvaḥ paraṁ tūṣṇīm uddeśe sthātavyaṁ catuṣpaṁcaṣaṭkṛtvā paraṁ tūṣṇahīm uddeśe sthitasya sacet tac cīvaram abhiniṣpadyeta ity evaṁ kuśalaṁ no ced abhiniṣpadyeta na uttari dhyāyacchec cīvarasyābhinivartaye abhiṣpanne cīvare naisargikapāyantikā | no ced abhiniṣpadyeta yasyā diśas tāni cīvaracetanakāny ānītāni tatra svayaṁ vā gantavyam āpto vā dūto ’nupreṣitavyaḥ yāni tāny āyuṣmadbhir evaṁnāmānaṁ bhikṣum uddiśya cīvaracetanakāny anupreṣitāni na tāni tasya bhikṣoḥ kaṁcid arthaṁ spharanti prajānātv āyuṣmantaḥ svam arthaṁ mā vo ’rthaḥ praṇaśyatv ity ayaṁ tatra sāmayaḥ |</p>
<h4>naisargikapāyantika 11</h4>
<p><a class='ref sc' id='sc70' href='#sc70'>SC 70</a> yaḥ punar bhikṣur navaṁ kauśeyasaṁstaraṁ kārayen naisargikapāyantikā |</p>
<h4>naisargikapāyantika 12</h4>
<p><a class='ref sc' id='sc71' href='#sc71'>SC 71</a> yaḥ punar bhikṣuḥ śuddhakālakānām eḍakaromnāṁ navaṁ saṁstaraṁ kārayen naisargikapāyantikā |</p>
<h4>naisargikapāyantika 13</h4>
<p><a class='ref sc' id='sc72' href='#sc72'>SC 72</a> navaṁ bhikṣuṇā saṁstaraṁ kārayatā dvau bhāgau śuddhakālakānām eḍakaromnām ādātavyau tṛtīyo ’vadātānāṁ caturtho gocarikāṇām anādāya ced bhikṣur dvau bhāgau śuddhakālakānām eḍakaromnāṁ tṛtīyo ’vadātānāṁ caturtho gocarikāṇāṁ navaṁ saṁstaraṁ kārayen naisargikapāyantikā |</p>
<h4>naisargikapāyantika 14</h4>
<p><a class='ref sc' id='sc73' href='#sc73'>SC 73</a> navaṁ bhikṣuṇā saṁstaraṁ kārayatā akāmaṁ ṣaḍ varṣāṇi kṛtvā dhārayitavyam | arvāk ced bhikṣuḥ ṣaṇṇāṁ varṣāṇāṁ taṁ purāṇasaṁstaraṁ ni<span class='supplied'>ḥ</span>sṛjya vā ani<span class='supplied'>ḥ</span>sṛjya vā anyaṁ navaṁ saṁstaraṁ kārayed anyatra saṁghasaṁmatyā <span class='supplied'>saṁghasaṁvṛtyā</span> naisargikapāyantikā |</p>
<h4>naisargikapāyantika 15</h4>
<p><a class='ref sc' id='sc74' href='#sc74'>SC 74</a> navaṁ <span class='supplied'>bhikṣu</span>ṇā niṣadanaṁ kārayitā purāṇaniṣadanasāmantakāt sugatavitastir ādātavyā navasya durvarṇīkaraṇāya | anādāya ced bhikṣuḥ purāṇaniṣadanasāmantakāt sugatavitastiṁ navasya durvarṇīkaraṇāya navaṁ niṣadanaṁ paribhuṁjīta naisargikapāyantikā |</p>
<h4>naisargikapāyantika 16</h4>
<p><a class='ref sc' id='sc75' href='#sc75'>SC 75</a> bhikṣoḥ khalv adhvapratipannasyotpadyerann eḍakaromāṇy ākāṁkṣatā tena bhikṣuṇā pratigṛhītavyāni pratigṛhya yāvat triyojanaparamaṁ svayaṁ hartavyāny <span class='supplied'>asati hārake</span> tata uttari pāren naisargikapāyantikā |</p>
<h4>naisargikapāyantika 17</h4>
<p><a class='ref sc' id='sc76' href='#sc76'>SC 76</a> yaḥ punar bhikṣur ajñātikayā bhikṣuṇyā eḍakaromāṇi dhāvayed raṁjayed vivaṭed vivaṭāpayed vā naisargikapāyantikā |</p>
<h4>naisargikapāyantika 18</h4>
<p><a class='ref sc' id='sc77' href='#sc77'>SC 77</a> yaḥ punar bhikṣuḥ svahastaṁ jātarūparajatam udgṛhṇīyād udgrāhanasatvā naisargikā pāyantikā |</p>
<h4>naisargikapāyantika 19</h4>
<p><a class='ref sc' id='sc78' href='#sc78'>SC 78</a> yaḥ punar bhikṣur nānāprakāraṁ rūpikavyavahāraṁ samāpadyeta naisargikā pāyantikā |</p>
<h4>naisargikapāyantika 20</h4>
<p><a class='ref sc' id='sc79' href='#sc79'>SC 79</a> yaḥ punar bhikṣur nānāprakāraṁ krayavikrayaṁ samāpadyeta naisargikā pāyantikā |</p>
<h4>naisargikapāyantika 21</h4>
<p><a class='ref sc' id='sc80' href='#sc80'>SC 80</a> daśāhaparamaṁ bhikṣuṇā atirekapātraṁ dhārayitavyaṁ tata uttaraṁ paridhārayen naisargikā pāyantikā |</p>
<h4>naisargikapāyantika 22</h4>
<p><a class='ref sc' id='sc81' href='#sc81'>SC 81</a> yaḥ punar bhikṣur ūnapaṁcabandhanena <span class='supplied'>pātreṇa</span> pāribhogikenānyaṁ navaṁ pātraṁ paryeṣeta | <span class='supplied'>kalyāṇa</span>kāmatām upādāyābhiniṣpanne pātre naisargikā pāyantikā | tena bhikṣuṇā tat pātraṁ bhikṣuparṣady upani<span class='supplied'>ḥsṛṣṭavyaḥ yaḥ</span> tasyāṁ bhikṣuparṣadi pātraparyanto bhavati | tat tasya bhikṣor anupradātavyam idaṁ te bhikṣoḥ pātraṁ vādhiṣṭhātavyaṁ na vikārayitavyaṁ sacen mandaṁ mandaṁ paribhoktavyaṁ yāvad bhedanaparyantam upādāya ity ayaṁ tatra samayaḥ |</p>
<h4>naisargikapāyantika 23</h4>
<p><a class='ref sc' id='sc82' href='#sc82'>SC 82</a> yaḥ punar bhikṣuḥ svayaṁ yācitena sūtreṇājñātinā tantuvāyena cīvaraṁ vāyeyam iti niṣpanne cīvare naisargikā pāyantikā |</p>
<h4>naisargikapāyantika 24</h4>
<p><a class='ref sc' id='sc83' href='#sc83'>SC 83</a> bhikṣuṁ khalūddiśyājñātiḥ gṛhapatir vā gṛhapatipatnī vājñātitantuvāyena cīvaraṁ vāyayet tatra cet sa bhikṣuḥ pūrvam apravāritaḥ san kaṁcid eva vikalpam āpadya tam ajñātiṁ tantuvāyam upasaṁkramyaivaṁ vadet | yat khalv āyuṣmāṁs tantuvāya jānīyā idaṁ cīvaram asmān uddiśya ūyate sādhv āyuṣmaṁs tantuvāya idaṁ cīvaraṁ su<span class='supplied'>vistṛ</span>taṁ ca kuru suvilikhitaṁ ca suvitakṣitaṁ ca svākoṭitaṁ cāpy eva vayam āyuṣmate tantuvāyāya kāṁcid eva mātram upasaṁhariṣyāmo yaduta piṇḍapātaṁ vā piṇḍapātamātraṁ vā piṇḍapātasaṁbalaṁ vā cīvarasyābhiniṣpattaye abhiniṣpanne cīvare naisargikā pāyantikā |</p>
<h4>naisargikapāyantika 25</h4>
<p><a class='ref sc' id='sc84' href='#sc84'>SC 84</a> yaḥ punar bhikṣur bhikṣoś cīvaraṁ datvā tataḥ paścād abhiṣiktaḥ kupitaś caṇḍībhūto nātmamanā ācchindyād ācchedayed vā evaṁ cainaṁ <span class='supplied'>vaded ānaya</span> bhikṣo cīvaraṁ na te <span class='supplied'>bhūyo</span> dadāmīti | tena bhikṣuṇā tac cīvaraṁ tac ca śeṣam upaniḥsṛṣṭavyaṁ bhuktasya ca naisargikā pāyantikā |</p>
<h4>naisargikapāyantika 26</h4>
<p><a class='ref sc' id='sc85' href='#sc85'>SC 85</a> daśāham āgatāyāṁ kārtikyāṁ paurṇamāsyāṁ bhikṣor utpadyetātyayakacīvaram ākāṁkṣatā tena bhikṣuṇā pratigṛhītavyaṁ pratigṛhya yāvac cīvaradānakālasamayād dhārayitavyaṁ tata uttaraṁ dhārayen naisargikā pāyantikā |</p>
<h4>naisargikapāyantika 27</h4>
<p><a class='ref sc' id='sc86' href='#sc86'>SC 86</a> bhikṣavaḥ khalu saṁbahulāḥ āraṇyakeṣu śayanāsaneṣu na varṣakā bhavanti sāśaṅkasaṁmateṣu <span class='supplied'>nānābha</span>yasaṁmateṣu sapratibhayabhairavasaṁmateṣu ākāṁkṣatā āraṇyakena bhikṣuṇā trayāṇāṁ cīvarāṇām anyatamānyatamaṁ cīvaram antargṛhe upanikṣiptavyaṁ syāt khalv āraṇyakasya bhikṣos tadrūpapratyayo bahiḥsīmāṁ ga<span class='supplied'>ntuṁ ṣaḍrā</span>traparamam āraṇyakena bhikṣuṇā tasmāc cīvarād bahiḥsīmāṁ vipravastavyaṁ tata uttari vipravasen naisargikā pāyantikā |</p>
<h4>naisargikapāyantika 28</h4>
<p><a class='ref sc' id='sc87' href='#sc87'>SC 87</a> māsyaḥ śeṣo grīṣmāṇāṁ bhikṣuṇā varṣāśāṭīcīvaraṁ paryeṣitavyam ardhamāsāvaśiṣṭā kṛtvā dhārayitavyam | arvāk ced bhikṣuḥ śeṣo grīṣmāṇāṁ varṣāśāṭīcīvaraṁ paryeṣeta ūrdhvam ardhamāsāvaśiṣṭā varṣāḥ kṛtvā dhārayen naisargikā pāyantikā |</p>
<h4>naisargikapāyantika 29</h4>
<p><a class='ref sc' id='sc88' href='#sc88'>SC 88</a> yaḥ punar bhikṣur jānan sāṁghikaṁ lābhaṁ pariṇatam ātmanaḥ paudgalikaṁ pariṇāmayen naisargikā pāyantikā |</p>
<h4>naisargikapāyantika 30</h4>
<p><a class='ref sc' id='sc89' href='#sc89'>SC 89</a> yāni tāni bhagavatā glānānāṁ bhikṣūṇāṁ sāṁpreyāṇi pratisevanīyāni bhaiṣajyāny ākhyātāni tadyathā sarpis tailaṁ madhu phāṇitaṁ tāny ākāṁkṣatā glānena bhikṣuṇā saptāhaparamaṁ svayam adhiṣṭhāya saṁnidhikārapari<span class='supplied'>bho</span>gena paribhoktavyāni tata uttari paribhuṁjīta naisargikā pāyantikā |</p>
<hr>
<p><a class='ref sc' id='sc90' href='#sc90'>SC 90</a> uddiṣṭā me āyuṣmantas triṁśan naisargikapāyantikā dharmāḥ | tatrāham āyuṣmantaḥ paripṛcchāmi—kaścit sthātra pariśuddhāḥ dvir api trir api paripṛcchāmi—kaścit sthātra pariśuddhāḥ pariśuddhā atrāyuṣmanto yasmāt tūṣṇīm evam etad dhārayāmi |</p>
<h2>90 pāyantikā rules</h2>
<p><a class='ref sc' id='sc91' href='#sc91'>SC 91</a> ime khalv āyuṣmantaḥ navatiḥ pāyantikā dharmā <span class='supplied'>anva</span>rdhamāsaṁ prātimokṣasūtroddeśam āgacchanti |</p>
<h4>pāyantika 1</h4>
<p>saṁprajānan mṛṣāvādāt pāyantikā |</p>
<h4>pāyantika 2</h4>
<p>ūnamanuṣyavādāt pāyantikā |</p>
<h4>pāyantika 3</h4>
<p>bhikṣupaiśunyāt pāyantikā |</p>
<h4>pāyantika 4</h4>
<p><a class='ref sc' id='sc92' href='#sc92'>SC 92</a> yaḥ punar bhikṣur jānan samagreṇa saṁghena yathādharmam adhikaraṇam upanikṣiptaṁ punaḥ karmaṇaḥ khoṭayet pāyantikā |</p>
<h4>pāyantika 5</h4>
<p><a class='ref sc' id='sc93' href='#sc93'>SC 93</a> yaḥ punar bhikṣur mātṛgrāmasyottari ṣaṭpaṁcikayā vācā dharmaṁ deśayed <span class='supplied'>anyatra vijñapu</span>ruṣāt pāyantikā |</p>
<h4>pāyantika 6</h4>
<p><a class='ref sc' id='sc94' href='#sc94'>SC 94</a> yaḥ punar bhikṣur anupasaṁpannāya pudgalāya padaśo dharmaṁ vācayet pāyantikā |</p>
<h4>pāyantika 7</h4>
<p><a class='ref sc' id='sc95' href='#sc95'>SC 95</a> yaḥ punar bhikṣur anupasaṁpannāya pudgalāya duṣṭhulāpattim ārocayed anyatra <span class='var' title='saṁghasaṁvṛtyā'>saṁghasaṁmatyān</span> pāyantikā |</p>
<h4>pāyantika 8</h4>
<p><a class='ref sc' id='sc96' href='#sc96'>SC 96</a> yaḥ punar bhikṣur anupasaṁpannāya pudgalāyottaraṁmanuṣyadharmam ārocayed bhūtāt pāyantikā |</p>
<h4>pāyantika 9</h4>
<p><a class='ref sc' id='sc97' href='#sc97'>SC 97</a> yaḥ punar bhikṣuḥ pūrvaṁ samanujño bhūtvā tataḥ paścād evaṁ vaded <span class='supplied'>yathā</span> saṁstutikayāyuṣmantaḥ sāṁghikaṁ lābhaṁ pariṇatam ātmanaḥ paudgalikaṁ pariṇāmayantīti pāyantikā |</p>
<h4>pāyantika 10</h4>
<p><a class='ref sc' id='sc98' href='#sc98'>SC 98</a> yaḥ punar bhikṣur anvardhamāsaṁ prātimokṣasūtroddeśe uddiśyamāne evaṁ vadet kiṁ punar ebhir āyuṣmantaḥ kṣudrānukṣudraiḥ śikṣāpadair anvardhamāsaṁ prātimokṣasūtroddeśair uccāryamānair yāni bhikṣūṇāṁ kaukṛtyāya saṁvartante ālekhāya vilekhāya vileṭhāya vipratisārāyeti śikṣā<span class='supplied'>pada</span>vilaṁghanāt pāyantikā |</p>
<h4>pāyantika 11</h4>
<p>bījagrāmabhūtagrāmapātanapātāpanāt pāyantikā |</p>
<h4>pāyantika 12</h4>
<p>avadhyānakṣipaṇāt pāyantikā |</p>
<h4>pāyantika 13</h4>
<p>ājñāviheṭhanāt pāyantikā |</p>
<h4>pāyantika 14</h4>
<p><a class='ref sc' id='sc99' href='#sc99'>SC 99</a> yaḥ punar bhikṣuḥ sāṁghikaṁ maṁcaṁ vā pīṭhaṁ vā vṛṣiko vā biṁbopadhānacaturaśrakaṁ vā abhyavakāśe upanikṣipyoparikṣipya vā anuddhṛtānuddhṛtya vā tato viprakrāmet santaṁ bhikṣum anavalokyānyatra tadrūpāt <span class='supplied'>pratyayāt</span> pāyantikā |</p>
<h4>pāyantika 15</h4>
<p><a class='ref sc' id='sc100' href='#sc100'>SC 100</a> yaḥ punar bhikṣuḥ sāṁghike vihāre tṛṇasaṁstaraṁ vā parṇasaṁstaraṁ vā saṁstīrya vā saṁstārya vā anuddhṛtyānuddhārya vā tato viprakrāmet santaṁ bhikṣum anavalokyānyatra tadrūpāt pratyayāt pāyantikā |</p>
<h4>pāyantika 16</h4>
<p><a class='ref sc' id='sc101' href='#sc101'>SC 101</a> yaḥ punar bhikṣur abhiṣaktaḥ kupitaś caṇḍībhūto ’nāttamanā sāṁghikād vihārād bhikṣuṁ niṣkarṣen niṣkārṣāpayed vā anyatra tadrūpāt pratyayāt pāyantikā |</p>
<h4>pāyantika 17</h4>
<p><a class='ref sc' id='sc102' href='#sc102'>SC 102</a> yaḥ punar bhikṣur jānan sāṁghike vihāre pūrvopagatānāṁ bhikṣūṇāṁ tataḥ paścād āgatyānupraskandyāsane niṣadyāṁ śayyāṁ vā kalpayed yasya saṁbādho bhaviṣyati sa viprakramiṣyatīti ity eva pratyayaṁ kṛtvā pāyantikā |</p>
<h4>pāyantika 18</h4>
<p><a class='ref sc' id='sc103' href='#sc103'>SC 103</a> yaḥ punar bhikṣur jānan sāṁghike vihāre uparivihāyasikṛtāyāṁ kuṭikāyām āhāryapādake maṁce vā pīṭhe vā sahasā balenābhipaded vābhinipadyeta vā pāyantikā |</p>
<h4>pāyantika 19</h4>
<p><a class='ref sc' id='sc104' href='#sc104'>SC 104</a> yaḥ punar bhikṣur jānan saprāṇakenodakena tṛṇaṁ vā gomayaṁ vā mṛttikāṁ vā siñcet siñcayed vā pāyantikā |</p>
<h4>pāyantika 20</h4>
<p><a class='ref sc' id='sc105' href='#sc105'>SC 105</a> mahāntaṁ bhikṣuṇā vihāraṁ kārayitvā yāvad dvārakośārgalasthānād ālokasaṁjñinā bhūmiparikarmopādāya dvau vā trayo vā chedanaparyāyāḥ saharitāḥ adhiṣṭhātavyāḥ tata uttari adhitiṣṭhet pāyantikā |</p>
<h4>pāyantika 21</h4>
<p><a class='ref sc' id='sc106' href='#sc106'>SC 106</a> yaḥ punar bhikṣur asaṁmataḥ saṁghena bhikṣuṇīr avavadet tadrūpadharmasamanvāgamāt pāyantikā |</p>
<h4>pāyantika 22</h4>
<p><a class='ref sc' id='sc107' href='#sc107'>SC 107</a> saṁmataś cāpi bhikṣur saṁghena yāvat sūryāstagamanakālasamayāt pāyantikā |</p>
<h4>pāyantika 23</h4>
<p><a class='ref sc' id='sc108' href='#sc108'>SC 108</a> yaḥ punar bhikṣur bhikṣum evaṁ vaded āmiṣakiṁcithetor bhikṣavo bhikṣuṇīr avadantīti pāyantikā |</p>
<h4>pāyantika 24</h4>
<p><a class='ref sc' id='sc109' href='#sc109'>SC 109</a> yaḥ punar bhikṣur ajñātikāyai bhikṣuṇyai cīvaraṁ dadyād anyatra parivartakāt pāyantikā |</p>
<h4>pāyantika 25</h4>
<p><a class='ref sc' id='sc110' href='#sc110'>SC 110</a> yaḥ punar bhikṣur ajñātikāyā bhikṣuṇyāś cīvaraṁ kuryāt pāyantikā |</p>
<h4>pāyantika 26</h4>
<p><a class='ref sc' id='sc111' href='#sc111'>SC 111</a> yaḥ punar bhikṣur bhikṣuṇīsārtheṇa sārdham adhvānamārgaṁ pratipadyeta ato grāmāntaram api pāyantikā | tatrāyaṁ samayaḥ sārthagamanīyo mārgo bhavati sāśaṅkasaṁmataḥ sabhayasaṁmataḥ sapratibhayabhairavasaṁmato ’yaṁ tatra samayaḥ |</p>
<h4>pāyantika 27</h4>
<p><a class='ref sc' id='sc112' href='#sc112'>SC 112</a> yaḥ punar bhikṣur bhikṣuṇīsārtheṇa sārdhaṁ saṁvidhāya ekanāvam abhirohed ūrdhvagāminīṁ vā adhogāminīṁ vānyatra tīryakpārasantaraṇāt pātayantikā |</p>
<h4>pāyantika 28</h4>
<p><a class='ref sc' id='sc113' href='#sc113'>SC 113</a> yaḥ punar bhikṣur mātṛgrāmena sārdham eka ekayā rahasi praticchanne āsane niṣadyāṁ kalpayet pāyantikā |</p>
<h4>pāyantika 29</h4>
<p><a class='ref sc' id='sc114' href='#sc114'>SC 114</a> yaḥ punar bhikṣur bhikṣuṇyā sārdham eka ekikayā rahasi praticchanne tiṣṭhet pāyantikā |</p>
<h4>pāyantika 30</h4>
<p><a class='ref sc' id='sc115' href='#sc115'>SC 115</a> yaḥ punar bhikṣur jānan bhikṣuṇīparipācitaṁ piṇḍapātaṁ paribhuṁjītānyatra pūrvaṁ gṛhisamāraṁbhāt pāyantikā |</p>
<h4>pāyantika 31</h4>
<p><a class='ref sc' id='sc116' href='#sc116'>SC 116</a> paraṁparabhojanād anyatra samayāt pāyantikā | tatrāyaṁ samayo glānasamayaḥ karmasamayaḥ <span class='supplied'>adhvānamārga</span>samayaḥ cīvaradānakālasamayaḥ |</p>
<h4>pāyantika 32</h4>
<p><a class='ref sc' id='sc117' href='#sc117'>SC 117</a> ekāvasathoṣitena bhikṣuṇā aglānenaikapiṇḍapātaḥ paribhoktavyas tataḥ uttari paribhuṁjīta pāyantikā |</p>
<h4>pāyantika 33</h4>
<p><a class='ref sc' id='sc118' href='#sc118'>SC 118</a> bhikṣavaḥ khalu saṁbahulāḥ <span class='supplied'>kulāni</span> saṁkrāmeyus tāṁś cec chrāddhā brāhmaṇagṛhapatayas tv arthaṁ pravārayeyur maṇḍaiś cāpūpaiś cākāṁkṣibhis tair bhikṣubhir dvau trayo vā pātrapūrāḥ pratigrahītavyāḥ tata uttari <span class='supplied'>prati</span>gṛhṇīyuḥ pāyantikā | dvau trīn vā pātrapūrān pratigṛhya tair bhikṣubhir bahirārāmaṁ gatvā santo bhikṣavaḥ saṁvibhaktavyā ātmanā ca paribhoktavyam ayaṁ tatra samayaḥ |</p>
<h4>pāyantika 34</h4>
<p><a class='ref sc' id='sc119' href='#sc119'>SC 119</a> yaḥ punar bhikṣur bhuktavān pravāritaḥ akṛtātiriktaṁ khādanīyabhojanīyaṁ khāded bhuñjīta vā pāyantikā |</p>
<h4>pāyantika 35</h4>
<p><a class='ref sc' id='sc120' href='#sc120'>SC 120</a> yaḥ punar bhikṣur jānan bhikṣuṁ bhuktavantaṁ akṛtātirikte khā<span class='supplied'>danīya</span>bhojanīyenetyarthaṁ pravārayed idam āyuṣman khāda idaṁ bhuṁkṣva ity āsvādanaprekṣī kaścid eṣa bhikṣur āsvādito bhaviṣyati ity etad eva pratyayaṁ kṛtvā pāyantikā |</p>
<h4>pāyantika 36</h4>
<p><a class='ref sc' id='sc121' href='#sc121'>SC 121</a> gaṇa<span class='supplied'>bhojanā</span>d anyatra samayāt pāyantikā | tatrāyaṁ samayaḥ glānasamayaḥ karmasamayo <span class='supplied'>’dhvānamārga</span>samayo nāvādhirohaṇaṁ mahāsamājaḥ śramaṇabhaktasamayo ’yaṁ tatra samayaḥ |</p>
<h4>pāyantika 37</h4>
<p><a class='ref sc' id='sc122' href='#sc122'>SC 122</a> yaḥ <span class='supplied'>punar bhikṣu</span>r akāle khādanīyabhojanīyaṁ khāded bhuñjīta vā pāyantikā |</p>
<h4>pāyantika 38</h4>
<p><a class='ref sc' id='sc123' href='#sc123'>SC 123</a> yaḥ punar bhikṣuḥ saṁnihitaṁ khādanīyabhojanīyaṁ khāded bhuñjīta vā pāyantikā |</p>
<h4>pāyantika 39</h4>
<p><a class='ref sc' id='sc124' href='#sc124'>SC 124</a> yaḥ punar bhikṣur adattaṁ <span class='supplied'>mukhadvārā</span>hāram āhared anyatrodakadantakāṣṭhāt pāyantikā |</p>
<h4>pāyantika 40</h4>
<p><a class='ref sc' id='sc125' href='#sc125'>SC 125</a> yāni tāni bhagavatā bhikṣūṇāṁ praṇītabhojanāny akhyātāni tadyathā kṣīraṁ dadhi navanītaṁ matsyo māṁsaṁ vallūrī yaḥ puna<span class='supplied'>r bhikṣuḥ</span> evaṁrūpāṇi praṇītabhojanāni ātmārtham aglānaḥ parakulebhyo vijñāpya khāded bhuñjītā vā pāyantikā |</p>
<h4>pāyantika 41</h4>
<p><a class='ref sc' id='sc126' href='#sc126'>SC 126</a> yaḥ punar bhikṣur jānan saprāṇakam udakaṁ paribhuñjīta pāyantikā |</p>
<h4>pāyantika 42</h4>
<p><a class='ref sc' id='sc127' href='#sc127'>SC 127</a> yaḥ punar bhikṣur jānan sabhojane kule anupraskandyāsane niṣadyāṁ kalpayet pāyantikā |</p>
<h4>pāyantika 43</h4>
<p><a class='ref sc' id='sc128' href='#sc128'>SC 128</a> yaḥ punar bhikṣur jānan sabhojane kule praticchanne tiṣṭhet pāyantikā |</p>
<h4>pāyantika 44</h4>
<p><a class='ref sc' id='sc129' href='#sc129'>SC 129</a> yaḥ punar bhikṣur acelakāya vā acelikā<span class='supplied'>yai vā</span> parivrājakāya vā svahastaṁ khādanīyabhojanīyaṁ dadyāt pāyantikā |</p>
<h4>pāyantika 45</h4>
<p><a class='ref sc' id='sc130' href='#sc130'>SC 130</a> yaḥ punar bhikṣur udyuktāṁ senāṁ darśanāyopasaṁkrāmet pāyantikā |</p>
<h4>pāyantika 46</h4>
<p><a class='ref sc' id='sc131' href='#sc131'>SC 131</a> <span class='supplied'>syād bhikṣo</span>s tadrūpaḥ pratyayaḥ udyuktāṁ senāṁ darśanāya upasaṁkramituṁ dvirātraparamaṁ tena bhikṣuṇā tasyāṁ senāyāṁ vipravastavyaṁ tata uttari vipra<span class='supplied'>vaset pāyantikā</span> |</p>
<h4>pāyantika 47</h4>
<p><a class='ref sc' id='sc132' href='#sc132'>SC 132</a> <span class='supplied'>dvirātraparama</span>m api ced bhikṣus tasyāṁ senāyāṁ vipravasāṁ udyūṣikāṁ vā gacched dhvajāgraṁ vā balāgraṁ vā senāvyūham anīkadarśanaṁ vā pratyanubhavet pāyantikā |</p>
<h4>pāyantika 48</h4>
<p><a class='ref sc' id='sc133' href='#sc133'>SC 133</a> <span class='supplied'>yaḥ punar bhikṣuḥ</span> kupitaś caṇḍībhūto ’nāttamanā bhikṣoḥ prahāraṁ dadyāt pāyantikā |</p>
<h4>pāyantika 49</h4>
<p><a class='ref sc' id='sc134' href='#sc134'>SC 134</a> yaḥ punar bhikṣur abhiṣaktaḥ kupitaś caṇḍībhūto ’nāttamanā bhikṣoḥ prahāram upa<span class='supplied'>darśayet antatas talaśaktik</span>am api pāyantikā |</p>
<h4>pāyantika 50</h4>
<p><a class='ref sc' id='sc135' href='#sc135'>SC 135</a> yaḥ punar bhikṣur jānan bhikṣoḥ duṣṭhulām āpattiṁ praticchādayet pāyantikā |</p>
<h4>pāyantika 51</h4>
<p><a class='ref sc' id='sc136' href='#sc136'>SC 136</a> yaḥ punar bhikṣur bhikṣum evaṁ vaded ehy āyuṣman kulāny upasaṁkramāvas tatra te dāpayiṣyāmi <span class='supplied'>khādanīyabhoja</span>nīyaṁ yāvadāptaṁ | sa tasya dāpayitvā praṇītaṁ khādanīyabhojanīyaṁ yāvadāptaṁ tataḥ paścād evaṁ vaded gaccha tvam āyuṣman na mama tvayā sārdhaṁ sparśo ’pi tu ekākina eva me sparśo bhavati kathāyāṁ vā niṣadyāyāṁ vā ity udyojanaprekṣī kaścid eṣa bhikṣur udyojito bhaviṣyatīty etad eva pratyayaṁ kṛtvā pāyantikā |</p>
<h4>pāyantika 52</h4>
<p><a class='ref sc' id='sc137' href='#sc137'>SC 137</a> <span class='supplied'>yaḥ puna</span>r bhikṣur ātmārtham aglāno vitapanaprekṣī jyotiḥ samavadhavyāt samavadhāpayed vā pāyantikā |</p>
<h4>pāyantika 53</h4>
<p><a class='ref sc' id='sc138' href='#sc138'>SC 138</a> yaḥ punar bhikṣur dhārmikasaṁghakaraṇīye bhikṣoś chandaṁ datvā paścād abhiṣaktaḥ <span class='supplied'>kupitaś caṇḍībhūto nāttamanā</span> kṣepadharmam āpadyeta | āhara bhikṣoś chandaṁ na te dadāmīti pāyantikā |</p>
<h4>pāyantika 54</h4>
<p><a class='ref sc' id='sc139' href='#sc139'>SC 139</a> yaḥ punar bhikṣur anupasaṁpannena pudgalena sārdhaṁ dvirātrād ūrdhvaṁ sahāgāra<span class='supplied'>śayyāṁ kalpayet pāyantikā</span> |</p>
<h4>pāyantika 55</h4>
<p><a class='ref sc' id='sc140' href='#sc140'>SC 140</a> yaḥ punar bhikṣur evaṁ vadet tathāhaṁ bhagavato dharmaṁ deśitam ājānāmi yathā ye antarāyikā dharmā uktā bhagavatā te pratisevyamānā nālam antarāyāyeti | <span class='supplied'>so bhikṣur bhikṣubhi</span>r idaṁ syād vacanīyo mā tvam āyuṣmann evaṁ vocas tathāhaṁ bhagavato dharmaṁ deśitam ājānāmi yathā ye antarāyikā dharmā uktā bhagavatā te ca pratisevyamānā <span class='supplied'>nālam antarāyāya iti</span> | mā bhagavantam abhyācakṣuḥ na sādhu bhavati bhagavato ’bhyākhyānaṁ na ca punar bhagavān evam āha anekaparyāyeṇa āyuṣmann antarāyikā dharmāḥ santaḥ antarāyikā evoktā bhagavatā te ca pratisevyamānā alam antarāyāyeti ni<span class='supplied'>ḥ</span>sṛja tvam āyuṣmann <span class='supplied'>evaṁrūpaṁ pāpakaṁ dṛṣṭigataṁ | so bhikṣur bhikṣubhir ucyamānas tad vastu pratiniḥsṛjed ity evaṁ kuśalaṁ no cet pratiniḥsṛjed dvir api trir api samanuyoktavyaḥ samanuśāsitavyas tasya pratiniḥsargāya</span> dvir api trir api samanuyujyamānaḥ samanuśiṣyamānas tad vastu pratini<span class='supplied'>ḥ</span>sṛjed ity evaṁ kuśalaṁ <span class='supplied'>no cet pratiniḥsṛjet pāyantikā |</span></p>
<h4>pāyantika 56</h4>
<p><a class='ref sc' id='sc141' href='#sc141'>SC 141</a> <span class='supplied'>yaḥ punar bhikṣur jānaṁs tathāvādinaṁ</span> pudgalam akṛtānudharmāṇam apratini<span class='supplied'>ḥ</span>sṛṣṭe tasmin pāpake dṛṣṭigate ālā<span class='supplied'>payet saṁlapet tena sārdhaṁ saṁvaset saṁbhuṁjīta sahāgāraśayyām api kalpayet pāyantikā |</span></p>
<h4>pāyantika 57</h4>
<p><a class='ref sc' id='sc142' href='#sc142'>SC 142</a> śramaṇoddeśaś cāpy evaṁ vadet tathāhaṁ bhagavato dharmaṁ deśitam ājānāmi yathā <span class='supplied'>ye antarāyikā dharmā uktā bhagavatā te ca pratisevyamānā nālam antarāyāyeti |</span> sa śramaṇoddeśo bhikṣubhir idaṁ syād vacanīyo mā tvam āyuṣman śramaṇoddeśa evaṁ vocaḥ <span class='supplied'>tathāhaṁ bhagavato dharmaṁ deśitam ājānāmi yathā ye antarāyikā dharmā uktā</span> bhagavatā te ca pratisevyamānā nālam antarāyāyeti | mā bhagavantam abhyācakṣuḥ na sādhu bhava<span class='supplied'>ti bhagavato ’bhyākhyānaṁ na ca punar bhagavān evāha anekaparyāyeṇa śra</span>maṇoddeśa antarāyikā dhamāḥ santaḥ antarāyikā evoktā bhagavatā te ca pratisevyamānā <span class='supplied'>alam antarāyāyeti | niḥsṛja tvam śramaṇoddeśa evaṁrūpaṁ dṛṣṭigatam |</span> sa śramaṇoddeśo bhikṣubhir ucyamānas tad vastu cet pratini<span class='supplied'>ḥ</span>sṛjed ity evaṁ kuśalaṁ <span class='supplied'>no cet pratiniḥsṛjed dvir api trir api samanuyoktavyaḥ samanuśāsitavyas tasya vastunaḥ pratiniḥsargāya dvir api trir api samanuyujyamānaḥ samanuśiṣyamānas tad vastu pratiniḥsṛjed ity evaṁ kuśalaṁ no cet pratiniḥsṛjet sa</span> śramaṇoddeśo bhikṣubhir idaṁ syād vacanīyo ’dyāgreṇāyuṣman śramaṇoddeśa nāsau bhagavāṁs tathāgataḥ <span class='supplied'>arhan samyaksaṁbuddhaḥ śāstā | evaṁrūpasyānyatamānyatmasya brahmacāriṇaḥ pṛṣṭataḥ mā samanubadhāna</span> yāvad apy anye śramaṇoddeśāḥ <span class='supplied'>labhante bhikṣubhiḥ sārdhaṁ dvirātraparamaṁ sahāgāraśayyāṁ sāpi te adyāgreṇa nāsti cara careṇa mohapuruṣa naśyati | yaḥ punar bhikṣur jānan tathānāśitaṁ śramaṇoddeśam upasthāpayed vā upalālayed vā tena vā sārdhaṁ sahāgāraśayyāṁ kalpayet pāyantikā |</span></p>
<h4>pāyantika 58</h4>
<p><a class='ref sc' id='sc143' href='#sc143'>SC 143</a> <span class='supplied'>navaṁ khalu bhikṣuṇā cīvaraṁ pratilabhya trayāṇāṁ durvarṇīkaraṇānām anyatamānyatamaḥ nīlo vā lohito vā pīto vā durvarṇīkaraṇāya ādātavyo ’nādāya ced bhikṣus trayāṇāṁ durvarṇīkaraṇānām anyatamānyatamaṁ durvaṇīkaraṇaṁ nīlaṁ vā lohitaṁ vā pītaṁ vā navaṁ cīvaraṁ paribhuṁjīta pāyantikā |</span></p>
<h4>pāyantika 59</h4>
<p><a class='ref sc' id='sc144' href='#sc144'>SC 144</a> <span class='supplied'>yaḥ punar bhikṣu ratnaṁ vā ratnasaṁmataṁ vā svahastena udgṛhṇīyād udgrāhayed vānyatrādhyārāmagatād vādhyāvāsagatād vā pāyantikā | bhikṣuṇādhyārāmagataṁ vādhyāvāsagataṁ vā ratnaṁ ratnasaṁmataṁ vā udgrahītavyaṁ yasyedaṁ bhaviṣyati so hariṣyati ity evaṁ manasikṛtvā | ayaṁ tatra samayaḥ |</span></p>
<h4>pāyantika 60</h4>
<p><a class='ref sc' id='sc145' href='#sc145'>SC 145</a> <span class='supplied'>bhagavatā deśitam anvardhamāsaṁ snāyād anyatra samayāt tadatikramāt pāyantikā | ayaṁ tatra samayaḥ—adhyardho māsaḥ śeṣo grīṣmāṇāṁ pūrvo māso varṣāṇāṁ ity ete ardhatṛtīyamāsā uṣṇasamayo ’vaśiṣṭaṁ glānasamayaḥ karmasamayo vṛṣṭisamayo vātavṛṣṭisamayo ’yaṁ tatra samayaḥ |</span></p>
<h4>pāyantika 61</h4>
<p><a class='ref sc' id='sc146' href='#sc146'>SC 146</a> <span class='supplied'>yaḥ punar bhikṣuḥ saṁcintya tīryagyonigataṁ prāṇinaṁ jīvitād vyaparopayet pāyantikā |</span></p>
<h4>pāyantika 62</h4>
<p><a class='ref sc' id='sc147' href='#sc147'>SC 147</a> <span class='supplied'>yaḥ punar bhikṣuḥ saṁcintya kaccid asya bhikṣor muhūrtam api tāvad aphāṣaṁ sparśaṁ bhaved etad eva pratyayaṁ kṛtvā bhikṣoḥ kaukṛtyam upasaṁharet pātayantikā |</span></p>
<h4>pāyantika 63</h4>
<p><span class='supplied'>aṅgulipratodanāt pāyantikā |</span></p>
<h4>pāyantika 64</h4>
<p><span class='supplied'>udakaharṣaṇāt pāyantikā |</span></p>
<h4>pāyantika 65</h4>
<p><a class='ref sc' id='sc148' href='#sc148'>SC 148</a> <span class='supplied'>yaḥ punar bhikṣur mātṛgrāmeṇa sārdhaṁ sahāgāraśayyāṁ kalpayet pāyantikā |</span></p>
<h4>pāyantika 66</h4>
<p><a class='ref sc' id='sc149' href='#sc149'>SC 149</a> <span class='supplied'>yaḥ punar bhikṣur bhikṣuṁ bhīṣayed bhīṣāpayed vāntato hāsyaprekṣyam api pāyantikā |</span></p>
<h4>pāyantika 67</h4>
<p><a class='ref sc' id='sc150' href='#sc150'>SC 150</a> <span class='supplied'>yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerasya vā śrāmaṇerikāyā vā pātraṁ vā cīvaraṁ vā upānahaṁ vā sūcīgharaṁ vā kāyabandhanaṁ vānyatamānyatamaṁ vā jīvitapariṣkāram upanidadhyād upanidhāpayet tadrūpapratyayād anyatra pāyantikā |</span></p>
<h4>pāyantika 68</h4>
<p><a class='ref sc' id='sc151' href='#sc151'>SC 151</a> <span class='supplied'>yaḥ punar bhikṣur bhikṣoś cīvaram vikalya tataḥ paścād apratyuddhārya paribhuṁjīta pāyantikā |</span></p>
<h4>pāyantika 69</h4>
<p><a class='ref sc' id='sc152' href='#sc152'>SC 152</a> <span class='supplied'>yaḥ punar bhikṣuḥ kupito ’nāttamanā pariśuddhaṁ anāpattikaṁ bhikṣuṁ amūlakena saṁghāvaśeṣeṇa dharmeṇānudhvaṁsayet pāyantikā |</span></p>
<h4>pāyantika 70</h4>
<p><a class='ref sc' id='sc153' href='#sc153'>SC 153</a> <span class='supplied'>yaḥ punar bhikṣur apuruṣayā striyā sārdhaṁ saṁvidhāyādhvamārgaṁ pratipadyetāntato grāmāntaram api pāyantikā |</span></p>
<h4>pāyantika 71</h4>
<p><a class='ref sc' id='sc154' href='#sc154'>SC 154</a> <span class='supplied'>yaḥ punar bhikṣuḥ steyasārthena sārdhaṁ saṁvidhāyādhvamārgaṁ pratipadyetāntato grāmāntaram api pāyantikā |</span></p>
<h4>pāyantika 72</h4>
<p><a class='ref sc' id='sc155' href='#sc155'>SC 155</a> <span class='supplied'>yaḥ punar bhikṣur ūnaviṁśavarṣaṁ pudgalaṁ bhikṣubhāvāyopasaṁpādayeta pāyantikā | sa ca pudgalo ’nupasaṁpannas te ca bhikṣavo garhyā ayaṁ tatra samayaḥ |</span></p>
<h4>pāyantika 73</h4>
<p><a class='ref sc' id='sc156' href='#sc156'>SC 156</a> <span class='supplied'>yaḥ punar bhikṣuḥ svahastena pṛthivīṁ khanyāt khānayed vā pāyantikā |</span></p>
<h4>pāyantika 74</h4>
<p><a class='ref sc' id='sc157' href='#sc157'>SC 157</a> <span class='supplied'>cāturmāsikapravāraṇā bhikṣuṇā svīkartavyā tatottaraṁ pāyantikā | pratyekapravāraṇāyā punaḥ punaḥ pravāraṇāyāḥ kālikapravāraṇāyā nityapravāraṇāyā anyatra ayaṁ tatra samayaḥ |</span></p>
<h4>pāyantika 75</h4>
<p><a class='ref sc' id='sc158' href='#sc158'>SC 158</a> <span class='supplied'>yaḥ punar bhikṣur bhikṣubhir āyuṣmatā tvayā śikṣāyāṁ śikṣitavyam iti ucyamāna evaṁ vaden nāhaṁ tava bālasya mūḍhasya duṣprajñasya vacanāni śikṣiṣyāmi yāvan nāhaṁ bhikṣūn prakṣyāmi sūtradharān vinayadharān mātṛkadharān iti pāyantikā | sarvajñatākāmena bhikṣuṇā śikṣāyāṁ śikṣitavyaṁ bhikṣavaḥ praṣṭavyāḥ sūtradharā vinayadharā mātṛkadharā ayaṁ tatra samayaḥ |</span></p>
<h4>pāyantika 76</h4>
<p><a class='ref sc' id='sc159' href='#sc159'>SC 159</a> <span class='supplied'>yaḥ punar bhikṣur bhikṣūṇāṁ kalahajātānāṁ bhaṇḍanajātānāṁ bhedagṛhītānāṁ vivādam āpannānāṁ tūṣṇīm upaśrutikas tiṣṭhed yad ete bhikṣavo vakṣyanti tad ahaṁ dhārayiṣyāmīty etad eva pratyayaṁ kṛtvā pāyantikā |</span></p>
<h4>pāyantika 77</h4>
<p><a class='ref sc' id='sc160' href='#sc160'>SC 160</a> <span class='supplied'>yaḥ punar bhikṣuḥ saṁghe dharmikāyāṁ viniścayakathāyāṁ vartamānāyāṁ āsanāt tūṣṇīm utthāya prakrāmet santaṁ bhikṣum anavapṛcchyānyatra tadrūpapratyayāt pāyantikā |</span></p>
<h4>pāyantika 78</h4>
<p><span class='supplied'>anādaravṛttāt pāyantikā |</span></p>
<h4>pāyantika 79</h4>
<p><span class='supplied'>surāmaireyamadyapānāt pāyantikā |</span></p>
<h4>pāyantika 80</h4>
<p><a class='ref sc' id='sc161' href='#sc161'>SC 161</a> <span class='supplied'>yaḥ punar bhikṣur akāle grāmaṁ praviśet santaṁ bhikṣum anavapṛcchya anyatra tadrūpāt pratyayāt pāyantikā |</span></p>
<h4>pāyantika 81</h4>
<p><a class='ref sc' id='sc162' href='#sc162'>SC 162</a> <span class='supplied'>yaḥ punar bhikṣuḥ sabhaktaḥ kule nimantritaḥ pūrvabhaktaṁ paścādbhaktaṁ kuleṣu cāritram āpadyeta santaṁ kulaṁ apratisaṁvedito ’nyatra tadrūpāt pratyayāt pāyantikā |</span></p>
<h4>pāyantika 82</h4>
<p><a class='ref sc' id='sc163' href='#sc163'>SC 163</a> <span class='supplied'>yaḥ punar bhikṣur anirgatāyāṁ rajanyām anudgate ’ruṇe anirhṛteṣu ratneṣu ratnasaṁmateṣu vā rājñaḥ kṣatriyasya mūrdhābhiṣiktasya indrakīlaṁ vā indrakīlasāmantakaṁ vā samatikraned anyatra tadrūpāt pratyayāt pāyantikā |</span></p>
<h4>pāyantika 83</h4>
<p><a class='ref sc' id='sc164' href='#sc164'>SC 164</a> <span class='supplied'>yaḥ punar bhikṣur anvardhamāsaṁ prātimokṣasūtre uddiśyamāne evaṁ vaded idānīm ahaṁ jānāmi āyuṣmanto ’yam api kila dharmaḥ sūtragataḥ sūtraparyāyāpannoddeśyam āgacchatīti tatrāyuṣmantaṁ ced bhikṣavo jānīyuḥ niṣaṇṇapūrvaṁ āyuṣmatā dvitrikṛtvaṁ poṣadhe kaḥ punar vādo bhūya iti āyuṣmato ajñānataḥ na muktiḥ yata āpattim āpannaḥ tato yathādharmaṁ kārayitavya uttaraṁ ca kaukṛtyam āropayitavyaṁ—āyuṣman te alābho ’labdhaḥ durlabdho na sulabdho yat tvaṁ anvardhamāsaṁ prātimokṣasūtroddiśyamāne na satkṛtya śṛṇoṣi na gurukaroṣi nārthikaroṣi na manasikaroṣi ekāgracittenāvahitaśrotreṇa na śṛṇoṣi sarvacittasaṁkalpair api na śṛṇoṣi | āyuṣman tatra kaukṛtyāt pāyantikā |</span></p>
<h4>pāyantika 84</h4>
<p><a class='ref sc' id='sc165' href='#sc165'>SC 165</a> <span class='supplied'>yaḥ punar bhikṣur asthimayaṁ vā viṣāṇamayaṁ vā sūcigharaṁ kārayet tad bhedanāt pāyantikā |</span></p>
<h4>pāyantika 85</h4>
<p><a class='ref sc' id='sc166' href='#sc166'>SC 166</a> <span class='supplied'>bhikṣuṇā saṁghasya pīṭhaṁ vā mañcaṁ kārayatā sugatāṣṭāṅgulipramāṇāḥ pādāḥ kārayitavyā anyatra adhastāt aṭanyās tata uttaraṁ kārayec chedanāt pāyantikā |</span></p>
<h4>pāyantika 86</h4>
<p><a class='ref sc' id='sc167' href='#sc167'>SC 167</a> <span class='supplied'>yaḥ punar bhikṣus tūlasaṁstṛtaṁ pīṭhaṁ vā mañcaṁ avanahed avanāhayed vā uddalanāt pāyantikā |</span></p>
<h4>pāyantika 87</h4>
<p><a class='ref sc' id='sc168' href='#sc168'>SC 168</a> <span class='supplied'>niṣīdanaṁ bhikṣuṇā kārayatā prāmāṇikaṁ kārayitavyaṁ tatredaṁ pramāṇaṁ—dīrghato vitastrī dve sugatavitastyās tīryak sārdhavitastir daśānāñ ca vitastis tata uttaraṁ kārayed bhedanāt pāyantikā |</span></p>
<h4>pāyantika 88</h4>
<p><a class='ref sc' id='sc169' href='#sc169'>SC 169</a> <span class='supplied'>kaṇḍupraticchādanaṁ bhikṣuṇā kārayatā prāmāṇikaṁ kārayitavyaṁ tatredaṁ pramāṇaṁ—dīrghataś catasro vitastayaḥ sugatavitastyas tiryag dve tata uttaraṁ kārayec chedanāt pāyantikā |</span></p>
<h4>pāyantika 89</h4>
<p><a class='ref sc' id='sc170' href='#sc170'>SC 170</a> <span class='supplied'>varṣāśāṭīcīvaraṁ bhikṣuṇā kārayatā prāmāṇikaṁ kārayitavyaṁ tatredaṁ pramāṇaṁ—dīrghataḥ ṣaṭ vitastayaḥ sugatavitastyas tiryak sārdhe dve tata uttaraṁ kārayec chedanāt pāyantikā |</span></p>
<h4>pāyantika 90</h4>
<p><a class='ref sc' id='sc171' href='#sc171'>SC 171</a> <span class='supplied'>yaḥ punar bhikṣuḥ sugatacīvarapramāṇaṁ cīvaraṁ kārayed uttaraṁ vā sugatacīvarāt pāyantikā | tatredaṁ sugatacīvarapramāṇaṁ dīrghato nava vitastayaḥ tiryak ṣaḍ vitastayaḥ idaṁ sugatacīvarapramāṇam |</span></p>
<hr>
<p><a class='ref sc' id='sc172' href='#sc172'>SC 172</a> <span class='supplied'>uddiṣṭā mayāyuṣmanto navatiḥ pāyantikā dharmāḥ | tatrāham āyuṣmantaḥ pṛcchāmi—kaccit sthātra pariśuddhāḥ</span></p>
<p><a class='ref sc' id='sc173' href='#sc173'>SC 173</a> <span class='supplied'>pariśuddhā atrāyuṣmanto yasmāt tuṣṇīm evāhaṁ dhārayāmi |</span></p>
<h2>4 pratideśanīyā rules</h2>
<p><a class='ref sc' id='sc174' href='#sc174'>SC 174</a> <span class='supplied'>ime khalv āyuṣmantaś catvāraḥ pratideśanīyā dharmā anvardhamāsaṁ prātimokṣasūtroddeśam āgacchanti |</span></p>
<h4>pratideśanīya 1</h4>
<p><a class='ref sc' id='sc175' href='#sc175'>SC 175</a> <span class='supplied'>yaḥ punar bhikṣur antagṛhaṁ piṇḍāya carantyā ajñātyā bhikṣuṇyāḥ santikāt sahastaṁ khādanīyabhojanīyaṁ pratigṛhya khāded vā bhuñjīta vā tena bhikṣuṇā bahirārāmaṁ gatvā bhikṣor antike pratideśayitavyam garhyam asmy āyuṣmantaḥ sthānam āpanno ’sātmyaṁ pratideśanīyaṁ taṁ dharmaṁ pratideśayāmīti ayam api dharmaḥ pratideśanīyaḥ |</span></p>
<h4>pratideśanīya 2</h4>
<p><a class='ref sc' id='sc176' href='#sc176'>SC 176</a> <span class='supplied'>saṁbahulā bhikṣavaḥ kuleṣu nimantritā bhuṁjīran tatra ced bhikṣuṇī vyapadeśamānā sthitā syād iha bhojanīyaṁ datta odanaṁ datta sūpaṁ datteti sā bhikṣuṇī bhikṣubhir evaṁ syād vacanīyā āgamayasva bhagini muhūrtaṁ yāvad bhikṣavo bhuṁjate | ekenāpi bhikṣuṇā cet tāṁ bhikṣuṇīm apasārayituṁ na vacanīyaṁ sarvair bhikṣubhiḥ bahirārāmaṁ gatvā bhikṣūṇām antike pratideśitavyaṁ garhya</span>m āyuṣmantaḥ sthānam āpannā asātmyaṁ pratideśanīyaṁ taṁ dharmaṁ pratideśayāma iti ayam api dharmaḥ pratideśanīyaḥ |</p>
<h4>pratideśanīya 3</h4>
<p><a class='ref sc' id='sc177' href='#sc177'>SC 177</a> yāni tāni kulāni śikṣāsaṁvṛtisaṁmatāni yaḥ punar bhikṣus tadrūpeṣu saṁghasya śaikṣeṣu kuleṣu śikṣāsaṁvṛtisaṁmateṣu pūrvam apravāritasya khādanīyabhojanīyaṁ pratigṛhya khāded bhuñjīta vā tena bhikṣuṇā bahirārāmaṁ gatvā bhikṣūṇām antike pratideśanīyaṁ tat sthānam āpanno ’sātmyaṁ pratideśanīyaṁ taṁ dharmaṁ pratideśayāmīti ayam api dharmaḥ pratideśanīyaḥ |</p>
<h4>pratideśanīya 4</h4>
<p><a class='ref sc' id='sc178' href='#sc178'>SC 178</a> yāni tāni kāni śayanāsanāni sāśaṁkasaṁmatāni sabhayasaṁmatāni sapratibhayabhairavasaṁmatāni yaḥ punar bhikṣus tadrūpeṣu saṁghasyāraṇyakeṣu śayaneṣu sāśaṁkasaṁmateṣu sabhayasaṁmateṣu sapratibhayabhairavasaṁmateṣu pūrvam apratisaṁvidyate vane bahirārāmasya khādanīyabhojanīyaṁ khāded bhuṁjīta vā tena bhikṣuṇā bhikṣūṇām antike pratideśayitavyaṁ garhyam asmy āyuṣmantaḥ sthānam āpanno ’sātmyaṁ pratideśanīyaṁ taṁ dharmaṁ pratideśayāmīti ayam api dharmaḥ pratideśanīyaḥ |</p>
<hr>
<p><a class='ref sc' id='sc179' href='#sc179'>SC 179</a> uddiṣṭā mayāyuṣmantaś catvāraḥ pratideśanīyā dharmāḥ | tatrāham āyuṣmantaḥ paripṛcchāmi—kaccit sthātra pariśuddhāḥ</p>
<p>dvir api trir api—kaccit sthātra pariśuddhāḥ</p>
<p><a class='ref sc' id='sc180' href='#sc180'>SC 180</a> pariśuddhā āyuṣmanto yasmāt tūṣṇīm evam etad dhārayāmi |</p>
<h2>108 śaikṣā rules</h2>
<p><a class='ref sc' id='sc181' href='#sc181'>SC 181</a> ime khalv āyuṣmantaḥ saṁbahulāḥ śaikṣā dharmā anvardhamāsaṁ prātimokṣasūtroddeśam ā<span class='supplied'>gacchanti |</span></p>
<h4>śaikṣa 1</h4>
<p><a class='ref sc' id='sc182' href='#sc182'>SC 182</a> parimaṇḍalaṁ nivāsanaṁ nivāsayiṣyāma iti śikṣā karaṇīyā |</p>
<h4>śaikṣa 2</h4>
<p><a class='ref sc' id='sc183' href='#sc183'>SC 183</a> nātyutkṛṣṭaṁ nivāsanaṁ nivāsayiṣyāma iti śikṣā karaṇīyā |</p>
<h4>śaikṣa 3</h4>
<p><a class='ref sc' id='sc184' href='#sc184'>SC 184</a> nātyavakṛṣṭaṁ nivāsanaṁ nivāsayiṣyāma iti śikṣā karaṇīyā |</p>
<h4>śaikṣa 4</h4>
<p><a class='ref sc' id='sc185' href='#sc185'>SC 185</a> na hastiśuṇḍakaṁ nivāsanaṁ nivāsayiṣyāma iti śikṣā karaṇīyā |</p>
<h4>śaikṣa 5</h4>
<p><a class='ref sc' id='sc186' href='#sc186'>SC 186</a> na tāla<span class='supplied'>patraṁ</span> nivāsanaṁ nivāsayiṣyāma iti śikṣā karaṇīyā |</p>
<h4>śaikṣa 6</h4>
<p><a class='ref sc' id='sc187' href='#sc187'>SC 187</a> <span class='supplied'>na kulmāṣapiṇḍakaṁ nivāsanaṁ nivāsayiṣyāma iti śikṣā karaṇīyā |</span></p>
<h4>śaikṣa 7</h4>
<p><a class='ref sc' id='sc188' href='#sc188'>SC 188</a> na nāgaśīrṣakaṁ nivāsanaṁ nivāsayiṣyāma iti śikṣā karaṇīyā |</p>
<h4>śaikṣa 8</h4>
<p><a class='ref sc' id='sc189' href='#sc189'>SC 189</a> parimaṇḍalaṁ cīvaraṁ nivāsayiṣyāma iti śikṣā karaṇīyā |</p>
<h4>śaikṣa 9</h4>
<p><a class='ref sc' id='sc190' href='#sc190'>SC 190</a> <span class='supplied'>nātyutkṛṣṭaṁ cīvaraṁ nivāsayiṣyāma iti śikṣā karaṇīyā |</span></p>
<h4>śaikṣa 10</h4>
<p><a class='ref sc' id='sc191' href='#sc191'>SC 191</a> <span class='supplied'>nātyupakṛṣṭaṁ cīvaraṁ nivāsayiṣyāma iti śikṣā karaṇīyā |</span></p>
<h4>śaikṣa 11</h4>
<p>susaṁvṛtā antargṛhe gamiṣyāma iti śikṣā karaṇīyā |</p>
<h4>śaikṣa 12</h4>
<p><a class='ref sc' id='sc192' href='#sc192'>SC 192</a> supraticchannā antargṛhe gamiṣyāma iti śikṣā karaṇīyā |</p>
<h4>śaikṣa 13</h4>
<p>alpaśabdā antargṛhe gamiṣyāma iti śikṣā karaṇīyā |</p>
<h4>śaikṣa 14</h4>
<p><a class='ref sc' id='sc193' href='#sc193'>SC 193</a> anutkṣiptacakṣuṣo ’ntargṛhe gamiṣyāma iti śikṣā karaṇīyā |</p>
<h4>śaikṣa 15</h4>
<p><a class='ref sc' id='sc194' href='#sc194'>SC 194</a> yugamātradarśino ’ntargṛhe gamiṣyāma iti śikṣā karaṇīyā |</p>
<h4>śaikṣa 16</h4>
<p><a class='ref sc' id='sc195' href='#sc195'>SC 195</a> nodguṇṭhikā antargṛhaṁ gamiṣyāma iti śikṣā karaṇīyā |</p>
<h4>śaikṣa 17</h4>
<p><a class='ref sc' id='sc196' href='#sc196'>SC 196</a> notkṛṣṭikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 18</h4>
<p><a class='ref sc' id='sc197' href='#sc197'>SC 197</a> notsaktikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 19</h4>
<p><a class='ref sc' id='sc198' href='#sc198'>SC 198</a> na vyastikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 20</h4>
<p><a class='ref sc' id='sc199' href='#sc199'>SC 199</a> na paryastikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 21</h4>
<p><a class='ref sc' id='sc200' href='#sc200'>SC 200</a> nolambikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 22</h4>
<p><a class='ref sc' id='sc201' href='#sc201'>SC 201</a> noṭṭambikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 23</h4>
<p><a class='ref sc' id='sc202' href='#sc202'>SC 202</a> notkuṭakayā antargṛhaṁ gamiṣyāma iti śikṣā karaṇīyā |</p>
<h4>śaikṣa 24</h4>
<p><a class='ref sc' id='sc203' href='#sc203'>SC 203</a> na nikaṭotkuṭakayā antargṛhaṁ gamiṣyāma iti śikṣā karaṇīyā |</p>
<h4>śaikṣa 25</h4>
<p><a class='ref sc' id='sc204' href='#sc204'>SC 204</a> na skambhākṛtā antargṛhaṁ gamiṣyāma iti śikṣā karaṇīyā |</p>
<h4>śaikṣa 26</h4>
<p><a class='ref sc' id='sc205' href='#sc205'>SC 205</a> na kāyapracālakaṁ antargṛhaṁ gamiṣyāma iti śikṣā karaṇīyā |</p>
<h4>śaikṣa 27</h4>
<p><a class='ref sc' id='sc206' href='#sc206'>SC 206</a> na bāhupracālakaṁ antargṛhaṁ gamiṣyāma iti śikṣā karaṇīyā |</p>
<h4>śaikṣa 28</h4>
<p><a class='ref sc' id='sc207' href='#sc207'>SC 207</a> na śīrṣapracālakaṁ gamiṣyāma iti śikṣā karaṇīyā | |</p>
<h4>śaikṣa 29</h4>
<p><a class='ref sc' id='sc208' href='#sc208'>SC 208</a> nāṁsotphatikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 30</h4>
<p><a class='ref sc' id='sc209' href='#sc209'>SC 209</a> na hastasaṁlagnikayā antargṛhaṁ gamiṣyāma iti śikṣā karaṇīyā |</p>
<h4>śaikṣa 31</h4>
<p><a class='ref sc' id='sc210' href='#sc210'>SC 210</a> nānujñātā antargṛhe āsane niṣatsyāma iti śikṣā karaṇīyā |</p>
<h4>śaikṣa 32</h4>
<p><a class='ref sc' id='sc211' href='#sc211'>SC 211</a> nāprativekṣyāsanaṁ antargṛhe āsane niṣatsyāma iti śikṣā karaṇīyā |</p>
<h4>śaikṣa 33</h4>
<p><a class='ref sc' id='sc212' href='#sc212'>SC 212</a> na sarvakāyaṁ samavadhāyāntargṛhe āsane niṣatsyāma iti śikṣā karaṇīyā |</p>
<h4>śaikṣa 34</h4>
<p><a class='ref sc' id='sc213' href='#sc213'>SC 213</a> na pāde pādam ādhāyāntargṛhe āsane niṣatsyāma iti śikṣā karaṇīyā |</p>
<h4>śaikṣa 35</h4>
<p><a class='ref sc' id='sc214' href='#sc214'>SC 214</a> na gulphe gulpham ādhāyāntargṛhe āsane niṣatsyāma iti śikṣā karaṇīyā |</p>
<h4>śaikṣa 36</h4>
<p><a class='ref sc' id='sc215' href='#sc215'>SC 215</a> na sakthani sakthi ādhāyāntargṛhe āsane niṣatsyāma iti śikṣā karaṇīyā |</p>
<h4>śaikṣa 37</h4>
<p><a class='ref sc' id='sc216' href='#sc216'>SC 216</a> na saṁkṣipya pādau antargṛhe āsane niṣatsyāma iti śikṣā karaṇīyā |</p>
<h4>śaikṣa 38</h4>
<p><a class='ref sc' id='sc217' href='#sc217'>SC 217</a> na vikṣipya pādau antargṛhe āsane niṣatsyāma iti śikṣā karaṇīyā |</p>
<h4>śaikṣa 39</h4>
<p><a class='ref sc' id='sc218' href='#sc218'>SC 218</a> na vyataṅgikayā antargṛhe āsane niṣatsyāma iti śikṣā karaṇīyā |</p>
<h4>śaikṣa 40</h4>
<p><a class='ref sc' id='sc219' href='#sc219'>SC 219</a> satkṛtya piṇḍapātaṁ pratigrahīṣyāma iti śikṣā karaṇīyā |</p>
<h4>śaikṣa 41</h4>
<p><a class='ref sc' id='sc220' href='#sc220'>SC 220</a> samatīrthikaṁ piṇḍapātaṁ pratigrahīṣyāma iti śikṣā karaṇīyā |</p>
<h4>śaikṣa 42</h4>
<p><a class='ref sc' id='sc221' href='#sc221'>SC 221</a> samasūpikaṁ piṇḍapātaṁ pratigrahīṣyāma iti śikṣā karaṇīyā |</p>
<h4>śaikṣa 43</h4>
<p><a class='ref sc' id='sc222' href='#sc222'>SC 222</a> sāvadānaṁ piṇḍapātaṁ pratigrahīṣyāma iti śikṣā karaṇīyā |</p>
<h4>śaikṣa 44</h4>
<p><a class='ref sc' id='sc223' href='#sc223'>SC 223</a> na anāgate khādanīyabhojanīye pātram upanāmayiṣyāma iti śikṣā karaṇīyā |</p>
<h4>śaikṣa 45</h4>
<p><a class='ref sc' id='sc224' href='#sc224'>SC 224</a> nodanena sūpikaṁ praticchādayiṣyāma iti śikṣā karaṇīyā |</p>
<h4>śaikṣa 46</h4>
<p><a class='ref sc' id='sc225' href='#sc225'>SC 225</a> sūpikena vā odanaṁ bhūyaskāmatām upādāya iti śikṣā karaṇīyā |</p>
<h4>śaikṣa 47</h4>
<p><a class='ref sc' id='sc226' href='#sc226'>SC 226</a> nopari khādanīyabhojanīyasya pātraṁ dhārayiṣyāma iti śikṣā karaṇīyā |</p>
<h4>śaikṣa 48</h4>
<p><a class='ref sc' id='sc227' href='#sc227'>SC 227</a> satkṛtya piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 49</h4>
<p><a class='ref sc' id='sc228' href='#sc228'>SC 228</a> nātikhuṇḍakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 50</h4>
<p><a class='ref sc' id='sc229' href='#sc229'>SC 229</a> nātimahāntaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 51</h4>
<p><a class='ref sc' id='sc230' href='#sc230'>SC 230</a> parimaṇḍalaṁ ālopam ālopayiṣyāma iti śikṣā karaṇīyā |</p>
<h4>śaikṣa 52</h4>
<p><a class='ref sc' id='sc231' href='#sc231'>SC 231</a> na anāgate ālope mukhadvāraṁ vivariṣyāma iti śikṣā karaṇīyā |</p>
<h4>śaikṣa 53</h4>
<p><a class='ref sc' id='sc232' href='#sc232'>SC 232</a> na sālopena mukhena vācaṁ pravyāhariṣyāma iti śikṣā karaṇīyā |</p>
<h4>śaikṣa 54</h4>
<p><a class='ref sc' id='sc233' href='#sc233'>SC 233</a> na cuccatkārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 55</h4>
<p><a class='ref sc' id='sc234' href='#sc234'>SC 234</a> naśuśaśutkārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 56</h4>
<p><a class='ref sc' id='sc235' href='#sc235'>SC 235</a> na thutyutkārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 57</h4>
<p><a class='ref sc' id='sc236' href='#sc236'>SC 236</a> na phuphphuphkārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 58</h4>
<p><a class='ref sc' id='sc237' href='#sc237'>SC 237</a> na jihvāniścārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 59</h4>
<p><a class='ref sc' id='sc238' href='#sc238'>SC 238</a> na sikthapṛthakkārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 60</h4>
<p><a class='ref sc' id='sc239' href='#sc239'>SC 239</a> nāvarṇakārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 61</h4>
<p><a class='ref sc' id='sc240' href='#sc240'>SC 240</a> na gallāpahārakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 62</h4>
<p><a class='ref sc' id='sc241' href='#sc241'>SC 241</a> na jihvāsphoṭakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 63</h4>
<p><a class='ref sc' id='sc242' href='#sc242'>SC 242</a> na kavalacchedakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 64</h4>
<p><a class='ref sc' id='sc243' href='#sc243'>SC 243</a> na hastāvalehakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 65</h4>
<p><a class='ref sc' id='sc244' href='#sc244'>SC 244</a> na pātrāvalehakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 66</h4>
<p><a class='ref sc' id='sc245' href='#sc245'>SC 245</a> na hastasaṁdhūnakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 67</h4>
<p><a class='ref sc' id='sc246' href='#sc246'>SC 246</a> na pātrasaṁdhūnakaṁ piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 68</h4>
<p><a class='ref sc' id='sc247' href='#sc247'>SC 247</a> na stūpākṛtim avagṛhya piṇḍapātaṁ paribhokṣyāma iti śikṣā karaṇīyā |</p>
<h4>śaikṣa 69</h4>
<p><a class='ref sc' id='sc248' href='#sc248'>SC 248</a> nāvadhyānaprekṣiṇo ’ntarikasya bhikṣoḥ pātram avalokayiṣyāma iti śikṣā karaṇīyā |</p>
<h4>śaikṣa 70</h4>
<p><a class='ref sc' id='sc249' href='#sc249'>SC 249</a> na sāmiṣeṇa pāṇinā udakasthālakaṁ grahīṣyāma iti śikṣā karaṇīyā |</p>
<h4>śaikṣa 71</h4>
<p><a class='ref sc' id='sc250' href='#sc250'>SC 250</a> na sāmiṣeṇodakenāntarikaṁ bhikṣuṁ sekṣyāma iti śikṣā karaṇīyā |</p>
<h4>śaikṣa 72</h4>
<p><a class='ref sc' id='sc251' href='#sc251'>SC 251</a> na sāmiṣam udakam antargṛhe chorayiṣyāma iti śikṣā karaṇīyā |</p>
<h4>śaikṣa 73</h4>
<p><a class='ref sc' id='sc252' href='#sc252'>SC 252</a> na pātreṇa vighasaṁś chorayiṣyāma iti śikṣā karaṇīyā |</p>
<h4>śaikṣa 74</h4>
<p><a class='ref sc' id='sc253' href='#sc253'>SC 253</a> anāstīrṇe pṛthivīpradeśe pātraṁ sthāpayiṣyāma iti śikṣā karaṇīyā |</p>
<h4>śaikṣa 75</h4>
<p><a class='ref sc' id='sc254' href='#sc254'>SC 254</a> na taṭe na prapāte na prāgbhāre pātraṁ sthāpayiṣyāma iti śikṣā karaṇīyā |</p>
<h4>śaikṣa 76</h4>
<p><a class='ref sc' id='sc255' href='#sc255'>SC 255</a> notthitāḥ pātraṁ nirmādayiṣyāma iti śikṣā karaṇīyā |</p>
<h4>śaikṣa 77</h4>
<p><a class='ref sc' id='sc256' href='#sc256'>SC 256</a> na taṭe na prapāte na prāgbhāre pātraṁ nirmādayiṣyāma iti śikṣā karaṇīyā |</p>
<h4>śaikṣa 78</h4>
<p><a class='ref sc' id='sc257' href='#sc257'>SC 257</a> na nadyāḥ kāryakāriṇyā pratisrotaḥ pātrodakaṁ grahīṣyāma iti śikṣā karaṇīyā |</p>
<h4>śaikṣa 79</h4>
<p><a class='ref sc' id='sc258' href='#sc258'>SC 258</a> na utthitā niṣaṇṇāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 80</h4>
<p><a class='ref sc' id='sc259' href='#sc259'>SC 259</a> na niṣaṇṇā nipaṇṇāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 81</h4>
<p><a class='ref sc' id='sc260' href='#sc260'>SC 260</a> na nīcatarake āsane niṣaṇṇā uccatarake āsane niṣaṇṇāyāglānāya <span class='supplied'>dharmaṁ</span> deśayiṣyāma iti śikṣā karaṇīyā |</p>
<h4>śaikṣa 82</h4>
<p><a class='ref sc' id='sc261' href='#sc261'>SC 261</a> na pṛṣṭhato gacchantaḥ purato gacchate aglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 83</h4>
<p><a class='ref sc' id='sc262' href='#sc262'>SC 262</a> nonmārgeṇa gacchanto mārgeṇa gacchate āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 84</h4>
<p><a class='ref sc' id='sc263' href='#sc263'>SC 263</a> nodguṇṭhikākṛtāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 85</h4>
<p><a class='ref sc' id='sc264' href='#sc264'>SC 264</a> notkṛṣṭikākṛtāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 86</h4>
<p><a class='ref sc' id='sc265' href='#sc265'>SC 265</a> notsaktikākṛtāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 87</h4>
<p><a class='ref sc' id='sc266' href='#sc266'>SC 266</a> na vyastikākṛtāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 88</h4>
<p><a class='ref sc' id='sc267' href='#sc267'>SC 267</a> na paryastikākṛtāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 89</h4>
<p><a class='ref sc' id='sc268' href='#sc268'>SC 268</a> noṣṇīṣaśirase āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 90</h4>
<p><a class='ref sc' id='sc269' href='#sc269'>SC 269</a> na kholāśirase āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 91</h4>
<p><a class='ref sc' id='sc270' href='#sc270'>SC 270</a> na mauliśirase āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 92</h4>
<p><a class='ref sc' id='sc271' href='#sc271'>SC 271</a> na mālāśirase āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 93</h4>
<p><a class='ref sc' id='sc272' href='#sc272'>SC 272</a> na veṣṭitaśirase āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 94</h4>
<p><a class='ref sc' id='sc273' href='#sc273'>SC 273</a> na hastyārūḍhāya āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 95</h4>
<p><a class='ref sc' id='sc274' href='#sc274'>SC 274</a> na aśvārūḍhāya āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 96</h4>
<p><a class='ref sc' id='sc275' href='#sc275'>SC 275</a> na śivikārūḍhāya āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 97</h4>
<p><a class='ref sc' id='sc276' href='#sc276'>SC 276</a> na yānāruḍhāya āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 98</h4>
<p><a class='ref sc' id='sc277' href='#sc277'>SC 277</a> na pādukārūḍhāya āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 99</h4>
<p><a class='ref sc' id='sc278' href='#sc278'>SC 278</a> na daṇḍapāṇaye āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 100</h4>
<p><a class='ref sc' id='sc279' href='#sc279'>SC 279</a> na chatrapāṇaye āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 101</h4>
<p><a class='ref sc' id='sc280' href='#sc280'>SC 280</a> na śastrapāṇaye āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 102</h4>
<p><a class='ref sc' id='sc281' href='#sc281'>SC 281</a> na khaḍgapāṇaye āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 103</h4>
<p><a class='ref sc' id='sc282' href='#sc282'>SC 282</a> nāyudhapāṇaye āglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 104</h4>
<p><a class='ref sc' id='sc283' href='#sc283'>SC 283</a> saṁnaddhāyāglānāya dharmaṁ deśayiṣyāma iti śikṣā karaṇīyā |</p>
<h4>śaikṣa 105</h4>
<p><a class='ref sc' id='sc284' href='#sc284'>SC 284</a> nāglānā utthitā uccāraprasrāvaṁ kariṣyāma iti śikṣā karaṇīyā |</p>
<h4>śaikṣa 106</h4>
<p><a class='ref sc' id='sc285' href='#sc285'>SC 285</a> nāglānāḥ udake uccāraprasrāvaṁ kheṭaṁ siṁghāṇakaṁ vāntaṁ viriktaṁ chorayiṣyāma iti śikṣā karaṇīyā |</p>
<h4>śaikṣa 107</h4>
<p><a class='ref sc' id='sc286' href='#sc286'>SC 286</a> nāglānā saharite pṛthivīpradeśe uccāraprasrāvaṁ kheṭaṁ siṁghāṇakaṁ vāntaṁ viriktaṁ chorayiṣyāma iti śikṣā karaṇīyā |</p>
<h4>śaikṣa 108</h4>
<p><a class='ref sc' id='sc287' href='#sc287'>SC 287</a> nāsādhikapauruṣaṁ vṛkṣam adhirokṣyāmo ’nyatrāpada iti śikṣā karaṇīyā |</p>
<hr>
<p><a class='ref sc' id='sc288' href='#sc288'>SC 288</a> uddiṣṭā me āyuṣmantaḥ saṁbahulāḥ <span class='supplied'>śaikṣā</span> dharmāḥ | tatrāham āyuṣmataḥ paripṛcchāmi—kaccit sthātra pariśuddāḥ</p>
<p><a class='ref sc' id='sc289' href='#sc289'>SC 289</a> dvir api trir api paripṛcchāmi—kaccit sthātra pariśuddhāḥ</p>
<p><a class='ref sc' id='sc290' href='#sc290'>SC 290</a> pariśuddhā āyuṣmanto yasmāt tūṣṇīm evam etad dhārayāmi ||</p>
<h2>7 adhikaraṇaśamatha</h2>
<p><a class='ref sc' id='sc291' href='#sc291'>SC 291</a> ime khalv āyuṣmantaḥ saptādhikaraṇaśamathāḥ dharmā anvardhamāsaṁ prātimokṣasūtroddeśam āgacchanti |</p>
<h4>adhikaraṇaśamatha 1</h4>
<p>saṁmukhavinayārhāya saṁmukhavinayaṁ dāsyāmaḥ |</p>
<h4>adhikaraṇaśamatha 2</h4>
<p>smṛtivinayārhāya smṛtivinayaṁ dāsyāmaḥ |</p>
<h4>adhikaraṇaśamatha 3</h4>
<p>amūḍhavinayārhāya amūḍhavinayaṁ dāsyāmaḥ |</p>
<h4>adhikaraṇaśamatha 4</h4>
<p>yadbhūyeṣiyārhāya yadbhūyeṣiyaṁ dāsyāmaḥ |</p>
<h4>adhikaraṇaśamatha 5</h4>
<p>tatsvabhāveṣiyārhāya tatsvabhāveṣiyaṁ dāsyāmaḥ |</p>
<h4>adhikaraṇaśamatha 6</h4>
<p>tṛṇaprastārakārhāya tṛṇaprastārakaṁ dāsyāmaḥ |</p>
<h4>adhikaraṇaśamatha</h4>
<p>pratijñākārakārhāya pratijñāṁ dāsyāmaḥ |</p>
<p><a class='ref sc' id='sc292' href='#sc292'>SC 292</a> utpannotpannāny adhikaraṇāny ebhiḥ saptabhir adhikaraṇaśamathair dharmair dāpayiṣyāmaḥ śamayiṣyāmo vyupaśamayiṣyāmo dharmavinaye śāstuḥ śāsane |</p>
<hr>
<p><a class='ref sc' id='sc293' href='#sc293'>SC 293</a> uddiṣṭā me āyuṣmantaḥ saptādhikaraṇaśamathā dharmāḥ |</p>
<p><a class='ref sc' id='sc294' href='#sc294'>SC 294</a> tatrāham āyuṣmataḥ paripṛcchāmi—kaccit sthātra pariśuddhāḥ</p>
<p><a class='ref sc' id='sc295' href='#sc295'>SC 295</a> dvir api trir api paripṛcchāmi—kaccit sthātra pariśuddhāḥ |</p>
<p><a class='ref sc' id='sc296' href='#sc296'>SC 296</a> pariśuddhā āyuṣmanto yasmāt tūṣṇīm evam evāhaṁ dhārayāmi |</p>
<p><a class='ref sc' id='sc297' href='#sc297'>SC 297</a> <span class='add'>For the prose and verses see Klaus T. <span class='author'>Schmidt</span>: <cite class='book' translate='no'>Der Schlußteil des Prātimokṣasūtra der Sarvāstivādins, Text in Sanskrit und Tocharisch A verglichen mit den Parallelversionen anderer Schulen, Auf Grund von Turfan-Handschriften hrsg.</cite>, Göttingen 1989 (Sanskrittexte aus den Turfanfunden, 13).</span></p>
<h2>Conclusion</h2>
<p><a class='ref sc' id='sc298' href='#sc298'>SC 298</a> uddiṣṭaṁ me āyuṣmantaḥ prātimokṣasūtroddeśasya nidānaṁ || uddiṣṭāś catvāraḥ pārājikā dharmās trayodaśa saṁghāvaśeṣā dharmā dvāv aniyatau dharmau | triṁśan naiḥsargikapāyantikā dharmāḥ navati pāyantikā dharmāś catvāraḥ pratideśanīyā dharmāḥ saṁbahulā śaikṣā dharmāḥ saptādhikaraṇaśamathā dharmā etāva<span class='supplied'>t</span> tasya bhagavatas tathāgatasyārhataḥ samyaksaṁbuddhasya sūtragataṁ sūtraparyāpannam iti yo vā punar anyo ’py āgacched dharmasyānudharmaḥ tatra sahitaiḥ samagraiḥ saṁmodamānair avivadamānais tīvraś cetasa ārakṣāsmṛtyapramāde yogaḥ karaṇīyaḥ || ||</p>
<h2>Concluding verses</h2>
<blockquote class='gatha'>
<p><a class='ref sc' id='sc299' href='#sc299'>SC 299</a> kṣāntiḥ paramaṁ tapas titikṣā nirvāṇaṁ paramaṁ vadanti buddhāḥ |<br>
na hi pravrajitaḥ paropatāpī śramaṇo bhavati parān viheṭhayānaḥ || <span class='vns'>Verse 1</span> ||</p>
<p><a class='ref sc' id='sc300' href='#sc300'>SC 300</a> cakṣuṣmān viṣamāṇīva vidyamāne parākrame |<br>
paṇḍito jīvaloke ’smin pāpāni parivarjayet || <span class='vns'>Verse 2</span> ||</p>
<p><a class='ref sc' id='sc301' href='#sc301'>SC 301</a> <span class='var' title='Banerjee: anupavādo ’nupaghātaḥ'>anopavādī nopaghātī</span> prātimokṣe ca saṁvaraḥ |<br>
mātrajñatā ca bhakte ’smin prāntaṁ ca śayanāsanam<br>
adhicitte samāyoga etad buddhānuśāsanam || <span class='vns'>Verse 3</span> ||</p>
<p><a class='ref sc' id='sc302' href='#sc302'>SC 302</a> yathāpi bhramaraḥ puṣpād varṇagandhāv aheṭhayan <span class='supplied'>yathā hi</span> |<br>
ḍayate rasam ādāya evaṁ grāme muniś caret || <span class='vns'>Verse 4</span> ||</p>
<p><a class='ref sc' id='sc303' href='#sc303'>SC 303</a> na pareṣāṁ vilomāni na pareṣāṁ kṛtākṛtam |<br>
ātmanas tu samīkṣeta samāni viṣamāṇi ca || <span class='vns'>Verse 5</span> ||</p>
<p><a class='ref sc' id='sc304' href='#sc304'>SC 304</a> adhicetasi mā <span class='var' title='Banerjee: prāmodyato'>pramādyato</span> munino <span class='var' title='Banerjee: maunipadeṣu'>maunapadeṣu</span> śikṣataḥ |<br>
śokā na bhavanti tāyina upaśāntasya sadā smṛtimataḥ || <span class='vns'>Verse 6</span> ||</p>
<p><a class='ref sc' id='sc305' href='#sc305'>SC 305</a> dadataḥ puṇyaṁ pravardhate vairaṁ saṁyamato na cīyate |<br>
kuśalī prajahāti pāpakaṁ kleśānāṁ <span class='var' title='Banerjee: kṣayitas'>kṣayatas</span> tu nirvṛtiḥ || <span class='vns'>Verse 7</span> ||</p>
<p><a class='ref sc' id='sc306' href='#sc306'>SC 306</a> sarvapāpasyākaraṇaṁ kuśalasyopasaṁpadā |<br>
svacittaparidamanam etad buddhānuśāsanam || <span class='vns'>Verse 8</span> ||</p>
<p><a class='ref sc' id='sc307' href='#sc307'>SC 307</a> kāyena saṁvaraḥ sādhu sādhu <span class='var' title='Banerjee: vācā ca'>vācātha</span> saṁvaraḥ |<br>
manasā saṁvaraḥ sādhu sādhu sarvatra saṁvaraḥ |<br>
sarvatra saṁvṛto bhikṣuḥ sarvaduḥkhāt pramucyate || <span class='vns'>Verse 9</span> ||</p>
<p><a class='ref sc' id='sc308' href='#sc308'>SC 308</a> vācānurakṣī manasā susaṁvṛtaḥ kāyena caivākuśalaṁ na kuryāt |<br>
etāṁs trīn karmapathān viśodhya nārāgayen mārgam ṛṣipraveditam || <span class='vns'>Verse 10</span> ||</p>
<p><a class='ref sc' id='sc309' href='#sc309'>SC 309</a> buddho vipaśyī ca śikhī ca viśvabhu <span class='var' title='Banerjee: krakutsandaḥ'>krakutsundaḥ</span> kanakamuniś ca kāśyapaḥ |<br>
anuttaraḥ śākyamuniś ca gautamo devātidevo naradamyasārathiḥ || <span class='vns'>Verse 11</span> ||</p>
<p><a class='ref sc' id='sc310' href='#sc310'>SC 310</a> saptānāṁ buddhavīrāṇāṁ lokanāthāgratāyināṁ |<br>
uddiṣṭaḥ prātimokṣo ’yaṁ vistareṇa yaśasvinām || <span class='vns'>Verse 12</span> ||</p>
<p><a class='ref sc' id='sc311' href='#sc311'>SC 311</a> asmin sagauravā buddhā buddhānāṁ śrāvakāś ca ye |<br>
asmin sagauravā bhūtvā <span class='var' title='Banerjee: prāptamadhvam'>prāpnumadhvam</span> asaṁskṛtam || <span class='vns'>Verse 13</span> ||</p>
<p><a class='ref sc' id='sc312' href='#sc312'>SC 312</a> ārabhadhvaṁ niṣkrāmata yujyadhvaṁ buddhaśāsane |<br>
dhunīta mṛtyunaḥ sainyaṁ naḍāgāram iva kuñjaraḥ || <span class='vns'>Verse 14</span> ||</p>
<p><a class='ref sc' id='sc313' href='#sc313'>SC 313</a> yo hy asmin dharmavinaye apramattaś cariṣyati |<br>
prahāya jātisaṁsāraṁ duḥkhasyāntaṁ kariṣyati || <span class='vns'>Verse 15</span> ||</p>
<p><a class='ref sc' id='sc314' href='#sc314'>SC 314</a> anyonyaṁ śīlaguptyarhaṁ śāsanasya ca vṛddhaye |<br>
uddiṣṭaḥ prātimokṣo ’yaṁ kṛtaḥ saṁghena poṣadhaḥ || <span class='vns'>Verse 16</span> ||</p>
<p><a class='ref sc' id='sc315' href='#sc315'>SC 315</a> yasyārthe sūtram uddiṣṭaṁ yasyārthe poṣadhaḥ kṛtaḥ |<br>
tac chīlam anurakṣadhvaṁ bālāgraṁ camaro yathā || <span class='vns'>Verse 17</span> ||</p>
<p><a class='ref sc' id='sc316' href='#sc316'>SC 316</a> prātimokṣasamuddeśād yat puṇyaṁ samupārjitaṁ |<br>
aśeṣas tena loko ’yaṁ maunīndraṁ padam āpnuyāt || <span class='vns'>Verse 18</span> ||</p>
</blockquote>
<p class='endsutta'>||| prātimokṣaḥ samāptaḥ |||</p>
<footer>
<p><span class='author'>Anukul Chandra Banerjee</span>, <cite class='book' translate='no'>Prātimokṣa-sūtra (Mūlasarvāstivāda)</cite>, Calcutta 1954. First published in IHQ 29 (1953), pp. 162–174.</p>
<p>Reprinted with slight modifications (not indicated) as: Prātimokṣa Sūtra, in: <cite class='book' translate='no'>Two Buddhist Vinaya Texts in Sanskrit, Prātimokṣa Sūtra and Bhikṣukarmavākya</cite>, edited by <span class='author'>Anukul Chandra Banerjee</span>, Calcutta 1977, pp. 8–56.</p>
<p>The text was based on a Sanskrit manuscript of the Mūlasārvāstivāda school, Gilgit Buddhist Manuscript no. 3, supplemented by reference to the Tibetan text, <a href='san-sarv-bu-pm-finot'>Finot’s edition</a>, and in one instance (pāyantika 82) the Divyāvadāna.</p>
<p>Input by Klaus Wille, Göttingen for <a href='http://gretil.sub.uni-goettingen.de/gretil/1_sanskr/4_rellit/buddh/prmosubu.htm'>GRETIL</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
