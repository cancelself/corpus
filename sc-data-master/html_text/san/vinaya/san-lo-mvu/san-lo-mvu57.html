<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu57' lang='san'>
<header>
<ul>
<li class='division'>Mahāvastu</li>
</ul>
<h1>57. The Jātaka of the Tortoise</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen2.244' href='#sen2.244'>Sen 2.244</a> bhikṣū bhagavantam āhansuḥ || buddhiviśeṣeṇa bhagavān* śakuntabhūto mārasya hastagato vaśagato paṁjaragato mukto || bhagavān āha || anyadāpi buddhiviśeṣeṇa etasya mārasya hastagato vaśagato karaṇḍakagato mukto || bhikṣū āhansuḥ || anyadāpi bhagavaṁ || bhagavān āha || anyadāpi bhikṣavaḥ ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītam adhvānaṁ nagare vārāṇasī kāśijanapade paripātrikā nāma nadī || tasyā kūle aparamālākārasya vanamālaṁ | asau dāni mālākāro mālasyaiva taṁ velaṁ vanamālam āgatvā puṣpāṇi udviciya puṣpakaraṇḍakam ādāya mālākāraṇāto nirdhāvati grāmābhimukho ca prasthito || tato ca nadīto kacchapo uddharitvā gomayaṁ bhakṣayati tasya mālākārasya avidūre || so taṁmālākāreṇa dṛṣṭo | tasya etad abhūṣi | śobhano mama ayaṁ adya kacchapo olaṁko bhaviṣyati || tena dāni taṁ puṣpakaraṇḍaṁ ekānte sthapiya so kacchapo gṛhīto || so taṁ tahiṁ puṣpakaraṇḍe prakṣipati | taṁ ca so kacchapo mānuṣikāye vācāye āha || imāhaṁ kardamamrakṣito tato mayetaṁ puṣpaṁ kardamena vināśiṣyati | atra me udake dhovitvā karaṇḍe prakṣipa | tad ete puṣpā na vināsyanti || so dāni mālākāro paśyati || śobhano khalv ayaṁ kacchapo gacchāmi taṁ atra udake dhovāmi | tato eṣā puṣpāṇi na vināśiṣyanti kardamena || so paitṛkaviṣaye śuṇḍikāpaṁcamāni aṁgāni prasāretvā tasya mālākārahastāto bhraṣṭo || tahiṁ udake gāḍho tāye nadīye avidūre taṭam udetvā taṁ mālākāraṁ gāthāye dhyabhāṣati ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref sen' id='sen2.245' href='#sen2.245'>Sen 2.245</a> nirāmayā pāripātri kṛṣikāraṇā ca kūlena śaktito |<br>
kardamakṛto smi mālika dhoviya pelāya māṁ prakṣipa ||</p>
</blockquote>
<p><a class='ref sc' id='sc4' href='#sc4'>SC 4</a>atha khalu bhikṣavaḥ sa mālākāro kacchapaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>bahukā maye saṁcitāsu rājñā trigaṇo bahuko samāgato |<br>
tatra tuvaṁ kacchapa karaṇḍe mālakṛte ramiṣyasi ||</p>
</blockquote>
<p><a class='ref sc' id='sc6' href='#sc6'>SC 6</a>atha khalu bhikṣavaḥ sa kacchapas taṁ mālākāraṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>bahukā tava saṁcitāsu rājñā trigaṇo bahuko samāgato |<br>
matto pralapasi mālika taile bhuṁjatha bhadrakacchapaṁ ||</p>
</blockquote>
<p><a class='ref sc' id='sc8' href='#sc8'>SC 8</a>bhagavān āha || syāt khalu bhikṣavaḥ punar yuṣmākaṁ evam asyād anyaḥ sa tena kālena tena samayena bhadrakacchapo abhūṣi | naitad evaṁ draṣṭavyaṁ | tat kasya hetoḥ | ahaṁ so bhikṣavaḥ tena kālena tena samayena kacchapo abhūṣi || anyaḥ sa tena kālena tena samayena mālākāro abhūṣi | na khalv etad evaṁ draṣṭavyaṁ | tat kasya hetoḥ | eṣo so bhikṣavo māro pāpīyāṁ tena kālena tena samayena so mālākāro abhūṣi || tadāpi ahaṁ etasya mālākārasya hastāto buddhiviśeṣeṇa mukto | etarahiṁ pi ahaṁ etasya mārasya viṣayāto buddhiviśeṣeṇa mukto ||</p>
<p class='endsection'>samāptaṁ kacchapajātakaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
