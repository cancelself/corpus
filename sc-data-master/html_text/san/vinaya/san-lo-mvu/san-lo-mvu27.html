<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu27' lang='san'>
<header>
<ul>
<li class='division'>Mahāvastu</li>
</ul>
<h1>27. The Three Birds</h1>
</header>
<p><a class='ref sc' id='sc1' href='#sc1'>SC 1</a>bhūtapūrvaṁ vāsiṣṭhāho atītam adhvāne nagare vārāṇasī kāśijanapade brahmadatto nāma rājā rājyaṁ kārayati kṛtapuṇyo maheśākhyo mahābalo mahākośo mahāvāhano | tasya ca rājyaṁ ṛddhaṁ ca sphītaṁ ca kṣemaṁ ca subhikṣaṁ ca ākīrṇajanamanuṣyaṁ ca bahujanamanuṣyākīrṇaṁ <a class='ref sen' id='sen1.272' href='#sen1.272'>Sen 1.272</a> ca sukhitajanamanuṣyaṁ ca praśāntadaṇḍaḍamaraṁ sunigṛhītataskaraṁ vyavahārasampannaṁ || vistīrṇo ca antaḥpuro aputro ca || tasya rājño bhavati || kathaṁ me putro bhaveyā || sa śṛṇoti amātyānāṁ || anuhimavante āśrame ṛṣayo mahānubhāvā prativasanti paṁcābhijñā caturdhyānalābhino te pṛcchitavyā kathaṁ putro bhaveya || te mahānubhāvā ṛṣayo ācikṣiṣyanti yathā devasya putro bhaviṣyati || so dāni rājā sāntaḥpuro sakumārāmātyo sabalavāhano yena teṣām ṛṣīṇām āśramas tena saṁprasthito || antaramārge vāsam upagato rājā sabalavāhano sāntaḥpuro || tena tahiṁ dṛṣṭā sāmbalīkoṭarāto trayo pakṣiyo niryāntāyo ulūkī śārikā śukī || tasya dāni rājño dṛṣṭvā kautūhalaṁ saṁjātaṁ || tena puruṣo āṇatto gaccha jānāhi kim atra koṭare || so āruhya nidhyāyati paśyati trīṇi aṇḍakāni || so āha || deva trīṇi aṇḍakāni || rājā āha || pṛthak pṛthak puṭake bandhiya otārehi yathā na vipadyante || tena puruṣeṇa puṭakasmiṁ pṛthak pṛthag bandhiya otāritā avipannāḥ || amātyā pṛcchīyanti || kasyemāni aṇḍakāni || amātyā āhuḥ || eteṣāṁ khu śākuntikā pṛcchīyanti| eteṣām atra viṣayo || śākuntikā śabdāpitā || śākuntikā rājñā pṛcchīyanti || rājā āha || bho bhaṇe jānātha kasya imāny aṇḍakāni || te tatra caritā śākuntikāḥ sarveṣāṁ pakṣījātīnāṁ aṇḍakānāṁ vidhijñā pakṣiṇāṁ pi vidhijñā yo yādṛśo pakṣīti || te āhansu || mahārāja imāni trīṇy aṇḍakāni ekam ulūkīye dvitīyaṁ śārikāye tṛtīye śukīye || rājā āha || kiṁ bhavyāny etāni aṇḍakāni abhinirbhedāya || te āhansuḥ || bhavyāni mahārāja otāritāni <a class='ref sen' id='sen1.273' href='#sen1.273'>Sen 1.273</a> avipannāni || rājā pṛcchati || ko eteṣām aṇḍakānām upacāro yathaite upacīrṇā vidyensuḥ svastinā ca abhinirbhedaṁ gacchanti || śākuntikā āhansuḥ || mahārāja vihataṁ kārpāsaṁ ubhayatrāśraye saṁstaritavyaṁ || tatra etāni aṇḍakāni madhusarpiṣā mrakṣitvā nikṣiptavyāni upari vihataṁ kārpāsaṁ tam ete mātṛkārthaṁ poṣiṣyati || yathā tehi śākuntikehi āṇattaṁ tathā tāni aṇḍakāni nikṣiptāni || rājā taṁ ṛṣīṇām āśramam anupūrveṇānuprāpto || ekāntena balavāhanaṁ sthāpayitvā sāntaḥpuro ṛṣīṇām āśramam upasaṁkrānto || ṛṣayo rājānaṁ dṛṣṭvā pratyudgatāḥ yathā ṛṣīṇāṁ samudācāro || svāgataṁ mahārāja anurāgataṁ mahārāja niṣīdatu mahārājā imāny āsanāni || rājā sāntaḥpuro ṛṣīṇāṁ pādā vanditvā niṣaṇṇo || ṛṣīṇāṁ mahattarako kulapatī || so taṁ rājānaṁ pratisaṁmodetvā pṛcchati || kiṁ mahārāja ātmano prayojanaṁ ṛṣīṇāṁ sakāśāto || rājā āha || mama vistīrṇo antaḥpuro na kasyācit putro aputro smi yaṁ icchāmi saṁdiśyatu yathā me putro bhaveya || ṛṣīṇāṁ mahattarako āha || mahārāja yāni tāni trīṇi aṇḍakāni amukāto śāmbalīkoṭarato otāritāni tāni veṣṭāvehi tato te putrā bhaviṣyanti || rājā vismito || mahābhāgā ime ṛṣayo yan taṁ nāma yaṁ imāni amukāto śāmbalīkoṭarāto trīṇi aṇḍakāni otārāpitāni imeṣām iha āśrame prativasantānāṁ viditaṁ || mahābhāgā ime ṛṣayo || so ṛṣīṇāṁ pādā vanditvā bhūyo vārāṇasīṁ saṁprasthito | anupūrveṇa vārāṇasīṁ praviṣṭo || tāni aṇḍakāni kālena samayena sarvāṇi trīṇi prabhinnāni ||</p>
<p><a class='ref sc' id='sc2' href='#sc2'>SC 2</a><a class='ref sen' id='sen1.274' href='#sen1.274'>Sen 1.274</a> ekato ulūkapotako jāto dvitīyāto śārikapotako jāto tṛtīyāto śukapotako jāto || rājāṇattīye unnīyanti vardhīyanti || yatra velāye saṁvṛddhā sarve trayo paṇḍitā meghāvino manuṣyālāpino manujāye vācāye ālāpasaṁlāpaṁ karonti parasparaṁ || so dāni rājā brahmadatto teṣāṁ buddhibalaṁ jñātvā pṛthak pṛthak* rājadharmaṁ pṛcchati || te ca jñātvā vyākaronti || teṣāṁ vyākaraṇaṁ śrutvā sarveṣāṁ trayāṇāṁ rājā brahmadatto prīto saṁvṛtto ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>vārāṇasyām abhūd rājā brahmadatto pratāpavān* |<br>
tasya rājño abhūt putrā sakunā trīṇi paṇḍitāḥ ||</p>
<p><a class='ref sc' id='sc4' href='#sc4'>SC 4</a>prathamo kauśiko āsi dvitīyo āsi śāriko |<br>
tṛtīyo ca śuko āsi sarve paṇḍitajātikāḥ ||</p>
<p><a class='ref sc' id='sc5' href='#sc5'>SC 5</a>teṣāṁ buddhibalaṁ jñātvā tuṣṭo rājā janādhipaḥ |<br>
rājadharmāṇi pṛccheyaṁ sarvāṁ pratyekaśo rahe ||</p>
<p><a class='ref sc' id='sc6' href='#sc6'>SC 6</a>kauśikaṁ tāva pṛcchāmi śakunta bhadram astu te |<br>
rājyaṁ praśāsamānasya kiṁ kṛtyaṁ putra manyase ||</p>
</blockquote>
<p><a class='ref sc' id='sc7' href='#sc7'>SC 7</a>kauśiko āha ||</p>
<blockquote class='gatha'>
<p><a class='ref sc' id='sc8' href='#sc8'>SC 8</a>cirasya vata māṁ tāto rājadharmāṇi pṛcchati |<br>
hanta te haṁ pravakṣyāmi ekāgramanaso śṛṇu ||</p>
<p><a class='ref sc' id='sc9' href='#sc9'>SC 9</a>na krodhasya vasaṁ gacche sa tu krodhaṁ nivārayet* |<br>
na hi kruddhasya artho vā dharmo vākramati pārthiva ||</p>
<p><a class='ref sc' id='sc10' href='#sc10'>SC 10</a>akruddhasya hi rājasya artho dharmo janādhipa |<br>
prajñākramati sarvatra tasmā krodhaṁ nivārayet* ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen1.275' href='#sen1.275'>Sen 1.275</a> tato vivāde utpanne ubhau pakṣau samāhitaḥ |<br>
ubhābhyāṁ vacanaṁ śrutvā yathādharmaṁ samācaret* ||</p>
<p><a class='ref sc' id='sc12' href='#sc12'>SC 12</a>mā ca cchandā ca doṣā ca bhayā mohā ca pārthiva |<br>
ubhābhyāṁ vacanaṁ śrutvā yathādharmaṁ samācaret* ||</p>
<p><a class='ref sc' id='sc13' href='#sc13'>SC 13</a>na ca gacchati so hāniṁ paṇḍito hi arthakāraṇāt* |<br>
yaśakīrtiñ ca rakṣanto svargaṁ mārgeti pārthiva ||</p>
<p><a class='ref sc' id='sc14' href='#sc14'>SC 14</a>tato adharmaṁ varjetvā rājadharmehi pārthiva |<br>
anuśāsa mahīpāla evaṁ tatra gamiṣyasi ||</p>
<p><a class='ref sc' id='sc15' href='#sc15'>SC 15</a>rañjanīyeṣu kāmeṣu mātivelaṁ pramodyahi |<br>
pramattasya hi kāmehi paraśatru balīyati ||</p>
<p><a class='ref sc' id='sc16' href='#sc16'>SC 16</a>tato nagaravṛttāni sarvāṇi anuvartaye |<br>
atha jānapadavṛttaṁ dharmeṇa anuvartayet* ||</p>
<p><a class='ref sc' id='sc17' href='#sc17'>SC 17</a>paurajānapadaṁ rāṣṭraṁ guṇehi abhidhārayet* |<br>
bhogadravyapradānena kṛtyānāṁ karaṇena ca ||</p>
<p><a class='ref sc' id='sc18' href='#sc18'>SC 18</a>tataḥ parijanaṁ sarvaṁ vaṭṭena abhidhārayet* |<br>
bhogadravyapradānena abhedyapuruṣo bhave ||</p>
<p><a class='ref sc' id='sc19' href='#sc19'>SC 19</a>anuraktaṁ viraktaṁ ca sarvaṁ jānesi pārthiva |<br>
balāgre upajīviṣu paurajānapadeṣu ca ||</p>
<p><a class='ref sc' id='sc20' href='#sc20'>SC 20</a>pratyavekṣitvā karmāntā bhūtāṁ harṣāṇi dāpayet* |<br>
sarveṣu hiṁsāṁ varjetvā dharmeṇa phalam ādiśet* ||</p>
<p><a class='ref sc' id='sc21' href='#sc21'>SC 21</a>yathā pūrvakehi rājehi āgatāṁ janatāṁ bahuṁ |<br>
yathā rāṣṭraṁ niveśeya tathā kuruhi pārthiva ||</p>
<p><a class='ref sc' id='sc22' href='#sc22'>SC 22</a>anugrahaṁ ca dīnānāṁ āḍhyānāṁ paripālanaṁ |<br>
<a class='ref sen' id='sen1.276' href='#sen1.276'>Sen 1.276</a> sadā vijitavāsīnāṁ karohi manujādhipa ||</p>
<p><a class='ref sc' id='sc23' href='#sc23'>SC 23</a>dhanakrīḍārato rājā paradāraniratas sadā |<br>
rāṣṭrasya apriyo bhavati kṣipraṁ jahati jīvitaṁ ||</p>
<p><a class='ref sc' id='sc24' href='#sc24'>SC 24</a>alubdho punar medhāvī paradāravirataḥ sadā |<br>
rāṣṭrasya priyo bhavati suciraṁ tāta jīvati ||</p>
<p><a class='ref sc' id='sc25' href='#sc25'>SC 25</a>vairabandhaṁ ca mā kuryā pāṭirājehi pārthiva |<br>
yo vairī hi mahīpāla vairam arpenti vairiṇaḥ ||</p>
<p><a class='ref sc' id='sc26' href='#sc26'>SC 26</a>mitrabandhaṁ ca kuryāsi pāṭirājehi pārthiva |<br>
dṛḍhamitrāṁ hi rājāno pūjenti aparā prajā ||</p>
<p><a class='ref sc' id='sc27' href='#sc27'>SC 27</a>prakīrṇoccāraṇo māsi sarvārthehi janādhipa |<br>
hetukāraṇasaṁyuktaṁ mantraṁ kālena vyāhare ||</p>
<p><a class='ref sc' id='sc28' href='#sc28'>SC 28</a>guhyam arthaṁ ca dhārehi sadā vārehi pārthiva |<br>
bhinnamantrā hi rājendrā anubhonti vyasanaṁ bahuṁ ||</p>
<p><a class='ref sc' id='sc29' href='#sc29'>SC 29</a>guhyam arthaṁ dhārayitvā labhate vipulāṁ śiriṁ |<br>
na cāmitravasam eti paścāc ca nānutapyati ||</p>
<p><a class='ref sc' id='sc30' href='#sc30'>SC 30</a>ye ’muḍhamantrā avikīrṇavācā<br>
yuktāś ca kāryārthe janā narendra |<br>
na teṣu śatrū janayanti krodhaṁ<br>
maṇiviṣāṇāṁ yathā śataghnīyo ||</p>
<p><a class='ref sc' id='sc31' href='#sc31'>SC 31</a>guhyakam arthasaṁbandhaṁ saṁdhārayati yo naraḥ |<br>
<a class='ref sen' id='sen1.277' href='#sen1.277'>Sen 1.277</a> satru bhedabhayāt tasya dāsabhūto ca vartati ||</p>
<p><a class='ref sc' id='sc32' href='#sc32'>SC 32</a>dharmasthiteṣu ārakṣāṁ sadā kuryāsi pārthiva |<br>
balacakraṁ hi niśrāya dharmacakraṁ pravartate ||</p>
<p><a class='ref sc' id='sc33' href='#sc33'>SC 33</a>dharmasthitānāṁ tejena sarvā śāmyanti ītayo |<br>
samayena varṣanti devā śasyaṁ nivartate tahiṁ ||</p>
<p><a class='ref sc' id='sc34' href='#sc34'>SC 34</a>dṛṣṭadharme hitārthaṁ ca saṁparāye sukhāni ca |<br>
evaṁ bhoti mahārāja guṇavanteṣu yat kṛtaṁ ||</p>
<p><a class='ref sc' id='sc35' href='#sc35'>SC 35</a>tasmāt taṁ parirakṣeyā rājā dharmeṇa pārthiva |<br>
taṁ hi rāja hitaṁ tuhyaṁ rāṣṭrasyāpi ca taṁ hitaṁ ||</p>
<p><a class='ref sc' id='sc36' href='#sc36'>SC 36</a>samīkṣākārī asyā hi sarvārthehi janādhipa |<br>
koṣṭhāgāre ca koṣṭhe ca apramattaś ca saṁbhava ||</p>
<p><a class='ref sc' id='sc37' href='#sc37'>SC 37</a>etāvatī arthavatī eṣā mahyānuśāsanī |<br>
taṁ sarvam ogṛhītvāna evaṁ kuruhi pārthiva ||</p>
<p><a class='ref sc' id='sc38' href='#sc38'>SC 38</a>evaṁ te pratipannasya yaśo kīrtiś ca bheṣyati |<br>
kṣemaṁ bhaviṣyate rāṣṭraṁ ṛddhaṁ sphītaṁ janākulaṁ ||</p>
<p><a class='ref sc' id='sc39' href='#sc39'>SC 39</a>kauśikasya śrutvā vākyaṁ śreṣṭhaṁ dharmārthasaṁhitaṁ |<br>
tathā śārikaṁ pṛcchāmi rājadharmā bravīhi me ||</p>
</blockquote>
<p><a class='ref sc' id='sc40' href='#sc40'>SC 40</a>sārikapoto āha ||</p>
<blockquote class='gatha'>
<p><a class='ref sc' id='sc41' href='#sc41'>SC 41</a>cirasya vata māṁ tāta rājadharmāṇi pṛcchasi |<br>
hanta te haṁ pravakṣyāmi ekāgramanaso śṛṇu ||</p>
<p><a class='ref sc' id='sc42' href='#sc42'>SC 42</a>dvibhis tu pādakais tāta atra lokaḥ pratiṣṭhitaḥ |<br>
alabdhalābho arthasya labdhasya parirakṣaṇaṁ ||</p>
<p><a class='ref sc' id='sc43' href='#sc43'>SC 43</a>tasmād arthasya lābhārthaṁ labdhasya parirakṣaṇe |<br>
<a class='ref sen' id='sen1.278' href='#sen1.278'>Sen 1.278</a> dṛḍhaṁ kuryāsi vyāyāmaṁ dharmeṇa manujādhipa ||</p>
<p><a class='ref sc' id='sc44' href='#sc44'>SC 44</a>yo vai bhūmipatir deva adharmeṇānuśāsati |<br>
rāṣṭraṁ sya dubbalaṁ bhoti cchidrabhūtaṁ samantataḥ ||</p>
<p><a class='ref sc' id='sc45' href='#sc45'>SC 45</a>yo ca bhūmipatir deva dharmeṇānuśāsati |<br>
rāṣṭraṁ sya sthāvaraṁ bhavati ṛddhaṁ sphītaṁ janākulaṁ ||</p>
<p><a class='ref sc' id='sc46' href='#sc46'>SC 46</a>nigṛhṇe nigṛhītavyaṁ pragrahārhāṁ ca pragṛhṇe |<br>
saṁgṛhṇe saṁgṛhītavyāṁ anugraharucir bhava ||</p>
<p><a class='ref sc' id='sc47' href='#sc47'>SC 47</a>yo nigrahaṁ na jānāti pragrahaṁ vā janādhipaḥ |<br>
saṁgrahānugrahaṁ cāpi so arthā parihāyati ||</p>
<p><a class='ref sc' id='sc48' href='#sc48'>SC 48</a>putrāṁś ca bhrātarāṁ cāpi śurāṁ sāhasikāṁ chavāṁ |<br>
mā tvan te īśvarāṁ kāsi grāme janapadeṣu vā ||</p>
<p><a class='ref sc' id='sc49' href='#sc49'>SC 49</a>anugrahaṁ kuryā bhūpo mātāpitārthaṁ pārthiva |<br>
vimānitā hi dāyadyā udbhrāntā bhonti śatravaḥ ||</p>
<p><a class='ref sc' id='sc50' href='#sc50'>SC 50</a>paṁca rāṣṭrā bhave rājyaṁ kuṭilaśatrusevitaṁ |<br>
mā tāṁ ca viśvase tatra mā ca pratipadye utpathe ||</p>
<p><a class='ref sc' id='sc51' href='#sc51'>SC 51</a>utpathe ca pratipanno kṣatriyo ca vasānugo |<br>
amitrāṇāṁ vasam eti paścāc ca anutapyati ||</p>
<p><a class='ref sc' id='sc52' href='#sc52'>SC 52</a>ātmanā balalābhārthaṁ amitrāṇāṁ pi nigrahe |<br>
rāṣṭrasya anukampārthaṁ saṁtulehi janādhipa ||</p>
<p><a class='ref sc' id='sc53' href='#sc53'>SC 53</a>samīkṣiyāna kathaya rātrau vā yadi vā divā |<br>
upaśrotā hi tiṣṭhanti te śrutvā vikarensu te ||</p>
<p><a class='ref sc' id='sc54' href='#sc54'>SC 54</a><a class='ref sen' id='sen1.279' href='#sen1.279'>Sen 1.279</a> śūro vyāvartyate kṣipraṁ āḍhyaḥ saṁgṛhṇate balaṁ |<br>
arthavaśī mantrabalī kupito kare ’rthaṁ na te ||</p>
<p><a class='ref sc' id='sc55' href='#sc55'>SC 55</a>tasmād arthavasaṁ vipraṁ saputradāraṁ pravāsayet* |<br>
āḍhyaṁ mantravaraṁ vaiśyaṁ tanuṁ vāpi śaṭhaṁśaṭhaṁ ||</p>
<p><a class='ref sc' id='sc56' href='#sc56'>SC 56</a>amātyaṁ deva kuryāsi paṇḍitam arthacintakaṁ |<br>
alubdham anuraktaṁ ca rāṣṭrasya pariṇāyakaṁ ||</p>
<p><a class='ref sc' id='sc57' href='#sc57'>SC 57</a>duṣprajñānām amātyānāṁ prajñāvikalpakāriṇāṁ |<br>
rāṣṭrāṇi duḥkham edhanti rāṣṭrādhipatinā saha ||</p>
<p><a class='ref sc' id='sc58' href='#sc58'>SC 58</a>paṇḍitānām amātyānāṁ prajñātejena pārthiva |<br>
rāṣṭrāṇi sukham edhanti rāṣṭrādhipatinā saha ||</p>
<p><a class='ref sc' id='sc59' href='#sc59'>SC 59</a>lubdho ca alpabuddhī ca amātyo manujādhipa |<br>
naiva rājño hito bhoti rāṣṭrasyāpi na so hitaḥ ||</p>
<p><a class='ref sc' id='sc60' href='#sc60'>SC 60</a>tasmād alubdhamedhāviṁ amātyaṁ manujādhipa |<br>
mantrasyānuyuktaṁ kuryā rāṣṭrasya pariṇāyakaṁ ||</p>
<p><a class='ref sc' id='sc61' href='#sc61'>SC 61</a>nāsti cārasamaṁ cakṣuḥ nāsti cārasamo nāyo |<br>
tasmāc cāraṁ prayojeyyā sarvārtheṣu janādhipaḥ ||</p>
<p><a class='ref sc' id='sc62' href='#sc62'>SC 62</a>sarvaṁ parijanaṁ rāṣṭraṁ saṁparigṛhṇa pārthiva |<br>
balāgram upajīviñ ca kṛtyākṛtyehi pārthiva ||</p>
<p><a class='ref sc' id='sc63' href='#sc63'>SC 63</a>tasmād dhīraṁ pratīhāraṁ pratipadyāsi pārthiva |<br>
apramādaṁ sa kuryā ca tavam etat sukhāvahaṁ ||</p>
<p><a class='ref sc' id='sc64' href='#sc64'>SC 64</a>etāvatī arthavatī eṣā mahyānuśāsanī |<br>
<a class='ref sen' id='sen1.280' href='#sen1.280'>Sen 1.280</a> taṁ sarvam ograhetvāna evaṁ kuruhi pārthiva ||</p>
<p><a class='ref sc' id='sc65' href='#sc65'>SC 65</a>evan te pratipannasya yaśo kīrtiś ca bheṣyati |<br>
kṣemaṁ bhaviṣyati rāṣṭraṁ ṛddhaṁ sphītaṁ janākulaṁ ||</p>
<p><a class='ref sc' id='sc66' href='#sc66'>SC 66</a>kauśiko cāpi pṛcchito te pṛṣṭā vyākarensu me |<br>
rājadharmaṁ yathātathā tvaṁ dāni śuka pṛcchasi ||</p>
<p><a class='ref sc' id='sc67' href='#sc67'>SC 67</a>balaṁ katividhaṁ rājño paṇḍita arthacintaka |<br>
rājadharmaṁ yathātathā icchitavyaṁ bravīhi me ||</p>
</blockquote>
<p><a class='ref sc' id='sc68' href='#sc68'>SC 68</a>śuko āha ||</p>
<blockquote class='gatha'>
<p><a class='ref sc' id='sc69' href='#sc69'>SC 69</a>balaṁ paṁcavidhaṁ rājñaḥ icchitavyaṁ narādhipa |<br>
ekāgramanaso bhūtvā śṛṇohi vacanaṁ mama ||</p>
<p><a class='ref sc' id='sc70' href='#sc70'>SC 70</a>prathamaṁ balaṁ sahajaṁ dvitīyaṁ putrabalaṁ tathā |<br>
jñātimitrabalaṁ cāpi tṛtīyaṁ manujādhipa ||</p>
<p><a class='ref sc' id='sc71' href='#sc71'>SC 71</a>caturaṁgabalaṁ cāpi caturthaṁ bhavati pārthiva |<br>
paṁcamaṁ ca balaṁ kruhi prajñābalam anuttaraṁ ||</p>
<p><a class='ref sc' id='sc72' href='#sc72'>SC 72</a>etaṁ balaṁ paṁcavidhaṁ yasya cāpi janādhipa |<br>
rāṣṭro ’sya sthāvaro bhoti ṛddhaṁ sphītaṁ janākulo ||</p>
<p><a class='ref sc' id='sc73' href='#sc73'>SC 73</a>balavaṁ punar eteṣāṁ prajñābalam anuttama |<br>
prajñābalena saṁgrahe kṛtyākṛtyaṁ janādhipa ||</p>
<p><a class='ref sc' id='sc74' href='#sc74'>SC 74</a>akṛtyaṁ parivarjeti kṛtyaṁ ca anutiṣṭhati |<br>
ātmano jñātimitrāṇāṁ rāṣṭrasya ca sukhāvahaṁ ||</p>
<p><a class='ref sc' id='sc75' href='#sc75'>SC 75</a>kulīno ’pi hi duṣprajño rājārthe manujādhipa |<br>
naiva rājño hito bhoti rāṣṭrasyāpi na so priyaḥ ||</p>
</blockquote>
<blockquote class='gatha'>
<p><a class='ref sc' id='sc76' href='#sc76'>SC 76</a><a class='ref sen' id='sen1.281' href='#sen1.281'>Sen 1.281</a> kṣipraṁ tu naśyate rājyaṁ pratirājehi pārthiva |<br>
viraktā prakṛtiyo ca anyaṁ mārganti svāmikaṁ ||</p>
<p><a class='ref sc' id='sc77' href='#sc77'>SC 77</a>atīva satkṛto bhavati paṇḍito arthacintakaḥ |<br>
varānyo ca sthāpayati śūrāṁ vīrāṁ vicakṣaṇāṁ ||</p>
<p><a class='ref sc' id='sc78' href='#sc78'>SC 78</a>yaśaṁ ca iha lokasmiṁ saṁparāye ca svargati |<br>
adharmaṁ parivarjetvā dharmam ācarate sadā ||</p>
<p><a class='ref sc' id='sc79' href='#sc79'>SC 79</a>dharmaṁ cara mahārāja mātāpitṛṣu pārthiva |<br>
iha dharmaṁ caritvāna rājā svargaṁ gamiṣyati ||</p>
<p><a class='ref sc' id='sc80' href='#sc80'>SC 80</a>dharmaṁ cara mahārāja putradāre janādhipa |<br>
iha dharmaṁ caritvāna rājā svargaṁ gamiṣyati ||</p>
<p><a class='ref sc' id='sc81' href='#sc81'>SC 81</a>dharmaṁ cara mahārāja mitrāmātye janādhipa |<br>
iha dharmaṁ caritvāna rājā svargaṁ gamiṣyati ||</p>
<p><a class='ref sc' id='sc82' href='#sc82'>SC 82</a>dharmaṁ cara mahārāja śramaṇe brāhmaṇe tathā |<br>
iha dharmaṁ caritvāna rājā svargaṁ gamiṣyati |<br>
dharmaṁ cara mahārāja pure jānapadeṣu ca ||</p>
<p><a class='ref sc' id='sc83' href='#sc83'>SC 83</a>iha dharmaṁ caritvāna rājā svargaṁ gamiṣyati ||</p>
<p><a class='ref sc' id='sc84' href='#sc84'>SC 84</a>dharmaṁ cara mahārāja asmiṁ loke paratra ca |<br>
iha dharmaṁ caritvāna rājā svargaṁ gamiṣyati ||</p>
<p><a class='ref sc' id='sc85' href='#sc85'>SC 85</a>etāvatī arthavatī eṣā mahyānuśāsanī |<br>
taṁ sarvam ograhītvāna evaṁ kuruhi pārthiva ||</p>
<p><a class='ref sc' id='sc86' href='#sc86'>SC 86</a>evan te pratipannasya yaśo kīrti ca bheṣyati |<br>
kṣemaṁ bhaviṣyate rāṣṭraṁ ṛddhaṁ sphītaṁ janākulaṁ ||</p>
<p><a class='ref sc' id='sc87' href='#sc87'>SC 87</a>tān evam uvāca rājā brahmadatto pratāpavān* |<br>
<a class='ref sen' id='sen1.282' href='#sen1.282'>Sen 1.282</a> samantapaṇḍitā putrā nipuṇā arthacintakā ||</p>
<p><a class='ref sc' id='sc88' href='#sc88'>SC 88</a>sarveṣāṁ vo kariṣyāmi vacanam anuśāsanīṁ |<br>
dṛṣṭo dhārmikathayā vo artho yaṁ sāṁparāyikaḥ ||</p>
<p><a class='ref sc' id='sc89' href='#sc89'>SC 89</a>pūrvenivāsaṁ bhagavāṁ pūrvejātim anusmaran* |<br>
jātakam idam ākhyāsi śāstā bhikṣūṇam antike ||</p>
<p><a class='ref sc' id='sc90' href='#sc90'>SC 90</a>anavarāgrasmiṁ saṁsāre yatra me uṣitaṁ purā |<br>
śuko ahaṁ tada āsi śāriputro ca sāriko ||</p>
<p><a class='ref sc' id='sc91' href='#sc91'>SC 91</a>ānando kauśiko āsi brahmadatto śuddhodano |<br>
evam idam aparimitaṁ bahuduḥkhaṁ<br>
uccanīcaṁ caritaṁ purāṇaṁ |<br>
vigatajvaro vigatabhayo aśoko svajātakaṁ<br>
bhagavāṁ bhāṣati bhikṣusaṁghamadhye ||</p>
</blockquote>
<p class='endsection'>iti śrīmahāvastu-avadāne triśakunīyaṁ nāma jātakaṁ samāptaṁ ||</p>
<p><a class='ref sc' id='sc92' href='#sc92'>SC 92</a>atha bodhisatvas taṁ śukabhavaṁ jahitvā kumāro saṁvṛttaḥ daśakuśalāṁ karmapathāṁ deśeti ||</p>
<blockquote class='gatha'>
<p><a class='ref sc' id='sc93' href='#sc93'>SC 93</a>daśa vaśitā ākhyātā buddhenādityabandhunā |<br>
bodhisatvāna śurāṇāṁ bhāṣato taṁ śṛṇotha me ||</p>
<p><a class='ref sc' id='sc94' href='#sc94'>SC 94</a>vaśī āyuṣmanto dhīro pratibhāne tathaiva ca |<br>
upapattiyā ca karme ca cinte ca vaśitāṁ gato ||</p>
<p><a class='ref sc' id='sc95' href='#sc95'>SC 95</a>dharme ca ṛddhivaśitā abhiprāyavaśis tathā |<br>
kāladeśe vaśī dhīro ity ete vaśitā daśa ||</p>
<p><a class='ref sc' id='sc96' href='#sc96'>SC 96</a><a class='ref sen' id='sen1.283' href='#sen1.283'>Sen 1.283</a> vaśitādaśasu etāsu pratiṣṭhāya viśāradāḥ |<br>
satvakoṭisahasrāṇi paripācenti nararṣabhāḥ ||</p>
<p><a class='ref sc' id='sc97' href='#sc97'>SC 97</a>buddhakṣetraṁ viśodhenti bodhisatvā ca nāyakā |<br>
bodhisatvā dyutimanto mahākāruṇalābhino ||</p>
<p><a class='ref sc' id='sc98' href='#sc98'>SC 98</a>jātakaparyavasāne tahiṁ ca paripācitā |<br>
caturaśītihi prāṇisahasrehi dharmo abhisaṁmato ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
