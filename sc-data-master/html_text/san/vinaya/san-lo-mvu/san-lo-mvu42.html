<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu42' lang='san'>
<header>
<ul>
<li class='division'>Mahāvastu</li>
</ul>
<h1>42. The Story of Dharmapāla</h1>
</header>
<p><a class='ref sc' id='sc1' href='#sc1'>SC 1</a>bhagavān āha ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītamadhvāne nagare vārāṇasī kāśijanapade brahmadatto nāma rājā rājyaṁ kārayati | nihatapratyarthiko nihatapratyamitro sunigṛhītajanapado dānasaṁvibhāgaśīlo kṛtapuṇyo maheśākhyo mahābalo mahākośo mahāvāhano | tasya taṁ rājyaṁ ṛddhaṁ ca sphītaṁ ca kṣemaṁ ca subhikṣaṁ ca ākīrṇajanamanuṣyaṁ ca || tasya rājño purohito brahmāyuḥ nāma trayāṇāṁ vedānāṁ pārago sanirghaṇṭhakaiṭabhānāṁ itihāsapaṁcamānāṁ akṣarapadavyākaraṇe analpako | so yam ācāryaḥ kuśalo brāhmaṇavedeṣu pi śāstreṣu dānasaṁvibhāgaśīlo daśa kuśalakarmapathāṁ samādāya vartati || tasya putro dharmapālo nāma māṇavako || tasya brahmāyusya bhavati | samayo mama putrasya dharmapālasya vedāni adhīyituṁ na caiṣa yukto mama sakāśāto vedāni adhītuṁ | pitṛviśrambheṇāpi nādhīṣyati gurukule naṁ dāsyāmi || ayam api brāhmaṇo vedapārago anuhimavante āśrame paṁca vaṭukaśatāni vedāṁ vāceti | tena so dharmapālo tasya brāhmaṇasya anuparītto vedān adhyāpehīti ||</p>
<p><a class='ref sc' id='sc3' href='#sc3'>SC 3</a>tasyāpi dāni āśramasya avidūre mahān udakahrado tatra ca udakahrade udakarākṣaso prativasati punarpunaḥ janaṁ snapayantaṁ māreti || so dharmapālo māṇavako tahiṁ udakahrade punarpunaḥ snāpayati || tasya brāhmaṇasya bhavati || atra udakahrade udakarākṣaso prativasati punaḥpunar manuṣyāṁ māreti eṣo ca dharmapālo purohitaputro tatra udakahrade <a class='ref sen' id='sen2.78' href='#sen2.78'>Sen 2.78</a> snāpayati | sace dāni tatra snāyanto udakarākṣasena khajjeya purohito asṁākaṁ aparituṣṭo bhaveya kiṁ tumhehi udakahradāto na vārito || so dāni tena upādhyāyena dharmapālako māṇavako śabdāpito ucyati || mā atra udakahrade snāyāhi atra udakahrade rākṣaso dāruṇo prativasati | mā tena udakarākṣasena khajjiṣyasi || tatra ca udakahrade maheśākhyo nāgo prativasati mahāparivāro tasya ca nāgarājño putro dharmapālena māṇavakena sārdhaṁ prīṇayati kathāsamullāpena ramati | tena so māṇavako nāgabhavanāntaḥ tārito || tena māṇavakena sārdhaṁ so nāgakumāro kathāsamullāpena ramati tatra ca nāgabhavane dharmapālo māṇavako daśa kuśalāṁ karmapathāṁ deśayati || aparo ca māṇavako dharmapālasya samavayo sadṛśo ca grāmāntaraṁ tena mārgeṇa gacchanto tahiṁ udakahrade udake snāyate || so tena udakarākṣasena mārito tahiṁ udakahrade ardhakhāditako plavanto apareṇa māṇavakena dṛṣṭo || tena āśramaṁ gatvā upādhyāyasya ārocitaṁ dharmapālo udakarākṣasena khāyito ti || so brāhmaṇo sarvehi tehi paṁcahi vaṭukaśatehi sārdhaṁ taṁ udakahradaṁ gato paśyati ca taṁ māṇavakaṁ udakarākṣasena ardhakhāditakaṁ plavantaṁ | tehi taṁ dṛṣṭvā sarvehi rāvo mukto || tehi tato udakāto utkṣipitvā kāṣṭhāni samāvartayitvā dhyāyito || tāni asthīni ghaṭake kṛtvā saparivāro vārāṇasīṁ gato brahmāyusya mūle | aśrukaṇṭho rudanmukho brahmāyuṣya upasaṁkramitvā āha || sa dharmapālo udakarākṣasena mārito | ibhāni asthīni || brahmāyu brāhmaṇaṁ āha || nāsti etan ti dharmapālo daharo kumāro nāpi asmākaṁ kule daharā mṛtapūrvā || so dāni brahmāyur brāhmaṇo taṁ dharmapālasya upādhyāyaṁ gāthāya adhyabhāṣasi ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref sen' id='sen2.79' href='#sen2.79'>Sen 2.79</a> prāṇaṁ na hiṁseya nadinnamādiye<br>
pāpaṁ ca karmaṁ manasāpi na caret* |<br>
sarve anārjaṁ parivarjeyāmaḥ<br>
tasmā hi asmād daharo na mṛyyati ||</p>
<p><a class='ref sc' id='sc5' href='#sc5'>SC 5</a>na ca mo kadācid asti krodho<br>
na cāpi krudhyāma vayaṁ kadācit* |<br>
kruddhe pi no cāpi karoma kopaṁ<br>
tasmā hi asmād daharo na mṛyyati ||</p>
<p><a class='ref sc' id='sc6' href='#sc6'>SC 6</a>śṛṇoma dharmaṁ asatāṁ satāṁ ca<br>
no cāpi dharmaṁ asatāṁ rocayāma |<br>
asatāṁ hi tvasatāṁ rocayāmaḥ<br>
tasmā hi asmād daharo na mṛyyati ||</p>
<p><a class='ref sc' id='sc7' href='#sc7'>SC 7</a>dadāma dānā bahuśo bahūni<br>
no cāpi no apriyo yācamāno |<br>
dattvā ca dānā nanutapyamānā<br>
tasmā hi asmād daharo na mṛyyati ||</p>
<p><a class='ref sc' id='sc8' href='#sc8'>SC 8</a>ye brāhmaṇā śravaṇaśīlavanto<br>
ghoṣeṣiṇo yācanakā upenti |<br>
priyaṁ mo teṣāṁ śravaṇadarśanaṁ ca<br>
tasmā hi asmād daharo na mṛyyati ||</p>
<p><a class='ref sc' id='sc9' href='#sc9'>SC 9</a>ye brāhmaṇā śravaṇaśīlavanto<br>
<a class='ref sen' id='sen2.80' href='#sen2.80'>Sen 2.80</a> ghoṣeṣiṇo yācanakā caranti |<br>
tān annapānair abhitarpayāmaḥ<br>
tasmā hi asmād daharo na mṛyyate ||</p>
<p><a class='ref sc' id='sc10' href='#sc10'>SC 10</a>ye cāpi mo yācanakā upenti<br>
andhā anāthā kṛpaṇā anāyakāḥ |<br>
tān annapānair abhitarpayāmaḥ<br>
tasmā hi asmād daharo na mṛyyate ||</p>
<p><a class='ref sc' id='sc11' href='#sc11'>SC 11</a>vayaṁ ca bhāryāṁ anatikramāmo<br>
bhāryā pi asmān na atikramāti |<br>
tato vayaṁ dharmacaryaṁ carāmaḥ<br>
tasmā hi asmād daharo na mṛyyati ||</p>
<p><a class='ref sc' id='sc12' href='#sc12'>SC 12</a>yo jāyate so bhavate suśīlo<br>
susaṁyato suvrato ṛjubhūtaḥ |<br>
adhyāpako bhoti samāptapādaḥ<br>
tasmā hi asmād daharo na mṛyyati ||</p>
<p><a class='ref sc' id='sc13' href='#sc13'>SC 13</a>mātā pitā bhaginī bhrātaro ca<br>
ye cāpi jñātayo ananyapakṣikā |<br>
carāma dharmaṁ paralokahetoḥ<br>
tasmā hi asmād daharo na mṛyyati ||</p>
<p><a class='ref sc' id='sc14' href='#sc14'>SC 14</a>mātā pitā bhaginī bhrātaro ca<br>
ye ca kulapreṣyakarā bhavanti |<br>
carāma dharmaṁ paralokadarśī<br>
tasmā hi asmād daharo na mṛyyati ||</p>
<p><a class='ref sc' id='sc15' href='#sc15'>SC 15</a>dharmo hi vai rakṣati dharmacāriṁ<br>
<a class='ref sen' id='sen2.81' href='#sen2.81'>Sen 2.81</a> chatraṁ mahantaṁ yatha varṣakāle |<br>
eṣo nuśaṁso dharme sucīrṇe<br>
na durgatiṁ gacchati dharmacārī ||</p>
<p><a class='ref sc' id='sc16' href='#sc16'>SC 16</a>adharmacārī hi naro pramatto<br>
yāṁ yāṁ gatiṁ gacchati adharmacārī |<br>
so naṁ adharmo carito hanāti<br>
sāmaṁ gṛhīto yatha kṛṣṇasarpo ||</p>
<p><a class='ref sc' id='sc17' href='#sc17'>SC 17</a>na hi dharmo adharmo ca ubhau samavipākinau |<br>
adharmo nirayaṁ neti dharmo prāpeti svargatiṁ ||</p>
<p><a class='ref sc' id='sc18' href='#sc18'>SC 18</a>dharmo hi vai rakṣati dharmacāriṁ<br>
chatraṁ mahantaṁ yatha varṣakāle |<br>
dharmeṇa gupto mama dharmapālo<br>
anyasya asthīni sukhī kumāro ||</p>
</blockquote>
<p><a class='ref sc' id='sc19' href='#sc19'>SC 19</a>so brāhmaṇo saparivāro bhojayitvā brahmāyunā brāhmaṇena visarjito so ca brāhmaṇo āśramaṁ gato dharmapālaṁ ca māṇavakaṁ tahiṁ āśrame paśyati | te dāni sarve vismitā suṣṭu purohitena jñātaṁ ||</p>
<p><a class='ref sc' id='sc20' href='#sc20'>SC 20</a>bhagavān āha || syāt khalu punar bhikṣavaḥ yuṣmākam evam asyād anyaḥ sa tena kālena tena samayena brahmāyur nāma brāhmaṇo abhūṣi | na khalv eta devaṁ draṣṭavyaṁ | tat kasya hetoḥ | ahaṁ bhikṣavaḥ tena kālena tena samayena brahmāyur nāma brāhmaṇaḥ || syāt khalu punar bhikṣavo yuṣmākam evam asyād anyaḥ sa tena kālena tena samayena brahmāyusya brāhmaṇasya dharmapālo nāma putro abhūṣi | naitad evaṁ draṣṭavyaṁ | eṣa rāhulo tena kālena tena samayena brahmāyusya <a class='ref sen' id='sen2.82' href='#sen2.82'>Sen 2.82</a> dharmapālo nāma putro abhuṣi | tadāpi eṣo mayā jñāto etarahiṁ pi mayā cirapranaṣṭā śākiyamuṣṭiḥ jñātā ||</p>
<p class='endsection'>iti śrīdharmapālasya jātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
