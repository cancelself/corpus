<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu44' lang='san'>
<header>
<ul>
<li class='division'>Mahāvastu</li>
</ul>
<h1>44. The Jātaka of Amarā, the Smith’s Daughter</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ || kathaṁ bhagavatā yaśodharā śilpena labdhā || bhagavān āha || na bhikṣavo idāniṁ eva mayā yaśodharā śilpena labdhā anyadāpi mayā yaśodharā śilpena labdhā || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītam adhvāvaṁ mithilāyā ardhayojanaṁ yavakacchakaṁ nāma grāmaṁ | tasya yavakacchakasya vāhyena ekaṁ karmāragrāmaṁ || tahiṁ karmāragrāmikasya dhītā amarā nāma prāsādikā darśanīyā ca paṇḍitā pratibhānasaṁpannā ca || yavakacchakagrāmikasya mahauṣadho nāma putro prāsādiko darśanīyo kṛtapuṇyo maheśākhyo | tena kṣetrāraṇyaṁ aṇvantena amarā karmāradārikā dṛṣṭā bhaktam ādāya gacchantī || tāṁ <a class='ref sen' id='sen2.84' href='#sen2.84'>Sen 2.84</a> mahauṣadho pṛcchati || bhadre kā nāma tvaṁ kin te nāma || amarā āha || yenatathāgataṁ nāma || mahauṣadho āha || bhadre keṣāṁ tvaṁ || sā āha || yehi oṣiṇo teṣām ahaṁ || mahauṣadho āha || bhadre kena gacchasi || sā āha || yacchatraṁ tana gacchāmi || mahauṣadho āha || bhadre kahiṁgami || amarā āha || saṁśritāyāntaṁ tahiṁgami || atha khalu mahauṣadho agrapaṇḍito amarāṁ karmāradārikāṁ gāthayā adhyabhāṣe ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>amarā nūnaṁ te nāma karmārasyāsi dārikā |<br>
cittena bhūtaṁ prajānāsi kṣetraṁ vo dakṣiṇādiśi ||</p>
</blockquote>
<p><a class='ref sc' id='sc4' href='#sc4'>SC 4</a>tasyā dāni dārikāye ca trayo va śīrṣo akṣī ca aṁjitā vastrā ca śuddhā kṣudrāye ca yvāgūye ghaṭikā haste || atha khalu mahauṣadho agrapaṇḍito amarāṁ karmāradārikāṁ gāthāye adhyamāṣe ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>kena te aṁjitaṁ śīrṣaṁ kenaṁ akṣī aṁjitā ca te |<br>
vastrā ca kena te śuddhā yvāgu kṣudrā ca kena te ||</p>
</blockquote>
<p><a class='ref sc' id='sc6' href='#sc6'>SC 6</a>atha khalu amarā karmāradārikā mahauṣadhaṁ mahāprājñaṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>sutailā <span class='gap'>+ + +</span> śīrṣaṁ abhyaṁjanaṁ ca lāsakaṁ |<br>
vastra-avastratā śuddhā yvāgū kṣudrā ca nodako ||</p>
</blockquote>
<p><a class='ref sc' id='sc8' href='#sc8'>SC 8</a>atha khalu bhikṣavo mahauṣadho mahāprājño amarāṁ karmāradārikāṁ gāthayā adhyabhāṣati ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>yadi taṁ nūnaṁ te tailaṁ aṁjanaṁ cāpi lolikā |<br>
vastrā ca utsavikā te alpe devena varṣitā ||</p>
</blockquote>
<p><a class='ref sc' id='sc10' href='#sc10'>SC 10</a><a class='ref sen' id='sen2.85' href='#sen2.85'>Sen 2.85</a> sā dāni karmāradārikā bhaktasya rasakuṇḍaṁ pāṇḍarāye śāṭikāye ochannaṁ varṣeṇa ādāya gacchati || atha khalu mahauṣadho mahāprājño amarāṁ karmāradārikāṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a>tuvaṁ yam etaṁ himapāṇḍareṇa<br>
channaṁ kuṇḍaṁ harasi jīvanāye |<br>
pṛcchāmi te abhare etam arthaṁ<br>
kasya taṁ bhaktaṁ harasi manojñe ||</p>
</blockquote>
<p><a class='ref sc' id='sc12' href='#sc12'>SC 12</a>atha khalu bhikṣavo amarā karmāradārikā mahauṣadhaṁ mahāprājñaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a><span class='gap'>+ + + + + + + + + + + + + + +</span><br>
<span class='gap'>+ + + + + +</span> bhaktaṁ harāmi pādape ||</p>
</blockquote>
<p><a class='ref sc' id='sc14' href='#sc14'>SC 14</a>atha khalu bhikṣavo mahauṣadho mahāprājño amarāṁ karmāradārikāṁ gāthāyāṁ pratyabhāṣe ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>pitā te varṣatriṁśatko nelāyako pitāmaho |<br>
daśavarṣāsi jātīye evaṁ dhāremi dārike ||</p>
</blockquote>
<p><a class='ref sc' id='sc16' href='#sc16'>SC 16</a>mahauṣadho āha ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>yasmiṁ pravutthe duḥkhitā te mātā bhavati durmanā |<br>
te taṁ mātā ca mārgate kahiṁ so amare gato ||</p>
</blockquote>
<p><a class='ref sc' id='sc18' href='#sc18'>SC 18</a>atha khalu bhikṣavaḥ amarā karmāradārikā mahauṣadhaṁ mahāprājñaṁ gāthayā pratyabhāṣe ||</p>
<blockquote class='gatha'>
<p><a class='ref sc' id='sc19' href='#sc19'>SC 19</a>yatra mṛtāś ca śvasanti dagdho ca puna dahyati |<br>
jñātibhir vadhyate jñātis tatra mahyaṁ pitā gato ||</p>
</blockquote>
<p><a class='ref sc' id='sc20' href='#sc20'>SC 20</a><a class='ref sen' id='sen2.86' href='#sen2.86'>Sen 2.86</a> atha khalu bhikṣavo mahauṣadho mahāprājño amarāṁ karmāradārikāṁ gāthayā pratyabhāṣe ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>karmārabhastrāḥ śvasanti aṁgāraṁ puna dahyati |<br>
lohaṁ lohena pīḍeti karmāraśālāṁ pitā gato ||</p>
<p><a class='ref sc' id='sc22' href='#sc22'>SC 22</a>mārgaṁ pṛcchitā ākhyāhi kṣemaṁ akuṭilaṁ ṛjuṁ |<br>
akaṇṭakaṁ ca no bhadre gaṁsāmi yavakacchakaṁ ||</p>
</blockquote>
<p><a class='ref sc' id='sc23' href='#sc23'>SC 23</a>atha khalu bhikṣavo karmāradārikā mahauṣadhaṁ mahāprājñaṁ gāthayā pratyabhāṣe ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>yena saptābhiraṁgā ca dviguṇaplāśā ca pādapāḥ |<br>
yena aśeśi na tena vrajesi na tena aśesi ||</p>
</blockquote>
<p><a class='ref sc' id='sc25' href='#sc25'>SC 25</a>eṣo mārgo yavakacchakasya yadi paṇḍito si jānāhi || atha khalu bhikṣavo mahauṣadho mahāprājño amarāṁ karmāradārikāṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc26' href='#sc26'>SC 26</a>yato yavā kadākhyā ca kovidārā ca phullitā |<br>
vāmaṁ mārgaṁ grahetvāna gacchāmi yavakacchakaṁ ||</p>
</blockquote>
<p><a class='ref sc' id='sc27' href='#sc27'>SC 27</a>atha khalu bhikṣavo amarā karmāradārikā mahauṣadhaṁ mahāprājñaṁ gāthayā pratyabhāṣati ||</p>
<blockquote class='gatha'>
<p><a class='ref sc' id='sc28' href='#sc28'>SC 28</a>gaccha brāhmaṇa mārgeṇa bhakto taṁ bhakṣayiṣyasi |<br>
pitṝhi putrā sidhyanti teṣāṁ māsena bhokṣyasi ||</p>
</blockquote>
<p><a class='ref sc' id='sc29' href='#sc29'>SC 29</a>atha khalu bhikṣavo mahauṣadho mahāprājño amarāṁ karmāradārikāṁ gāthayā pratyabhāṣe ||</p>
<blockquote class='gatha'>
<p><a class='ref sc' id='sc30' href='#sc30'>SC 30</a>śuṣkaṁ indhanaṁ veṇūhi karīraṁ tatra sidhyati |<br>
teṣāṁ māsena bhokṣyāmi eṣa gaṁsāmi vo gṛhaṁ ||</p>
</blockquote>
<p><a class='ref sc' id='sc31' href='#sc31'>SC 31</a><a class='ref sen' id='sen2.87' href='#sen2.87'>Sen 2.87</a> atha khalu bhikṣavo amarā karmāradārikā mahauṣadhaṁ maḥāprājñaṁ gāthayā pratyabhāṣati ||</p>
<blockquote class='gatha'>
<p><a class='ref sc' id='sc32' href='#sc32'>SC 32</a>vasa brāhmaṇa mo gṛhe yajño yam atra bheṣyati |<br>
mātā me devarājena mahāyajñaṁ yajiṣyati ||</p>
</blockquote>
<p><a class='ref sc' id='sc33' href='#sc33'>SC 33</a>atha khalu bhikṣavo mahauṣadho mahāprājño amarāṁ karmāradārikāṁ gāthayā pratyabhāṣati ||</p>
<blockquote class='gatha'>
<p><a class='ref sc' id='sc34' href='#sc34'>SC 34</a>mātu te devarājasya yaṁ yajitaṁ yajiṣyati |<br>
taṁ yajñam anubheṣyāmi eṣa gaṁsāmi te gṛhaṁ ||</p>
</blockquote>
<p><a class='ref sc' id='sc35' href='#sc35'>SC 35</a>atha khalu bhikṣavo mahauṣadho mahāprājño amarāṁ karmāradārikāṁ mātāpitṝṇāṁ sakāśāto bhāryārthaṁ yācayati || te amarāye mātāpitarā āhaṁsu || na vayaṁ dārikām akarmārasya dadāma ||</p>
<p><a class='ref sc' id='sc36' href='#sc36'>SC 36</a>mahauṣadho ca bhikṣavo mahāprājño sarvaśilpehi abhijño | tasya bhavati || kiṁ karmārāṇāṁ sarvacūrṇakarmaṁ | sūcīyo | karmāro yo śaknoti sūcī pi kartuṁ so ācariyo || mahauṣadhena kośaprakṣiptā sūcī kṛtā ekatra kośake sapta sūcīyo prakṣipyanti | te sarve aṣṭa sūcīyo ekā sūcī bhavanti | sāpi ekā aṣṭa sūcīyo bhavati || mahauṣadho tāṁ sūcīm ādāya taṁ karmāragrāmaṁ gato vikriṇituṁ || karmāragrāmikasya pathā gatvā ghoṣeti || sūcī vikreyā yasya kāryaṁ sa kriṇātu ||</p>
<blockquote class='gatha'>
<p><a class='ref sc' id='sc37' href='#sc37'>SC 37</a>nikkaṭṭakacchā sukṛtā tīkṣṇāgrā vaṭṭayāsikā |<br>
sūcī karmāragrāmasmiṁ vikrīṇāmi vikrītha me ||</p>
</blockquote>
<p><a class='ref sc' id='sc38' href='#sc38'>SC 38</a><a class='ref sen' id='sen2.88' href='#sen2.88'>Sen 2.88</a> sā dārikā mahauṣadhasya śabdaṁ śrutvā nirdhāvitā | sā mahauṣadhaṁ gāthayā adhyabhāṣe ||</p>
<blockquote class='gatha'>
<p><a class='ref sc' id='sc39' href='#sc39'>SC 39</a>atra śaktīyo kriyanti nārācā atha tomarā |<br>
ihaiva tāni kriyanti sūcīyo vaḍiśāni ca ||</p>
<p><a class='ref sc' id='sc40' href='#sc40'>SC 40</a>unmattako si puruṣa athavāsi vicittako |<br>
yo tvaṁ karmāragrāmasmiṁ sūcī kriṇitum icchasi ||</p>
</blockquote>
<p><a class='ref sc' id='sc41' href='#sc41'>SC 41</a>atha khalu mahauṣadho mahāprājño amarāṁ karmāradārikāṁ gāthayā pratyabhāṣi ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>sūcī karmāragrāmasmiṁ vikretavyā prajānatā |<br>
ācāryā eva jānanti karmaṁ sukaraduṣkaraṁ ||</p>
<p><a class='ref sc' id='sc43' href='#sc43'>SC 43</a>sacet te bhadre jāneyā pitā sūcī mayā kṛtā |<br>
svayaṁ va me pravāreyā prattaṁ te ca pitu varaṁ ||</p>
</blockquote>
<p><a class='ref sc' id='sc44' href='#sc44'>SC 44</a>atha khalu bhikṣavo amarā karmāradārikā pitaraṁ gāthayā adhyabhāṣati ||</p>
<blockquote class='gatha'>
<p><a class='ref sc' id='sc45' href='#sc45'>SC 45</a>imaṁ tāta niśāmehi śilpako yatha bhāṣati |<br>
karmāraputro nipuṇo kuśalo sūcikārako ||</p>
</blockquote>
<p><a class='ref sc' id='sc46' href='#sc46'>SC 46</a>atha khalu bhikṣavo amarāye karmāradhītāye pitā tāṁ sūciṁ dṛṣṭvā vismayamāpanno || so tāṁ dhītaram ādāya mahauṣadhaṁ mahāprājñaṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc47' href='#sc47'>SC 47</a>na me śrutā vā dṛṣṭā vā sūcī etādṛśā mayā |<br>
tuṣṭo smi etena karmeṇa imāṁ kanyāṁ dadāmi te ||</p>
</blockquote>
<p><a class='ref sc' id='sc48' href='#sc48'>SC 48</a><a class='ref sen' id='sen2.89' href='#sen2.89'>Sen 2.89</a> bhagavān āha || syāt khalu punar bhikṣavaḥ yuṣṁākam evaṁ asyād anyaḥ sa tena kālena tena samayena mahauṣadho mahāprājño | na khalv evaṁ draṣṭavyaṁ | tat kasya hetoḥ | ahaṁ so bhikṣavaḥ tena kālena tena samayena mahauṣadho nāma abhūṣi || syāt khalu punaḥ bhikṣavo yuṣmākam evam asyād anyas sa tena kālena tena samayena karmāragrāmiko abhūṣi | na khalu etad evaṁ draṣṭavyaṁ | tat kasya hetoḥ | eṣa bhikṣavaḥ mahānāmaśākyo tena kālena tena samayena so karmāragrāmiko abhūṣi || syāt khalu punar bhikṣavar yuṣmākam evam asyād anyā sā tena kālena tena samayena amarā nāma karmāragrāmikadhītā abhūṣi | na khalv etad evaṁ draṣṭavyaṁ | tat kasya hetoḥ | eṣā sā bhikṣavo yaśodharā tena kālena tena samayena karmāradhītā abhūṣi || tadāpi eṣā mayā śilpena labdhā etarahiṁ pi mayā śilpena labdhā ||</p>
<p class='endsection'>samāptaṁ amarāye karmāradhītāye jātakaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
