<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu61' lang='san'>
<header>
<ul>
<li class='division'>Mahāvastu</li>
</ul>
<h1>61. The First Avalokita Sūtra</h1>
</header>
<p><a class='ref sc' id='sc1' href='#sc1'>SC 1</a>evaṁ mayā śrutaṁ ekasmiṁ samaye bhagavān rājagṛhe viharati gṛddhakūṭe parvate mahatā bhikṣusaṁghena sārdhaṁ paṁcahi bhikṣuśatehi || atha khalu nando ca devaputro sunando ca devaputro sumano ca devaputro īśvaro ca devaputro maheśvaro ca devaputro ete cānye ca saṁbahulā śuddhāvāsakāyikā devaputrā abhikrāntavarṇā atikrāntāye rātrīye kevalakalpaṁ gṛddhakūṭaṁ parvataṁ varṇenāvabhāsayitvā yena bhagavāns tenopasaṁkramitvā bhagavataḥ pādau śirasā vanditvā ekamante asthāsi sagauravā sapratīsā ekāṁśīkṛtā prāṁjalikṛtā bhagavantam eva namasyamānā || ekāntasaṁsthitasya nandasya devaputrasya ayam evarūpo cetaso parivitarko udapādi || imaṁ avalokitaṁ nāma vyākaraṇaṁ purimakehi tathāgatehi arhantehi samyaksaṁbuddhehi bhāṣitaṁ ca bhāṣitapūrvaṁ ca sādhu bhagavāṁ pi etarahiṁ bhikṣūṇāṁ bhāṣe || bhagavto saṁmukhaṁ pratiśrutvā saṁmukhaṁ pratigṛhītaṁ tathatvāya dhārayiṣyanti bahujanahitāya bahujanasukhāya lokānukampāya mahato janasyārthāya hitāya sukhāya devānāṁ ca manuṣyāṇāṁ ca || adhivāseti bhagavān nandasya devaputrasya tūṣṇībhāvena anukampām upādāya || atha khalu nando ca devaputro sunando ca devaputro sumano ca <a class='ref sen' id='sen2.258' href='#sen2.258'>Sen 2.258</a> devaputro īśvaro ca devaputro maheśvaro ca devaputro bhagavato tūṣṇībhāvenādhivāsanāṁ viditvā bhagavataḥ pādau śirasā vanditvā bhagavantaṁ triṣkṛtyo pradakṣiṇīkṛtvā tatraivāntarahāyensuḥ ||</p>
<p><a class='ref sc' id='sc2' href='#sc2'>SC 2</a>atha khalu bhagavān tasyaiva rātryā atyayena yena saṁbahulā bhikṣavaḥ tenopasaṁkramitvā prajñapta evāsane niṣīdi || niṣadya khalu bhagavān tāṁ bhikṣūn āmantrayati || doṣā bhikṣavaḥ nando ca devaputro sunando ca devaputro sumanaś ca devaputro īśvaro ca devaputro maheśvaro ca devaputro abhikrāntavarṇā atikrāntāyāṁ rātryāyāṁ kevalakalpaṁ gṛdhrakūṭaṁ parvataṁ varṇenāvabhāsayitvā yena tathāgatas tenopasaṁkramitvā tathāgatasya pādau śirasā vindatvā ekamante asthāsi sagauravā sapratīśā ekāṁśīkṛtā tathāgatam eva namasyamānā || ekāntasthitasya bhikṣavo nandasya devaputrasya ayam evarūpo cetaso parivitarko udapāsi || ayaṁ avalokitaṁ nāma vyākaraṇaṁ purimakehi tathāgatehi arhantehi samyaksaṁbuddhehi bhāṣitaṁ ca bhaṣitapūrvaṁ ca || atha khalu bhikṣavaḥ nando ca devaputro tathāgatam etad avocat* || ayaṁ bhagavan* avalokitaṁ nāma vyākaraṇaṁ purimakehi tathāgatehi arhantehi samyaksaṁbuddhehi bhāṣitaṁ ca bhāṣitapūrvaṁ ca || sādhu bhagavāṁ pi etarahiṁ bhikṣuṇāṁ bhāṣeyā | bhikṣū bhagavataḥ saṁmukhaṁ śrutvā tathatvāya dhārayiṣyanti | taṁ bhaviṣyati bahujanahitāya bahujanasukhāya lokānukampāya mahato janakāyasyārthāya hitāya sukhāya devānāṁ ca manuṣyāṇāṁ ca || adhivāseti bhikṣavaḥ tathāgato nandasya devaputrasya tūṣṇībhāvenānukampām upādāya || atha khalu bhikṣavo nando ca devaputro sunando ca devaputro sumano ca devaputro īśvaro ca devaputro maheśvaro ca devaputro tathāgatasya tūṣṇībhāvenādhivāsanāṁ viditvā hṛṣṭatuṣṭā āttamanā pramuditā prītā saumanasyajātā <a class='ref sen' id='sen2.259' href='#sen2.259'>Sen 2.259</a> tathāgatasya pādau śirasā vanditvā tathāgatam eva ca triṣkṛtyo pradakṣiṇīkṛtvā tatraivāntarahāyensuḥ || tatra te bhikṣū bhagavantam etad avocat* || sādhu bhagavān bhikṣūṇām etam arthaṁ bhāṣe bhikṣū bhagavataḥ saṁmukhaṁ śrutvā pratigṛhītvā tathatvāya dhārayiṣyanti || evam ukte bhagavān tāṁ bhikṣūn etad avocat* || avalokitaṁ bho bhikṣavo vyākaraṇan taṁ śṛṇotha sādhu bho śṛṇotha manasikarotha bhāṣiṣyāmi ca || sādhu bhagavan* iti te bhikṣū bhagavataḥ pratyaśroṣīt* || bhagavāṁ so tāṁ etad uvāca ||</p>
<p><a class='ref sc' id='sc3' href='#sc3'>SC 3</a>yadā bhikṣavo bodhisatvo apārimāto tīrāto pārimaṁ tīraṁ abhiviloketi abhivilokanāpūrvaṁgamehi dharmehi samudāgacchamānehi ye pi te maheśākhyā devā te pi tathāgatam agrāye paramāye pūjāye pūjayanti agrāya paramāya apacitāya apacāyanti śuddhāvāsā ca devā aṣṭādaśa āmodanīyāṁ dharmān pratilabhanti || katame aṣṭādaśa || pūrvayogasaṁpanno mahāśramaṇo ti śuddhāvāsā devā āmodinīyaṁ dharmaṁ pratilabhanti | pūrvotpādasaṁpanno jyeṣṭhatām anuprāpnuvanto ca anuttaraṁ ca loke yugotpādasaṁpanno kalyāṇotpādasaṁpanno agrotpādasaṁpanno jyeṣṭhotpādasaṁpanno śreṣṭhotpādasaṁpanno praṇidhipūrvotpādasaṁpanno niśrayasaṁpanno upadhānasaṁpanno upastambhasaṁpanno saṁbhārasaṁpanno aviparītadharmaṁ śramaṇo deśayiṣyati nairyāṇikaṁ lokottaraṁ asādhāraṇaṁ avyāvadhyayaśaṁ gambhīrābhāsaṁ mahāśramaṇo dharmaṁ deśayiṣyati sarvākārapratipūraṁ sarvākāpariśuddhaṁ iti śuddhāvāsā devā āmodanīyaṁ dharmaṁ pratilabhanti || yad bhikṣavo bodhisatvo apārimāto <a class='ref sen' id='sen2.260' href='#sen2.260'>Sen 2.260</a> pārimaṁ tīraṁ abhiviloketi abhivilokanāpūrvaṁgamehi dharmehi samudāgacchamānehi ye pi te maheśākhyā devaputrā te pi tathāgataṁ agrāye pūjāye pūjayanti agrāye paramāye apacitāye apacāyanti śuddhāvāsā devā imāni aṣṭādaśa āmodanīyāṁ dharmā pratilabhanti || api hi cedaṁ bhikṣavaḥ sendrakā devā sabrahmakā saprajāpatikā mahāntaṁ āmodanīyaṁ dharmaṁ pratilabhanti | yāvajjīvaṁ ca bhikṣavaḥ bodhisatvā na ca tāvat sarveṇa sarvaṁ kāyikena sthāmena samanvāgatā bhavanti na tāvat sarveṇa sarvaṁ vācikena sthāmena samanvāgatā bhavanti na tāvat sarveṇa sarvaṁ cetasikena sthānena samanvāgatā bhavanti na tāvad bhikṣavo bodhisatvā sarvaguṇasamanvāgatā bhavanti nāpi tāva bhikṣavaḥ bodhisatvā pṛthivīpradeśaṁ niśrāya gacchanti vā tiṣṭhanti niṣīdanti vā yasmiṁ bhikṣavaḥ pṛthivīpradeśe bodhisatvā niṣīditvā mahāntaṁ yakṣaṁ nihananti mahantīṁ ca camuṁ parājinanti mahaṁ ca oghaṁ nistaranti anuttarāṁ ca puruṣadamyasārathitām anuprāpnuvanti anuttarāṁ ca lokaśreṣṭhatām anuprāpnuvanti anuttarāṁ ca svastyayanatām anuprāpnuvanti anuttarāṁ ca dakṣiṇeyatām anuprāpnuvanti anuttarāṁ ca samyaksaṁbodhim anuprāpnuvanti yathākāritatathāvāditam anuprāpnuvanti apratisamatāṁ ca anuprāpnuvanti asamamadhuratāṁ ca anuprāpnuvanti apratisamabhāgatāṁ ca anuprāpnuvanti mahantānāṁ varṇānām ārambaṇam anuprāpnuvanti bhūtānāṁ ca varṇānām ārambanam anuprāpnuvanti mahantānām utpādānāṁ nidānam anuprāpnuvanti bhūtānām utpādānāṁ nidānam anuprāpnuvanti ohitabhāratāṁ ca anuprāpnuvanti kṛtakāryatāṁ ca anuprāpnuvanti pṛthivīsamacittatāṁ ca anuprāpnuvanti āpasamacittatāṁ <a class='ref sen' id='sen2.261' href='#sen2.261'>Sen 2.261</a> ca anuprāpnuvanti tejosamacittatām anuprāpnuvanti vāyusamacittatāṁ ca anuprāpnuvanti viḍālatrastasamacittatāṁ ca anuprāpnuvanti kācilindikamṛdūpamacittatāṁ ca anuprāpnuvanti indrakīlopamacittatāṁ ca anuprāpnuvanti indriyapasaṁpadaṁ ca anuprāpnuvanti balasaṁpadaṁ ca anuprāpnuvanti sthāmasaṁpadaṁ cānuprāpnuvanti dhanasaṁpadaṁ ca anuprāpnuvanti śayyāsaṁpadaṁ ca anuprāpnuvanti ātmavṛṣabhitāṁ ca kāyavaiśāradyaṁ ca anuprāpnuvanti vācāvaiśāradyaṁ cittavaiśāradyaṁ cānuprāpnuvanti pṛthuvaiśāradyaṁ cānuprāpnuvanti prajñāsaṁpadaṁ cānuprāpnuvanti sarvakuśaladharmavaśibhāvapāramitāṁ cānuprāpnuvanti || yato ca bhikṣavo bodhisatvā sarveṇa sarvaṁ kāyikena sthāmena samanvāgatā bhavanti vācikena sthāmena samanvāgatā bhavanti cetasikena sthāmena samanvāgatā bhavanti atha khalu bhikṣavo bodhisatvā taṁ pṛthivīpradeśaṁ niśrāya gacchanty api yasmiṁ pṛthivīpradeśe bodhisatvā niṣīditvā mahāntaṁ yakṣaṁ nihananti mahatīṁ ca camuṁ parājinanti mahāntaṁ ca oghaṁ uttaranti anuttarāṁ ca puruṣadamyasārathitāṁ anuprāpnuvanti anuttarāṁ lokaśreṣṭhatāṁ anuprāpnuvanti anuttarāṁ ca lokajyeṣṭhatām anuprāpnuvanti anuttarāṁ ca lokasvastyayanatām anuprāpnuvanti anuttarāṁ ca dakṣiṇeyatām anuprāpnuvanti anuttarāṁ ca samyaksaṁbodhim anuprāpnuvanti yathāvāditatathākāritam anuprāpnuvanti yathākāritatathāvāditam anuprāpnuvanti apratisamatāṁ cānuprāpnuvanti asamamadhuratāṁ cānuprāpnuvanti apratisamabhāgatāṁ cānuprāpnuvanti mahantānāṁ varṇānāṁ ārambaṇam anuprāpnuvanti bhūtānāṁ varṇānāṁ ārambaṇam anuprāpnuvanti mahantānām utpādānāṁ nidānam anuprāpnuvanti pṛthivīsamacittatāṁ <a class='ref sen' id='sen2.262' href='#sen2.262'>Sen 2.262</a> cānuprāpnuvanti āpasamacittatāṁ cānuprāpnuvanti tejosamacittatāṁ cānuprāpnuvanti vāyusamacittatāṁ cānuprāpnuvanti cittārambaṇabhūtānām utpādānāṁ nidānam anuprāpnuvanti ohitabhāratāṁ cānuprāpnuvanti kṛtakāryatāṁ cānuprāpnuvanti viḍālatrastastambhopamacittatāṁ cānuprāpnuvanti kācilindikamṛdusamacittatāṁ cānuprāpnuvanti indrakīlopamacittatāṁ cānuprāpnuvanti indriyasaṁpadaṁ cānuprāpnuvanti balasaṁpadaṁ ca sthāmasaṁpadaṁ ca dhanasaṁpadaṁ ca niṣadyasaṁpadaṁ ca śayyāsaṁpadaṁ ca ātmavṛṣabhitāṁ ca kāyavaiśāradyaṁ ca vācāvaiśāradyaṁ ca cittavaiśāradyaṁ ca pṛthuvaiśāradyaṁ ca prajñāsaṁpadaṁ ca sarvakuśaladharmavaśitāpāramitāṁ cānuprāpnuvanti ||</p>
<p><a class='ref sc' id='sc4' href='#sc4'>SC 4</a>ṣoḍaśāṁgasamanvāgato bhikṣavaḥ so pṛthivīpradeśe bhavati yasmiṁ pṛthivīpradeśe bodhisatvā niṣīditvā mahāntaṁ yakṣaṁ nihananti etc<span class='gap'>+ + +</span> sarvakuśaladharmavaśitāpāramitāṁ cānuprāpnuvanti || katamehi ṣoḍaśehi || saṁvartamāne khalu loke sarvaprathamaṁ pṛthivīpradeśo uddahyati vivartamāne ca punar bhikṣavo loke sarvaprathamaṁ pṛthivīpradeśo saṁsthihati praṇītaṁ cātra madhye saṁsthihati | na khalu punar bhikṣavaḥ sa pṛthivīpradeśo pratyantikehi janapadehi saṁsthihati atha khalu bhikṣavaḥ sa pṛthivīpradeśo anumajjhimehi janapadehi saṁsthihati | na khalu bhikṣavaḥ sa pṛthivīpradeśo mlecchehi janapadehi saṁsthihati atha khalu bhikṣavaḥ sa pṛthivīpradeśo āryāvartehi janapadehi saṁsthihati ||</p>
<p><a class='ref sc' id='sc5' href='#sc5'>SC 5</a><a class='ref sen' id='sen2.263' href='#sen2.263'>Sen 2.263</a> samaś ca bhikṣavaḥ sa pṛthivīpradeśo bhavati susaṁskṛtāvikṛto pāṇitalajāto | anodake citrautpalapadumudanalinisaugandhikāni jātāni bhavanti | abhijñāto ca bhikṣavaḥ so pṛthivīpradeśo bhavati | abhilakṣito ca bhikṣavaḥ so pṛthivīpradeśo bhavati | maheśākhyasatvasaṁsevito ca bhikṣavaḥ sa pṛthivīpradeśo bhavati | duṣpradharṣo ca bhikṣavaḥ sa pṛthivīpradeśo bhavati | aparājito ca bhikṣavaḥ pṛthivīpradeśo bhavati | na khalu punar bhikṣavaḥ tasmiṁ pṛthivīpradeśe kocid eva satvo avatāraṁ gacchati yad idaṁ māro vā mārakāyiko vā | devānām agṛhīto ca bhikṣavaḥ sa pṛthivīpradeśo bhavati | yad idaṁ siṁhāsanan ti pṛthivīmaṇḍale saṁkhyāto bhavati bhikṣavaḥ sa pṛthivīpradeśo | vajropamo ca bhikṣavaḥ sa pṛthivīpradeśo bhavati | caturaṁgulamātrā ca bhikṣavaḥ tatra pṛthivīpradeśe tṛṇāni jātāni bhavanti nīlā mṛdū mayūragrīvāsannikāśā abhilakṣaṇā kuṇḍalāvartāḥ | ye pi te bhikṣavo rājāno cakravartino taṁ pṛthivīpradeśaṁ adhisthihanti nānyatra cetiyārthaṁ || evaṁ khalu bhikṣavaḥ sa pṛthivīpradeśo ṣoḍaśāṁgasamanvāgato bhavati yasmiṁ pṛthivīpradeśe bodhisatvā niṣīditvā mahāntaṁ yakṣaṁ nihananti etc<span class='gap'>+ + +</span> sarvakuśaladharmavaśipāramitāṁ cānuprāpnuvanti ||</p>
<p><a class='ref sc' id='sc6' href='#sc6'>SC 6</a>atha khalu bhikṣavo bodhisatvo uruvilvāye duṣkaracārikāṁ caritvā sujātāye grāmikadhītāye madhupāyasam ādāya yena nadī nairaṁjanā tenopasaṁkramitvā nadīye nairaṁjanāye tīre gātrāṇi śītalīkṛtvā sujātāye grāmikaduhituḥ madhupāyasaṁ bhuṁjitvā <a class='ref sen' id='sen2.264' href='#sen2.264'>Sen 2.264</a> nadyāṁ nairaṁjanāyāṁ kānsapātraṁ pravāhitvā tahiṁ eva divāvihāraṁ kalpayitvā smṛtiṁ pratilabhate netiye ||</p>
<p><a class='ref sc' id='sc7' href='#sc7'>SC 7</a>atha khalu bhikṣavo bodhisatvo nāganandīkālasamaye yena nadī nairaṁjanā tenopasaṁkramitvā nadīye nairaṁjanāye gātrāṇi śītalīkṛtvā yena bodhiyaṣṭis tenopasaṁkrame || adrākṣīd bhikṣavo bodhisatvo mahāsatvo ntarā ca bodhiyaṣṭīye antarā ca nadīye svastikaṁ yāvasikaṁ tṛṇarāśilaṁcakaṁ || atha khalu bhikṣavaḥ bodhisatvo yena svastiko yāvasikas tenopasaṁkramitvā svastikaṁ tṛṇāni ayāci || adāsi bhikṣavaḥ svastiko bodhisatvasya tṛṇāni || atha khalu bhikṣavo bodhisatvas tṛṇamuṣṭim ādāya yena bodhiyaṣṭis tenopasaṁkrame na cādrākṣīt* māro pāpīyāṁ gacchantaṁ | tad anantaraṁ ca bhikṣavo mārasya pāpīmato smṛti abhūṣi | so smṛtim anusmaranto adrākṣīd bodhisatvaṁ abhītavikrāntaṁ vikramantaṁ | adīnavikrāntaṁ vikramantaṁ | duṣpradharṣavikrāntaṁ vikramantaṁ | nāgavikrāntaṁ vikramantaṁ | siṁhavikrāntaṁ vikramantaṁ | ṛṣabhavikrāntaṁ vikramantaṁ | haṁsavikrāntaṁ vikramantaṁ ca agrotpādaṁ jyeṣṭhotpādaṁ yugotpādaṁ praṇidhipūrvotpādaṁ | śatrumathanavikrāntaṁ vikramantaṁ | aparājitavikrāntaṁ vikramantaṁ | ājāneyavikrāntaṁ vikramantaṁ | mahāpuruṣavikrāntaṁ vikramantaṁ | hitaiṣīanantakārīkaraṇatāyai mahāsaṁgrāmavijayāye anuttarasya amṛtasya āharaṇatāye || atha khalu bhikṣavaḥ bodhisatvaṁ taṁ mahāvikrāntaṁ vikramantaṁ paṁca moraśatāni bodhisatvaṁ gacchantaṁ abhipradakṣiṇīkṛtvā anuparivartensuḥ | paṁca śatapatraśatāni bodhisatvaṁ gacchantaṁ abhipradakṣiṇīkarontā anuparivartensuḥ | paṁca kroṁcaśatāni bodhisatvaṁ gacchantaṁ abhipradakṣiṇīkarontā <a class='ref sen' id='sen2.265' href='#sen2.265'>Sen 2.265</a> anuvartensuḥ | paṁca jīvaṁjīvakaśatāni bodhisatvaṁ gacchantam abhipradakṣiṇīkarontā anuvartensuḥ | paṁca vakaśatāni bodhisatvaṁ gacchantam abhipradakṣiṇīkarontā anuvartensuḥ | paṁca pūrṇakumbhaśatāni bodhisatvaṁ gacchantam abhipradakṣiṇīkarontā anuvartensuḥ | paṁca kumārīśatāni bodhisatvaṁ gacchantamn abhipradakṣiṇīkarontā anuparivartensuḥ || atha khalu bhikṣavo bodhisatvasya etad abhūṣi || yathā ca ime pūrvotpādā yathā ca pūrvanimittā avyāhatām anuttarāṁ samyaksaṁbodhim abhisaṁbudhiṣyaṁ ||</p>
<p><a class='ref sc' id='sc8' href='#sc8'>SC 8</a>adrākṣīd bhikṣavaḥ kālo nāma nāgarājā bodhisatvaṁ abhītavikrāntaṁ vikramantaṁ dṛṣṭvā ca punar etad avocat* || ehi mahāśramaṇa yena mahāśramaṇa mārgeṇa gacchasi bhagavāṁ pi mahāśramaṇo krakucchando etena mārgeṇa gato so anuttarāṁ samyaksaṁbodhim abhisaṁbuddho | tvaṁ pi mahāśramaṇa etena mārgeṇa gaccha tvaṁ pi adya mahāśramaṇa anuttarāṁ samyaksaṁbodhim abhisaṁbudhyasi || bhagavāṁ pi mahāśramaṇo konākamuni etena mārgeṇa gato so anuttarāṁ samyaksaṁbodhim abhisaṁbuddho | mahāśramaṇa etena mārgeṇa gaccha tvaṁ pi adya mahāśramaṇa anuttarāṁ samyaksaṁbodhim abhisaṁbudhyiṣyasi || bhagavān api mahāśramaṇo kāśyapo etena mārgeṇa gato so anuttarāṁ samyaksaṁbodhim abhisaṁbuddho | tvaṁ pi mahāśramaṇa etena mārgeṇa gaccha adya tvaṁ pi mahāśramaṇa anuttarāṁ samyaksaṁbodhim abhisaṁbodhiṣyasi || evam ukte bhikṣavaḥ bodhisatvo kālaṁ nāgarājam etad avocat* || evam etaṁ kāla evam etaṁ nāga adya ahaṁ anuttarāṁ samyaksaṁbodhim abhisaṁbuddhiṣyāmi ||</p>
<p><a class='ref sc' id='sc9' href='#sc9'>SC 9</a><a class='ref sen' id='sen2.266' href='#sen2.266'>Sen 2.266</a> atha khalu bhikṣavo kālo nāgarājā bodhisatvaṁ gacchantaṁ saṁmukhābhiḥ sārūpyābhir gāthābhiḥ abhistave ||</p>
<blockquote class='gatha'>
<p><a class='ref sc' id='sc10' href='#sc10'>SC 10</a>yathā gacchati krakucchando konākamuni ca kāśyapo |<br>
tathā gacchasi mahāvīra adya buddho bhaviṣyasi ||</p>
<p><a class='ref sc' id='sc11' href='#sc11'>SC 11</a>yathā uddharase pādaṁ dakṣiṇaṁ puruṣottama |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc12' href='#sc12'>SC 12</a>yathāyaṁ raṇati pṛthvī kānsapātrīva tāḍitā |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc13' href='#sc13'>SC 13</a>yathā ca bhavanaṁ mahyaṁ andhakarātrimāsikaṁ |<br>
obhāsena sphuṭaṁ sarvaṁ adya buddho bhaviṣyasi ||</p>
<p><a class='ref sc' id='sc14' href='#sc14'>SC 14</a>yathā nidhānaṁ tejena sphuṭaṁ tiṣṭhati paṇḍita |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc15' href='#sc15'>SC 15</a>yathā vātā pravāyanti yathā vṛkṣā vilagnitā |<br>
yathā dvijā nikūjenti adya buddho bhaviṣyasi ||</p>
<p><a class='ref sc' id='sc16' href='#sc16'>SC 16</a>buddhānām evam utpādo evaṁ bodhi alaṁkṛtā |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc17' href='#sc17'>SC 17</a>yathā ca maṇḍaṁ puṣpehi sphuṭaṁ tiṣṭhati paṇḍita |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc18' href='#sc18'>SC 18</a>yathā mauraśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc19' href='#sc19'>SC 19</a>yathā śatapatraśatā paṁca karonti tvā pradakṣiṇaṁ |<br>
<a class='ref sen' id='sen2.267' href='#sen2.267'>Sen 2.267</a> niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc20' href='#sc20'>SC 20</a>yathā jīvaṁjīvaśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc21' href='#sc21'>SC 21</a>yathā kroñcaśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc22' href='#sc22'>SC 22</a>yathā haṁsaśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc23' href='#sc23'>SC 23</a>yathā vakaśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc24' href='#sc24'>SC 24</a>yathā pūrṇakumbhaśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc25' href='#sc25'>SC 25</a>yathā kanyāśatā paṁca karonti tvā pradakṣiṇaṁ |<br>
niḥsaṁśayaṁ mahāvīra adya buddho bhaviṣyasi ||</p>
<p><a class='ref sc' id='sc26' href='#sc26'>SC 26</a>yasmā dvātriṁśati kāye mahāpuruṣalakṣaṇā |<br>
niḥsaṁśayaṁ mahāvīra yakṣaṁ jitvā virocasi ||</p>
</blockquote>
<p><a class='ref sc' id='sc27' href='#sc27'>SC 27</a>atha khalu bhikṣavo bodhisatvo abhītavikrāntaṁ vikramanto adīnavikrāntaṁ vikramanto alīnavikrāntaṁ vikramanto duṣpradharṣavikrāntaṁ vikramanto siṁhavikrāntaṁ vikramanto nāgavikrāntaṁ vikramanto ṛṣabhavikrāntaṁ vikramanto haṁsavikrāntaṁ vikramantaḥ agrotpādāye vikramanto jyeṣṭhotpādāya vikramanto śreṣṭhotpādāya vikramantaḥ pūrvotpādāya vikramanto yugotpādāya vikramanto śatrudamanārthāya vikramanto aparājitatvāya vikramanto ājāneyavikrāntaṁ vikramanto mahāpuruṣavikrāntaṁ vikramanto hitaiṣianantakārīkaraṇatāyai <a class='ref sen' id='sen2.268' href='#sen2.268'>Sen 2.268</a> mahāyagrāmavijasāṁye anuttarasya amṛtasya haraṇatāye mahāvikrāntaṁ vikramanto yena bodhiyaṣṭis tenopasaṁkramitvā bodhiyaṣṭiye abhyantarāgre samantabhadraṁ tṛṇasaṁstaraṁ prajñapayitvā bodhiyaṣṭiṁ purimajinacittīkāreṇa triṣkṛtyo pradakṣiṇīkṛtvā niṣīdi paryaṁkam ābhujitvā ṛjukāyaṁ praṇidhāya pratimukhaṁ smṛtim upasthāpayitvā ṛju prācīnābhimukho ||</p>
<p><a class='ref sc' id='sc28' href='#sc28'>SC 28</a>samanantaraniṣaṇṇo ca punar bhikṣavo bodhisatvo paṁca saṁjñā pratilabhati || katamā paṁca || kṣemasaṁjñā sukhasaṁjñā śubhasaṁjñā hitasaṁjñā adya cāhaṁ anuttarāṁ samyaksaṁbodhim abhisaṁbuddhiṣyanti || samanantaraniṣadya ca punar bhikṣavo bodhisatvo imāṁ paṁca saṁjñā pratilabhate || atha khalu bhikṣavaḥ māro pāpīmāṁ duḥkhī durmano antośalyaparidāghajāto yena bodhiyaṣṭis tenopasaṁkramitvā bodhisatvasya purato sthitvā mahāgītaṁ viya gāye mahācailākṣepaṁ viya prayacche na ca taṁ bodhisatvaṁ cittīkāresi || atha khalu bhikṣavaḥ māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno daśavidhaṁ mahā-ūhasitaṁ ūhase || kathaṁ bhikṣavo māro pāpīmāṁ duḥkhī daurmanasyajāto antaḥśalyaparidāghajāto daśavidhaṁ mahā-ūhasitaṁ ūhase || maharddhiko smi mahāśramaṇa mahānubhāvo na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || maheśākhyo <a class='ref sen' id='sen2.269' href='#sen2.269'>Sen 2.269</a> smi śramaṇa na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || mahāpratāpo smi śramaṇa na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || mahāvṛṣabho smi śramaṇa na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || mahāvijayo smi śramaṇa na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || mahāsainyo smi śramaṇa na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || mahābalo smi śramaṇa na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || manuṣyabhūto si śramaṇa ahaṁ punar devaputro na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || mātāpitṛsaṁbhavo śramaṇakāyo odanakulmāṣopacayo ucchādanaparimardanasvapnabhedanavikiraṇavidhvaṁsanadharmo mama punar manomayaḥ kāyo na me śramaṇa mokṣyasīti māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase || evaṁ bhikṣavaḥ māro pāpīmāṁ duḥkhī daurmanasyajāto antaḥśalyaparidāghajāto bodhisatvaṁ saṁkṣūyamāno mahā-ūhasitaṁ ūhase ||</p>
<p><a class='ref sc' id='sc29' href='#sc29'>SC 29</a>atha khalu bhikṣavo bodhisatvo abhīto acchambhī vigataromaharṣo caturdaśabhir ākārair <a class='ref sen' id='sen2.270' href='#sen2.270'>Sen 2.270</a> māraṁ pāpīmaṁ abhigarje | evaṁ ca bhikṣavaḥ bodhisatvo abhīto acchaṁbhī vigataromaharṣo caturdaśabhir ākārair māraṁ pāpīmaṁ saṁsukhaṁ abhigarje || tena hi te pāpīmaṁ nihaniṣyāmi | sayyathāpi nāma balavāṁ mallo durbalaṁ mallaṁ tena hi te pāpīmaṁ nihaniṣyāmi || sayyathā nāma balavāṁ vṛṣabho durbalaṁ vṛṣabhaṁ tena hi te pāpīmaṁ mardiṣyāmi || sayyathāpi nāma hastināgo kadaliṁ asārikāṁ tena hi te pāpīmaṁ nihaniṣyāmi || sayyathāpi nāma balavāṁ māruto durbalaṁ drumaṁ tena hi te nihaniṣyāmi || sayyathāpi sūryo abhyudayamāno sarvakhadyotakaṁ tena hi te pāpīmaṁ abhibhaviṣyāmi || sadyathāpi nāma candro abhyudayamāno sarvatārakarūpāṁ tena hi te pāpīmaṁ abhibhaviṣyāmi || sadyathāpi nāma himavāṁ parvatarājā sarvakālaparvatān tena hi te pāpīmaṁ abhibhaviṣyāmi || sayyathāpi nāma rājā cakravartī pṛthu pratyekarājāno tena hi te pāpīmaṁ saṁnirjiniṣyāmi || sayyathāpi nāma bhadro aśvo ājāneyo sarvāśvaṣaṇḍakāṁ tena hi te pāpīmaṁ santrāsayiṣyāmi || sayyathāpi nāma siṁho mṛgarājā sarvakṣudramṛgāṁ tena hi te pāpīmaṁ saṁmohajālaṁ cheṣyāmi || sayyathāpi nāma balavāṁ manujo durbalaṁ jālaṁ tena hi te pāpīmaṁ saṁmohajālaṁ dahiṣyāmi || sayyathāpi nāma analo upādānan tena hi te pāpīmaṁ bhasmīkariṣyāmi || yathāpīdaṁ niṣyandasaṁyukto tena hi te pāpīmaṁ abhibhaviṣyāmi || yathāpīdaṁ abhiprajñāyukto tena hi te pāpīmaṁ uttaritvā abhigranthitvā trāsayitvā nirjinitvā abhikramiṣyāmi | atra ca pāpīmaṁ na gatir bhaviṣyati || evaṁ khalu bhikṣavaḥ bodhisatvo abhīto acchambhī vigatabhayaromaharṣo māraṁ pāpīmaṁ caturdaśabhir ākāraiḥ saṁmukhaṁ abhigarje ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
