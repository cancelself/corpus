<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu38' lang='san'>
<header>
<ul>
<li class='division'>Mahāvastu</li>
</ul>
<h1>38. Lizard Jātaka</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ | kathaṁ bhagavaṁ yaśodharā na śakyati toṣayituṁ || bhagavatā kumārabhūtena kanyānām alaṁkārāṁ pi viśrāṇayantena yaśodharāye śatasahasramūlyaṁ hāraṁ dinnaṁ | sā ca āha | ettakamātraṁ arhāmi || kumāreṇa bhūyo śatasahasramūlyaṁ aṁgulīyakaṁ dinnaṁ tathāpi na santuṣyati || kathaṁ yaśodharā atṛptā na śakyati rādhayituṁ || bhagavān āha || eṣā bhikṣavo yaśodharā na idānīm eva atṛptā anyadāpi eṣā atṛptā ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītam adhvāne nagare vārāṇasī kāśijanapade rājā suprabho nāma rājyaṁ kārayesi | tasya kumāro sutejo nāma kṛtapuṇyo maheśākhyo nivāto sukhasaṁsparśo pūrvālāpī priyabhāṣī amātyānāṁ bhaṭṭabalāgrasya śreṣṭhisya naigamasthānāṁ sarvasya iṣṭo bahumataś ca || rājño utpanno | imo sarvajanakāyo kumārasya guṇagṛhīto kadācid ete mama jīvitād vyaparopayitvā kumāraṁ rājye pratiṣṭāpayensuḥ | tena rājñā so kumāro vipravāsito || so dāni kumāro bhāryāya sārdhaṁ anuhimavante <a class='ref sen' id='sen2.65' href='#sen2.65'>Sen 2.65</a> anyatarasmiṁ vanakhaṇḍe tṛṇakuṭiṁ ca parṇakuṭiṁ ca kṛtvā prativasati mūlapatraphalodakena yāpento sukhopapannāni ca mṛgavarāhamānsāni paribhuṁjanto || tasya dāni āśramāto [nirgatasya] mārjāreṇa vaṭharāṁ godhāṁ māretvā tasya bhāryāye agrato nikṣipitvā gataṁ || sā tāṁ godhāṁ pāṇināpi ca na spṛśati || kumāro mūlapatraphalāni ādāya āśramaṁ gato paśyati ca āśrame tāṁ godhāṁ raudrāṁ vaṭharāṁ | so tāṁ rājadhītāṁ pṛcchati kuto imā godhā || sā āha || eṣā mārjāreṇa ānītā || kumāro āha || kiṁ dāni eṣā godhā siddhā || sā naṁ āha || gomayo ti kṛtvā na siddhā || kumāro āha || na eṣā godhā abhakṣyā bhakṣyā eṣā manuṣyāṇāṁ || sā dāni godhā tena kumāreṇa nirchavikṛtvā pakvā | pacitvā drumaśākhāyām olaṁbitā || sā cāsya bhāryā ghaṭam ādāya udakahāriṁ gatā | gacchāmi ahaṁ udakam āhariṣyāmi | tataḥ āhāraṁ kariṣyāmi ||</p>
<p><a class='ref sc' id='sc3' href='#sc3'>SC 3</a>tāyo tāṁ godhāṁ pakvāṁ samānāṁ dṛṣṭā varṇasaṁpannāṁ ca gandhasaṁpannāṁ ca alūhāṁ ca pratyagrāṁ ca abhilāṣam utpannaṁ | kumārasyāpi tāye bhāryāye etad abhūṣi | eṣā rājadhītā imāṁ godhāṁ asiddhāṁ hastenāpi na icchati spṛśayituṁ | yatra ca velāṁ pakvā tataḥ abhinandati bhoktuṁ | yadi etāya mama mūle premā bhave tad eṣā godhā mayā phalahāragatena siddhā bhaveyā | nāsyā ato godhāye kiṁcit saṁvibhajiṣyaṁ godhāṁ paribhuṁjiṣyāmi || tena sā godhā tāye rājadhītare udakahāriṁ gatāye khāditā rājadhītā ca udakaghaṭam ādāya āgatā || sā dāni kumārasyāha || āryaputra kahiṁ sā godhā || kumāra āha || palāyitā || sā cinteti | kathaṁ pakvā godhā vṛkṣaśākhāyām <a class='ref sen' id='sen2.66' href='#sen2.66'>Sen 2.66</a> ālagnā palāyitā ti || tasyā rājadhītāye etad abhūṣi | nāhaṁ kumārasya iṣṭā || tasyā taṁ daurmanasyaṁ hṛdayaṁ praviṣṭaṁ ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>sarvasatvā mariṣyanti maraṇāntaṁ hi jīvitaṁ |<br>
yathākarma kariṣyanti puṇyapāpaphalopagā ||</p>
<p><a class='ref sc' id='sc5' href='#sc5'>SC 5</a>narakaṁ ca pāpakarmāṇo kṛtapuṇyā ca svargatiṁ |<br>
apare ca mārgaṁ bhāvetvā nirvāsyanti anāśravāḥ ||</p>
</blockquote>
<p><a class='ref sc' id='sc6' href='#sc6'>SC 6</a>so dāni rājā suprabho kāladharmeṇa saṁyukto | amātyehi sutejo kumāro vanāto ānetvā rājye vārāṇasīyaṁ abhiṣikto || rājño sutejasya devīya mūle na kiṁcid aparityaktaṁ | na kiṁcit tatra rājye ratnasaṁmataṁ | sarvaṁ devīye upanāmeti yāni vastrāṇi udārāṇi ābharaṇāni hārārdhahārāṇi tāni devīye upanāmayati na ca śaknoti ārādhayituṁ | tāye ca naṁ godhā hṛdayaṁ gatā || tasya rājño sutejasya bhavati | ahaṁ devīye na sā kiṁcid guṇajātī yāṁ na karomi na sā kiṁcit priyatā yāṁ na darśemi na ca śaknomi toṣayituṁ || so tām āha || devi ahaṁ tava na kiṁcid guṇajātī yāṁ na karomi na sā ca priyatā yāṁ na darśemi na ca śaknomi toṣituṁ na paribuddhyāmi kim atra antaraṁ | jalpatu devī || sā dāni devī taṁ sutejaṁ rājānaṁ gāthayā vādhyabhāṣati ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>adyāpi te taṁ vanasmiṁ avabuddhyāmi kṣatriyā<br>
yasya te dhanuhastasya sānubaddhakalāpino |<br>
olagnā drumaśākhāyāṁ pakvā godhā palāyitā ||</p>
</blockquote>
<p><a class='ref sc' id='sc8' href='#sc8'>SC 8</a>rājā āha ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>name namantasya bhaje bhajantaṁ<br>
<a class='ref sen' id='sen2.67' href='#sen2.67'>Sen 2.67</a> kṛtānukāryasya kareya arthaṁ |<br>
asaṁbhajantaṁ ca na saṁbhajeya<br>
nānarthakāmasya kareya arthaṁ ||</p>
<p><a class='ref sc' id='sc10' href='#sc10'>SC 10</a>tyaje tyajantaṁ satataṁ na gacche<br>
apetabhāvena na saṁvaseyā |<br>
dvijo drumaṁ kṣīṇaphalaṁ vinditvā<br>
anyaṁ parīkṣeya mahāṁ hi loko ||</p>
</blockquote>
<p><a class='ref sc' id='sc11' href='#sc11'>SC 11</a>syāt khalu punar bhikṣavaḥ yuṣmākam evam asyād anyo so tena kālena tena samayena sutejo nāma rājā abhūṣi | na khalv evaṁ draṣṭavyaṁ || tat kasya hetoḥ || ahaṁ so tena kālena tena samayena vārāṇasīyaṁ sutejo nāma rājā abhūṣi || anyā sā rājño sutejasya devī abhūṣi agramahiṣī | na khalv etad evaṁ draṣṭavyaṁ | eṣā sā bhikṣavaḥ yaśodharā rājño sutejasya devī agramahiṣī abhūṣi | tadāpi eṣā atṛptā na śakyati toṣayituṁ | etarahiṁ pi eṣā atṛptā na śakyati toṣayituṁ ||</p>
<p class='endsection'>iti śrīgodhājātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
