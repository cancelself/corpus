<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu90' lang='san'>
<header>
<ul>
<li class='division'>Mahāvastu</li>
</ul>
<h1>90. The Dharmalabdha Jātaka</h1>
</header>
<p><a class='ref sc' id='sc1' href='#sc1'>SC 1</a>yadā bhagavāṁ pravṛttapravaradharmacakro bhikṣū bhagavantam āhansuḥ || kathaṁ bhagavaṁ māradhītaro bhagavantam upasaṁkrāntā avatārārthī avatāraṁ gaveṣī alabhaṁtā ca avatāraṁ nirvidya pratyavakrāntā || bhagavān āha || na bhikṣavaḥ etarahim eva etā māradhītaro mama upasaṁkrāntā avatārārthī avatāraṁ gaveṣī alabhaṁtā ca avatāraṁ nirvidya pratyavakrāntā | anyadāpi ete upasaṁkrāntā mama avatārārthī avatāraṁ gaveṣī alabhaṁtā ca avatāraṁ nirvidya pratyavakrāntā || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavaḥ atītam adhvānaṁ nagare vārāṇasī kāśijanapade dharmalabdho nāma vāṇijo abhūṣi || sa samudrajātiko sārthavāho mahāsamudram avatarati siddhayānapātro ca āgacchati || tasya tato vārāṇasīto paṁcamātrā vāṇijaśatā upasaṁkrāntā <a class='ref sen' id='sen3.287' href='#sen3.287'>Sen 3.287</a> vayaṁ pi tvayaiva sārdhaṁ mahāsamudram avatariṣyāmaḥ || dharmalabdho āha || na yūyaṁ śaktās tena mārgeṇa gantuṁ yenāhaṁ gacchāmi || ahaṁ rākṣasīdvīpasya madhyena gacchāmi | tāyo ca rākṣasīyo vāṇijāni upāyaśatehi lobhenti | tatra bahūni vāṇijaśatāni rākṣasīhi lobhitā anayavyasanam āpadyanti | na śakyaṁ yuṣmābhiḥ mayā samānaṁ gantuṁ || so dāni dharmalabdho sārthavāho teṣāṁ paṁcānāṁ vāṇijaśatānāṁ na karoty avakāśaṁ | mā tatra rākṣasīhi lobhitā anayavyasanam āpadyatha || te dāni paṁca vāṇijaśatāni saṁnipatitvā āhansuḥ || ayaṁ dharmalabdho vāṇijako śobhanena mārgeṇa mahāsamudraṁ gacchati kṣemena gacchati kṣemenāgacchati laghuṁ cāgacchati siddhapātro ca āgacchati | asmākaṁ ca na kiṁcid avakāśaṁ karoti gamanāya | bhavanto yādṛśako eṣo dharmalabdho vāṇijako puṇyavanto puṇyaṁ saṁgṛhṇāti tādṛśakaṁ yūyaṁ pi saṁgṛhṇatha yaṁ velaṁ eṣa ito vārāṇasīto pratiṣṭhati taṁ velaṁ vayaṁ pi prasthāsyāmaḥ || tehi sarvehi yādṛśaṁ dharmalabdho puṇyaṁ saṁgṛhṇāti tādṛśaṁ tehi pi paṁcahi vāṇijaśatehi puṇyaṁ saṁgṛhītaṁ yatra kāle ca dharmalabdho vāṇijako samudraṁ prasthito tatra kāle te pi paṁca vāṇijaśatā saṁprasthitā dharmalabdhena sārthavāhena sārdhaṁ gacchanti || yaṁ kālaṁ tatra deśaṁ prāptā yatra tāyo rākṣasīyo tato dharmalabdhena sārthavāhena sarve te paṁca vāṇijaśatā śabdāviyāna budhyanti || bhavanto ime sarve paṁca vāṇijakaśatā mayā sārdhaṁ vārāṇasīto saṁprasthitā imaṁ ca taṁ rākṣasībhavanaṁ asmābhir anuprāpuṇitavyaṁ | tāyo ca yuṣmākaṁ rākṣasīyo bahuprakāraṁ pralobhayiṣyanti anyā rūpehi pralobhayiṣyanti <a class='ref sen' id='sen3.288' href='#sen3.288'>Sen 3.288</a> anyā śabdehi anyā gandhehi anyā rasehi anyā sparśehi tatra mārge vividhāni nānāprakārāṇi kāmakalyāṇāni abhinirmiṇiṣyanti āpaṇaṁ ca mārgeṣu prasāritaṁ abhinirmiṇiṣyanti | yatra tu so kocit kāmakalyāṇaṁ tatra na paśyiṣyatha | tatra yuṣmābir na kenacil lobhaṁ kartavyaṁ na kenacit kiṁcid gṛhītavyaṁ na kenacit kiṁcit prāśitavyaṁ | vṛkṣasahasrāṇi nānāprakārāṇi puṣpaphalopetāni abhinirmiṇiṣyanti madanapuṣpehi ca madanaphalehi ca bharitāni mūlato upādāya yāvat puṣpaṁ patralabhārabharitāni puṣpaṁ vā phalaṁ vā na ānayitavyaṁ | puṣkiriṇīyo ca nānāprakārāṇi acchāni śubhāni śītalajalāni suvarṇavālikāsaṁstṛtāni utpalapadumakumudapuṇḍarīkasaugandhikasaṁchannāni sukhopatīrthāni abhinirmiṇiṣyanti | tatra bhavantehi na kenacid allīpitavyaṁ na ca tato kenacit puṣkiriṇīhi udakaṁ vā padmaṁ vā utpalaṁ vā puṇḍarīkaṁ vā bisamṛṇālaṁ vā svādayitavyaṁ || anyāni ca nānāprakārāṇi ratnaratanāni abhinirmiṇiṣyanti | tatra ca yuṣmābhir na kenacit kahiṁcil lobho utpādayitavyaḥ | yo yuṣmākaṁ tatra lobham utpādayiṣyati so na bhūyo jaṁbudvīpaṁ gamiṣyati | tatraiva anayāto vyasanam āpadyiṣyati | yo ca tato rākṣasībhavanāto sarvato nirapekṣo abhiniṣkramiṣyati so siddhapātro svastinā punaḥ āgato svadeśaṁ gamiṣyati ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>puṇyaṁ samudānetvāna jambudvīpāto vāṇijā |<br>
mahāsamudraṁ prasthihensuḥ yaṁ dhanaratanākaraṁ ||</p>
<p><a class='ref sc' id='sc4' href='#sc4'>SC 4</a><a class='ref sen' id='sen3.289' href='#sen3.289'>Sen 3.289</a> tena cābhiruhitvāna ogāhetvāna sāgaraṁ |<br>
dvīpeṣu ratanaṁ gṛhya svastinā punar āgatā ||</p>
<p><a class='ref sc' id='sc5' href='#sc5'>SC 5</a>teṣām āsi sārthavāho paṇḍito arthacintako |<br>
dharmalabdho ti nāmena so teṣāṁ anuśāsati ||</p>
<p><a class='ref sc' id='sc6' href='#sc6'>SC 6</a>imasmiṁ vāṇijā mārge rākṣasīyo bhayānikā |<br>
ṛddhīye vaśitāṁ prāptā māyācāre ca śikṣitā ||</p>
<p><a class='ref sc' id='sc7' href='#sc7'>SC 7</a>yas tāsu kāhiti cchandaṁ bālo duṣprajñajātiko |<br>
na so punar jambudvīpaṁ gamiṣyati ātmano gharaṁ ||</p>
<p><a class='ref sc' id='sc8' href='#sc8'>SC 8</a>yo ca khu tāsu anapekṣo bhaviṣyati iha vāṇijo |<br>
svastinā so jaṁbudvīpaṁ gamiṣyati ātmano gharaṁ ||</p>
<p><a class='ref sc' id='sc9' href='#sc9'>SC 9</a>te mārgaṁ pratipadyensuḥ yatra rākṣasiyo abhū |<br>
tā ca tān upalabhensuḥ yathādhimuktavāṇijāṁ ||</p>
<p><a class='ref sc' id='sc10' href='#sc10'>SC 10</a>rūpehi atha śabdehi sparśagandharasehi ca |<br>
suvicitreṣu kāmeṣu upalabhensu vāṇijāṁ ||</p>
</blockquote>
<p><a class='ref sc' id='sc11' href='#sc11'>SC 11</a>tatra ye rūpādhimuktā vāṇijā te rūpehi lobhitā ye śabdādhimuktā vāṇijā te manojñagītavāditaśabdehi lobhitā ye gandhādhimuktā vāṇijā te nānāprakārehi sumanojñagandhehi lobhitā ye rasādhimuktā vāṇijā te pi nānāprakārehi rasāgrehi lobhitā ye sparśādhimuktā vāṇijā te nānāprakārehi sparśehi lobhitā || sarve paṁca vāṇijaśatā āhansuḥ || yasyārthāya vayaṁ rātriṁ vā divā vā <a class='ref sen' id='sen3.290' href='#sen3.290'>Sen 3.290</a> parikliśyamānā nānāprakārāṁ karmāntāṁ anutiṣṭhiyema tāny asmābhir ihānuprāptā rūpaśabdagandharasaspraṣṭavyaṁ | imahim eva vayaṁ krīḍiṣyāma abhiramiṣyāmaḥ na bhūyo jaṁbudvīpaṁ gamiṣyāmaḥ || dharmalabdhaṁ sārthavāhaṁ saṁdiśanti || asmākaṁ vacanena jambudvīpe mitrajñātisālohitānāṁ [ārogyaṁ] pṛcchasi ete imahim eva vayaṁ abhiramiṣyāmaḥ || sārthavāho tān āha || bhavanto na etā mānuṣikā rākṣasīyo etā | taṁ mayā yuṣmākaṁ ādita evoktaṁ | ete vayaṁ śuve taṁ rākṣasībhavanam atikramiṣyāmaḥ te ca yuṣmākaṁ rākṣasīyo bahuprakāraṁ lobhayiṣyanti | tatra bhavantehi lobhaṁ na kartavyaṁ | yadi icchatha kṣemena svadeśaṁ gantuṁ mā bhavanto rākṣasīhi mānuṣikā ti cittaṁ utpādetha mā sarve anayāto vyasanam āpadyiṣyatha || te dāni dharmalabdhena sārthavāhena bahuprakāraṁ vuccaṁtā na śṛṇonti mohena mohitā ||</p>
<p><a class='ref sc' id='sc12' href='#sc12'>SC 12</a>tataḥ dharmalabdho sārthavāhaḥ svakena parivāreṇātikrānto ca taṁ sarvaṁ rākṣasīnirmitāni bhavanāni antarahitāni svapnaṁ va pratibhāyensuḥ || tato paṁca vāṇijaśatāni paṁcahi rākṣasīśatehi sarve khāditā asthīny avaśeṣitāni || paṁca vāṇijakaśatāni bhakṣayitvā sarvaṁ taṁ rākṣasīgaṇaṁ sannipatitaṁ | saṁnipatitvā āhansuḥ || ayaṁ dharmalabdho sārthavāho punarpunaḥ imena mārgeṇa mahāsamudram avatarati labdhalābho ca punaḥpunar kṣemeṇa svadeśaṁ gacchati anyān api vāṇijakāṁ vigrāheti mā etena mārgeṇāgacchatha mā rākṣasīhi khajjiṣyatha | kā utsahati etaṁ dharmalabdhaṁ lobhetvā bhakṣayituṁ || tatra ekā rākṣasī bahumāyā praviṣṭā yāye bahūni vāṇijaśatāni <a class='ref sen' id='sen3.291' href='#sen3.291'>Sen 3.291</a> upalobhitvā bhakṣitā | sā tāhi rākṣasīhi utsāhitā | dharmalabdhaṁ lobhehi tava bhakṣo bhaviṣyati || sā taruṇābhirūpāṁ strīm ātmānaṁ abhinirmiṇitvā dharmalabdhasya gacchaṁtasya pṛṣṭhato anubaddhā tasya sārthavāhasya darśanapathena punaḥpuno abhikrāmati na ca sārthavāhasya tatra strīyaṁ manaṁ gacchati || sārthavāhaḥ taṁ puṇyaṁ samudrapattanam avataritvā nānāprakārāṇi ratanāni gṛhya samudrāto kṣemeṇa jaṁbudvīpaṁ pratyuttīrṇo | sā rākṣasī tena strīrūpeṇa taruṇābhirūpeṇa sārthavāhasya dharmalabdhasya bahuprakāraṁ pralobhentī pṛṣṭhimena pṛṣṭhimaṁ anugacchati ||</p>
<p><a class='ref sc' id='sc13' href='#sc13'>SC 13</a>yaṁ velaṁ dharmalabdho kṣemena vārāṇasyāṁ jānapadaṁ prāptaḥ tatra rākṣasī dharmalabdhasya sārthavāhasya sadṛśaṁ dārakaṁ abhinirmiṇitvā sārthavāhasya upanāmeti | yadi tvaṁ mama ujjhitvā gacchasi imaṁ putrakaṁ gṛhṇāhi ko etaṁ tvayā gatena unneṣyati || sārthavāho āha || na eṣo mama putro nāpi me tvaṁ bhāryā ahaṁ ca mānuṣo tvaṁ ca rākṣasī bahūni vāṇijakaśatāni ye yuṣmābhiḥ lobhitā anayāto vyasanam āpādi || sā grāmehi ca nagarehi ca nigamehi ca jānapadehi ca mahājanasya garhati || eṣo me dharmalabdho amukāto pattanāto priyaśabdehi ānetvā iha me chaḍḍeti | imaṁ pi putraṁ na gṛhṇāti mamāpi na unneti || so dāni sārthavāho mahājanena striyāhi ca puruṣehi ca upalabhyati | mā sārthavāha etāṁ striyaṁ samudrapattanāto ānetvā imahiṁ mellehi eṣo te putro tava sadṛśo || sārthavāha āha || na eṣo mama putro nāpy eṣā bhāryā mama rākṣasī eṣā bahūni vāṇijakaśatāni etāhi rākṣasīhi lobhetvā khāditā || sāpi rākṣasī tasya janasyāha || edṛśā ete arthalabdhā puruṣā yaṁ velaṁ striya anuraktā bhavanti tato guṇaśatāni bhāṣanti yaṁ <a class='ref sen' id='sen3.292' href='#sen3.292'>Sen 3.292</a> velaṁ viraktā bhavanti taṁ velaṁ piśācanīyo ca kriyāmo rākṣasī ca avarṇaśatena cākruṣyāmaḥ || evaṁ rākṣasī taṁ janakāyaṁ pattīpayati || evaṁ sārthavāho dharmalabdho kṣemeṇa vārāṇasī svagṛham anuprāpto ||</p>
<blockquote class='gatha'>
<p><a class='ref sc' id='sc14' href='#sc14'>SC 14</a>tato ca vāṇijā āhuḥ sārthavāhaṁ nirantaraṁ |<br>
yasyārthāya vayaṁ ghaṭṭāma rātriṁdivam atandritāḥ |<br>
kathaṁ rūpān adhigacchema te no dyādhigatā iha ||</p>
<p><a class='ref sc' id='sc15' href='#sc15'>SC 15</a>ārogyaṁ vārya vadesi jambudvīpasmi jñātayo |<br>
iha evaṁ ramiṣyāma nāsti āgamanaṁ tahiṁ ||</p>
</blockquote>
<p><a class='ref sc' id='sc16' href='#sc16'>SC 16</a>sārthavāha āha ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>na khalu smṛtir vo asti viparyastāho māriṣa |<br>
rākṣasīnāṁ tatha bhakṣā nacireṇa bhaviṣyatha ||</p>
<p><a class='ref sc' id='sc18' href='#sc18'>SC 18</a>tvacaṁ vasāṁ ca māṁsaṁ ca pītvāna rudhiraṁ ca vo |<br>
tuṣṭā rākṣasī bhaviṣyanti āhāreṇa samarpitā ||</p>
<p><a class='ref sc' id='sc19' href='#sc19'>SC 19</a>yo me na kāhiti vacanaṁ paścāttāpī bhaviṣyati |<br>
apare vāṇijā āhuḥ sārthavāhaṁ tad anantaraṁ ||</p>
<p><a class='ref sc' id='sc20' href='#sc20'>SC 20</a>yasyārthāya vayaṁ ghaṭṭāma rātriṁdivam ataṁdritāḥ |<br>
kathaṁ śabdān adhigacchema te no py adhigatā iha ||</p>
<p><a class='ref sc' id='sc21' href='#sc21'>SC 21</a>ārogyaṁ vārya vadesi jambudvīpasmi jñātayo |<br>
ihaiva vayaṁ ramiṣyāmo nāsti āgamanaṁ tahiṁ ||</p>
<p><a class='ref sc' id='sc22' href='#sc22'>SC 22</a><a class='ref sen' id='sen3.293' href='#sen3.293'>Sen 3.293</a> apare khu vāṇijā āhuḥ sārthavāhaṁ tad anantaraṁ |<br>
yasyārthāya vayaṁ ghaṭṭāma rātriṁdivam ataṁdritāḥ |<br>
kathaṁ gandhān adhigacchema te maṁ adhigatā iha ||</p>
<p><a class='ref sc' id='sc23' href='#sc23'>SC 23</a>ārogyaṁ vārya vadesi jaṁbudvīpasmi jñātayo |<br>
ihaiva vayaṁ ramiṣyāma nāsti āgamanaṁ tahiṁ ||</p>
<p><a class='ref sc' id='sc24' href='#sc24'>SC 24</a>apare khalu vāṇijāhuḥ sārthavāhaṁ tad anantaraṁ |<br>
yasyārthāya vayaṁ ghaṭṭāma rātriṁdivam ataṁdritāḥ |<br>
kathaṁ rasān adhigacchema te no py adhigatā iha ||</p>
<p><a class='ref sc' id='sc25' href='#sc25'>SC 25</a>ārogyaṁ vāryaṁ vadesi jaṁbudvīpasmi jñātayo |<br>
iha eva ramiṣyāmo nāsti āgamanaṁ tahiṁ ||</p>
</blockquote>
<p><a class='ref sc' id='sc26' href='#sc26'>SC 26</a>sārthavāha āha ||</p>
<blockquote class='gatha'>
<p><a class='ref sc' id='sc27' href='#sc27'>SC 27</a>taṁ khalu vo na smaratha viparyastāho māriṣa |<br>
rākṣasīnāṁ tatha bhakṣā nacireṇa bhaviṣyatha ||</p>
<p><a class='ref sc' id='sc28' href='#sc28'>SC 28</a>tvacaṁ ca vasāṁ ca māṁsaṁ ca pītvāna rudhiraṁ ca vo |<br>
tuṣṭā rākṣasī bhaviṣyanti āhāreṇa samarpitāḥ ||</p>
<p><a class='ref sc' id='sc29' href='#sc29'>SC 29</a>yaṁ me na kurvatha vacanaṁ paścāttāpī bhaviṣyatha |<br>
apare khu vāṇijā āhuḥ sārthavāhaṁ tad anantaraṁ ||</p>
<p><a class='ref sc' id='sc30' href='#sc30'>SC 30</a>yasyārthāya vayaṁ ghaṭṭāma rātriṁdivam atandritāḥ |<br>
kathaṁ sparśān adhigacchema te maṁ adhigatā iha ||</p>
<p><a class='ref sc' id='sc31' href='#sc31'>SC 31</a><a class='ref sen' id='sen3.294' href='#sen3.294'>Sen 3.294</a> ārogyaṁ vārya vadesi jaṁbudvīpasmi jñātayo |<br>
iham eva ramiṣyāmo nāsti no gamanaṁ tahiṁ ||</p>
</blockquote>
<p><a class='ref sc' id='sc32' href='#sc32'>SC 32</a>sārthavāha āha ||</p>
<blockquote class='gatha'>
<p><a class='ref sc' id='sc33' href='#sc33'>SC 33</a>taṁ khu na smṛtir vo asti viparyastāho māriṣa |<br>
rākṣasīnāṁ tatha bhakṣā nacireṇa bhaviṣyatha ||</p>
<p><a class='ref sc' id='sc34' href='#sc34'>SC 34</a>tvacaṁ ca vasāṁ ca mānsaṁ ca pītvāna rudhivaṁ ca vo |<br>
tuṣṭā rākṣasī bheṣyanti āhāreṇa samarpitāḥ |<br>
yaṁ me na kurvatha vacanaṁ paścāttāpī bhaviṣyatha ||</p>
<p><a class='ref sc' id='sc35' href='#sc35'>SC 35</a>tato ca vāṇijakā sarvāṁ rākṣasīyo bhayānikā |<br>
āyase nagare ghore pratitiṣṭhe tad anantaraṁ ||</p>
<p><a class='ref sc' id='sc36' href='#sc36'>SC 36</a>tā rākṣasīyo samāgatvā matiṁ kurvansu tāvatā |<br>
ayaṁ vāṇijako eko āgatvāna punarpunaḥ |<br>
svastinā tarata pāraṁ na taṁ śakyati khādituṁ ||</p>
<p><a class='ref sc' id='sc37' href='#sc37'>SC 37</a>tato ca rākṣasī ekā paṇḍitā arthacintikā |<br>
bahavo vāṇijā tāya upalobhetvāna khāditā ||</p>
<p><a class='ref sc' id='sc38' href='#sc38'>SC 38</a>sā ca tāṁ avaca sarvāṁ māṁsabhakṣā sudāruṇāṁ |<br>
ahaṁ taṁ lobhayiṣyāmi mama bhakṣo bhaviṣyati ||</p>
<p><a class='ref sc' id='sc39' href='#sc39'>SC 39</a>vāṇijako sāgaraṁ tīrṇo sāpi uttīrṇa rākṣasī |<br>
pṛṣṭhato anubandheti anubaddhā padaṁpadaṁ ||</p>
<p><a class='ref sc' id='sc40' href='#sc40'>SC 40</a>ayaṁ te daharo putro tava śokena mariṣyati |<br>
gṛhṇa tvaṁ kisya ujjhyati oraso ātmano tava ||</p>
</blockquote>
<p><a class='ref sc' id='sc41' href='#sc41'>SC 41</a><a class='ref sen' id='sen3.295' href='#sen3.295'>Sen 3.295</a> dharmalabdho āha ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>appehi yasya se bhāryā aputre putraṁ bhāṣasi |<br>
mānuṣā na tuvaṁ rakṣī na māṁ śakṣyasi khādituṁ ||</p>
<p><a class='ref sc' id='sc43' href='#sc43'>SC 43</a>sā ca grāmeṣu nigameṣu rāṣṭre janapadeṣu ca |<br>
janajanasya ākhyāti ayaṁ ujjhati me pati ||</p>
<p><a class='ref sc' id='sc44' href='#sc44'>SC 44</a>mahājano samāgamya striyaś ca puruṣā pi ca |<br>
puruṣaṁ paribhāṣanti kasmād ujjhesi bhāryarāṁ ||</p>
<p><a class='ref sc' id='sc45' href='#sc45'>SC 45</a>kṣatriyā brāhmaṇā vaiśyā śūdrā cātra samāgatā |<br>
paruṣaṁ paribhāṣanti kasya ujjhesi bhāryarāṁ ||</p>
</blockquote>
<p><a class='ref sc' id='sc46' href='#sc46'>SC 46</a>dharmalabdho āha ||</p>
<blockquote class='gatha'>
<p><a class='ref sc' id='sc47' href='#sc47'>SC 47</a>na me eṣā māriṣa bhāryā rākṣasy eṣā bhayānikā |<br>
manuṣyakhādikā raudrā evaṁ jānethanattave ||</p>
</blockquote>
<p><a class='ref sc' id='sc48' href='#sc48'>SC 48</a>yatra kālaṁ mahājanena upalabhyamāno dharmalabdho na icchati naiva me eṣa putro naiva me eṣā bhāryā rākṣasī eṣā niśācarā rākṣasī taṁ janakāyaṁ saṁjñāpayati | edṛśā ete arthalabdhā puruṣā tatraiva sārajyanti tatraiva virajyanti | yatra kālaṁ arthikā bhavanti strībhiḥ satataṁ priyaśatāni mantrenti yatra kālaṁ viraktā bhavanti tataḥ rākṣasīyo ca kriyāma piśācinīyo ca duḥkulīnā ca kriyāma apriyaśatena ākruṣyāmaḥ || sā dāni strī dharmalabdhena anicchiyati || amātyehi rājño brahmadattasya <a class='ref sen' id='sen3.296' href='#sen3.296'>Sen 3.296</a> niveditaṁ || mahārāja dharmalabdhena mahāsārthavāhena samudrapattanāto strī ānītā prāsādikā darśanīyā parameṇa rūpeṇa samanvāgatā samānarūpā na jñāyati || dharmalabdho kenaci kāraṇena naiva bhāryāṁ icchati naiva taṁ putraṁ || rājñā amātyā āṇattā || śabdāpayatha dharmalabdhaṁ sārthavāhaṁ || so dāni amātyai rājño sakāśaṁ śabdāpito śabdāpitā api sā strī || rājño brahmadattasya tāṁ striyaṁ paśyitvā abhirūpāṁ darśanīyāṁ uttamena rūpeṇa samanvāgatāṁ rājño tatra striyaṁ atyarthaṁ anurāgo utpanno || so dāni taṁ sārthavāhaṁ āha || yadi tava etāye striye nārtho mama tāṁ dehi || mā mahārāja pramādaṁ karohi na eṣā mama bhāryā na mamaiṣa putro | eṣā samudrāto upalobhentī mama pṛṣṭhena pṛṣṭhimaṁ samanubaddhā pralobhanārthaṁ | na eṣā strī rākṣasī eṣā mā mahārāja atra manaṁ karohi || so dāni rājā tatra striyaṁ anurakto tāruṇyena rūpeṇa ca dharmalabdhasya na śṛṇoti | yathoktaṁ bhagavatā ||</p>
<blockquote class='gatha'>
<p><a class='ref sc' id='sc49' href='#sc49'>SC 49</a>rakto hy arthaṁ na jānāti rakto dharmaṁ na paśyati |<br>
andhatamas tadā bhavati yaṁ rāgo sahate naraḥ ||</p>
</blockquote>
<p><a class='ref sc' id='sc50' href='#sc50'>SC 50</a>tena rākṣasī antaḥpuraṁ praveśitā || tāye sārdhaṁ rājā brahmadatto krīḍitvā ramitvā pravicārayitvā śayito || tāye rākṣasīye sarvasya rājakulasya osvāpanaṁ kṛtaṁ | saputrikāye rājā khādito || rājānaṁ bhakṣayitvā so putraḥ tatra rākṣasīnāṁ mūlaṁ preṣito | āgacchatha śīghraṁ imaṁ rājakulaṁ bhakṣayitavyaṁ || āmuhūrtasya so taṁ rākṣasīgaṇaṁ gṛhyāgato || tāhi tāye rātriye sarvaṁ taṁ rājakulaṁ sābhyantarabāhiraṁ <a class='ref sen' id='sen3.297' href='#sen3.297'>Sen 3.297</a> sastrīpuruṣaṁ sakumārīkaṁ sahasti sāśvaṁ tāye rātriye sarvaṁ khāditaṁ asthikaraṁkāni avaśeṣīkṛtāni ||</p>
<p><a class='ref sc' id='sc51' href='#sc51'>SC 51</a>prabhātāye rātrīye amātyā rājakulaṁ gatā paśyanti dvārāṇi baddhakāni | purohitā pi āgatā bhaṭabalāgrā āgatā śreṣṭhinaigamā dharmalabdhasārthavāhapramukho vāṇijagrāmo āgato sarve sukharātrīpṛcchikā yathā anyadāpi | paśyanti tāni rājakuladvārāṇi baddhakāni || te amātyā parasparaṁ pṛcchanti || kim evādya rājakuladvārā na muṁcanti | anyakālaṁ rājakuladvārāṇi muktāni bhavanti rājakulaṁ siktasaṁmṛṣṭaṁ bhavati āsanaprajñptī ca kṛtā bhavati | na kasyacic chabdaṁ śruṇīyati strīśabdaṁ vā puruṣaśabdaṁ vā hastiśabdaṁ vāśvaśabdaṁ vā evaṁ vistīrṇe rājakule evaṁ mahājanakāye na kasyacic chabdo śrūyati || dharmalabdho sārthavāho āha || bhavanto yūyaṁ na rājakulāto śabdaṁ śruṇiṣyatha | sā rākṣasī atra dāruṇā mānsaśoṇitabhojanā praveśitā | tāye atra mahādīnavaṁ utpāditaṁ | muṁcāpetha etāni dvārāṇi yāvaj jānāma rājakulasya vartamānaṁ || amātyehi niśreṇiṁ ānayitvā puruṣā āropitā gacchatha dvārāṇi muṁcatha tti || puruṣā rājakulaṁ cārūḍhā paśyanti ca atra hastikaraṁkāni cāśvakaraṁkāni ca | ete ca nivedayanti janakāyasya || sarvaṁ imaṁ rājakulaṁ khāditaṁ karaṁkāny evāvaśeṣitāni || te dāni vucyanti otaritvā muñcatha etāni dvārāṇi || tato otaritvā dvārāṇi muktāni amātyā ca bhaṭabalāgrā ca naigamā <a class='ref sen' id='sen3.298' href='#sen3.298'>Sen 3.298</a> ca bāhirarājakuladvāraṁ praviṣṭāḥ paśyanti ca hastibāhirīye asthikaraṁkāni aśvabāhirīye pi karaṁkāny avaśeṣitāni teṣāṁ hastimeṇṭhānāṁ aśvameṇṭhānāṁ pi asthīny avaśeṣitāni | yathā śmaśānaṁ evan taṁ bāhyato rājakulaṁ bhayabhairavadurgandhaṁ || abhyantarato pi rājakuladvārāṇi muṁcitvā dvāraṁ praviṣṭā tatraiva rājño pi devīnāṁ pi asthīny avaśeṣitāni | evan taṁ rājakulaṁ abhyantarabāhyato śmaśānabhūtaṁ bhayabhairavadurgandhaṁ ||</p>
<p><a class='ref sc' id='sc52' href='#sc52'>SC 52</a>tato tehi amātyehi ca naigamehi ca mahājanakāyaṁ saṁnipātetvā taṁ rājakulaṁ sābhyantarabāhiraṁ śodhāpitaṁ siktasaṁmṛṣṭaṁ kārāpitaṁ dhūpanadhūpitaṁ tasya rājño devīnāṁ ca sarveṣāṁ śarīre pūjā kṛtā samantato nagarasya gulmā sthāpitā caturaṁgabalakāyaṁ niveśitaṁ hastikāyaṁ aśvakāyaṁ rathakāyaṁ pattikāyaṁ || evan taṁ nagaraṁ sajanapadaṁ rakṣīyati mā koci rājā aparādhyeyāti || te dāni amātyā ca naigamā ca jānapadā ca saṁnipatitvā mantraṁ dhārenti parasparaṁ saṁmantrenti || bhavanto ko iha asmākaṁ vārāṇasīye rājā bhaviṣyati yo śakyeya imaṁ rājyaṁ dharmeṇa paripālayituṁ || teṣāṁ sarveṣāṁ rājāmātyānāṁ naigamajanapadānāṁ ca etad abhūṣi || nānyo rājā yogyo vārāṇasyāṁ sthāpayitvā dharmalabdhaṁ sārthavāhaṁ | eṣo puṇyavanto cāpramatto ca | yakṣarākṣasā api na śaknuvanti avatāram adhigantuṁ | tatra triṣkuttaṁ mahāsamudraṁ avatīrṇaḥ siddhapātro ca sarvakālaṁ kṣemeṇa pratyāgato || tehi so dharmalabdho sārthavāho sarvasauvarṇamahāsiṁhāsane niṣīdāpetvā rājye bhiṣikto ||</p>
<p><a class='ref sc' id='sc53' href='#sc53'>SC 53</a>bhagavān āha || syāt khalu punaḥ bhikṣavaḥ yuṣmākam evam asyād anyaḥ sa tena kālena <a class='ref sen' id='sen3.299' href='#sen3.299'>Sen 3.299</a> tena samayena dharmalabdho nāma sārthavāha abhūṣi | na etad evaṁ draṣṭavyaṁ | tat kasya hetoḥ | ahaṁ sa bhikṣavaḥ tena kālena tena samayena dharmalabdho nāma sārthavāha abhūṣi || yā sā rākṣīmahattarikā etā sā māradhītā | (tadā rākṣasīnāṁ mahattarikā abhūnsuḥ) tadāpi etā mamāvatārārthī avatāraṁgaveṣī upasaṁkrāntā na ca mama śaktā avatāram adhigantuṁ etarahiṁ py etā mamāvatārārthī avatāraṁgaveṣī upasaṁkrāntā no tatra nāma me śaktā avatāram adhigantuṁ ||</p>
<blockquote class='gatha'>
<p><a class='ref sc' id='sc54' href='#sc54'>SC 54</a>aśroṣīt khalu yadā rājā mahāmātrāṇam antike |<br>
mahāsamudrapārāṁ strīṁ dharmalabdho na icchati ||</p>
<p><a class='ref sc' id='sc55' href='#sc55'>SC 55</a>āṇapesi tadā rājā mahāmātyāṁ tad anantaraṁ |<br>
sace eṣa necchati strīṁ praveśethāntaḥpuraṁ mama ||</p>
<p><a class='ref sc' id='sc56' href='#sc56'>SC 56</a>antarāyaṁ vijānitvā na sānaṁ khāyi rākṣasī |<br>
sā tatra putraṁ preṣeti rākṣasīṇāṁ nivedakaṁ |<br>
bhakṣito khu mayā rājā kṣipraṁ āgacchathattave ||</p>
<p><a class='ref sc' id='sc57' href='#sc57'>SC 57</a>rākṣasīnāṁ gatā paṁca raudrā rudhirabhojanā |<br>
sarve rājakulaṁ gatvā parākramensu yathāgataṁ ||</p>
<p><a class='ref sc' id='sc58' href='#sc58'>SC 58</a>pūrve nivāsaṁ bhagavān pūrvejātim anusmaraṁ |<br>
jātakam idam ākhyāsi śāstā bhikṣūṇam antike |<br>
te skandhā te ca dhātavaḥ tāni āyatanāni ca ||</p>
<p><a class='ref sc' id='sc59' href='#sc59'>SC 59</a><a class='ref sen' id='sen3.300' href='#sen3.300'>Sen 3.300</a> ātmānam adhikṛtya bhagavāṁ etam arthaṁ viyākaret* |<br>
anavarāgrasmiṁ saṁsāre yatra me uṣitaṁ purā ||</p>
<p><a class='ref sc' id='sc60' href='#sc60'>SC 60</a>dharmalabdho ahaṁ āsi vāṇijako arthacintako |<br>
māradhītaro rākṣasī evaṁ dhāretha jātakaṁ ||</p>
<p><a class='ref sc' id='sc61' href='#sc61'>SC 61</a>evam aparimitaṁ bahuduḥkhaṁ<br>
uccanīcaṁ caritaṁ purāṇaṁ |<br>
vigatajvaro vigataśoko<br>
bhagavāṁ bhāṣati bhikṣusaṁghamadhye ||</p>
</blockquote>
<p class='endsection'>dharmalabdhasya sārthavāhasya jātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
