<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu40' lang='san'>
<header>
<ul>
<li class='division'>Mahāvastu</li>
</ul>
<h1>40. The Jātaka of Yaśodharā as a Tigress</h1>
</header>
<p><a class='ref sc' id='sc1' href='#sc1'>SC 1</a>yadā bodhisatvo akāmakānāṁ mātāpitṝṇām aśrukaṇṭānāṁ rudan mukhānāṁ hastoktaṁ <a class='ref sen' id='sen2.69' href='#sen2.69'>Sen 2.69</a> ca cakravartirājyam apahāya alūhaṁ ca gṛhavāsam apahāya agārād anagārikāṁ pravrajito tadā yaśodharā devadattenocyate || mama bhrātā pravrajito āgaccha mama agramahiṣī bhavisyasi || sā dāni na icchati bodhisatvam eva abhikāṁkṣati | sundaranandenāpi vuccati | mama bhrātā pravrajito āgaccha mama agramahiṣī bhaviṣyasi | tasyāpi na icchati bodhisatvam evābhikāṁkṣati || yadā bhagavāṁ pravṛttadharmacakro tadāhiṁ etaṁ bhikṣubhi śrutaṁ | bhikṣū bhagavantaṁ pṛcchanti | kathaṁ bhagavaṁ yaśodharā sundaranandena ca devadattena ca prārthayantī na icchati bhagavantam eva prārtheti || bhagavān āha || na bhikṣavo idānīm eva yaśodharāye sundaranandena ca devadattena ca prārthayamānā na icchati mama evābhikāṁkṣati | anyadāpi eṣā etehi prārthayantī na icchati mama evābhikāṁkṣati ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītamadhvāne himavantapādamūle sarveṣāṁ catuṣpaḍānāṁ samāgamo abhūṣi || asmākaṁ rājā nāsti catuṣpadānāṁ rājā sthapīyatu || tahiṁ teṣām utpannaṁ thapīyatu catuṣpadānāṁ rājā tti pravaraṁ || te āhansuḥ || ko dāni catuṣpadānāṁ rājā sthapīṣyatīti || teṣāṁ dāni utpannaṁ | yo asmākam ito saptamaṁ divasaṁ sarvaprathamaṁ himavantaṁ parvatarājaṁ gamiṣyati so catuṣpadānāṁ rājā bhaviṣyati || te evaṁ samayaṁ kṛtvā tato pradeśāto yena himavanto parvatarājā tena pradhāvitā || teṣāṁ sarveṣāṁ pṛṣṭhato kṛtvā vyāghrī himavantaṁ parvatarājānaṁ anuprāptā || vyāghrī himavantaṁ parvatarājānaṁ gatvā catuṣpadānāṁ prati|āleti || catuṣpadā ca sarve himavantaṁ parvatarājam anuprāptā | tatra ca tāṁ vyāghrīṁ paśyanti pratipālentīṁ || te dāni catuṣpadā tāṁ <a class='ref sen' id='sen2.70' href='#sen2.70'>Sen 2.70</a> vyāghrīṁ dṛsṭvā ārtasaṁjātā durmanā | istriyā sma parājitā na ca kahiṁcit* istriyo rājā sarvatra puruṣā rājā | yathā asmākaṁ na alikaṁ bhaveya puruṣo ca rājā bhaveya || tehi sā vyāghrī uktā || bhadre yaṁ tuvaṁ patim icchasi so catuṣpaḍānāṁ rājā bhaviṣyatīti || tāṁ vyāghrīṁ ṛṣabho allīno || bhadre mama patiṁ varehi | ahaṁ loke maṁgalabhūto mama gomayena devakulāni upaliṣyanti devakāryāṇi ca kriyanti || sā dāni vāghrī āha || nāhaṁ tava patiṁ iccheya tvaṁ phālehi ca śakaṭehi ca nityabhagnapralagno || hastināgo pi tāṁ vyāghrīṁ upasaṁkrānto āha || bhadre ahaṁ balavāṁś ca saṁvṛddhakāyo ca saṁgrāmehi ca aparājito mama gṛhṇāhi || vyāghrī āha || na hi tvaṁ siṁhe nadamāne na uccāraprasrāvaṁ muṁcamāno palāyasi || siṁho pi mṛgarājo allīno || bhadre mama patiṁ varehi mama sarve mṛgasaṁghā trasanti || vyāghrī āha || mṛgarāja mūrdhne pi patitā pratīcchāmi ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>catuṣpadānāṁ sarveṣāṁ mahā āsi samāgamo |<br>
ārājakam idam asmākaṁ ko tra rājā bhaviṣyati ||</p>
<p><a class='ref sc' id='sc4' href='#sc4'>SC 4</a>himavantaṁ parvatarājaṁ yo mo prathamo gamiṣyati |<br>
ito saptame divase so yaṁ rājā bhaviṣyati ||</p>
<p><a class='ref sc' id='sc5' href='#sc5'>SC 5</a>siṁhā vāghrā mṛgā caiva hastino vṛṣabhā vṛkā |<br>
na śaknuvanti anvetuṁ gatā prathamā parvataṁ ||</p>
<p><a class='ref sc' id='sc6' href='#sc6'>SC 6</a>prāsādikaṁ darśanīyaṁ himavantaṁ nagottamaṁ |<br>
gatvāna vyāghrī prathamaṁ pravicāreti catuṣpadāṁ ||</p>
<p><a class='ref sc' id='sc7' href='#sc7'>SC 7</a>gatvā catuṣpadā sarve vyāghrīṁ paśyanti te tahiṁ |<br>
<a class='ref sen' id='sen2.71' href='#sen2.71'>Sen 2.71</a> dṛṣṭvā ca ardditā abhūṣi istriye sma parājitā ||</p>
<p><a class='ref sc' id='sc8' href='#sc8'>SC 8</a>na asti striyo rājāno na ca mo alikaṁ bhavet* |<br>
yaṁ vyāghrī patim iccheya so yaṁ rājā bhaviṣyati ||</p>
<p><a class='ref sc' id='sc9' href='#sc9'>SC 9</a>mama gomayena kalpāni devakāryāṇi kriyanti |<br>
ṛṣabho avaca tatra mama bhadre patiṁ varet* ||</p>
</blockquote>
<p><a class='ref sc' id='sc10' href='#sc10'>SC 10</a>vyāghrī āha ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a>nityutthitaṁ sadā kilāntaṁ śakaṭehi lāṁgalehi ca |<br>
no tādṛśaṁ patim icche manuṣye yadi bhavel loke ||</p>
</blockquote>
<p><a class='ref sc' id='sc12' href='#sc12'>SC 12</a>hastināgo āha ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a>aham anucaropeto saṁgrāme aparājito |<br>
hastināgo balī tatra mama bhadre patiṁ varet* ||</p>
</blockquote>
<p><a class='ref sc' id='sc14' href='#sc14'>SC 14</a>vyāghrī āha ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>siṁhasmiṁ nadamānasmiṁ tuvaṁ bhīto palāyasi |<br>
chardagūtham eva sṛjaṁ neccheyaṁ tādṛśaṁ patiṁ ||</p>
</blockquote>
<p><a class='ref sc' id='sc16' href='#sc16'>SC 16</a>siṁho āha ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>anupūrvasujātaskandho<br>
siṁho parvatagocaro hamasmi |<br>
mṛgasaṁghā trasanti sarve<br>
tvaṁ bhadre mama bhartāraṁ varehi ||</p>
</blockquote>
<p><a class='ref sc' id='sc18' href='#sc18'>SC 18</a><a class='ref sen' id='sen2.72' href='#sen2.72'>Sen 2.72</a> vyāghrī āha ||</p>
<blockquote class='gatha'>
<p><a class='ref sc' id='sc19' href='#sc19'>SC 19</a>saravākāravaropetaṁ giriṁ vā svayam āgataṁ |<br>
etādṛśaṁ patim icche mūrdhnenāpi pratīcchitaṁ ||</p>
</blockquote>
<p><a class='ref sc' id='sc20' href='#sc20'>SC 20</a>syāt khalu punar bhikṣavo yuṣmākam evaṁ syād anyaḥ sa tena kālena tena samayena siṁho mṛgarājā abhūṣi | naitad evaṁ draṣṭavyaṁ | tat kasya hetoḥ | ahaṁ so bhikṣavo tena kālena tena samayena siṁho mṛgarājā abhūṣi || anyo so tena kālena tena samayena ṛṣabho abhūṣi | na khalv etad evaṁ draṣṭavyaṁ | tat kasya hetoḥ | eṣa bhikṣavaḥ sundaranando tena kālena tena samayena ṛṣabho abhūṣi || syāt khalu punar bhikṣavaḥ yuṣmākam evam asyād anyaḥ sa tena kālena tena samayena hastināgo abhūṣi | na khalv etad evaṁ draṣṭavyaṁ | tat kasya hetoḥ | eṣa bhikṣavo devadatto tena kālena tena samayena hastināgo abhūṣi || syāt khalu punar bhikṣavaḥ yuṣmākam evam asyād anyā sā kālena tena samayena vyāghrī abhūṣi | eṣā sā yaśodharā || tadāpi eṣā etehi prārthayantī na icchati mama evābhikāṁkṣati | etarahiṁ pi eṣā etehi prārthiyantī na icchati mama evābhikāṁkṣati ||</p>
<p class='endsection'>iti śrīyaśodharāye vyāghrībhūtāye jātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
