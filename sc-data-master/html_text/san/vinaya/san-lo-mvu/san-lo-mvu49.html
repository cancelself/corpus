<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu49' lang='san'>
<header>
<ul>
<li class='division'>Mahāvastu</li>
</ul>
<h1>49. The Great Renunciation Again</h1>
</header>
<p><a class='ref sc' id='sc1' href='#sc1'>SC 1</a>bodhisatvasya dāni etad abhūṣi | duṣkaram idaṁ agāramadhye vasantena ekāntasaṁlikhitaṁ ekāntamanavadyaṁ ekāntapariśuddhaṁ paryavadātaṁ brahmacaryaṁ carituṁ | yaṁ nūnāhaṁ agārasyānagāriyaṁ pravrajeyaṁ || bodhisatvo rājānam āmantrayati pravrajiṣyāmi || rājā āha ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>mā dāni mā kamalalocana cārurūpa<br>
śokaṁ labhe suvipulaṁ tvaya viprahīṇo ||</p>
<p><a class='ref sc' id='sc3' href='#sc3'>SC 3</a>mātā cahaṁ asulabhaṁ maraṇaṁ nigacchet*<br>
tataḥ kīdṛkṣaṁ sukham etaṁ tathā viśiṣṭaṁ ||</p>
<p><a class='ref sc' id='sc4' href='#sc4'>SC 4</a>yasya kṛtena mama ca svajanaṁ svarāṣṭraṁ<br>
srajiṣyasi bahuduḥkho hi sa viprayogo ||</p>
<p><a class='ref sc' id='sc5' href='#sc5'>SC 5</a>paryākulā mi diśatā pratibhānti sarve<br>
śitoṣṇadaṁśamaśakākṣatabhūmibhāgā ||</p>
<p><a class='ref sc' id='sc6' href='#sc6'>SC 6</a>traso vaneṣu mṛgavāraṇaghātikeṣu<br>
bheraṇḍabhairavaruteṣu mahadbhayeṣu ||</p>
<p><a class='ref sc' id='sc7' href='#sc7'>SC 7</a>nityāntareṇa manasā kṛtamokṣabuddhiḥ<br>
mārgaṁ va tāva mama putra cara prasīda<br>
jīvāmi yāvad ahaṁ yāva ca sā ihaiva ||</p>
<p><a class='ref sc' id='sc8' href='#sc8'>SC 8</a>kiṁkāraṇaṁ tava vinirgamanaṁ niśāmya<br>
tatvaṁ vināśam upayāsyati me śarīraṁ ||</p>
</blockquote>
<p><a class='ref sc' id='sc9' href='#sc9'>SC 9</a><a class='ref sen' id='sen2.141' href='#sen2.141'>Sen 2.141</a> rājñā dāni paṁcānāṁ rājāna śatānāṁ preṣitaṁ | āgacchatha kumāro abhiniṣkramitukāmo || te dāni āgatā kumāraṁ bahuprakāraṁ yācanti | mā abhiniṣkramāhi tti || bodhisatvo dāni rājānaṁ ca te ca rājāno etad avocat* || sacet* mama mahārājā caturhi padehi pratibhuko bhavati pratijānāmi te rāja na niṣkramiṣyaṁ puravarāto || rājā āha || bhavāmi te pratibhuko padeṣu caturuṣu śīghraṁ putra udīrehi purā prāṇā jahanti || kumāro āha ||</p>
<blockquote class='gatha'>
<p><a class='ref sc' id='sc10' href='#sc10'>SC 10</a>yauvane vartamānasmiṁ jarā me mā khu āgame ||</p>
<p><a class='ref sc' id='sc11' href='#sc11'>SC 11</a>ārogye vartamānasmiṁ vyādhi me mā khu āgame ||</p>
<p><a class='ref sc' id='sc12' href='#sc12'>SC 12</a>jīvite vartamānasmiṁ maraṇaṁ mā khu āgame ||</p>
<p><a class='ref sc' id='sc13' href='#sc13'>SC 13</a>saṁpattīṣu ramiyāsu vipatti mā khu āgame ||</p>
<p><a class='ref sc' id='sc14' href='#sc14'>SC 14</a>tadā hikkārahakkārā devasaṁghā pramuṁciṣu ||</p>
<p><a class='ref sc' id='sc15' href='#sc15'>SC 15</a>sādhu sādhu mahāsatva sādhu apratipudgala ||</p>
<p><a class='ref sc' id='sc16' href='#sc16'>SC 16</a>subhāṣitān te etasmiṁ sabrahmā pariṣā iyaṁ ||</p>
<p><a class='ref sc' id='sc17' href='#sc17'>SC 17</a>hṛṣṭā āttamanā sarve prītisukhasamarpitā ||</p>
<p><a class='ref sc' id='sc18' href='#sc18'>SC 18</a>tato śuddhodano rājā duḥkhaśalyasamarpitaḥ ||</p>
<p><a class='ref sc' id='sc19' href='#sc19'>SC 19</a>aśrupūrṇehi netrehi bodhisatvam idam abravīt* ||</p>
<p><a class='ref sc' id='sc20' href='#sc20'>SC 20</a>svayaṁ hi putra jānāhi kasya etaṁ na vidyati ||</p>
<p><a class='ref sc' id='sc21' href='#sc21'>SC 21</a>jarā vyādhi maraṇaṁ ca vipattīr vā na me gatiḥ ||</p>
</blockquote>
<p><a class='ref sc' id='sc22' href='#sc22'>SC 22</a>kumāro āha ||</p>
<blockquote class='gatha'>
<p><a class='ref sc' id='sc23' href='#sc23'>SC 23</a>hanta triṣu mahārāja padeṣu pratibhūr bhava ||</p>
<p><a class='ref sc' id='sc24' href='#sc24'>SC 24</a>tato mayā vinābhāvo na te jātu bhaviṣyati ||</p>
</blockquote>
<p><a class='ref sc' id='sc25' href='#sc25'>SC 25</a><a class='ref sen' id='sen2.142' href='#sen2.142'>Sen 2.142</a> rājā āha ||</p>
<blockquote class='gatha'>
<p><a class='ref sc' id='sc26' href='#sc26'>SC 26</a>dadām eṣu putra padeṣu pratibhutām ahaṁ tava ||</p>
<p><a class='ref sc' id='sc27' href='#sc27'>SC 27</a>tato nivartaye cittaṁ mūle udāharato bhava ||</p>
</blockquote>
<p><a class='ref sc' id='sc28' href='#sc28'>SC 28</a>kumāro āha ||</p>
<blockquote class='gatha'>
<p><a class='ref sc' id='sc29' href='#sc29'>SC 29</a>divyā me bhontu kāmaguṇā te ca bhontu sarvadā sukhā ||</p>
<p><a class='ref sc' id='sc30' href='#sc30'>SC 30</a>te ca nityā bhontu atra me pratibhūr bhava ||</p>
<p><a class='ref sc' id='sc31' href='#sc31'>SC 31</a>apsarā madhuraṁ gagane parigāyensuḥ varabuddhivaraṁ pravaraṁ ||</p>
<p><a class='ref sc' id='sc32' href='#sc32'>SC 32</a>madhuraṁ salilaṁ sukhinaṁ sahitaṁ varanūpuramaṇḍanaābharaṇā ||</p>
<p><a class='ref sc' id='sc33' href='#sc33'>SC 33</a>na khu rajyati satpuruṣasya mano madaneṣu yādṛśam udāharati ||</p>
<p><a class='ref sc' id='sc34' href='#sc34'>SC 34</a>vijahiṣyati kāñcanabimbanibhāṁ vasudhām anekalabdhārthacitāṁ ||</p>
<p><a class='ref sc' id='sc35' href='#sc35'>SC 35</a>evaṁ ca duḥkhito rājā kumāram etad abravīt* ||</p>
<p><a class='ref sc' id='sc36' href='#sc36'>SC 36</a>prasīda putra kasya sukhā kāmaguṇā tathā śubhāḥ ||</p>
</blockquote>
<p><a class='ref sc' id='sc37' href='#sc37'>SC 37</a>kumāro āha ||</p>
<blockquote class='gatha'>
<p><a class='ref sc' id='sc38' href='#sc38'>SC 38</a>hanta anyāni vakṣyāsi dve padāni mahīpate ||</p>
<p><a class='ref sc' id='sc39' href='#sc39'>SC 39</a>yad icchasi evaṁ samānaṁ teṣu me pratibhūr bhava ||</p>
</blockquote>
<p><a class='ref sc' id='sc40' href='#sc40'>SC 40</a>rājā āha ||</p>
<blockquote class='gatha'>
<p><a class='ref sc' id='sc41' href='#sc41'>SC 41</a>dṛḍham abhyupagacchāmi pratibhūṣyaṁ ahaṁ tava ||</p>
<p><a class='ref sc' id='sc42' href='#sc42'>SC 42</a>dvehi padehi ākhyāhi mā ca viprajahāhi me ||</p>
<p><a class='ref sc' id='sc43' href='#sc43'>SC 43</a>ahaṁkāraṁ mamakāraṁ mā saṁjāye kadāci no ||</p>
<p><a class='ref sc' id='sc44' href='#sc44'>SC 44</a>mahanto lpo vā mahīpāla atra me pratibhūr bhava ||</p>
<p><a class='ref sc' id='sc45' href='#sc45'>SC 45</a><a class='ref sen' id='sen2.143' href='#sen2.143'>Sen 2.143</a> tato maheśvarā vācā vyāharensu nabhe sthitāḥ ||</p>
<p><a class='ref sc' id='sc46' href='#sc46'>SC 46</a>tvaṁ khu bheṣyasi saṁbuddho sarvabandhanasūdano ||</p>
<p><a class='ref sc' id='sc47' href='#sc47'>SC 47</a>kiṁkāraṇaṁ na teṣāṁ hi vacanānāṁ sadevake ||</p>
<p><a class='ref sc' id='sc48' href='#sc48'>SC 48</a>loke asti udāhartā yāni bhāṣasi cakṣumāṁ ||</p>
<p><a class='ref sc' id='sc49' href='#sc49'>SC 49</a>tato śuddhodano rājā duḥkhaśalyasamarpitaḥ ||</p>
<p><a class='ref sc' id='sc50' href='#sc50'>SC 50</a>aśrupūrṇehi netrehi bodhisatvam idam abravīt* ||</p>
<p><a class='ref sc' id='sc51' href='#sc51'>SC 51</a>nāmāpy ahaṁ na jānāmi eteṣāṁ puruṣottama ||</p>
<p><a class='ref sc' id='sc52' href='#sc52'>SC 52</a>padāni yāni kīrtesi nātra pratibhuko ahaṁ ||</p>
</blockquote>
<p><a class='ref sc' id='sc53' href='#sc53'>SC 53</a>kumāro āha ||</p>
<blockquote class='gatha'>
<p><a class='ref sc' id='sc54' href='#sc54'>SC 54</a>alaṁ cireṇa ekasmiṁ pade pratibhuko bhava ||</p>
<p><a class='ref sc' id='sc55' href='#sc55'>SC 55</a>tato ihaiva nivasiṣyaṁ ramye kapilasāhvaye ||</p>
<p><a class='ref sc' id='sc56' href='#sc56'>SC 56</a>bhave dāni ahaṁ putra ekasmiṁ pade tava bhave ||</p>
<p><a class='ref sc' id='sc57' href='#sc57'>SC 57</a>pratibhuko śīghraṁ brūhi upagataṁ mayā saha ||</p>
</blockquote>
<p><a class='ref sc' id='sc58' href='#sc58'>SC 58</a>kumāro āha ||</p>
<blockquote class='gatha'>
<p><a class='ref sc' id='sc59' href='#sc59'>SC 59</a>ihaiva vasato mahyaṁ prāsādavaralokake ||</p>
<p><a class='ref sc' id='sc60' href='#sc60'>SC 60</a>sarvanīvāraṇāpagataṁ cittaṁ me vartatāṁ vaśāt* ||</p>
<p><a class='ref sc' id='sc61' href='#sc61'>SC 61</a>tato devā ca yakṣā ca gandharvā ca sadānavā ||</p>
<p><a class='ref sc' id='sc62' href='#sc62'>SC 62</a>nāgarākṣasasaṁghāś ca aho dharma udīrayan* ||</p>
<p><a class='ref sc' id='sc63' href='#sc63'>SC 63</a>aho paramavādisya paramārthābhikāṁkṣiṇo ||</p>
<p><a class='ref sc' id='sc64' href='#sc64'>SC 64</a>vyaktaṁ paramavākyāni prabhavanti muhurmuhuḥ ||</p>
<p><a class='ref sc' id='sc65' href='#sc65'>SC 65</a>tato dīnamano rājā kumāram etad abravīt* ||</p>
<p><a class='ref sc' id='sc66' href='#sc66'>SC 66</a>nātrāvāso mahyaṁ putra aśruvegaṁ pramuñcati ||</p>
<p><a class='ref sc' id='sc67' href='#sc67'>SC 67</a>tato devamanuṣyāṇāṁ prāmodyajananīṁ girāṁ ||</p>
<p><a class='ref sc' id='sc68' href='#sc68'>SC 68</a><a class='ref sen' id='sen2.144' href='#sen2.144'>Sen 2.144</a> bodhisatvo udīrento pitaraṁ samadhyabhāṣati ||</p>
<p><a class='ref sc' id='sc69' href='#sc69'>SC 69</a>aham ajaram ārogyam amṛtaṁ pārthivottama ||</p>
<p><a class='ref sc' id='sc70' href='#sc70'>SC 70</a>vipattibhayanirmuktaṁ abhigaṁsye asaṁskṛtaṁ ||</p>
<p><a class='ref sc' id='sc71' href='#sc71'>SC 71</a>rāja yan nityaṁ yat sukhaṁ yac chubhaṁ tat* mayā svayaṁ ||</p>
<p><a class='ref sc' id='sc72' href='#sc72'>SC 72</a>prāptavyam iti na sandehaḥ parityajya dhṛtiṁ labha ||</p>
</blockquote>
<p><a class='ref sc' id='sc73' href='#sc73'>SC 73</a>atha khalu rājā śuddhodano yaṁ kumāro jambucchāyāyāṁ dhyāyati taṁ dṛṣṭvā cintāsāgaraṁ praviṣṭo || yadi kumārasya śāntehi dhyānehi cittam abhiramati mā haiva tāvad asitasya ṛṣisya satyaṁ vyākaraṇaṁ bhaviṣyati || yan nūnāhaṁ kumārasya vistīrṇam antaḥpuram upasthāpayeyaṁ vividhāni udyānāni kuryāt* yatra kumāro krīḍeyyā rameyyā pravicāreyyā na ca abhiniṣkramaṇe cittaṁ kareyyā ||</p>
<p><a class='ref sc' id='sc74' href='#sc74'>SC 74</a>atha khalu śuddhodanena kumārasya vistīrṇo antaḥpuro upasthāpito bahūni strīsahasrāṇi vividhāni ca nānāprakārāṇi aśokamaṇḍapakāni kārāpitāni avasaktapaṭṭadāmakalāpāni muktapuṣpāvakīrṇāni yatra kumāro krīḍiṣyati pravicārayiṣyati na ca naṁ abhiniṣkramaṇe cittaṁ kariṣyati || rājā dāni śuddhodano antaḥpure sandiśati || suṣṭu kumāram abhiramāpetha nāṭyagītavādyena yathā kumāro abhiniṣkramaṇe cittaṁ na kareyyā || kumāro pi dāni kāmeṣu ādīnavadarśī anarthako sarvakāmabhogehi | edṛśeṣu ca udyāneṣu devabhavanasadṛśeṣu antaḥpureṣu apsarasadṛśeṣu ratiṁ na vindati | abhiniṣkramaṇe cittaṁ abhiramati na ca bodhisatvo kenacic codayitavyo duḥkho yaṁ saṁsāra iti | sarvadharmeṣu vaśavartī svayam eva sāmato virakto bhavati udvignamānaso svayaṁ cittam udvejayati | aho saṁsāro prakṛtiduḥkham aparimitam upadravaśatāni darśayati ||</p>
<p><a class='ref sc' id='sc75' href='#sc75'>SC 75</a><a class='ref sen' id='sen2.145' href='#sen2.145'>Sen 2.145</a>atha khalu kumāro upariprāsādasikharagato upaviṣṭo tam eva dhyānaṁ manasā karonto āsati yaṁ se jambucchāyāyaṁ labdhaṁ | na gītaśabdā na nṛtyaravaśabdā na pramadāgaṇāṁ rūpavantāṁ svādīyati | tam eva cintayanto āsati || atha khalu rājā śuddhodano anyataraṁ puruṣaṁ pṛcchati | kim idaṁ bho puruṣa kumārasya antarpure na gītaravaśabdo nṛtyabherīmṛdaṁgavīṇāvaṁśapaṇavaravaśabdaḥ śrūyate kumārasya kiṁ cittasya daurmanasyaṁ || atha khalu yā lumbinīvane devatā nivāsikā sāntarīkṣe sthitvā rājānaṁ śuddhodanam abravīt* || mahārāja kumāraṁ vitarkayāhi | virakto tava putro sarvakāmaguṇaratīhi nacireṇa chindiṣyati sarvatṛṣṇābandhanāṁ niravaśeṣāṁ yāsyati tapovanaṁ suparīttaṁ bhāvayiṣyati | idāniṁ khalu nṛpati siddhārtho rājavaṁśo prāsādavaragato pramadāgaṇaparivṛto anityaṁ duḥkhaṁ nairātmyaṁ paribhāṣati śarīre || atha khalu rājā śuddhodano taṁ devatāsakāśāto śrutvā paridīnamukhavarṇo śokārdito kumārasya sakāśam upasaṁkrāntaḥ idam abravīt* || kim idaṁ putra paridīnavadano śokārdito upaviṣṭo si mā kiṁcit śarīrasya pratipīḍāṁ paśyasi mā dhanakṣayaṁ upalakṣasi mā paracakrabhayaṁ upasthitaṁ ākhyāhi me putra śīghraṁ kimarthaṁ ||</p>
<p><a class='ref sc' id='sc76' href='#sc76'>SC 76</a>kumāro āha || asti tāta śarīre pratipīḍāṁ paśyāmi vyādhir ārogyam ākramati maraṇaṁ jīvitam ākramati taṁ tāta jīrṇaṁ mṛtāntaraṁ pratyavekṣāmi || kṣīyanti sarvasaṁskārā girinadījalacaṁcalā paramāyāsadharmā ṛtusaṁvatsaraṁ āyuḥ kṣīyati maraṇāsannaṁ bhavati imāṁ tāta śarīre pratipīḍāṁ paśyāmi || asti tāta dhanakṣayaṁ paśyāmi sarvadharmaṁ riktakaṁ tucchakaṁ asārakaṁ māyopamaṁ vaṁcanīyaṁ visaṁvādakaṁ nāsti dhanasya sthiti taṁ <a class='ref sen' id='sen2.146' href='#sen2.146'>Sen 2.146</a> saṁbādhyati vā saṁkrāmati vā parasparaṁ | iman tāta dhanakṣayaṁ paśyāmi || asti paracakrabhayaṁ dṛśyati dharmasaṁskāradoṣabhayaṁ hastacchedā karṇacchedā śīrṣacchedā vividhā nānāprakārā anekaparyāyeṇa asmiṁ kāye duḥkhāni saṁkramanti | imaṁ tāta paracakrabhayaṁ paśyāmi || rājā śuddhodano āha || alaṁ putra mā maitaṁ cintayāhi | samprati taruṇo prathamayauvanagato si rājakṛtyam anubhavāhi vistīrṇas te antaḥpuro yauvanasampanno tāhi sārdhaṁ krīḍāhi ramāhi pravicārehi mā pravrajyāye cittaṁ karohi || kumāro āha || yadi me tāta aṣṭa varāṁ anuprayacchasi tato ahaṁ na bhūyo etam arthaṁ cintayiṣye || rājā āha || ākhyāhi me putra śīghraṁ kīdṛśāme aṣṭa varāṇi yānīcchasi yadi śaktir vā balaṁ vā asti tato te pradāsyāmi | kiṁ putra mama rājyaṁ parihāyiṣyati yad ahaṁ tava putra varaṁ na pradāsyāmi ||</p>
<p><a class='ref sc' id='sc77' href='#sc77'>SC 77</a>kumāra āha || imāni me tāta aṣṭa varāṇi anuprayacchāhi || yadi me yauvanaṁ jarā nākrameyā | yadi ārogyaṁ vyādhir nākrameyā | yadi me jīvitaṁ maraṇaṁ na hareyā | yadi me tvayā sārdhaṁ viprayogo na bhave | edṛśam antaḥpuram apsarasādṛśaṁ vistīrṇo ca jñātivargo na vipraveśeyā rājyāto ca aiśvaryāto ca na vipariṇāmānyārtībhāvo bhaveyā | ye pi satvā mama jātamātreṇa amṛtasukhena abhinimantritā teṣāṁ pi sarveṣāṁ kleśapraśamo bhaveyā | mamāpi jātijarāmaraṇasya anto bahveyā || rājā śuddhodano āha || putra kuto mama edṛśaṁ va śaktir vā balaṁ vā asti yad ahaṁ imāṁ edṛśāṁ aṣṭa varā prayaccheyaṁ | ye pi te putra pūrvā rājāno dīrghāyuṣkā yathā mahāsammato rājā mahātejo dṛḍhadhanuḥ śatadhanu niśāntāyu yugandharaprabhṛtayaḥ <a class='ref sen' id='sen2.147' href='#sen2.147'>Sen 2.147</a> kularājavaṁśā te pi ca putra sarve anityatābalena paryantopanītā nāmamātrā ca śeṣāḥ sthāpitāḥ | kuto putra me balaṁ śaktir vā asti tava ime īdṛśān aṣṭa varān anuprayacchituṁ || kumāro āha || yadi tāta na utsahasi tvaṁ mama imān aṣṭa varān anuprayacchituṁ ahaṁ ca te nimantremi jarāmaraṇasya anto bhaveyā || rājā āha || jīrṇo vṛddho gatayauvanaś ca tato mama mṛtasya paścāt pravrajyāhi || kumāra āha || udagraṁ anubhavāhi tāta jīvanto punar drakṣyasi mama iha sarvagativimuktaṁ sarvatṛṣṇāchinnaṁ sarvaduḥkhavigataṁ sarvajvalākleśāparītasya sarvabodhyaṅgaratnā bhāvayantasya ||</p>
<p><a class='ref sc' id='sc78' href='#sc78'>SC 78</a>atha nṛpati tasya pramadāgaṇān upadarśayati | iman te putra udāraṁ varavimalakamalanayanamaṇirucirapīnapayodharā śukranirbhāsagātrā vicitrābharaṇā kaṭhinaśubhavāsitakaraśaṇā sukumārapravarabhramarāṁjanakeśā raktāṁśukaprāvaraṇavalayamaṇimuktikahārāvanaddhā tulākoṭivalayanūpurapaṁcāṅgikatūryaninādāṁ kurvanti | etāhi putra abhiramāhi mā pravrajyām abhikāṁkṣāhi || kumāra āha || paśya tāta strīsaṁjño bhaveya yo atra rajyeyā kalpeyā pramadyeyā || rājā āha || tava kīdṛśī saṁjñā bhavati || kumāro āha || mamātra viparītasaṁjñā bhavati || rājā āha || kīdṛśī te putra viparītasaṁjñā bhavati || kumāro āha || edṛśī me tāta viparītasaṁjñā bhavati | yathāyaṁ kāyo yatra yukto āgacchati gacchati yatra sthāti niṣīdati yatra bhāvayati tūṣṇīṁ bhavati yatra bāhiraṁ śūnyaṁ nirīhakaṁ balaṁ durbalaṁ māyā ca visaṁvādakaṁ sarvam eva dharmakāyaṁ pravadanti || rājā śuddhodano āha || yadi putra rūpeṇa na rajyasi kim idaṁ niṣpuruṣeṇa rajyasi kaṁ tvaṁ darśanam upalakṣayasi || kumāro āha || yad idaṁ <a class='ref sen' id='sen2.148' href='#sen2.148'>Sen 2.148</a> tāta saṁśāranāṭakam upalakṣayāmi yantravijñānanaṭavedanavikārāṁ janayati | traidhātukaṁ raṁgaṁ sthānaṁ satvānāṁ kṛtavikṛtiṣaṅgatiṣu raṁgaṁ praviśati tṛṣṇāsnehavaraṁ ca kleśaśatānāṁ gābhīratā | evaṁ purimā koṭi na prajñāyati parasparaṁ nāṭakaṁ satvānāṁ vaṁcanagrahaṇavipāṭakaṁ || nāsti so satvo vā satvakāyo vā yo saṁskāreṣu na khalīkṛto na vaṁcito athāparaṁ gurujaneṣu | tato udagram anubhavāhi tāta saṁsāranāṭakaṁ vinivartayitvā samathanirvāṇapuram anupravekṣyāmi yatra jarāmaraṇaṁ nākrāmanti pūrvam eva padaṁ parimārgayiṣye yantaṁ purimakehi tathāgatehi arhantehi samyaksaṁbuddhehi parimārgitaṁ ||</p>
<p><a class='ref sc' id='sc79' href='#sc79'>SC 79</a>rājā āha || imaṁ te putra vimānaṁ devabhavanasadṛśaṁ samṛddhaṁ tava cāntarapuraṁ tvaṁ pi putra abhirūpavāṁ varalakṣaṇapuṇyasahasracito kim idaṁ putra ratiṁ na vindasi api tu niṣkramaṇam eva abhikāṁkṣasi vihāya nagarapuraṁ || kumāro āha ||</p>
<blockquote class='gatha'>
<p><a class='ref sc' id='sc80' href='#sc80'>SC 80</a>gatiṣu santrastamānaso śṛṇohi<br>
mama tāta me yena na asti rati ||</p>
<p><a class='ref sc' id='sc81' href='#sc81'>SC 81</a>jarāvyādhi ripur maraṇaṁ tṛtīyaṁ<br>
abhimardati tena me nāsti ratiḥ ||</p>
<p><a class='ref sc' id='sc82' href='#sc82'>SC 82</a>yadi nityasukhaṁ ātumano bhave<br>
yadi vātmano duḥkhabalaṁ na bhave ||</p>
<p><a class='ref sc' id='sc83' href='#sc83'>SC 83</a>yadi saṁskṛtapratyayam idaṁ na bhave<br>
atha kisya mamātu ratir na bhave ||</p>
<p><a class='ref sc' id='sc84' href='#sc84'>SC 84</a>upalabhyati kāyo karaṇḍasamo<br>
upalabhyati kāye ca sarpasamā ||</p>
<p><a class='ref sc' id='sc85' href='#sc85'>SC 85</a><a class='ref sen' id='sen2.149' href='#sen2.149'>Sen 2.149</a> upalabhyati skandha amitrasamā<br>
atha kisya mamātu ratir va bhave ||</p>
<p><a class='ref sc' id='sc86' href='#sc86'>SC 86</a>yadi kāyo karaṇḍasamo na bhavet*<br>
yadi vā tatra sarpasamā na bhave ||</p>
<p><a class='ref sc' id='sc87' href='#sc87'>SC 87</a>yadi skandha amitrasamā na bhave<br>
atha kisya mamātu ratir na bhavet ||</p>
<p><a class='ref sc' id='sc88' href='#sc88'>SC 88</a>yadi <span class='gap'>+ + + + + + + + +</span><br>
<span class='gap'>+ + +</span> duḥkhakriyā na bhavet* ||</p>
<p><a class='ref sc' id='sc89' href='#sc89'>SC 89</a>yadi jātijarāmaraṇaṁ na bhavet*<br>
atha kisya saṁsāraratir na bhavet* ||</p>
<p><a class='ref sc' id='sc90' href='#sc90'>SC 90</a>yadi śūnyagrāmanilayo na bhave<br>
yadi taṁ virāgavadhako na bhavet* ||</p>
<p><a class='ref sc' id='sc91' href='#sc91'>SC 91</a>saṁskāradhātu samayo na bhavet*<br>
atha kisya mamātu ratir na bhavet* ||</p>
<p><a class='ref sc' id='sc92' href='#sc92'>SC 92</a>yadi śiṣyapratodam idaṁ na bhavet*<br>
yadi rājakulasya bhayaṁ na bhavet* ||</p>
<p><a class='ref sc' id='sc93' href='#sc93'>SC 93</a>yadi sarvabhayaṁ tribhave na bhavet*<br>
abhiniṣkramaṇe mamato na ratiḥ ||</p>
</blockquote>
<p><a class='ref sc' id='sc94' href='#sc94'>SC 94</a>atha rājā śuddhodano yadā sarvopāyena na śaknoti kumārasya cittaṁ vinivartayituṁ tadā rājño evaṁ bhavati || yadi na kenacid upāyena śaknomi kumārasya cittaṁ vinivartayituṁ yaṁ nūnāhaṁ yattikā kapilavastunagare kanyā tāṁ sarvāṁ kumārasya upadarśayāmi na kvacij janatāyāḥ kanyāyāḥ kumārasya cittaṁ abhiramet* ||</p>
<p><a class='ref sc' id='sc95' href='#sc95'>SC 95</a><a class='ref sen' id='sen2.150' href='#sen2.150'>Sen 2.150</a>bodhisatvo pitaram abhimantrayati udyānabhūmiṁ niryāsyāmīti || rājñā śuddhodanena amātyā āṇattā || yāvad rājakulaṁ yāvac ca udyānabhūmiṁ atrāntare pratijāgratha siktasaṁsṛṣṭaṁ vitatavitānaṁ citraduṣyaparikṣiptaṁ osaktapaṭṭadāmakalāpaṁ dhūpitadhūpanaṁ muktapuṣpāvakīrṇṇaṁ deśedeśeṣu dhūpayantrāṇi mālyayantrāṇi naṭanartakaṛllamallapāṇisvaryākumbhatūṇī mānāpikāni rūpaśabdagandhāni upasthāpetha amānāpikāni udvartāpetha | yathā kumāro udyānabhūmīm abhiniṣkrānto na kiṁcid amanāpaṁ paśyeya || evaṁ rājño vacanamātreṇa amātyehi yāvac ca rājakulaṁ yāvac ca tāṁ kumārasya udyānabhūmiṁ yathāṇattaṁ mārgaṁ pratijāgritaṁ deśedeśeṣu ca puruṣā sthāpitā yathā kumārasya purato na kiṁcij jīrṇo vṛddho vyādhito vā kāṇo vā khāḍo vā darduro vā kaṇḍūlo vā kacchulo vā vicarciko vā anyo vā kiṁcid amanāpaṁ kumārasya udyānam abhiniṣkramantasya purato tiṣṭheyā || evaṁ kumāro mahārheṇa saptaratnacitreṇa yānena mahatā rājānubhāvena mahatā rāja-ṛddhīye mahatīye vibhūṣāye udyānabhūmiṁ niryāntasya rājapuruṣā vāmadakṣiṇena utsāraṇāṁ karontā gacchanti yathā kumāro na kiṁcid amanāpaṁ paśyeyā || evaṁ kumāro mānāpikāni rūpāṇi paśyanto mānāpikāni śabdāni śṛṇvanto mānāpikāni gandhāni ghrāyanto ubhayato vāmadakṣiṇena aṁjalīśatasahasrāṇi pratīchanto vividhāni ca cūrṇavarṣāṇi pratīchanto kapilavastuto udyānabhūmiṁ nirdhāvantasya ghaṭikāreṇa kumbhakāreṇa śuddhāvāsadevaputrabhūtena tathānyehi ca śuddhāvāsakāyikehi devaputrehi jīrṇo puruṣo purato abhinirmito jīrṇo vṛddho mahallako adhvagataṁ vayamanuprāpto śvetaśiro tilakāhatagātro bhagno gopānasīvakro puratoprāgbhāro daṇḍam avaṣṭabhyamānair <a class='ref sen' id='sen2.151' href='#sen2.151'>Sen 2.151</a> gātrair gacchanto || bodhisatvo taṁ dṛṣṭvā sārathiṁ pṛcchati | kim imo puruṣo evaṁ pratikūlo jīrṇo vṛddho mahallako adhvagatavayamanuprāptaḥ śvetaśiro tilakāhatagātro bhagno gopānasīvakro purataḥprāgbhāro daṇḍam avaṣṭabhya prakhalamānair gātraiḥ gacchati || sārathi āha || kumāro kiṁca te etena pṛcchitena eṣa puruṣo jīrṇo nāma vayaparigataśarīro | gacchāma udyānabhūmiṁ tahiṁ devakumāra paṁcahi kāmaguṇehi krīḍāhi ramāhi pravicārehi || kumāro āha || bho bhaṇe sārathi vayam api jarādharmā jarādharmatāyām anatītāḥ | yatra nāma jātasya jarā prajñāyati atra paṇḍitasya kā rati || kumāro āha || sārathi nivartehi rathaṁ alaṁ udyānagamanāye ||</p>
<p><a class='ref sc' id='sc96' href='#sc96'>SC 96</a>kumāro punarnivartitvā gṛhaṁ praviṣṭo || rājā śuddhodano amātyāṁ pṛcchati || bho bhaṇe kiṁ kumāro punar nivṛtto udyānabhūmiṁ na nirgato || amātyā āhansuḥ || mahārāja kumāro jīrṇo puruṣaṁ dṛṣṭvā niryāto na bhūyo udyānabhūmiṁ nirgato || rājño bhavati | mā haiva yathā asitena ṛṣiṇā kumāro vyākṛto tathā bhaviṣyati || rājñā kumārasya antaḥpuraṁ saṁdiṣṭaṁ | suṣṭu kumāraṁ krīḍāpetha ramāpetha pravicārāpetha nāṭyehi gītehi vāditehi yathā kumāro gṛhe abhirameyā || yathā devaloke evaṁ kumārasya evaṁrūpā antaḥpure saṁgīti vartanti | na ca kumārasya saṁgītiṣu manaṁ gacchati | tam eva jīrṇaṁ puruṣaṁ smarati ||</p>
<p><a class='ref sc' id='sc97' href='#sc97'>SC 97</a>aparakālena kumāro āha || udyānabhūmiṁ nirdhāviṣyāmīti || rājā āha || mānāpikāni rūpaśabdāni upasthāpetha yathā kumāro udyānabhūmiṁ abhiniṣkramanto na kiṁcid amanāpaṁ paśyeya || evaṁ rājño vacanamātreṇa amātyehi yāva ca rājakulaṁ <a class='ref sen' id='sen2.152' href='#sen2.152'>Sen 2.152</a> yāvac ca tāṁ kumārasya udyānabhūmiṁ yathāṇattaṁ mārgaṁ pratijāgritaṁ deśedeśeṣu ca puruṣā sthāpitā yathā udyānabhūmiṁ niryāntasya purato na kvacij jīrṇo vā vṛddho vā vyādhito vā kāṇo vā khāḍo vā draduro vā kaṇḍūlo vā kacchulo vā vicarciko vā anyo vā kiṁcid amanāpaṁ kumārasya udyānabhūmim abhiniṣkramantasya purato na tiṣṭheyā || evaṁ kumāro mahāraheṇa saptaratnacitreṇa yānena mahatā rājānubhāvena mahatā rāja-ṛddhīye mahatīye vibhūṣāye udyānabhūmiṁ niryāntasya rājapuruṣā vāmadakṣiṇena utsāraṇāṁ kārayantā gacchanti yathā kumāro na kenacid amanāpaṁ paśyeyā || evaṁ kumāro mānāpikāni rūpāṇi paśyanto mānāpikāni śabdāni śṛṇvanto mānāpikāni gandhāni ghrāyanto ubhayato vāmadakṣiṇena aṁjaliśatasahasrāṇi pratīchanto vividhāni ca puṣpavarṣāṇi saṁpratīchanto kapilavastuto udyānabhūmiṁ nirdhāvantasya ghaṭikāreṇa ca kumbhakāreṇa śuddhāvāsadevaputrabhūtena tathā anyehi ca śuddhāvāsakāyikehi devaputrehi vyādhito purato abhinirmito śūnahastapādo śūnena mukhena pītapāṇḍuvarṇo dakodariko nābhīye dakadhārāye pravahantīye makṣikāsasrehi khādyamānā adrākṣaṇīyo saṁvegakārako || bodhisatvo taṁ dṛṣṭvā sārathiṁ pṛcchati | bho bhaṇe sārathi kim imo puruṣo evaṁ pratikūlo pītapāṇḍukavarṇo śūnahastapādo bhinnamukhavarṇo nābhīye dakadhārāye śravantīye makṣikāsahasrehi khādyati || sārathi āha || kumāra kin te etena pṛcchitena eṣo puruṣo vyādhinā parigataśarīro gacchāma udyānabhūmin tahiṁ deva krīḍāhi ramāhi pravicārehi || kumāro āha || bho bhaṇa sārathi vayam api vyādhidharmā vyādhidharmatāyām anatītā || yatra nāma jātasya jarā prajñāyati vyādhi ca prajñāyati atra paṇḍitasya kā ratiḥ | rūpasya <a class='ref sen' id='sen2.153' href='#sen2.153'>Sen 2.153</a> vyasanaṁ balasya mathanaṁ sarvendriyāṇāṁ vadhaḥ śokānāṁ prabhavo rativyupasamo cittāśrayāṇāṁ nidhi dharmasyopaśamaḥ gātrāśritānāṁ gṛhaṁ yo lokaṁ pibate vapuś ca grasati vyādhisya ko nodvijet* || kumāro āha || sārathi nivartehi rathaṁ alaṁ me udyānagamanāye || kumāro punaḥ nivartitvā gṛhaṁ praviṣṭaḥ || rājā śuddhodano amātyāṁ pṛcchati || bho bhaṇe kiṁ kumāro nivṛtto udyānabhūmiṁ na nirgato || amātyā āhansuḥ || mahārāja kumāro vyādhitaṁ puruṣaṁ dṛṣṭvā nivṛtto na bhūyo udyānabhūmiṁ nirgato || rājño bhavati || mā hevaṁ yathā asitena ṛṣiṇā kumāro vyākṛto tathā bhaviṣyati || rājñā kumārasya antaḥpuraṁ saṁdiṣṭaṁ || suṣṭu kumāraṁ krīḍāpetha rāmāpetha nāṭyehi gītehi vāditehi yathā kumāro gṛhe abhirameyā || evaṁ kumārasya yathā devaloke evaṁrūpā antaḥpure saṁgīti vartanti | na ca kumārasya saṁgītiṣu manaṁ gacchati tam eva jīrṇaṁ ca vyādhitaṁ ca puruṣaṁ samanusmarati ||</p>
<p><a class='ref sc' id='sc98' href='#sc98'>SC 98</a>aparakālena kumāro bhūyo pitaram āpṛcchati | tāta udyānabhūmiṁ niryāsyāmi darśanāye || rājñā amātyānām āṇatti dinnā | kumāro udyānabhūmiṁ niryāsyati udyānabhūmim alaṁkārāpetha mārgaṁ pratijāgaretha nagaraṁ ca alaṁkārāpetha yāvac ca rājakulaṁ yāvac ca rājakumārasya udyānabhūmiṁ siktasaṁsṛṣṭaṁ vitatavitānaṁ citraduṣyaparikṣiptaṁ osaktapaṭṭadāmakalāpaṁ dhūpitadhūpanaṁ muktapuṣpāvakīrṇaṁ deśedeśeṣu ca puṣpayantrāṇi naṭanartakaṛllamallapāṇisvaryākumbhatūṇikā mānāpikāni ca rūpāni śabdāni gandhāni upasthāpetha yathā kumāro udyānabhūmiṁ niryānto na kiṁcid amanāpaṁ paśyeyā jīrṇaṁ vyādhitaṁ vā kāṇaṁ vā khoḍaṁ vā dadruraṁ vā kaṇḍūlaṁ vā kacchulaṁ vā andhaṁ vā gilānaṁ vā || yathā kumāro na kiṁcid amanāpaṁ pśyeyā tathā karotha || vacanamātreṇa ca rājño <a class='ref sen' id='sen2.154' href='#sen2.154'>Sen 2.154</a> amātyehi yathāṇattaṁ pratijāgritaṁ vāmadakṣiṇato ca puruṣāḥ sthāpitā ye janasya utsāraṇāṁ karonti yathā kumāro udyānabhūmiṁ niryānto na kiṁcid amanāpaṁ paśyeyā || evaṁ kumāro saptaratnacitreṇa yānena vitatavitānena osaktapaṭṭadāmakalāpena hemajālasaṁchannena savaijayantena sanandīghoṣeṇa sakhurapravālena ucchritadhvajapatākena sāmātyaparijano mahatā rājānubhāvena mahatā rāja-ṛddhīye mahatīye vibhūṣāye mahatā samudayena ubhayato vāmadakṣiṇena aṁjaliśatasahasrāṇi saṁpratīchanto kapilavastuto udyānabhūmiṁ niryāti | ghaṭikāreṇa ca kumbhakāreṇa śuddhāvāsadevaputrabhūtena anyehi ca śuddhāvāsakāyikehi devaputrehi mṛtako puruṣo kumārasya purato nirmito mañcake samāropito puruṣehi nīyate jñātīhi aśrukaṇṭhehi rudanmukhehi parikīrṇakeśehi uraṁ pīḍentehi karaṇaṁ pralapantehi || kumāro taṁ dṛṣṭvā sārathiṁ pṛcchati || bho bhaṇe sārathi kim idaṁ puruṣo mañcakam āropito vinīyate jñātīhi aśrukaṇṭhehi rudanmukhehi prakīrṇakeśehi uraṁ pīḍentehi || sārathi āha || kumāra eṣo puruṣo mṛto jñātīhi mañcakam āropya aśrukaṇṭhehi rudanmukhehi prakīrṇakeśehi uraṁ pīḍentehi śmaśānaṁ nīyati || kumāro āha || bho bhaṇe eṣa sārathi bhūyo puruṣo pitaraṁ vā mātaraṁ vā bhrātaraṁ vā bhaginīṁ vā jñātimitrasālohitaṁ vā citraṁ vā jaṁbudvīpaṁ paśyati || sārathi āha || āma kumāra na eṣa bhūyo puruṣo mātaraṁ vā drakṣyati pitaraṁ vā bhrātaraṁ vā bhaginīṁ vā mitrajñātisālohitaṁ vā citraṁ vā jambudvīpaṁ || kumāro āha ||</p>
<blockquote class='gatha'>
<p><a class='ref sc' id='sc99' href='#sc99'>SC 99</a>maraṇaṁ tava mama ca tulyaṁ naiva śatruḥ na bandhu<br>
ṛtu yatha parivartate durjayaṁ durvinītaṁ ||</p>
<p><a class='ref sc' id='sc100' href='#sc100'>SC 100</a><a class='ref sen' id='sen2.155' href='#sen2.155'>Sen 2.155</a> na gaṇayati kulīnaṁ na nīcaṁ na nāthavantaṁ<br>
dinakara iva nirbhīto atra mārgeṇa yāti ||</p>
</blockquote>
<p><a class='ref sc' id='sc101' href='#sc101'>SC 101</a>sārathi āha ||</p>
<blockquote class='gatha'>
<p><a class='ref sc' id='sc102' href='#sc102'>SC 102</a>kāmāṁ saṁpattiṁ rājalakṣmīṁ ratiṁ śrīṁ<br>
etāṁ pṛcchāhi sarvalokapradhānāṁ ||</p>
<p><a class='ref sc' id='sc103' href='#sc103'>SC 103</a>kiṁ tuhyaṁ raudraṁ rogasaṁtāpamūlaṁ<br>
mṛtyuṁ taṁ dṛṣṭvā yo vināśo narāṇāṁ ||</p>
</blockquote>
<p><a class='ref sc' id='sc104' href='#sc104'>SC 104</a>bodhisatvo āha ||</p>
<blockquote class='gatha'>
<p><a class='ref sc' id='sc105' href='#sc105'>SC 105</a>jīrṇāturaṁ mṛtaṁ dṛṣṭvā yo nodvijati saṁsāre |<br>
śocetavyaḥ sa durmedhā andho dhvani yathā naṣṭaḥ ||</p>
</blockquote>
<p><a class='ref sc' id='sc106' href='#sc106'>SC 106</a>kumāro āha || bho bhaṇe sārathi vayam api maraṇadharmā maraṇadharmatāyai anatītā | yatra nāma jātasya vyādhi prajñāyati maraṇaḥ prajñāyati atra paṇḍitasya kā ratiḥ | nivartehi rathaṁ me udyānabhūmigamanāye || kumāro tato evaṁ pratinivartitvā punaḥ gṛhaṁ gato || rājā śuddhodano amātyānāṁ pṛcchati | kiṁ kumāro bhūyo pratinivartitaḥ na udyānabhūmiṁ nirgato || amātyā āhansuḥ || deva kumāreṇa mṛtako puruṣo maṁcake samāropito jñātīhi aśrukaṇṭhehi rudanmukhehi prakīrṇakeśehi uraṁ pīḍentehi ārtasvaraṁ ravantehi śmaśānaṁ nīyanto dṛṣṭo | tasya dṛṣṭvā saṁvego jātaṁ | tataḥ eva pratinivṛtto || rājño śuddhodanasya etad abhūṣi || mā haivaṁ nimittakānāṁ brāhmaṇānāṁ satyavacanaṁ bhaviṣyati ye te evam āhansuḥ | pravrajiṣyati kumāro || rājñā dāni kumārasya antaḥpuraṁ dūto preṣito | varṣavarā kaṁcukīyā ca suṣṭu kumāraṁ <a class='ref sen' id='sen2.156' href='#sen2.156'>Sen 2.156</a> krīḍāpetha nṛtyagītavāditena yathā kumāro abhirameyā || te dāni antaḥpurikā kumāraṁ suṣṭu abhiramenti nṛtyehi gītehi vāditehi na ca kumārasya atra cittaṁ vā mano vā nānyatra tāṁ jīrṇān āturān mṛtāṁ smarati ||</p>
<p><a class='ref sc' id='sc107' href='#sc107'>SC 107</a>kumāro bhūyaḥ aparakālena pitaram āpṛcchati | tāta udyānabhūmyāṁ niryāsyāmi darśanāye || rājā āha || yasya kumāra kālaṁ manyase || rājñā amātyānām āṇattaṁ | udyānasya bhūmim alaṁkārāpetha nandanavanamamiva devarājasya nagaraṁ ca alaṁkārāpetha yāvac ca rājakulaṁ yāvac ca rājakumārasya udyānabhūmiṁ siktasansṛṣṭaṁ kāpāpetha vitatavitānaṁ citraduṣyaparikṣiptaṁ osaktapaṭṭadāmakalāpaṁ dhūpitadhūpanaṁ muktapuṣpāvakīrṇaṁ deśedeśeṣu ca puṣpayantrāṇi dhūpayantrāṇi naṭanartakaṛllamallapāṇisvaryākumbhatūṇikaṁ pratijāgarāpetha mānāpikā pi ca rūpaśabdagandhāṁ yathā kumāro kapilavastuto udyānabhūmiṁ niryānto na kiṁcid amanāpaṁ paśyeyā jīrṇaṁ vā vyādhitaṁ vā mṛtaṁ vā andhaṁ vā kāṇaṁ vā khoḍaṁ vā dadruraṁ vā kaṇḍūlaṁ vā kacchulaṁ vā vicarcikaṁ vā tathā karotha || amātyehi āṇattamātrehi yathā rājño saṁdeśo tathā sarvaṁ pratijāgritaṁ deśedeśeṣu ca puruṣā sthāpitāḥ yathā kumāro kapilavastuto udyānabhūmiṁ niryānto na kiṁcid amanāpaṁ paśyeyā || kumāro pi dāni saptaratnacitreṇa yānena hemajālapraticchannena svalaṁkṛtena suvibhūṣitena savaijayantīkena sanandighoṣeṇa sakhurapravālena ucchritadhvajapatākena sāmātyo saparijano mahatā rājanubhāvena mahatā rāja-ṛddhīye mahatā viyūhāye mahatā saṁvṛddhiye mahatā vibhūṣāye kapilavastuto udyānabhūmiṁ niryāto || niryāntasya ghaṭikāreṇa kumbhakāreṇa śuddhāvāsakāyadevaputrabhūtena anyehi ca śuddhāvāsakāyikehi devaputrehi kumārasya <a class='ref sen' id='sen2.157' href='#sen2.157'>Sen 2.157</a> purato pravrajito nirmito kāṣāyāmbaradharo praśāntendriyo iriyāpathasaṁpanno yugamātraprekṣamāṇo janasahasre kapilarājamārge || so dāni pravrajito kumāreṇa dṛṣṭo dṛṣṭvā ca punar asya mano prasīde | aho pravrajitasya prajñānaṁ || kumāro taṁ pravrajitaṁ dṛṣṭvā pṛcchati || ārya kimarthaṁ so pravrajito || pravrajito āha || kumāra ātmadamaśamathaparinirvāṇārthaṁ pravrajito || kumāro taṁ pravrajitasya vacanaṁ śrutvā prīto saṁvṛtto || kumāro āha || pravrajito khalu nāma</p>
<blockquote class='gatha'>
<p><a class='ref sc' id='sc108' href='#sc108'>SC 108</a>kaṣāyapaṭāvalambitaprakarṣī vitīrṇo janavikīrṇe aindramārge |<br>
bhūrikamalarajāvakīrṇagātro śaravane yatha ekacakravākaḥ ||</p>
</blockquote>
<p><a class='ref sc' id='sc109' href='#sc109'>SC 109</a>mṛgī śākyakanyā ānandasya mātā | sā kumāraṁ tādṛśīye lakṣmīye tādṛśāye vibhūṣāye kapilavastuto niryāntaṁ dṛṣṭvā gāthāhi kumāraṁ abhistavati ||</p>
<blockquote class='gatha'>
<p><a class='ref sc' id='sc110' href='#sc110'>SC 110</a>nirvṛta khalu te mātā pitā punaḥ te nirvṛto |<br>
nirvṛtā punaḥ sā nārī yasya bhartā bhaviṣyasi ||</p>
</blockquote>
<p><a class='ref sc' id='sc111' href='#sc111'>SC 111</a>bodhisatvasya nirvāṇaśabdaṁ śrutvā nirvāṇasmiṁ eva manaṁ prasīde tiṣṭhe saṁpraskande ||</p>
<blockquote class='gatha'>
<p><a class='ref sc' id='sc112' href='#sc112'>SC 112</a>nirvāṇaghoṣaṁ śrutvāna nirvāṇe śrotram ādade |<br>
nirvāṇam anuttaraṁ dṛṣṭvā dhyāyate akutobhayaṁ ||</p>
</blockquote>
<p><a class='ref sc' id='sc113' href='#sc113'>SC 113</a>kumāreṇa taṁ nirvāṇaṁ dhyāyantena mṛgī śākyakanyā nāvalokitā nābhāṣṭā || tasyā dāni mṛgīśākyakanyāye daurmanasyaṁ saṁjātaṁ || ettakasya janakāyasya madhyato mayā kumāro abhistuto na cānena aham avalokitāpi ||</p>
<p><a class='ref sc' id='sc114' href='#sc114'>SC 114</a>śuddhodanena rājakumārasya ṣaḍvālako nāma dvāro kārāpito paṁcapuruṣaśatehi <a class='ref sen' id='sen2.158' href='#sen2.158'>Sen 2.158</a> apāvurīyati || tasya apāvurīyantasya samantāyojanaṁ śabdo gacchati || paṁca rājāna śatāni nagaraṁ parivāretvā sthitā || rājā abhiṣeke bhāṇḍā kārāpeti | puṣyanakṣatre kumāram abhiṣiṁciṣyaṁ || bodhisatvasyāpi evaṁ bhavati | puṣyanakṣatre abhiniṣkramiṣyanti || śuddhāvāsā devā bodhisatvam āhansuḥ || kāle si mahāpuruṣa tuṣitakāyāc cyuto kāle si mātuḥ kukṣiṁ okrānto kāle si jāto kālo ca te abhiniṣkramituṁ kālanirnāmasampanno cāsi mahāpuruṣa | bahu tvāṁ janatā abhikāṁkṣanti karṣakā viya udakaparīkṣayā mahāmeghāṁ || īśvaro devaputro gāthāṁ bhāṣati ||</p>
<blockquote class='gatha'>
<p><a class='ref sc' id='sc115' href='#sc115'>SC 115</a>samyagvitarkaya bodhisatvaivaṁ vitarkayanti vidvāṁsaḥ |<br>
utpanna te kuśalasya mūlā yathā vitarkayasi saprajña ||</p>
</blockquote>
<p><a class='ref sc' id='sc116' href='#sc116'>SC 116</a>maheśvaro gāthāṁ bhāṣati ||</p>
<blockquote class='gatha'>
<p><a class='ref sc' id='sc117' href='#sc117'>SC 117</a>abhiniṣkrama mahāvīra abhiniṣkrama mahāmune |<br>
sarvalokasya arthāye budhyāhi amṛtaṁ padaṁ ||</p>
</blockquote>
<p><a class='ref sc' id='sc118' href='#sc118'>SC 118</a>mahābrahmā āha || sace dya mahāpuruṣa nābhiniṣkramiṣyasi saptame divase saptaratnāni prādurbhāviṣyanti rājā tvaṁ bhaviṣyasi cakravartī cāturdvipo vijitāvi dhārmiko dharmarājā saptaratnasamanvāgato | nabhato imāni sapta ratnamayāni prādurbhavanti sayyathīdaṁ cakraratnaṁ hastiratnaṁ aśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnaṁ evaṁ saptamaṁ | pūraṁ ca te bhaviṣyati sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānāṁ varāṇāṁ || so imāṁ catvāri mahādvīpāṁ sayyathīdaṁ jambudvīpaṁ pūrvavidehaṁ aparagodānikaṁ <a class='ref sen' id='sen2.159' href='#sen2.159'>Sen 2.159</a> uttarakuruṁ sāgaragiriparyantāṁ akhilāṁ akaṇṭakāṁ adaṇḍena aśastreṇa anutpīḍena dharmeṇa abhivijinitvā adhyāvasiṣyasi ||</p>
<p><a class='ref sc' id='sc119' href='#sc119'>SC 119</a>rāhulo tuṣitabhavanāc cyavitvā mātuḥ kukṣim okrame ardharātre samaye || bodhisatvo pratibuddho paśyati antaḥpuram osuptaṁ kācid vīṇām upaguhya kācid veṇu kācin nakulaṁ kācit sughoṣaṁ kācit tūṇakaṁ kācic candīsakaṁ kācit sambhārikāṁ kācit* mahatīṁ kācid vipaṁcikāṁ kācid ḍhakkapaṭahaṁ kācid vallakiṁ kācit* mṛdaṁgaṁ kācit* mukundaṁ kācit paṇavaṁ kācid* jharjharakaṁ kācid āliṁgaṁ kācit parivādinīṁ kācid gale hastaṁ kṛtvā kācit* mṛdaṁgaṁ śīrṣe kṛtvā kācit parasparasya utsaṁge śīrṣaṁ kṛtvā kācit parasparasya aṁśe bāhāṁ kṛtvā kācit parasparasya upagṛhya kācid vāmadakṣiṇāto vikṣiptagātrā kāsāṁcit* mukhāto lālā śravati || bodhisatvasya evaṁ dharaṇīgatam antaḥpuraṁ pratikaṇṭhaṁ dṛṣṭvā antepure śmaśānasaṁjñā utpannā || bodhisatvena paryaṅkāto utthihitvā kaśikasūkṣmāṇi prāvṛtāni karaṇḍakāto gṛhya chandako ca naṁ upasthāpako upasthāpito || upanāmehi me chandaka aśvaṁ kaṇṭhakaṁ || chandaka āha || kumāra ardharātre samayo kiṁ imasmiṁ deśakāle aśvakāryaṁ || vaiśravaṇabhavanasadṛśo veśmo abhirama kiṁ te aśvakāryaṁ imaṁ deśakālaṁ | apsaragaṇasannibhaṁ antaḥpuraṁ abhirama kin te aśvakāryaṁ || evam idānīṁ bahuprakāraṁ chandako ālapati | kumāra nāyam aśvakālo <a class='ref sen' id='sen2.160' href='#sen2.160'>Sen 2.160</a> rājārahehi kumāra śayanehi imaṁ śayanakālaṁ kiṁ idānīm aśvakāryaṁ || kumāro āha || chandaka idānīṁ me aśvakāryaṁ upanāmehi me kaṇṭhakaṁ || chandakasya bhavati | yathā kumāro imasmiṁ deśakāle kaṇṭhakaṁ sukhaprasuptasya janasya nūnaṁ kumāro abhiniṣkramitukāmo || tena dāni kaṇṭhakaṁ pallānayantena uccena svareṇa ārāvaṁ muktaṁ yathā rājā budhyeya jano ca sarvo kapilavastusmiṁ | chandakasvareṇa na dāni tataḥ kocid vibudhyati | devehi sarvasya janasya ābhyantarasya bāhirasya osopanaṁ kṛtaṁ | kaṇṭhakenāpi bodhisatvasya upanāmayantena uccena svareṇa hīṣitaṁ mama hīṣaṇaśabdena rājā śuddhodano vibuddhiṣyati janakāyo ca tena samantāyojanaṁ svareṇa abhivijñāpitaṁ na kocid vibudhyati || devakoṭisahasriyo kapilavastuṁ samāgatāḥ gandhamālyam ādāya bodhisatvasya abhiniṣkramantasya pūjārthaṁ ||</p>
<p><a class='ref sc' id='sc120' href='#sc120'>SC 120</a>bodhisatvo kaṇṭhakaṁ hayarājaṁ ārūḍho devasahasrehi ca nabhagatehi puṣpavarṣaṁ osṛṣṭaṁ maṇḍaravāṇi mahāmaṇḍaravāṇi karkāravāṇi mahākarkāravāṇi rocamānāni mahārocamānāni maṁjūṣakāṇi mahāmaṁjūṣakāṇi bhīṣmāṇi mahābhīṣmāṇi samantagandhāni mahāsamantagandhāni pārijātakāni divyāni suvarṇapuṣpāṇi divyāni rūpyapuṣpāṇi divyāni ratnapuṣpāṇi divyāni candanacūrṇāni divyāni agurucūrṇāni divyāni keśaracūrṇāni divyāni tamālapatracūrṇāni divyāni ca gandhodakaśītalāni kapilavastunaḥ samantena ṣaṣṭi yojanāni jānumātraṁ divyaṁ kusumaughaṁ saṁvṛttaṁ samantāc ca ṣaṣṭi yojanāni divyagandhodakena kardamaṁ saṁvṛttaṁ abhavat* rutāni ca divyāni koṭisahasraniyutā saṁpravādyensuḥ divyāni ca saṁgīti nirvartensuḥ apsarasahasrāṇi ca praṇadyensuḥ <a class='ref sen' id='sen2.161' href='#sen2.161'>Sen 2.161</a> ca gāyensu ca | caturhi mahārājehi kaṇṭhakasya pādā gṛhītā || kaṇṭhakajātānugāmī anuśrotraṁ pelavako ca niṣkrānto yadi na samajavo tena bhavāmi || chandakasahajo supratiṣṭhito nāma yakṣo paṁcaśataparivāro | tena ṣaḍvālakadvāram apāvṛtaṁ ghoṣaṁ ca nigṛhītaṁ ||</p>
<p><a class='ref sc' id='sc121' href='#sc121'>SC 121</a>atha bodhisatvo mahāntaṁ hastikāyaṁ avahāya agārād anagāriyam abhiniṣkrāmati mahāntaṁ pattikāyam avahāya mahāntaṁ bhogaskandham avahāya mahāntam aiśvaryam avahāya mahāntaṁ jñātivargam avahāya agārād anagāriyam abhiniṣkramati || bodhisavto jātīye arttīyanto jātisamatikramaṇaṁ mārgam adhigamanārthaṁ agārād anagāriyam abhiniṣkramati | [mahāntam aśvapattikāyam avahāya mahāntaṁ rathakāyam avahāya mahāntaṁ pattikāyam avahāya mahāntaṁ bhogaskandham avahāya mahāntam aiśvaryam avahāya mahāntaṁ jñātivargam avahāya agārād anagāriyaṁ abhiniṣkramati] || bodhisatvo [jātīye arttīyanto] maraṇena arttīyanto maraṇasamatikramaṇaṁ mārgam adhigamanārthāya agārād anagāriyam abhiniṣkramati || śokehi arttīyanto upāyāsehi arttīyanto upāyāsasamatikramaṇaṁ mārgam adhigamanārthaṁ agārād anagāriyam abhiniṣkrāmati || na khalu punar bhikṣavaḥ bodhisatvo parijuññena parijūrṇo agārād anagāriyam abhiniṣkramati | atha khalu bhikṣavaḥ bodhisatvo agreṇa parameṇa yauvanena samanvāgataḥ agārād anagāriyam abhiniṣkramati || na khalu bhikṣavaḥ bodhisatvo vyādhiparijuññena parijūrṇo agārād anagāriyaṁ abhiniṣkramati | atha khalu bhikṣavaḥ bodhisatvo agreṇa parameṇa ārogyena samanvāgato agārād anagāriyaṁ abhiniṣkramati || na khalu punar bhikṣavaḥ bhogaparijuññena parijūrṇo <a class='ref sen' id='sen2.162' href='#sen2.162'>Sen 2.162</a> agārād anagāriyaṁ abhiniṣkramati | atha khalu bhikṣavaḥ bodhisatvo mahāntaṁ bhogaskandham avahāya agārād anagāriyaṁ abhiniṣkramati || na khalu punar bhikṣavaḥ bodhisatvo jñātiparijuññena parijūrṇo agārād anagāriyaṁ abhiniṣkramati | atha khalu bhikṣavaḥ bodhisatvo mahāntaṁ jñātivargam avahāya agārād anagāriyaṁ abhiniṣkrāmati ||</p>
<p><a class='ref sc' id='sc122' href='#sc122'>SC 122</a>śailāḥ saṁdhūyensuḥ salilā lalensuḥ sāgaro ca nirāmito kṣubhye devā ca divyaṁ candanacūrṇam okirensuḥ | divyāni agurucūrṇāni divyāni keśaracūrṇāni divyāni tamālapatracūrṇāni divyāni muktapuṣpavarṣāṇi okirensuḥ || iyaṁ mahāpṛthivī atīva ṣaḍvikāraṁ kaṁpe prakampe saṁprakampe bodhisatvasyaiva tejena aprameyasya ca udārasya ca mahato obhāsasya loke prādurbhāvo abhūṣi | yā pi tā lokāntarikāḥ andhakārā andhakārārpitā tamisrā tamisrārpitā aghā asaṁviditapūrvā yatra ime candramasūryā evaṁ maharddhikā evaṁ mahānubhāvā ābhayā ābhāṁ nābhisaṁbhūṇanti ālokena vā ālokaṁ na spharanti tā pi ca tena obhāsena sphuṭā abhūnsuḥ | ye pi tatra satvā upapannāḥ te pi anyonyaṁ saṁjānensuḥ | anye pi kila bho iha satvā upapannā | ekāntasukhasamarpitā ca punas tatkṣaṇaṁ tanmuhūrtaṁ sarvasatvā abhūnsuḥ || ye pi tatra avīcismiṁ mahānarake upapannāḥ atikramyaivaṁ devānāṁ devānubhāvaṁ nāgānāṁ nāgānubhāvaṁ yakṣāṇāṁ yakṣānubhāvaṁ | dhyāmāni ca abhūnsuḥ mārabhavanāni niṣprabhāni nistejāni nirabhiramyāni || krośikāny apy atra khaṇḍāni prapatensuḥ dvikrośikāny atra khaṇḍāni prapatensuḥ trikrośikāny apy atra khaṇḍāni prapatensuḥ yojanakāny apy atra khaṇḍāni prapavensuḥ | <a class='ref sen' id='sen2.163' href='#sen2.163'>Sen 2.163</a> dhvajāgrāṇy api cātra prapatensuḥ | māro ca pāpīmāṁ duḥkhī durmanā vipratisārī antaśalyaparidāghajāto abhūṣi ||</p>
<p><a class='ref sc' id='sc123' href='#sc123'>SC 123</a>bodhisatvo khalu punaḥ bhikṣavo abhiniṣkramante atīva purimā diśā pariśuddhā paryavadātā abhūṣi | atīva dakṣiṇā diśā pariśuddhā paryavadātā abhūṣi | atīva paścimā diśā pariśuddhā paryavadātā abhūṣi | atīva uttarā diśā pariśuddhā paryavadātā abhūṣi | atīva heṣṭimā diśā atīvoparimā diśā pariśuddhā paryavadātā abhūṣi || atīva candramasūryāṇām udgamanāni pariśuddhāni paryavadātāni abhūnsuḥ atīva pathagamanāni atīva ogamanāni pariśuddhāni paryavadātāni abhūṣi || atīva nakṣatrāṇi pariśuddhāni paryavadātāni abhūṣi | atīva tārakarūpāṇi pariśuddhāni paryavadātāni abhūṣi || atīva cāturmahārājikānāṁ devānāṁ bhavanāni pariśuddhāni paryavadātāni abhūṣi | atīva trāyastriṁśānāṁ yāmānāṁ tuṣitānāṁ nirmāṇaratīṇāṁ paranirmitavasavartināṁ devānāṁ bhavanāni pariśuddhāni paryavadātāni abhūṣi || atīva mārabhavanāni dhyāmāni abhūnsuḥ | durvarṇā niṣprabhāṇi dhvajāgrāṇi mārakāyikānāṁ devānāṁ māro ca pāpīmāṁ duḥkhī durmano vipratisārī dhyāmantavarṇo antośalyaparidāghajāto || brahmakāyikānāṁ devānāṁ bhavanāni pariśuddhāni paryavadātāni abhūnsuḥ | śuddhāvāsānāṁ devānāṁ bhavanāni pariśuddhāni paryavadātāni abhūnsuḥ | evaṁ ca teṣu śuddhāvāseṣu deveṣu parīttābhānāṁ samyaksaṁbuddhānāṁ adhiṣṭhitāni caṁkramā niṣadyāni śayyāni tāni pi atīva pariśuddhāni abhūnsuḥ paryavadātā || śuddhāvāsā devā atīva hṛṣṭā abhūṣi udagrā pramuditā prītisaumanasyajātā || bodhisatve khalu punar bhikṣavaḥ abhiniṣkramante yāvatā nāgānām adhipatayo nāgarājāno aṇḍajā vā jarāyujā vā saṁsvedajā vā aupapādukā <a class='ref sen' id='sen2.164' href='#sen2.164'>Sen 2.164</a> vā te mahatīṁ caturaṁginīṁ senām abhinirmiṇitvā mahāntaṁ hastikāyaṁ aśvakāyaṁ rathakāyaṁ pattikayam abhinirmiṇitvā bodhisatvam eva puraskarensuḥ agārād anagāriyaṁ pravrajituṁ || bodhisatve khalu punar bhikṣavaḥ abhiniṣkramante yāvatā suvarṇādhipatayo suvarṇarājāno aṇḍajā vā jarāyujā vā saṁsvedajā vā aupapādukā vā te mahatīṁ caturaṁginīṁ senāṁ abhinirmiṇitvā mahāntaṁ hastikāyaṁ aśvakāyaṁ rathakāyaṁ pattikāyaṁ abhinirmiṇitvā bodhisatvam eva puraskarensuḥ || nagaradevatā bodhisatvasya gacchataḥ purataḥ sthitvā dīnamanā āha ||</p>
<blockquote class='gatha'>
<p><a class='ref sc' id='sc124' href='#sc124'>SC 124</a>nāga nāga avalokayāhi me<br>
siṁha siṁha avalokayāhi me ||</p>
<p><a class='ref sc' id='sc125' href='#sc125'>SC 125</a>satvasāra avalokayāhi me<br>
sārthavāha avalokayāhi me ||</p>
</blockquote>
<p><a class='ref sc' id='sc126' href='#sc126'>SC 126</a>kapilāhvayāto nirgamya avalokiya puravaraṁ puruṣasiṁho śākyakulānandajanano imāṁ girām abhyudīrayati ||</p>
<blockquote class='gatha'>
<p><a class='ref sc' id='sc127' href='#sc127'>SC 127</a>api narakaṁ prapateyaṁ viṣaṁ ca khādetuṁ bhojanaṁ bhuṁje ||</p>
<p><a class='ref sc' id='sc128' href='#sc128'>SC 128</a>na tu punar iha praviśya aprāpya jarāmaraṇapāraṁ ||</p>
</blockquote>
<p><a class='ref sc' id='sc129' href='#sc129'>SC 129</a>ayaṁ bhikṣavaḥ bodhisatvasya abhiniṣkramaṇasampadā ||</p>
<p><a class='ref sc' id='sc130' href='#sc130'>SC 130</a>bodhisatvo devasahasrehi caturhi ca mahārājehi saṁpratigṛhīto kapilavastuto dakṣiṇena dvādaśa yojanāni nīto mallaviṣayaṁ anomiyaṁ nāma adhiṣṭhānaṁ vaśiṣṭhasya ṛṣisya āśramapadasya nātidūre || tahiṁ bodhisatvo pratiṣṭhito chandako ca || bodhisatvo <a class='ref sen' id='sen2.165' href='#sen2.165'>Sen 2.165</a> chandakasya haste ābharaṇāni ca deti kaṇṭhakaṁ ca aśvaṁ chatraratnaṁ ca pituś ca śuddhodanasya saṁdiśati mahāprajāpatīye gautamīye sarvasya ca jñātivargasya kauśalyaṁ jalpesi kṛtakṛtyo āgamiṣyāmi pravṛttavaradharmacakraḥ || chandako āha || mātuḥ pituḥ na utkaṇṭhitaṁ syā te || bodhisatvo āha || chandaka</p>
<blockquote class='gatha'>
<p><a class='ref sc' id='sc131' href='#sc131'>SC 131</a>ityartham evam ahaṁ tava doṣadarśī<br>
bhokṣārthaṁ mokṣamati svajanaṁ tyajāmi ||</p>
<p><a class='ref sc' id='sc132' href='#sc132'>SC 132</a>jātasya janmani kathaṁ punarbhaveyā<br>
iṣṭena bāndhavajanena viprayogaḥ ||</p>
<p><a class='ref sc' id='sc133' href='#sc133'>SC 133</a>yadi na maraṇaṁ no jātaṁ syān na rogajarādayaḥ<br>
yadi ca na bhaved iṣṭatyāgo na cāpriyasaṁśrayo ||</p>
<p><a class='ref sc' id='sc134' href='#sc134'>SC 134</a>yadi ca viphalā no syād āsā sukhaṁ ca na caṁcalaṁ<br>
vividhaviṣayā mānuṣyasmiṁ imāpi ratir bhavet* ||</p>
</blockquote>
<p><a class='ref sc' id='sc135' href='#sc135'>SC 135</a>chandako āha || tvaṁ nāma āryaputra nirdiṣṭo sarvaśāstrakuśalehi cāturdvīpagatir bhaviṣyasīti | na taṁ satyaṁ || bodhisatvo āha || bho bhaṇe chandakā kim anyaṁ ca bhaṇitaṁ tehi naimittikehi kuśalehi || vartati khu satyakālo yadi te mama gauravaṁ asti || chandako āha || eṣo bhaṇāmi | atha vā vijahitvā medinīṁ pravrajati bhavati bhavarāgahantā aśeṣadarśī idaṁ dvitīyaṁ ||</p>
<p><a class='ref sc' id='sc136' href='#sc136'>SC 136</a>bodhisatvasya etad abhūṣi | kathaṁ pravrajyā ca cūḍā ca || bodhisatvena asipaṭṭena cūḍā chinnā sā ca cūḍā śākreṇa devānām indreṇa praticchitā trāyastriṁśadbhavane pujyati <a class='ref sen' id='sen2.166' href='#sen2.166'>Sen 2.166</a> cūḍāmahaṁ ca vartati || samasamaṁ kaṇṭhako bodhisatvasya pādāṁ lihati | bodhisatvo anapekṣo prakramati ||</p>
<blockquote class='gatha'>
<p><a class='ref sc' id='sc137' href='#sc137'>SC 137</a>pravrajyāṁ kīrtayiṣyāmi yathā pravraji cakṣumāṁ ||</p>
<p><a class='ref sc' id='sc138' href='#sc138'>SC 138</a>jīrṇaṁ kālagataṁ dṛṣṭvā saṁvegam alabhe muniḥ ||</p>
<p><a class='ref sc' id='sc139' href='#sc139'>SC 139</a>yoniśo labdhasaṁvego mahāprajño vipaśyako ||</p>
<p><a class='ref sc' id='sc140' href='#sc140'>SC 140</a>dṛṣṭvā ādīnavaṁ loke pravraji anagāriyaṁ ||</p>
<p><a class='ref sc' id='sc141' href='#sc141'>SC 141</a>avahāya mātāpitaraṁ jñātisaṁgamanaṁ tathā ||</p>
<p><a class='ref sc' id='sc142' href='#sc142'>SC 142</a>niryāsi kapilavastuto aśvam abhiruhya kaṇṭhakaṁ ||</p>
<p><a class='ref sc' id='sc143' href='#sc143'>SC 143</a>avahāyāśvacchandake chittvāna gṛhabāndhanāṁ ||</p>
<p><a class='ref sc' id='sc144' href='#sc144'>SC 144</a>sarvam etam avasṛjya anapekṣo eva prakramet* ||</p>
</blockquote>
<p><a class='ref sc' id='sc145' href='#sc145'>SC 145</a>yaṁ dāni bodhisatvena abhiniṣkramitvā anomiyāto adhiṣṭhānāto vaśiṣṭhasya ṛṣisya āśramasya nātidūrato chandako nivartitaḥ sakaṇṭhako ābharaṇāni ca visarjitāni rājño śuddhodanasya kauśalyaṁ saṁdiṣṭaṁ mahāprajāpatīye gautamīye tathānyeṣām api jñātīnāṁ | yaśodharāye na saṁdiśati || yadā bhagavāṁ pravṛttavaradharmacakraḥ taṁ bhikṣūhi śrutaṁ | bhikṣū bhagavantam āhansuḥ || kathaṁ yaśodharāye anapekṣo prakrānto || bhagavān āha || nāhaṁ bhikṣavaḥ etarahiṁ evānapekṣo prakrānto | anyadāpi ahaṁ yaśodharāye anapekṣo prakrāntaḥ || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
