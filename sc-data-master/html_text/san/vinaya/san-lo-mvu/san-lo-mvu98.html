<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu98' lang='san'>
<header>
<ul>
<li class='division'>Mahāvastu</li>
</ul>
<h1>98. The Jātaka of Kṣāntivādin</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ || bhagavatā sadevamānuṣāye pariṣāye dharmaṁ deśitaṁ ||</p>
<p><a class='ref sc' id='sc2' href='#sc2'>SC 2</a><a class='ref sen' id='sen3.357' href='#sen3.357'>Sen 3.357</a> bhagavān āha || na bhikṣavaḥ etarahiṁ eva anyadāpi mayā bhikṣavo sadevamānuṣāye pariṣāye dharmaṁ deśitaṁ || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||</p>
<p><a class='ref sc' id='sc3' href='#sc3'>SC 3</a>bhūtapūrvaṁ bhikṣavaḥ atītamadhvāne nagare vārāṇasīye kāśijanapade kalabho nāma rājā rājyaṁ kārayati raudro niṣkṛpo sāhasiko || so dāni antaḥpure udyānabhūmiṁ nirdhāvite antaḥpurikāhi sārdhaṁ puṣkariṇyāṁ udakakrīḍāṁ krīḍati || utpalapadumapuṇḍarīkasaugandhikāni bhaṁjitvā krīḍitvā ramitvā pravicāretvā antaḥpureṇa sārdhaṁ ratiklānto || osuptena rājñā antaḥpuro tāṁ udyānabhūmiṁ pravicīrṇo || kṣāntivādo ṛṣi uttarakurudvīpāto ṛddhīye āgatvā tahiṁ udyānabhūmīyaṁ āsati || so dāni antaḥpurikāhi tahiṁ udyānabhūmiyaṁ aṇvantīhi dṛṣṭo || tā dāni ṛṣiṁ mahābhāgaṁ dṛṣṭvā prasannacittā paryupāsanti bhagavaṁ deśehi no dharmaṁ || so dāni ṛṣī tāsām antaḥpurikānāṁ dharmaṁ deśayati | dānakathāṁ śīlakathāṁ svargakathāṁ puṇyakathāṁ puṇyavipākakathāṁ kāmeṣu bhayaṁ okāraṁ saṁkileśaṁ naiṣkramyānuśaṁsāvyavadānaṁ saṁprakāśayati | daśa kuśalāṁ karmapathāṁ sukhodayāṁ loke devamanujānāṁ śuklāṁ sukhavipākāṁ tāsāṁ ṛṣipravaro prakāśayati || tā dāni antaḥpurikā ekāgracittā ṛṣiṁ paryupāsanti || rājā ca prativibuddho antaḥpuraṁ na paśyati | so dāni ruṣito asiṁ niṣkośaṁ kṛtvā antaḥpuraṁ padena anveṣati | paśyati ca tāvo antaḥpurikāvo ṛṣiṁ agrato kṛtvā niṣaṇṇā ||</p>
<p><a class='ref sc' id='sc4' href='#sc4'>SC 4</a>so dāni tam ṛṣiṁ dṛṣṭvā bhūyo atiriva ruṣito imena mama sarvam antaḥpuraṁ dṛṣtaṁ | so dāni ruṣito praduṣṭacitto tam ṛṣiṁ pṛcchati | ko tvaṁ || ṛṣi āha || kṣāntivādī <a class='ref sen' id='sen3.358' href='#sen3.358'>Sen 3.358</a> smi nandatāṁ || so dāni bhūyasyā mātrayā duṣṭo āha || yadi kṣāntivādī praṇāmehi aṁguliṁ || ṛṣiṇā aṁgulī praṇāmitā || rājñā asipaṭṭena ṛṣisya sā aṁguli cchinnā tato mātāye putrapremnena staneṣu kṣīraṁ pravaheya evaṁ tasya ṛṣisya tato aṁgulito kṣīraṁ pravahati || tatra satvamaitracittasya tena tasya ekamekāye hastāye sarvapaṁcāṁgulīyo chiṁnāyo sarvato ca kṣīraṁ sravati || rājā bhūyo pṛcchati || kiṁvādī bhavān* || ṛṣi kṣāntīm eva vyākaroti | kṣāntivādī smi nandatāṁ || tena tasya ṛṣisya hasto chinno tato pi kṣīraṁ sravati || rājā ṛṣiṁ pṛcchati || kiṁvādī bhavān* || ṛṣi kṣāntim eva vyākaroti | kṣāntivādī smi nandatāṁ || tasya dāni evam eva dvitīyo pi hasto chinno aṁgulīto upādāya yāvat kaphoṇiko chinno tato pi sarvato kṣīraṁ sravati cchinnechinnehi || rājā pṛcchati | kiṁvādī bhavān* || ṛṣi kṣāntim eva vyākaroti | kṣāntivādī smi nandatāṁ || evaṁ pādā pi aṁgulīṣu upādāya yāvaj jānukaparyantā chinnā || rājā pṛcchati | kiṁvādī bhavān* || ṛṣi kṣāntim eva vyākaroti | kṣāntivādī smi nandatāṁ || tasya dāni eko karṇo chinno tataś chinnāto kṣīraṁ sravati || rājā ṛṣiṁ pṛcchati | kiṁvādī bhavāṁ || ṛṣiḥ kṣāntim eva vyākaroti | <a class='ref sen' id='sen3.359' href='#sen3.359'>Sen 3.359</a> kṣāntivādī smi nandatāṁ || tena tasya dvitīyo karṇo chinno tato pi kṣīraṁ prasravati apraduṣṭacittasya || bhūyo rājā ṛṣiṁ pṛcchati | kiṁvādī bhavāṁ || ṛṣiḥ kṣāntim eva vyākaroti | kṣāntivādī smi nandatāṁ || tena tasya ṛṣisya nāsā chinnā tato pi apraduṣṭasya kṣīraṁ sravati || bhūyo rājā ṛṣiṁ pṛcchati | kiṁvādī bhavāṁ || ṛṣi kṣāntim eva vyākaroti | kṣāntivādī smi nandatāṁ | yadi me imaṁ śarīraṁ paṭṭaśataṁ nikṣipesi pīluśataṁ chittvā praduṣṭacitto tadāpi kṣāntiṁ na vijaheyaṁ ||</p>
<p><a class='ref sc' id='sc5' href='#sc5'>SC 5</a>ṛṣiṇā khaṇḍakhaṇḍakṛtena devanāgayakṣā kṣubhitā bhūtā ninādam akarensuḥ satvā ca mahābhayaṁ uttrāsaṁ janayensuḥ | naigamajānapadā bhūtānāṁ mahābhayaṁ dṛṣṭvā ninādaṁ nadantāṁ śrutvā ṛṣiṁ praṇipatitvā kṣamāpenti ||</p>
<blockquote class='gatha'>
<p><a class='ref sc' id='sc6' href='#sc6'>SC 6</a>yo te hastāṁ ca pādāṁ ca karṇanāsāṁ ca cchindati |<br>
tasya kupya mahābrahme svasty astu itarā prajāḥ ||</p>
</blockquote>
<p><a class='ref sc' id='sc7' href='#sc7'>SC 7</a>ṛṣi āha ||</p>
<blockquote class='gatha'>
<p><a class='ref sc' id='sc8' href='#sc8'>SC 8</a>yo me hastāṁ ca pādāṁ ca karṇanāsāṁ ca cchindati |<br>
tasyāpy ahaṁ na kupyāmi prāg eva itarā prajāḥ ||</p>
</blockquote>
<p><a class='ref sc' id='sc9' href='#sc9'>SC 9</a>devanāgayakṣagandharvā āhansuḥ || ṛṣiṁ kṣāntivādiṁ uttejema imaṁ kalabhasya rājño rājyaṁ sarāṣṭraṁ sajanapadaṁ ṛddhīkartuṁ na labhyati |</p>
<blockquote class='gatha'>
<p><a class='ref sc' id='sc10' href='#sc10'>SC 10</a>uddahyatu janapado sphīto rāṣṭraṁ vinasyatu |<br>
ṛṣiṁ yatra viheṭhensuḥ kṣāntivādim ahiṁsakaṁ ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen3.360' href='#sen3.360'>Sen 3.360</a> uddahyatu imaṁ nagaraṁ kālavastuṁ karīyatu ||</p>
<p><a class='ref sc' id='sc12' href='#sc12'>SC 12</a>ṛṣiṁ yatra viheṭhensuḥ kṣāntivādim adūṣakaṁ ||</p>
<p><a class='ref sc' id='sc13' href='#sc13'>SC 13</a>uddahyatu ayaṁ rājā sāmātyo sapariṣado |<br>
ṛṣiṁ yatra vaheṭhensuḥ kṣāntivādim adūṣakaṁ ||</p>
</blockquote>
<p><a class='ref sc' id='sc14' href='#sc14'>SC 14</a>nigamajanapadā taṁ bhūtānāṁ mahāsaṁkṣobhaṁ dṛṣṭvā bhītā ṛṣiṁ praṇipatya yācanti ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>yo te hastāṁ ca pādāṁ ca karṇanāsāṁ ca cchindati |<br>
tasya kupya mahābrahme svasty astu itārā prajāḥ ||</p>
</blockquote>
<p><a class='ref sc' id='sc16' href='#sc16'>SC 16</a>ṛṣi āha ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>mā bhāyatha yuṣmākaṁ na kiṁcit pīḍā bhaviṣyati |<br>
yo me hastāṁ ca pādāṁ ca karṇanāsāṁ ca cchindati ||</p>
<p><a class='ref sc' id='sc18' href='#sc18'>SC 18</a>tasyāpy ahaṁ na kupyāmi prāg eva itarā prajāḥ |<br>
rājā svayaṁkṛtakarmasya vipākam anubhaviṣyati ||</p>
</blockquote>
<p><a class='ref sc' id='sc19' href='#sc19'>SC 19</a>ṛṣi devanāgayakṣagandharvāṇāṁ āha ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>kāle na varṣati devo bījā vuttā na rohaṁti |<br>
tāpadagdhā vātahatā <span class='gap'>+ + + + + + + + +</span> ||</p>
<p><a class='ref sc' id='sc21' href='#sc21'>SC 21</a>evaṁ abhū atītasmiṁ ṛṣi kṣāntīya dīpako |<br>
taṁ kṣāntīye sthitaṁ santaṁ kāśirājā aghātaye ||</p>
<p><a class='ref sc' id='sc22' href='#sc22'>SC 22</a>tasya karmasya paruṣasya vipāko kaṭuko phalo |<br>
yaṁ kāśirājā vedesi nirayasmiṁ samarpito ||</p>
<p><a class='ref sc' id='sc23' href='#sc23'>SC 23</a><a class='ref sen' id='sen3.361' href='#sen3.361'>Sen 3.361</a> evaṁ khu adhivā <span class='gap'>+ + +</span> kṣāntivādī ṛṣī yathā |<br>
aṁgeṣu cchidyamāneṣu na so kupyati kasya cit* ||</p>
</blockquote>
<p><a class='ref sc' id='sc24' href='#sc24'>SC 24</a>so dāni kāśirājā kalabho agninā dagdho avīcismiṁ mahānarake upapanno ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
