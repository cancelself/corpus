<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu18' lang='san'>
<header>
<ul>
<li class='division'>Mahāvastu</li>
</ul>
<h1>18. Attributes of the Buddhas</h1>
</header>
<p><a class='ref sc' id='sc1' href='#sc1'>SC 1</a>ity api bahuguṇasaṁpannā samyaksaṁbuddhā iti ||</p>
<p><a class='ref sc' id='sc2' href='#sc2'>SC 2</a><a class='ref sen' id='sen1.158' href='#sen1.158'>Sen 1.158</a> bodhimūlam upagamya cāprāptāyāṁ sarvākārajñatāyāṁ paṁcacakṣusamanvāgatā bhavanti || evam ukte āyuṣmān mahākāśyapa āyuṣmantaṁ mahākātyāyanam uvāca || vistareṇa bho jinaputra paṁca cakṣūṇi parikīrtaya avahitaśrotā devamanuṣyasaṁkulā pariṣā sarvabhūtagaṇā iti || evam ukte āyuṣmān mahākātyāyana āyuṣmantaṁ mahākāśyapam uvāca || paṁca imāni bho dhutadharmadhara samyaksaṁbuddhānāṁ cakṣūṇi bhavanti || katamāni paṁca || mānsacakṣuḥ divyacakṣuḥ prajñācakṣuḥ dharmacakṣuḥ buddhacakṣuḥ || imāni bho dhutadharmadhara paṁca cakṣūṇi samyaksaṁbuddhānāṁ bhavanti asādhāraṇāni pratyekabuddhebhyaḥ arhantebhyaḥ śaikṣebhyaḥ sarvabālapṛthagjanebhya iti || tatra bho dhutadharmadhara mānsacakṣus tathāgatānāṁ || yāye prabhāye samanvāgataṁ yāye śūkṣmadarśanāye samanvāgataṁ yāye tattvadarśanāye samanvāgataṁ tan mānsacakṣu anyasya satvasya satvakāye nāsti || prāpte ca sarvadarśitve bodhisatvā yāvattakam avakāśam avalokayitum icchanti taṁ darśanaṁ tatra apratihataṁ pravartate || kiṁ kāraṇaṁ || vipulakuśalasaṁcitatvāt* || tadyathāpi nāma ṛddhibalena rājā cakravarti sārdhaṁ caturaṁginīyā senāye vaihāyasaṁ dvīpāto dvipaṁ saṁkrāmati tathedaṁ pi draṣṭavyaṁ || samyaksaṁbuddhānāṁ carite ṛddhibalena anākāṁkṣamāṇānāṁ niścalāṁ vasumatiṁ pratikramantānāṁ unnatā ca onamati onatā ca unnamati tathaitad api draṣṭavyam ity evam ādinā <a class='ref sen' id='sen1.159' href='#sen1.159'>Sen 1.159</a> lakṣaṇamātreṇa samyaksaṁbuddhānāṁ mānsacakṣuḥ nirupadiśyate || na ca kalpena samyaksaṁbuddhānāṁ mānsacakṣusya śakyaṁ guṇaparyantam adhigantuṁ || kiṁ kāraṇaṁ || nahi kiṁcit samyaksaṁbuddhānāṁ lokena samaṁ || atha khalu sarvam eva maharṣiṇāṁ lokottaraṁ || tathā hi samyaksaṁbuddhānāṁ samudāgamaḥ so pi lokottaro || tac ca samyaksaṁbuddhānāṁ mānsacakṣuṣaḥ varṇaṁ pravṛttaṁ sthānaṁ ca yathānyeṣāṁ satvānāṁ satvakāye || yena cakṣuṣā bhaumyā devāś ca yakṣāś ca rākṣasāś ca kāmāvacarāś ca rūpāvacarāś ca devāḥ viśiṣṭataraṁ ca vipulataraṁ ca sphuṭataraṁ ca samyaksaṁbuddhānāṁ divyacakṣuḥ || tat pravṛttaṁ manomayeṣu rūpeṣu ||</p>
<p><a class='ref sc' id='sc3' href='#sc3'>SC 3</a>yeneha prajñācakṣuṣā samanvāgatā cakṣutvaparīkṣayā aṣṭamakādikā pudgalā yāvad arhatpudgalā iti ato parivyaktataraṁ samyaksaṁbuddhānāṁ prajñācakṣuḥ || tatra katamaṁ samyaksambuddhānāṁ dharmacakṣuḥ || sa daśānāṁ balānāṁ manovibhutā || tatra katamāni daśabalāni || tadyathā</p>
<blockquote class='gatha'>
<p><a class='ref sc' id='sc4' href='#sc4'>SC 4</a>sthānāsthānaṁ vetti prathamaṁ balaṁ aprameyabuddhīnāṁ |<br>
sarvatragāminīṁ ca pratipadaṁ vetti balaṁ dvitīyaṁ ||</p>
<p><a class='ref sc' id='sc5' href='#sc5'>SC 5</a>nānādhātukaṁ lokaṁ vidanti khyātaṁ balaṁ tṛtīyaṁ |<br>
adhimuktinānātvaṁ vetti caturthaṁ balaṁ bhavati ||</p>
<p><a class='ref sc' id='sc6' href='#sc6'>SC 6</a>parapuruṣacaritakuśalāni vetti tat paṁcamaṁ balaṁ ca |<br>
<a class='ref sen' id='sen1.160' href='#sen1.160'>Sen 1.160</a> karmabalaṁ pratijānanti śubhāśubhaṁ tad balaṁ ṣaṣṭhaṁ ||</p>
<p><a class='ref sc' id='sc7' href='#sc7'>SC 7</a>kleśavyavadānaṁ vetti saptamaṁ balaṁ dhyānasamāpattiṁ vetti |<br>
aṣṭamaṁ balaṁ pūrvanivāsaṁ vetti bahuprakāraṁ ||</p>
<p><a class='ref sc' id='sc8' href='#sc8'>SC 8</a>balaṁ navamaṁ bhavati pariśuddhadivyanayanā bhavanti |<br>
sarvakleśavināśaṁ prāpnonti daśamaṁ balaṁ bhavati ||</p>
</blockquote>
<p><a class='ref sc' id='sc9' href='#sc9'>SC 9</a>etāni manovibhubalāni yaiḥ sarvadarśī divi bhuvi ca jātakīrtiḥ daśabala ity evam ākhyāto || yaṁ eteṣu daśabaleṣu manovibhujñānaṁ idam ucyate dharmacakṣur iti || tatra katamaṁ buddhacakṣuḥ || aṣṭādaśāveṇikā buddhadharmāḥ || tadyathā atīte aṁśe tathāgatasya apratihataṁ jñānadarśanaṁ | anāgate aṁśe apratihataṁ jñānadarśanaṁ | pratyutpanne aṁśe apratihataṁ jñānadarśanaṁ | sarvaṁ kāyakarma jñānapūrvaṁgamaṁ jñānānuparivarti | sarvaṁ vācākarma jñānapūrvaṁgamaṁ jñānānuparivarti | sarvaṁ manokarma jñānapūrvaṁgamaṁ jñānānuparivarti | nāsti chandasya hāniḥ | nāsti vīryasya hāniḥ | nāsti smṛtiye hāniḥ | nāsti samādhīye hāniḥ | nāsti prajñāye hāniḥ | nasti vimuktiye hāniḥ | nāsti khalitaṁ | nāsti ravitaṁ | nāsti muṣitasmṛtitā | nāsti asamāhitaṁ cittaṁ | nāsti apratisaṁkhyāya upekṣā | nāsti nānātvasaṁjñā || yaṁ imeṣu aṣṭādaśasvāveṇikeṣu buddhadharmeṣu jñānam idam ucyate buddhacakṣur iti ||</p>
<p><a class='ref sc' id='sc10' href='#sc10'>SC 10</a><a class='ref sen' id='sen1.161' href='#sen1.161'>Sen 1.161</a> evam ukte āyuṣmān mahākāśyapa āyuṣmantaṁ mahākātyāyanam uvāca || kiṁ punar bho jinaputra bhavato etad adhivacanaṁ yādṛśānāṁ bhūmīnāṁ vyākaraṇaṁ utāho samyaksaṁbuddhānām etad iti || evam ukte āyuṣmān mahākātyāyana āyuṣmantaṁ mahākāśyapam uvāca || ekasmiṁ samaye bho dhutadharmadhara bhagavāṁ vārāṇasyāṁ vijahāra ṛṣivadane mṛgadāve aṣṭāviṁśatīnāṁ vaśībhūtaśatānāṁ puraskṛtaḥ || tatra bhagavatā aṣṭādaśa buddhadharmā vibhaktāḥ atīte aṁśe apratihataṁ jñānadarśanam eva samyaksaṁbuddhānāṁ bhavatīti daśa bhūmayo samutkīrtaye || śākyamuniṁ samyaksaṁbuddhaṁ ādau kṛtvā daśa bhūmayo deśitā || tatredam ucyate ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a>priyāṇi vastūni dadāti cakṣumāṁ<br>
ciraṁ prasannena manena saṁsaran* |<br>
tato priyaṁ budhyati jñānam uttamaṁ<br>
svayaṁ mahīmaṇḍagato tathāgato ||</p>
<p><a class='ref sc' id='sc12' href='#sc12'>SC 12</a>vicitravastrābharaṇair alaṁkṛtāḥ<br>
striyo dadāti parituṣṭamānaso |<br>
vicitram asya pratijñānam adbhutaṁ<br>
udīryate tasya phalena karmaṇaḥ ||</p>
<p><a class='ref sc' id='sc13' href='#sc13'>SC 13</a>na śaktinārāca na prāsatomarā |<br>
prāsesi satveṣu bhaveṣu saṁsaran* |<br>
tathāsya mārgo ’tṛṇakhaṇḍakaṇṭako<br>
<a class='ref sen' id='sen1.162' href='#sen1.162'>Sen 1.162</a> aghāti grāmāṁ nagarāṁ ca saṁsaran* ||</p>
<p><a class='ref sc' id='sc14' href='#sc14'>SC 14</a>svakasya dāsasya pi dharmavādinaḥ<br>
śṛṇoti satkṛtya kathāṁ na cchindati |<br>
tato sya dharmaṁ bruvato mahājane<br>
na kaści no ramyati no ca tuṣyati ||</p>
<p><a class='ref sc' id='sc15' href='#sc15'>SC 15</a>praṇītadānāni dadāti <span class='gap'>+ + +</span><br>
vineti kāṁkṣāñ ca tata eva saṁśayaṁ |<br>
tato sya kāyāt* jvalanārcisannibhā<br>
prabhā samuttiṣṭhati śītalaprabhā ||</p>
<p><a class='ref sc' id='sc16' href='#sc16'>SC 16</a>na kasyacid yācanakasya yācanā<br>
bhavanti bandhyā naradevaveśitā |<br>
tato abandhyā bhavi tasya deśanā<br>
tad adbhutaṁ mārabalapramardane ||</p>
<p><a class='ref sc' id='sc17' href='#sc17'>SC 17</a>manoramāṁ kāñcanatālaparṇiyo<br>
jineṣu denti parituṣṭamānasāḥ |<br>
tato anālokiyā lokabāndhavā<br>
sadā ca lokeṣu .. etad adbhutaṁ ||</p>
<p><a class='ref sc' id='sc18' href='#sc18'>SC 18</a>upānahā ratnamayā ca pādukā<br>
dadāti nityaṁ parituṣṭamānasaḥ |<br>
<a class='ref sen' id='sen1.163' href='#sen1.163'>Sen 1.163</a> tataḥ sadā caṁkramate narottamaḥ<br>
asaṁspṛśanto caturaṁgulaṁ mahīṁ ||</p>
<p><a class='ref sc' id='sc19' href='#sc19'>SC 19</a>parehi ukto paruṣaṁ punaḥ punaḥ<br>
prabhuḥ samāno kṣamate na ūhate |<br>
tato piyaṁ caṁkramato saparvatā<br>
samunnatāntonamati vasundharā ||</p>
<p><a class='ref sc' id='sc20' href='#sc20'>SC 20</a>karoti dīnāna nayena saṁgrahaṁ<br>
patantam abhyuddharate mahājanaṁ |<br>
tato sya ratnāmayaratnasaṁcayā<br>
samonatā unnamate vasuṁdharā ||</p>
</blockquote>
<p><a class='ref sc' id='sc21' href='#sc21'>SC 21</a>svaguṇaparikīrtanena ca samyaksaṁbuddhena buddhānusmṛtir nāma dharmaparyāyo bhāṣitaḥ || tasya paryavasāne āyuṣmatā vāgīsena samyaksaṁbuddho saṁmukham abhistuto ||</p>
<blockquote class='gatha'>
<p><a class='ref sc' id='sc22' href='#sc22'>SC 22</a>namo ’stu te buddha anantadarśana<br>
samantacakṣuḥ śatapuṇyalakṣaṇa |<br>
hitānukampī paramārthakovida<br>
namāmi tvāṁ valgugirāhi gautama ||</p>
<p><a class='ref sc' id='sc23' href='#sc23'>SC 23</a>tāresi tīrṇo janatāṁ mahāmune<br>
na bhāyasi kṣemakarāgrapudgala |<br>
<a class='ref sen' id='sen1.164' href='#sen1.164'>Sen 1.164</a> yathātathaṁ sthānam abhiprakāśayaṁ<br>
vinesi satye amṛte bahuṁ janaṁ ||</p>
<p><a class='ref sc' id='sc24' href='#sc24'>SC 24</a>śīlaṁ maharṣisya anantadarśinaḥ<br>
gambhīram āryaṁ vipulaṁ subhāṣitaṁ |<br>
śīle viśiṣṭo tvam aripramardanaḥ<br>
imasmiṁ loke parataś ca suvrataḥ ||</p>
<p><a class='ref sc' id='sc25' href='#sc25'>SC 25</a>akhaṇḍam acchidram akācam avraṇaṁ<br>
anāśravan te caraṇaṁ mahāmune |<br>
śuci viśuddhiṁ paramāṁ gato sadā<br>
virocase nagaśikhare yathānalo ||</p>
<p><a class='ref sc' id='sc26' href='#sc26'>SC 26</a>cittasthititve asi pāramiṁgato<br>
vaśī samādhismi tathāpi pudgala |<br>
citte vaśī tvaṁ vaśitāṁ parāṁ gataḥ<br>
vaṁkāvakāśā vigato virocase ||</p>
<p><a class='ref sc' id='sc27' href='#sc27'>SC 27</a>yathecchakaṁ araṇasamādhi śāntara<br>
<span class='gap'>+ + +</span> devanareṣu arcita |<br>
<span class='var' title='Senart: niveśasan*'>niṣevase</span> kāñcanadāmaprabhaḥ<br>
namo ’stu te gautama satyavikrama ||</p>
<p><a class='ref sc' id='sc28' href='#sc28'>SC 28</a>virocano nabhasi yathā mahāprabho<br>
śuddhe nabhe paṁcadaśīya candramā |<br>
<a class='ref sen' id='sen1.165' href='#sen1.165'>Sen 1.165</a> tathā samādhismi sthito virocase<br>
suvarṇam uttaptam ivātra pudgalā ||</p>
<p><a class='ref sc' id='sc29' href='#sc29'>SC 29</a>ākāṁkṣamāṇā <span class='var' title='Senart: vigatā'>vimanā</span> vipaṇḍitā<br>
satvā na jānanti samanta udyamāṁ |<br>
sukhaṁ samādhiṁ araṇāni sevato<br>
namo ’stu te devamanuṣyapūjita ||</p>
<p><a class='ref sc' id='sc30' href='#sc30'>SC 30</a>yadā ca ālokasi nāgagāmi<br>
yadā ca āgata maraṇāya pāraṁ |<br>
matīsmṛtīmāṁ vimalena cetasā<br>
tadā ayaṁ bhūtadharā prakampate ||</p>
<p><a class='ref sc' id='sc31' href='#sc31'>SC 31</a>satyā abhisametiya darśanaṁ tathā<br>
svayaṁ abhijñāye anuśrutaṁ purā |<br>
imāṁ girāṁ vyāhara agrapudgala<br>
sahasranetro maghavāṁ va śobhase ||</p>
<p><a class='ref sc' id='sc32' href='#sc32'>SC 32</a>idaṁ samāptaṁ vyasanaṁ mahadbhayaṁ<br>
ito na bhoti agre asya saṁbhavo |<br>
tasyāvarodhanam adho pravartate<br>
nirvāti vātāna svaro va pākaḥ ||</p>
<p><a class='ref sc' id='sc33' href='#sc33'>SC 33</a>vimukticittasya vimuktidarśanā<br>
acintiyā tarkapathena niśritā |<br>
<a class='ref sen' id='sen1.166' href='#sen1.166'>Sen 1.166</a> asaṁkiyā vīragirā virocate<br>
yā sā suvelā mṛdu satyasaṁbhavā ||</p>
<p><a class='ref sc' id='sc34' href='#sc34'>SC 34</a>anuddhatāṁ tāṁ ca girāṁ prakāśaya<br>
tvaṁ <span class='gap'>+ + + + + +</span> hi janasya sannidhau |<br>
te tuhya śrutvā madhurāṁ subhāṣitāṁ<br>
pibanti tṛṣṇārta ivāmbhasārṇave ||</p>
<p><a class='ref sc' id='sc35' href='#sc35'>SC 35</a>hateṣu tvaṁ prāṇiṣu maitraṁ cintaya<br>
aiśvarya-ṛddhiṁ pratibhānam uttamaṁ |<br>
śreṣṭheṣu dharmeṣu hi pāramīgato<br>
yathā na kocī iha lokadhātuye ||</p>
<p><a class='ref sc' id='sc36' href='#sc36'>SC 36</a>prajñā ca te asti anuttarā mune<br>
sarvasmi loke ’pratimā anopamī |<br>
tvam eva śreṣṭho sakalasya prāṇino<br>
śiloccayānāṁ yatha meruparvataḥ ||</p>
<p><a class='ref sc' id='sc37' href='#sc37'>SC 37</a>na te ’sti tulyo sadṛśo samāno<br>
kutottaro guṇeṣu guṇaṁdharasya |<br>
tvam eva śreṣṭho paramārthapudgalo<br>
dharmāṇa nirvāṇam ivācalaṁ sukhaṁ ||</p>
<p><a class='ref sc' id='sc38' href='#sc38'>SC 38</a>rāgaṁ ca mohaṁ ca prahāya doṣaṁ<br>
mānaṁ ca mrakṣaṁ tasiṇāṁ ca jālinīṁ |<br>
<a class='ref sen' id='sen1.167' href='#sen1.167'>Sen 1.167</a> virājase doṣavimuktamānaso<br>
yathā śaśī pūrṇa iva nabhe śubhe ||</p>
<p><a class='ref sc' id='sc39' href='#sc39'>SC 39</a>yad atra satyaṁ tuvaṁ mārgase ṛjuḥ<br>
setur mahā satpuruṣeṇa sevitaḥ |<br>
imāṁ giraṁ vyāhara agrapudgala<br>
sahasranetro maghavāṁ ca śobhase ||</p>
<p><a class='ref sc' id='sc40' href='#sc40'>SC 40</a>kleśair vimuktaṁ vimalaṁ suśāntaṁ<br>
niṣeva satvaśaraṇaṁ samādhiṁ |<br>
hitāya bhūtāna ’bhibhur virājase<br>
ravī yathā devamanuṣyapūjitaḥ ||</p>
<p><a class='ref sc' id='sc41' href='#sc41'>SC 41</a>aniśritaḥ tvaṁ iha ca paratra ca<br>
dhyāyanto dhyāne ramase pratiṣṭhitaḥ |<br>
vandanti devā bahavo samāgatā<br>
namaskṛtaṁ prāṁjaliyo mahāmuniṁ ||</p>
<p><a class='ref sc' id='sc42' href='#sc42'>SC 42</a>bahudhā bahuprakāraṁ cakṣuṁ bhavate viśuddhacakṣūṇāṁ |<br>
jarāmaraṇamardanāna buddhāna adāntadamakānāṁ ||</p>
<p><a class='ref sc' id='sc43' href='#sc43'>SC 43</a>lokottarā bhagavato caryā lokottaraṁ kuśalamūlaṁ |<br>
gamanaṁ sthitaṁ niṣaṇṇaṁ śayitaṁ lokottaraṁ munino ||</p>
<p><a class='ref sc' id='sc44' href='#sc44'>SC 44</a>yat tat sugataśarīraṁ bhavate bhavasya bandhanakṣayakaraṇaṁ |<br>
<a class='ref sen' id='sen1.168' href='#sen1.168'>Sen 1.168</a> lokottaraṁ tad api bho ity atra na saṁśayaḥ kāryo ||</p>
<p><a class='ref sc' id='sc45' href='#sc45'>SC 45</a>cīvaradharaṇaṁ munino lokottaraṁ atra saṁśayo nāsti |<br>
āhārāharaṇam atho lokottaram eva sugatasya ||</p>
<p><a class='ref sc' id='sc46' href='#sc46'>SC 46</a>deśanā naranāgānāṁ sarvalokottarā matā |<br>
yathātathaṁ pravakṣyāmi māhātmyaṁ varabuddhiṇāṁ ||</p>
<p><a class='ref sc' id='sc47' href='#sc47'>SC 47</a>deśakālavaśaṁ prāpya paripākaṁ ca karmaṇaḥ |<br>
satyaṁ vā abhinirvṛtaṁ dharmaṁ deśenti nāyakāḥ ||</p>
<p><a class='ref sc' id='sc48' href='#sc48'>SC 48</a>lokānuvartanāṁ buddhā anuvartanti laukikīṁ |<br>
prajñaptim anuvartanti yathā lokottarām api ||</p>
<p><a class='ref sc' id='sc49' href='#sc49'>SC 49</a>īryāpathāṁ darśayanti catvāraḥ puruṣottamāḥ |<br>
no ca pariśramas teṣāṁ jāyate śubhakarmiṇāṁ ||</p>
<p><a class='ref sc' id='sc50' href='#sc50'>SC 50</a>pādāṁ ca nāma dhovanti na caiṣāṁ sajjate rajaḥ |<br>
pādāḥ kamalapatrābhā eṣā lokānuvartanā ||</p>
<p><a class='ref sc' id='sc51' href='#sc51'>SC 51</a>snāyanti nāma saṁbuddhā na caiṣāṁ vidyate malo |<br>
bimbe kanakabimbābhe eṣā lokānuvartanā ||</p>
<p><a class='ref sc' id='sc52' href='#sc52'>SC 52</a>dantadhovañ ca sevanti mukhaṁ ca utpalagandhikaṁ |<br>
nivasanaṁ nivāsenti prāvāraṁ ca tricīvaraṁ ||</p>
<p><a class='ref sc' id='sc53' href='#sc53'>SC 53</a>cailaṁ vātāni vāyitvā vikopenti na dehakaṁ |<br>
<a class='ref sen' id='sen1.169' href='#sen1.169'>Sen 1.169</a> vastraṁ puruṣasiṁhānāṁ eṣā lokānuvartanā ||</p>
<p><a class='ref sc' id='sc54' href='#sc54'>SC 54</a>chāyāyāṁ ca niṣīdanti ātapaś ca na bādhati |<br>
buddhānāṁ śubhaniṣyandānāṁ eṣā lokānuvartanā ||</p>
<p><a class='ref sc' id='sc55' href='#sc55'>SC 55</a>auṣadhaṁ pratisevanti vyādhi caiṣāṁ na vidyate |<br>
nāyakānāṁ phalaṁ mahantaṁ eṣā lokānuvartanā ||</p>
<p><a class='ref sc' id='sc56' href='#sc56'>SC 56</a>prabhūś ca karma vārayituṁ karmaṁ darśayanti ca jinā |<br>
aiśvaryaṁ vinigūhanti eṣā lokānuvartanā ||</p>
<p><a class='ref sc' id='sc57' href='#sc57'>SC 57</a>karonti nāma āhāraṁ na caiṣāṁ bādhate kṣudhā |<br>
janatāyā upadārthaṁ eṣā lokānuvartanā ||</p>
<p><a class='ref sc' id='sc58' href='#sc58'>SC 58</a>pibanti nāma pānīyaṁ pipāsā ca na bādhate |<br>
tad adbhutaṁ maharṣiṇāṁ eṣā lokānuvartanā ||</p>
<p><a class='ref sc' id='sc59' href='#sc59'>SC 59</a>cīvarāṇi nivāsenti sadā ca prāvṛto jinaḥ |<br>
yathārūpo bhave devo eṣā lokānuvartanā ||</p>
<p><a class='ref sc' id='sc60' href='#sc60'>SC 60</a>keśāṁ ca orūpayanti na caiṣāṁ chindate kṣuraḥ |<br>
keśāṁ nīlāñjananibhāṁ eṣā lokānuvartanā ||</p>
<p><a class='ref sc' id='sc61' href='#sc61'>SC 61</a>jarāṁ ca upadeśenti na caiṣāṁ vidyate jarā |<br>
jinā jinaguṇopetā eṣā lokānuvartanā ||</p>
<p><a class='ref sc' id='sc62' href='#sc62'>SC 62</a>kalpakoṭīm asaṁkhyeyāṁ puṇyeṣu pāramiṁgatā |<br>
ārabdham upadeśenti eṣā lokānuvartanā ||</p>
<p><a class='ref sc' id='sc63' href='#sc63'>SC 63</a><a class='ref sen' id='sen1.170' href='#sen1.170'>Sen 1.170</a> na ca maithunasambhūtaṁ sugatasya samucchritaṁ |<br>
mātāpitṛñ ca deśenti eṣā lokānuvartanā ||</p>
<p><a class='ref sc' id='sc64' href='#sc64'>SC 64</a>dīpaṁkaram upādāya vītarāgas tathāgataḥ |<br>
rāhulaṁ putraṁ darśeti eṣā lokānuvartanā ||</p>
<p><a class='ref sc' id='sc65' href='#sc65'>SC 65</a>kalpakoṭīm asaṁkhyeyāṁ prajñāpāramitāṁ gatā |<br>
bālabhāvaṁ ca darśenti eṣā lokānuvartanā ||</p>
<p><a class='ref sc' id='sc66' href='#sc66'>SC 66</a>asanmantrā vibhāṣitvā asmiṁ loke sadevake |<br>
punaḥ paryeṣanti tīrthe eṣā lokānuvartanā ||</p>
<p><a class='ref sc' id='sc67' href='#sc67'>SC 67</a>bodhyitvāmatulāṁ bodhiṁ sarvasatvāna kāraṇā |<br>
alpotsukatvaṁ pradeśenti eṣā lokānuvartanā ||</p>
</blockquote>
<p><a class='ref sc' id='sc68' href='#sc68'>SC 68</a>paramaguṇasaṁpannā vacanasaṁpannāś ca sarve samyaksaṁbuddhā || ṣaṣṭibhiḥ guṇaiḥ samyaksaṁbuddhānāṁ vācā samanvāgatā bhavati || katamehi ṣaṣṭibhiḥ ||</p>
<blockquote class='gatha'>
<p><a class='ref sc' id='sc69' href='#sc69'>SC 69</a>gītaravamadhuravādī naravaravacanā viniścarati vācā |<br>
vīṇāravaveṇuravā haṁsaravarutā sugatavācā ||</p>
<p><a class='ref sc' id='sc70' href='#sc70'>SC 70</a>jīmūtarasitamadhurā parabhṛtarathanemitulyanirghoṣā |<br>
sāgaranarditasārasaprabhāvā varabuddhino vācā ||</p>
<p><a class='ref sc' id='sc71' href='#sc71'>SC 71</a>kinnarakalaviṁkarutā meghavarasvararavā varagajarutā |<br>
<a class='ref sen' id='sen1.171' href='#sen1.171'>Sen 1.171</a> ṛṣabhamṛgarājarasitā vācā varalakṣaṇadharāṇāṁ ||</p>
<p><a class='ref sc' id='sc72' href='#sc72'>SC 72</a>dundubhiravagambhīrā vanadevaanilavidhūtasvaraprapātā |<br>
bhūmīvikṣobhanaravā girā naramarupradhānānāṁ ||</p>
<p><a class='ref sc' id='sc73' href='#sc73'>SC 73</a>paṁcāṁgikatulyaravā pralulitakalahaṁsabarhiṇanivātā |<br>
bimboṣṭhasutanujihvā jinavadanā niścarati vācā ||</p>
<p><a class='ref sc' id='sc74' href='#sc74'>SC 74</a>gandharvagītamadhurā jaladhārāṇāṁ nipātatulyaravā |<br>
avistarapiṇḍitaravā girā guṇavaraprādhānānāṁ ||</p>
<p><a class='ref sc' id='sc75' href='#sc75'>SC 75</a>varakiṁkaṇīkasalīlasusaṁcitā hemajālatulyaravā |<br>
ābharaṇaghaṭṭitaravā bhuvi divi ca girā pradhānānāṁ ||</p>
<p><a class='ref sc' id='sc76' href='#sc76'>SC 76</a>nātidrutā anamantī anupacchinnā vivartate madhurā |<br>
galitapadasaṁcayavatī vācā varalakṣaṇadharāṇāṁ ||</p>
<p><a class='ref sc' id='sc77' href='#sc77'>SC 77</a>sarvām eva anucarati pariṣāṁ yadi lokadhātunayutāni |<br>
vijñāpayate sarvāṁ pariṣāṁ sumadhurā vācā daśabalānāṁ ||</p>
<p><a class='ref sc' id='sc78' href='#sc78'>SC 78</a>śakayāvanacīṇaramaṭhapahlavadaradeṣu dasyupariṣāyāṁ |<br>
ekavidham ucyamānā sarvaviṣayacāriṇī bhavati ||</p>
<p><a class='ref sc' id='sc79' href='#sc79'>SC 79</a>pariṣāṁ na atikramate niścaramāṇā girā naravarāṇāṁ |<br>
<a class='ref sen' id='sen1.172' href='#sen1.172'>Sen 1.172</a> na vardhate na ca hāyati girā sthitalayā daśabalānāṁ ||</p>
<p><a class='ref sc' id='sc80' href='#sc80'>SC 80</a>na ca bhidyate na nudyati na ca upatapyate <span class='gap'>+ + + + + + + + +</span> |<br>
na ca vikhalakhalakhalāyati abhisvararutā sugatavācā ||</p>
<p><a class='ref sc' id='sc81' href='#sc81'>SC 81</a>na ca sā apaśabdavatī śabdabhraṣṭā aśeṣaṁ anuyuktaśabdā |<br>
śabdeṣu kuśalākuśalāṁ sarvāṁ janatāṁ praharṣayati ||</p>
<p><a class='ref sc' id='sc82' href='#sc82'>SC 82</a>vadanā suvimaladaśanā niścarati girā yadā guṇadharāṇāṁ |<br>
mādyanti śakunasaṁghā gaganatalagatā vanagatāś ca ||</p>
<p><a class='ref sc' id='sc83' href='#sc83'>SC 83</a>yo yasya svara abhimataḥ sā taṁ pūrayati tasya saṁkalpaṁ |<br>
sugatavacanaprabhūtā vācā pariṣadi vicaramāṇā ||</p>
<p><a class='ref sc' id='sc84' href='#sc84'>SC 84</a>varavāsanasahitaghoṣā girinadinirghoṣasannibhā śuddhā |<br>
utkrośakurararutanayā prabhavati vācā vararutānāṁ ||</p>
<p><a class='ref sc' id='sc85' href='#sc85'>SC 85</a>śakuntajīvaṁjīvaka jinavācā kanakatālapatraravā |<br>
paṭupaṭahapravadamṛdaṁgacāṭusvaratulyanirg hoṣā ||</p>
<p><a class='ref sc' id='sc86' href='#sc86'>SC 86</a>ājñeyā vijñeyā gambhīrabhīṣmarūpā karṇasukhā |<br>
hṛdayaṁgamā ca nityaṁ vācā varapāramigatānāṁ ||</p>
<p><a class='ref sc' id='sc87' href='#sc87'>SC 87</a>vallakīśravaṇīyā ca premaṇiyā ca girā guṇadhārīṇāṁ |<br>
vipulaśubhasaṁcayānāṁ sarveṣāṁ anantayaśasānām iti ||</p>
</blockquote>
<p><a class='ref sc' id='sc88' href='#sc88'>SC 88</a><a class='ref sen' id='sen1.173' href='#sen1.173'>Sen 1.173</a> yathābhūtaṁ deśitā vācā || samyaksaṁbuddhā evaṁ dharmaṁ deśayanti || nāhaṁ bhikṣavo ye dharmā anityās te nityato deśayāmi | nāpi ye dharmā nityā te anityato deśayāmi | nāpi ye dharmā duḥkhāḥ te sukhāto deśayāmi | nāpi ye dharmā sukhā te duḥkhāto deśayāmi | nāpi ye dharmā anātmīyā te ātmato deśayāmi | nāpi ye dharmā ātmīyās te anātmato deśayāmi | nāpi ye dharmā aśubhāḥ te śubhato deśayāmi | nāpi ye dharmāḥ śubhās te aśubhāto deśayāmi | nāpi ye dharmā rūpiṇas te arūpiṇo deśayāmi | nāpi ye dharmāḥ kuśalās te akuśalāḥ te deśayāmi | nāpi ye dharmā akuśalās te kuśalāto deśayāmi | nāpi ye dharmā anāśravāḥ te sāśravā ti deśayāmi | nāpi ye dharmāḥ sāśravāḥ te anāsravā ti deśayāmi | nāpi ye dharmāḥ vyākṛtās te avyākṛtā iti deśayāmi | nāpi ye dharmā avyākṛtās te vyākṛtā iti deśayāmi | nāpi ye dharmā hīnās te praṇītā iti deśayāmi | nāpi ye dharmā praṇītās te hīnā iti deśayāmi | nāpi ye dharmāḥ gṛhāśritās te naiṣkramyāśritā iti deśayāmi | nāpi ye dharmā naiṣkramyāśritās te gehāśritā iti deśayāmi || atha khalu bho dhutadhamadhara samyaksaṁbuddhāḥ satyavādi kālavādi bhūtavādi arthavādi tathāvādi ananyathāvādi avitathavādi dharmavādi vinayavādi iti ||</p>
<p><a class='ref sc' id='sc89' href='#sc89'>SC 89</a><a class='ref sen' id='sen1.174' href='#sen1.174'>Sen 1.174</a>bhūtapūrvaṁ bho dhutadharmadhara tuṣitabhavanakāyiko devaputro śikharadharo nāma bodhisatvaḥ samyaksaṁbuddhaṁ ṛṣivadanagataṁ vārāṇasyāṁ vanavare varacakrapravartanadivase bhagavantaṁ saṁmukhābhir adhyabhāṣe sagauravaḥ sapratīsaḥ prahvaḥ kṛtāṁjalipuṭaḥ ||</p>
<blockquote class='gatha'>
<p><a class='ref sc' id='sc90' href='#sc90'>SC 90</a>sādhu te sādhurūpasya vācā na pratihanyate |<br>
sādhu arthānvitā sādhyā vācā tava manoramā ||</p>
<p><a class='ref sc' id='sc91' href='#sc91'>SC 91</a>sādhu susvarasaṁyogā varṇasandhiguṇānvitā |<br>
sādhu satyāni catvāri pravadase mahāmune ||</p>
<p><a class='ref sc' id='sc92' href='#sc92'>SC 92</a>sādhu te devagandharvā pibanti madhurāṁ girāṁ |<br>
sādhv ihāpratimaṁ cakraṁ pravartasi anuvartikaṁ ||</p>
<p><a class='ref sc' id='sc93' href='#sc93'>SC 93</a>tubhyaṁ loke samo nāsti rūpe varṇe kule bale |<br>
īryāpathe ca vīrye ca dhyāne jñāne śame dame ||</p>
<p><a class='ref sc' id='sc94' href='#sc94'>SC 94</a>adya hṛṣṭā daśa vīra koṭyo te prathame phale |<br>
vinītā devaputrāṇāṁ śāsane prathame mune ||</p>
<p><a class='ref sc' id='sc95' href='#sc95'>SC 95</a>triṁśa koṭyo prabho vīra vinesi prathame phale |<br>
dvitīye śāsane nara devaputrāṇa <span class='var' title='Senart: vigatā'>aiva ca</span> ||</p>
<p><a class='ref sc' id='sc96' href='#sc96'>SC 96</a>pañcāśa koṭīyo bhūyo śāsane tṛtīye mune |<br>
vinītā devaputrāṇāṁ apāyehi vimocitā ||</p>
<p><a class='ref sc' id='sc97' href='#sc97'>SC 97</a><a class='ref sen' id='sen1.175' href='#sen1.175'>Sen 1.175</a> aśīti koṭīyo bhūyo śrotāpattiphale vibhū |<br>
caturthe śāsane dametvā durgatīhi vimokṣitāḥ ||</p>
<p><a class='ref sc' id='sc98' href='#sc98'>SC 98</a>tasmāt te sadṛśo nāsti maitrāya puruṣottama |<br>
karuṇāye kāruṇako bhūto bhūyo nararṣabha ||</p>
<p><a class='ref sc' id='sc99' href='#sc99'>SC 99</a>hṛṣṭā puruṣaśārdūlā utpannā lokasundarā |<br>
hitāya sarvasatvānāṁ vicaranti mahāmune ||</p>
<p><a class='ref sc' id='sc100' href='#sc100'>SC 100</a>aticirasya rājasuta utpanno si nararṣabha |<br>
praṇetā vipranaṣṭānāṁ ārttānāṁ nayanandanaṁ ||</p>
<p><a class='ref sc' id='sc101' href='#sc101'>SC 101</a>mā ca kadācid bhūtaguru nātho antarahāyatu |<br>
aparyantaṁ tava sthānaṁ bhavati lokabāndhava ||</p>
<p><a class='ref sc' id='sc102' href='#sc102'>SC 102</a>apāyā tanukībhūtā svayambhū tava tejasā |<br>
anokāśā kṛtā svargā tvāṁ prāpya puruṣottama ||</p>
<p><a class='ref sc' id='sc103' href='#sc103'>SC 103</a>yasya mithyātvaniyato rāśiḥ puruṣapudgala |<br>
eṣa vāniyataṁ rāśiṁ tvāṁ prāpya pūrayiṣyate ||</p>
<p><a class='ref sc' id='sc104' href='#sc104'>SC 104</a>yasyāpy aniyato rāśiḥ tvāṁ prāpya suravandita |<br>
pūrayiṣyati so rāśiṁ samyaktejakulodita ||</p>
<p><a class='ref sc' id='sc105' href='#sc105'>SC 105</a>adbhutānāṁ ca dharmāṇāṁ viśuddhiḥ upalabhyate |<br>
tvāṁ prāpya puruṣāditya tamontakaram acyutaṁ ||</p>
<p><a class='ref sc' id='sc106' href='#sc106'>SC 106</a><a class='ref sen' id='sen1.176' href='#sen1.176'>Sen 1.176</a> tasya te bhāṣamāṇasya bhūtāṁ dharmāṁ jinarṣabha |<br>
abhinandanti vākyan te sendrā lokā mahāmune ||</p>
<p><a class='ref sc' id='sc107' href='#sc107'>SC 107</a>iti stuvanti devagaṇā varadaṁ prītimānasā |<br>
anantaguṇasaṁpannaṁ saṁstavārhaṁ narottamam iti ||</p>
</blockquote>
<p><a class='ref sc' id='sc108' href='#sc108'>SC 108</a>upacāravidhisaṁpannā bho dhutadhamadhara samyaksaṁbuddhā kālajñānasamarthakā viśuddhanetrā anuccāvacadarśanā pūrvāntanayasaṁpannā ucchrāpitadharmadhvajā niṣpratimānadhvajā kalaharaṇaniśātakā pravacanaviduṣo anavasānajñānāḥ samaye ca āvusādayanto anayanānāṁ pravartakāḥ apamārgakakutsakā iti || tatredam ucyate ||</p>
<blockquote class='gatha'>
<p><a class='ref sc' id='sc109' href='#sc109'>SC 109</a>sarvākāraguṇopetā sarve sarvārthaniścitā |<br>
pranetāro vinetāro buddhā budhajanārcitāḥ ||</p>
<p><a class='ref sc' id='sc110' href='#sc110'>SC 110</a>asaṁkīrṇena jñānena viśuddhena manena ca |<br>
triṣu lokeṣu bhrājante pūrṇacandra iva nabhe ||</p>
<p><a class='ref sc' id='sc111' href='#sc111'>SC 111</a>caraṇena manojñena satāṁ kāntena nāyakāḥ |<br>
nadanti ca mahānādaṁ samyakkuśalasaṁbhavāḥ ||</p>
<p><a class='ref sc' id='sc112' href='#sc112'>SC 112</a>śāsanti janatāṁ vīrā upacāreṣu niścitāḥ |<br>
vivādaṁ parasatvānāṁ mathanti tattvadarśinaḥ ||</p>
<p><a class='ref sc' id='sc113' href='#sc113'>SC 113</a>loke jātā naraśreṣṭhā na ca lokena lipyatha |<br>
prajñaptisamatikrāntā gambhīraviṣayā vibhūḥ ||</p>
<p><a class='ref sc' id='sc114' href='#sc114'>SC 114</a><a class='ref sen' id='sen1.177' href='#sen1.177'>Sen 1.177</a> guruṁ dhuraṁ samāropya na viṣīdanti paṇḍitā |<br>
yathāvādītathākārī anupakruṣṭacāraṇā ||</p>
<p><a class='ref sc' id='sc115' href='#sc115'>SC 115</a>dṛṣṭiviṣaṁ taṁ ghoraṁ ca dagdhvā jñānāgninā prabhūḥ |<br>
anuttrāsitāsantrastā paraṁ pradanti prāṇināṁ ||</p>
<p><a class='ref sc' id='sc116' href='#sc116'>SC 116</a>kāntāraṁ samatikramya kṣemaṁ prāpya nararṣabhāḥ |<br>
āhvāyanti janadhīrā ihaiva nirbhayaṁ idaṁ ||</p>
<p><a class='ref sc' id='sc117' href='#sc117'>SC 117</a>jarāmaraṇarogāṇāṁ utpatti neha vidyate |<br>
iha āyāsaśokānāṁ pravṛttir nopalabhyate ||</p>
<p><a class='ref sc' id='sc118' href='#sc118'>SC 118</a>te tasya vacanaṁ śrutvā madhuraṁ devamānuṣā |<br>
anuśāstiṁ tathā kṛtvā pratipadyanti tatsukhaṁ ||</p>
<p><a class='ref sc' id='sc119' href='#sc119'>SC 119</a>tenāsti kīrtivistīrṇāḥ triṣu lokeṣu cottamāḥ |<br>
caranti arcitā sadbhi na caiva praśamanti te iti ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
