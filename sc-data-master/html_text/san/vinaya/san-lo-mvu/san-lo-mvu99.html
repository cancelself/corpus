<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu99' lang='san'>
<header>
<ul>
<li class='division'>Mahāvastu</li>
</ul>
<h1>99. The Jātaka of Śarabhaṅga</h1>
</header>
<p><a class='ref sc' id='sc1' href='#sc1'>SC 1</a>hastināpure arjuno nāma rājā so sādhurūpāṁ viditvā praśnāṁ pṛcchati yo śakyo cittam ārādhayituṁ so svastinā jīvanto mucyati yo na śaknoti rājño arjunasya praśnavyākaraṇena cittam ārādhayituṁ so rājñā arjunena svayaṁ śaktinā hanyati || himavantapārśvāto gautamo nāma ṛṣi hastināpuram āgato paṁcābhijño caturdhyānalābhī maharddhiko mahānubhāvo kāmeṣu vītarāgo || so dāni ṛṣī rājñā arjunena praśnaṁ pṛcchito ṛṣiṇā taṁ praśnaṁ atra saviṣamaṁ vyākṛtaṁ rājā ca na vijānāti | tena so ṛṣi gautamo mahābhāgo svayaṁ śaktinā hato so pi rājā arjuno agninā dagdho śaktiśūle mahānarake upapanno ||</p>
<p><a class='ref sc' id='sc2' href='#sc2'>SC 2</a>kaliṁgeṣu dantapuraṁ nāma nagaraṁ | tatra nārīkelo nāma rājā rājyaṁ kārayati duṣṭo vivarṇo raudro dāruṇo sāhasiko || so śramaṇabrāhmaṇā nimantrayitvā śunakhehi khādayati | tehi ca khādyaṁtehi hasati || so pi agninā dagdho mahānarake upapanno śyāmaśavalehi ahorātrāṇi khādyati ||</p>
<p><a class='ref sc' id='sc3' href='#sc3'>SC 3</a>kaṁpille nagare brahmadatto nāma rājā rājyaṁ kārayati | tasya rājño brahmadattasya putraśataṁ kumārāṇāṁ purohitasyāpi yajñadatto nāma putro māṇavako purohitakumāro || dakṣiṇāpathāto iṣvastrācāryo śṛṇvati | kaṁpille nagare rājño brahmadattasya <a class='ref sen' id='sen3.362' href='#sen3.362'>Sen 3.362</a> kumāraśato sti | tatra gacchāmi kaṁpillaṁ nagaraṁ taṁ kumāraśataṁ iṣvastrajñānaṁ śikṣāpayiṣyāmi tato me vṛttir bhaviṣyati || so dāni kaṁpillam āgato purohitasyāllīno purohitenāpi rājño brahmadattasya allāpito || brahmadatto tam āha || idaṁ mama kumāraśataṁ iṣvastrajñāne śikṣāpehi | ahaṁ te vipulaṁ vittaṁ dāsyāmi || so dāni iṣvastrācāryo iṣvastrajñānaṁ śikṣāpeti purohitaputro pi yajñadatto tatraiva iṣvastrajñānaṁ śikṣati tehi kumārehi sārdhaṁ || te dāni sarvāvantaṁ iṣvastrajñānaṁ śikṣitā sarveṣāṁ ca iṣvastrajñānena yajñadatto viśiṣyate || te dāni śikṣitā sarājikāye pariṣāye purato mahato janakāyasya darśanaṁ denti | kumāraśataṁ yajñadattasya iṣuṁ kṣipaṁti yajñadatto pi maṇḍalāgreṇa tāni iṣūṇi kumāraśatena kṣipiyaṁtāni asaṁprāptāni śarīre sarvāṇi cchindati || sarvā sā sarājikā pariṣā yajñadattasya vismitā | tasya dāni śarabhaṁga iti nāma nirvṛttaṁ abhūṣi ||</p>
<p><a class='ref sc' id='sc4' href='#sc4'>SC 4</a>vārāṇasyā uttareṇa anuhimavante sāhaṁjanī āśramapadaṁ mūlopetaṁ patropetaṁ puṣpopetaṁ phalopetaṁ kodravaśyāmākabhaṁgaprāsādikaśākaśālūkasaṁpannaṁ anekehi vṛkṣasahasrehi puṣpaphalopetehi śobhitaṁ pānīyasaṁpannaṁ || tahiṁ kāśyapo nāma ṛṣiḥ prativasati paṁcaśataparivāro sarve paṁcābhijñā caturdhyānalābhino maharddhikā mahānubhāvā || śarabhaṁgo purohitaputro tahiṁ sāhaṁjanīm āśramapadaṁ gatvā kāśyapasya ṛṣisya sakāśe ṛṣipravrajyāṁ pravrajito || tenāpi pūrvarātrāpararātraṁ jāgarikāyogam anuyuktena viharantena yujyantena ghaṭantena vyāyamantena catvāri dhyānāni utpāditāni paṁca cābhijñā sākṣīkṛtā caturdhyānalābhī paṁcābhijño mahānubhāvo śarabhaṁgo ṛṣi saṁvṛtto sadevake loke abhijñātaparijñātakaumārabrahmacārī ugratapasyāśrito <a class='ref sen' id='sen3.363' href='#sen3.363'>Sen 3.363</a> mahānāgo || so dāni dakṣiṇāpathagato || asmakeṣu godāvarī nadī | tasyā kūle kapitthakaṁ nāma āśramaṁ sādhetvā prativasati ||</p>
<p><a class='ref sc' id='sc5' href='#sc5'>SC 5</a>kāśyapasya ṛṣisya śiṣyo vatso nāma paṁcaśataparivāro anuhimavante gaṁgākūle āśrame prativasati sarve paṁcābhijñā caturdhyānalābhino kāmeṣu vītarāgā uṁchavṛttikā mahānubhāvā | tatra dāni vatsa-ṛṣisya vātavyādhi utpanno || so anuhimavante śītam asahanto dakṣiṇāpathaṁ gato govardhanaṁ nāma nagaraṁ || tatra dāni daṇḍakī nāma rājā rājyaṁ kārayati adhārmiko adharmarājā dṛṣṭivipanno viṣayalolaḥ mūḍho viparītadarśī amātṛjño apitṛjño aśrāmaṇyo abrāhmaṇyo dāruṇo niṣkṛpo sāhasiko || tena so vatso ṛṣi dṛṣṭvā pāṁśunā ākramāpito aheṭheko adūṣako anaparādhī || tasya dāni rājye vighuṣṭo nāmāgrāmātyo | tena so ṛṣī tato pāṁśurāśito śīghram eva jīvanto utkhanāpito praṇipatitvā ca anukṣamāpito | bhagavaṁ na me priyaṁ yaṁ rājñā sāhasaṁ kṛtaṁ | sādhu bhagavaṁ kṣāntum arhasi || ṛṣi āha || amātya gacchāhi ito rājyato śīghranti | ahaṁ saptamaṁ divasaṁ kālaṁ kariṣyāmi mayā kālagate iha rājye mahādāruṇabhayaṁ bhaviṣyati || so dāni amātyo vatsasya ṛṣisya śrutvā saputradāro saparivāro sarveṇa jñātigaṇena sārdhaṁ daṇḍakisya rājyato anyaṁ rājyaṁ saṁkramati || saptarātrasyātyayena vatso ṛṣi kālagato samanantarakālagatasya ṛṣisya bhūtānāṁ mahāsaṁkṣobhaṁ abhūṣi tehi sarājyaṁ rātrīye bhasmīkṛtaṁ nagaraṁ ||</p>
<p><a class='ref sc' id='sc6' href='#sc6'>SC 6</a>gaṁgāya ca yamunāyā ca antarā kāśyapo ṛṣi yajñaṁ yajati | tatra aṣṭānavati <a class='ref sen' id='sen3.364' href='#sen3.364'>Sen 3.364</a> tāpasasahasriyo saṁnipatitāvo paṁcābhijñā caturdhyānalābhino sarve maharddhikā mahānubhāvā ||</p>
<p><a class='ref sc' id='sc7' href='#sc7'>SC 7</a>kaliṁgeṣu dantapuraṁ nāma nagaraṁ tatra uggato nāma rājā so teṣāṁ rājñāṁ dāruṇāṁ imāṁ mahābhayāṁ mahāvipattiṁ dṛṣṭvā saṁjayantīm adhyagāt* ṛṣayo darśanāya || saṁjayantīyaṁ bhīmaratho nāma rājā | so pi teṣāṁ rājñāṁ vipattiṁ dṛṣṭvā saṁvigno so taṁ kaliṁgarājaṁ pṛcchati | kahiṁ gamiṣyasi || so tam āha || gamiṣyāmi ṛṣayo darśanāya || hastināpure aṣṭamako nāma rājā rājyaṁ kārayati | so pi teṣāṁ caturṇāṁ rājñāṁ dāruṇāṁ vipattiṁ dṛṣṭvā trasto saṁvigno so pi prasthito ṛṣayo darśanāya || śakro pi devānām indro teṣāṁ caturṇāṁ adhārmikānāṁ adharmarājñāṁ duṣṭivipannānāṁ niṣkṛpānāṁ dāruṇānāṁ sāhasikānāṁ vipattiṁ dṛṣṭvā āgataḥ mahatā devatānubhāvena ṛṣayo darśanāya ||</p>
<blockquote class='gatha'>
<p><a class='ref sc' id='sc8' href='#sc8'>SC 8</a>paṁca śatāni himavantapārśve<br>
mūlaphalāhārā ṛṣayaḥ paśyensuḥ |<br>
uṁcharatā tāpasā śuddhalūkhā<br>
susaṁyatā ugratapā udārā ||</p>
<p><a class='ref sc' id='sc9' href='#sc9'>SC 9</a>eko atra āsī ṛṣi vatsagotro<br>
vātehi ābādhehi kṛśo abhūṣi |<br>
himavantapārśve asahanto śītaṁ<br>
vanāto so osare rājadhānīṁ ||</p>
<p><a class='ref sc' id='sc10' href='#sc10'>SC 10</a>tatra abhūd daṇḍakī nāma rājā<br>
adharmacārī <span class='gap'>+ + +</span> niviṣṭo |<br>
dṛṣṭiṁ grahetvā viparītasaṁkhyo<br>
<a class='ref sen' id='sen3.365' href='#sen3.365'>Sen 3.365</a> so taṁ ṛṣiṁ pāṁśunā ākrameti ||</p>
<p><a class='ref sc' id='sc11' href='#sc11'>SC 11</a>tasyaiva rājño abhu agramātyo<br>
nāmena vighuṣṭo abhūṣi rājye |<br>
so taṁ ṛṣiṁ uddhariya avocat*<br>
na me priyaṁ sādhu kṣamāhi brahme ||</p>
<p><a class='ref sc' id='sc12' href='#sc12'>SC 12</a>vatso ṛṣī taṁ avaca amātyaṁ<br>
gaccha ito mā te siyā anarthaḥ |<br>
saptarātrīyena ito tyayena<br>
mahad bhayaṁ bhaviṣyati ghorarūpaṁ ||</p>
<p><a class='ref sc' id='sc13' href='#sc13'>SC 13</a>ṛṣisya ca kālagatasya tatra<br>
bhūtānāṁ saṁkṣobho mahā abhūṣi |<br>
tantasya rājyaṁ sadhanaṁ sarāṣṭraṁ<br>
ekāya rātrīya karensu bhasmaṁ ||</p>
<p><a class='ref sc' id='sc14' href='#sc14'>SC 14</a>athābravīc charabhaṁgo tapasvī<br>
samāgatā ṛṣayo <span class='gap'>+ + +</span> |<br>
na sādhurūpaṁ kṛtaṁ daṇḍakīnā<br>
gacchāma vatsasya karoma pūjāṁ ||</p>
<p><a class='ref sc' id='sc15' href='#sc15'>SC 15</a>athāṣṭamako bhīmaratho ca rājā<br>
kaliṁgarājā atha udgato ca |<br>
saṁvignā saṁhṛṣṭā idaṁ uvāca<br>
gacchāmatha ṛṣayo darśanāya<br>
pṛcchāmatha yena hi taṁ bhaveya ||</p>
<p><a class='ref sc' id='sc16' href='#sc16'>SC 16</a>te dāni allīnā trayo narendrā<br>
saṁtuṣṭā saṁvignā ṛṣīṇāṁ samīpaṁ |<br>
<a class='ref sen' id='sen3.366' href='#sen3.366'>Sen 3.366</a> alaṁkṛtā kuṇḍalino suvastrā<br>
vaiḍūryamuktāstarakhaḍgapāṇī ||</p>
</blockquote>
<p><a class='ref sc' id='sc17' href='#sc17'>SC 17</a>ṛṣayo āhansuḥ ||</p>
<blockquote class='gatha'>
<p><a class='ref sc' id='sc18' href='#sc18'>SC 18</a>rājā ṛṣiṁ bhāṣatha ke va yūyaṁ<br>
kathaṁ vo jānanti manuṣyaloke ||</p>
</blockquote>
<p><a class='ref sc' id='sc19' href='#sc19'>SC 19</a>rājāno āhansuḥ ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>aṣṭamako bhīmaratho ca rājā<br>
kaliṁgarājā punar udgato yaṁ |<br>
susaṁyatā ṛṣayo darśanāya<br>
ihāgatā pṛcchatukāmā praśnāṁ ||</p>
</blockquote>
<p><a class='ref sc' id='sc21' href='#sc21'>SC 21</a>ṛṣayo śakraṁ antarīkṣagataṁ pṛcchanti ||</p>
<blockquote class='gatha'>
<p><a class='ref sc' id='sc22' href='#sc22'>SC 22</a>vaihāyasaṁ tiṣṭhasi antarīkṣe<br>
obhāsayaṁ paṁcadaśīva candro |<br>
pṛcchāma te deva mahānubhāva<br>
kathaṁ ti jānanti manuṣyaloke ||</p>
</blockquote>
<p><a class='ref sc' id='sc23' href='#sc23'>SC 23</a>śakro āha ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>devā me jānanti śacīpatīti<br>
maghavanti me āhu manuṣyaloke ||</p>
</blockquote>
<p><a class='ref sc' id='sc25' href='#sc25'>SC 25</a>|</p>
<blockquote class='gatha'>
<p><a class='ref sc' id='sc26' href='#sc26'>SC 26</a>so āgato deva mahānubhāva<br>
susaṁyatāṁ ṛṣayo darśanāye ||</p>
</blockquote>
<p><a class='ref sc' id='sc27' href='#sc27'>SC 27</a><a class='ref sen' id='sen3.367' href='#sen3.367'>Sen 3.367</a> ṛṣayo āhansuḥ ||</p>
<blockquote class='gatha'>
<p><a class='ref sc' id='sc28' href='#sc28'>SC 28</a>puraṁdaro bhūtapatī punar yo<br>
devānām indro tridaśānam īśvaro |<br>
so āgato asuragaṇapramardako<br>
okāśam ākāṁkṣati praśnaṁ praṣṭuṁ ||</p>
<p><a class='ref sc' id='sc29' href='#sc29'>SC 29</a>dūrā śrutā mo ṛṣayo samāgatā<br>
susaṁyatā vo ṛṣayo sma āgatā |<br>
pādavandakā āryaprasannacittā<br>
ayaṁ sarvaloke manuṣyaśreṣṭho ||</p>
</blockquote>
<p><a class='ref sc' id='sc30' href='#sc30'>SC 30</a>ṛṣi āhansuḥ ||</p>
<blockquote class='gatha'>
<p><a class='ref sc' id='sc31' href='#sc31'>SC 31</a>ṛṣīṇāṁ gandho cirabhāvitānāṁ<br>
upavāyati erito mārutena |<br>
ito apakramya niṣīda śakra<br>
na eṣa gandho susaho devatehi ||</p>
</blockquote>
<p><a class='ref sc' id='sc32' href='#sc32'>SC 32</a>śakro āha ||</p>
<blockquote class='gatha'>
<p><a class='ref sc' id='sc33' href='#sc33'>SC 33</a>ṛṣīṇāṁ gandho cirabhāvitānāṁ<br>
upavāyati erito mārutena |<br>
śuciḥ sugandho cirabhāvitānāṁ<br>
na eṣa gandho pratikūla mahyaṁ ||</p>
</blockquote>
<p><a class='ref sc' id='sc34' href='#sc34'>SC 34</a>ṛṣayo āhansuḥ ||</p>
<blockquote class='gatha'>
<p><a class='ref sc' id='sc35' href='#sc35'>SC 35</a>ayaṁ ṛṣiḥ sarabhaṁgo udāro<br>
yato jāto virato maithunāto |<br>
<a class='ref sen' id='sen3.368' href='#sen3.368'>Sen 3.368</a> ācārya buddho suvinītarūpo<br>
so viha praśnāni viyākarotu ||</p>
</blockquote>
<p><a class='ref sc' id='sc36' href='#sc36'>SC 36</a>[ṛṣayo āhaṁsuḥ || ]</p>
<blockquote class='gatha'>
<p><a class='ref sc' id='sc37' href='#sc37'>SC 37</a>vāśiṣṭha praśnāni viyākarohi<br>
yācanti tvāṁ ṛṣayo sādhurūpā |<br>
eṣo hi dharmo manujehi paṇḍite<br>
yaṁ vṛkṣam ākāṁkṣati tasya bhāro ||</p>
</blockquote>
<p><a class='ref sc' id='sc38' href='#sc38'>SC 38</a>[śarabhaṁga āha || ]</p>
<blockquote class='gatha'>
<p><a class='ref sc' id='sc39' href='#sc39'>SC 39</a>yat kiṁci praśnaṁ manasābhikāṁkṣatha<br>
kṛtāvakāśāni vadetha yūyaṁ |<br>
ahaṁ vo praśnāni viyākariṣyaṁ<br>
dṛṣṭaṁ hi me tatvam idaṁ paraṁ ca ||</p>
</blockquote>
<p><a class='ref sc' id='sc40' href='#sc40'>SC 40</a>rājā dāni pṛcchati ||</p>
<blockquote class='gatha'>
<p><a class='ref sc' id='sc41' href='#sc41'>SC 41</a>yathā abhūd daṇḍaki nālikero<br>
arjuno ca kalabho ca rājā |<br>
teṣāṁ gatiṁ brūhi supāpakarmaṇāṁ<br>
kutropapannā ṛṣayo viheṭhiya ||</p>
</blockquote>
<p><a class='ref sc' id='sc42' href='#sc42'>SC 42</a>śarabhaṁgo āha ||</p>
<blockquote class='gatha'>
<p><a class='ref sc' id='sc43' href='#sc43'>SC 43</a>yathā abhūd daṇḍaki nālikero<br>
arjuno ca kalabho ca rājā |<br>
teṣāṁ gatiṁ budhya supāpakarmaṇāṁ</p>
</blockquote>
<blockquote class='gatha'>
<p><a class='ref sc' id='sc44' href='#sc44'>SC 44</a><a class='ref sen' id='sen3.369' href='#sen3.369'>Sen 3.369</a> yatropapannā ṛṣīṇāṁ vaheṭhakā ||</p>
<p><a class='ref sc' id='sc45' href='#sc45'>SC 45</a>ṛṣī pāṁśunākrami yena daṇḍakī<br>
ucchinnamūlo sadhano sarāṣṭro |<br>
kukkulaṁ nāma narakaṁ prapanno<br>
sphuliṁgajālā va tato samucchrayāḥ ||</p>
<p><a class='ref sc' id='sc46' href='#sc46'>SC 46</a>arjuno narakaṁ śaktiśūlaṁ<br>
adhośiro ūrdhapādo prapanno |<br>
āṁgīrasaṁ gautamaṁ heṭhayitvā<br>
ṛṣiṁ tapasviṁ cirabrahmacāriṁ ||</p>
<p><a class='ref sc' id='sc47' href='#sc47'>SC 47</a>yo saṁyatāṁ pravrajitāṁ vihiṁse<br>
annena pānena nimantrayitvā |<br>
taṁ nālikeraṁ śunakhā paratra<br>
prasahya khādanti viceṣṭamānaṁ ||</p>
<p><a class='ref sc' id='sc48' href='#sc48'>SC 48</a>yo khaṇḍaso pravrajitaṁ praghātayed*<br>
ṛṣiṁ kṣāntīvādiṁ śramanaṁ adūṣakaṁ |<br>
kalabho avīciṁ narakaṁ prapanno<br>
mahābhitāpaṁ kaṭukaṁ bhayānakaṁ ||</p>
<p><a class='ref sc' id='sc49' href='#sc49'>SC 49</a>etādṛśāni narakāni śrutvā<br>
dṛṣṭvā ca rāṣṭrāṇi samūhatāni |<br>
dharmaṁ care śramaṇabrāhmaṇeṣu<br>
evaṁkaro svargam upeya sthānaṁ ||</p>
</blockquote>
<p><a class='ref sc' id='sc50' href='#sc50'>SC 50</a>rājāno āhansuḥ ||</p>
<blockquote class='gatha'>
<p><a class='ref sc' id='sc51' href='#sc51'>SC 51</a>yan te apṛcche ham abhibhavesi<br>
anyan te pṛcchāmi tad iha brūhi |<br>
<a class='ref sen' id='sen3.370' href='#sen3.370'>Sen 3.370</a> kiṁ so vadhitvā na kadāci socati<br>
kasya prahāṇiṁ ṛṣayo varṇayanti ||</p>
</blockquote>
<p><a class='ref sc' id='sc52' href='#sc52'>SC 52</a>śarabhaṁgo āha ||</p>
<blockquote class='gatha'>
<p><a class='ref sc' id='sc53' href='#sc53'>SC 53</a>krodhaṁ vadhitvā na kadāci socati<br>
īrṣyāprahāṇiṁ ṛṣayo varṇayanti |<br>
sarvasya uktaṁ paruṣaṁ kṣameyā<br>
etaṁ balaṁ durjayam āhu santo ||</p>
</blockquote>
<p><a class='ref sc' id='sc54' href='#sc54'>SC 54</a>rājāno āhansuḥ ||</p>
<blockquote class='gatha'>
<p><a class='ref sc' id='sc55' href='#sc55'>SC 55</a>śakyaṁ hi dvinnāṁ vacanaṁ kṣametuṁ<br>
śreṣṭhasya vā atha vā sadṛśasya |<br>
kathaṁ hi hīnasya vacaṁ kṣameyā<br>
ākhyāhi me kauṇḍinya etam arthaṁ ||</p>
</blockquote>
<p><a class='ref sc' id='sc56' href='#sc56'>SC 56</a>sarabhago āha ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>bhayā hi śreṣṭhasya vacaḥ kṣamenti<br>
saṁraṁbhahetoḥ pana sadṛśasya |<br>
yo ceha hīnasya vacaṁ kṣameyā<br>
etad balaṁ uttamam āhu santo ||</p>
<p><a class='ref sc' id='sc58' href='#sc58'>SC 58</a>kathaṁ jānetha catuchannarūpaṁ<br>
sadṛśaṁ ca śreṣṭhaṁ atha vā ca hīnaṁ |<br>
virūparūpeṇa caranti santo<br>
<a class='ref sen' id='sen3.371' href='#sen3.371'>Sen 3.371</a> tasmād dhi sarvasya vacaṁ kṣameyā ||</p>
<p><a class='ref sc' id='sc59' href='#sc59'>SC 59</a>na etam arthaṁ mahatī pi senā<br>
sarājikā yudhyamānī kareyā |<br>
yaṁ kṣāntimāṁ satpuruṣo karoti<br>
kṣāntīmatā vopasamanti vīrāḥ ||</p>
</blockquote>
<p><a class='ref sc' id='sc60' href='#sc60'>SC 60</a>rājāno āhansuḥ ||</p>
<blockquote class='gatha'>
<p><a class='ref sc' id='sc61' href='#sc61'>SC 61</a>subhāṣitan te anumodayāmo<br>
anyan te pṛcchāmi tad iha brūhi |<br>
katividhaṁ śīlavantaṁ vadesi<br>
katividhaṁ prajñāvantaṁ vadesi |<br>
katividhaṁ satpuruṣaṁ vadesi<br>
katividhaṁ ca śiri na jahāti ||</p>
</blockquote>
<p><a class='ref sc' id='sc62' href='#sc62'>SC 62</a>sarabhaṁgo āha ||</p>
<blockquote class='gatha'>
<p><a class='ref sc' id='sc63' href='#sc63'>SC 63</a>kāyena vācāya susaṁvṛto yaḥ<br>
manasā ca no kiṁci karoti pāpaṁ |<br>
na cāpi loke ahitaṁ karoti<br>
tathāvidhaṁ śīlavantaṁ vadāmi ||</p>
<p><a class='ref sc' id='sc64' href='#sc64'>SC 64</a>sarvāṇi arthāni punar vinaśyanti<br>
kālāgataṁ ca na prayāti arthaṁ |<br>
na cātmaheto . . vidhaṁ careyā<br>
tathāvidhaṁ prajñāvantaṁ vademi ||</p>
<p><a class='ref sc' id='sc65' href='#sc65'>SC 65</a>yo ve kṛtajño kṛtavedi poso<br>
kalyāṇamitro dṛḍhabhaktirūpo |<br>
<a class='ref sen' id='sen3.372' href='#sen3.372'>Sen 3.372</a> vyasanasmiṁ satkṛtya karoti kāryaṁ<br>
tathāvidhaṁ satpuruṣaṁ vademi ||</p>
<p><a class='ref sc' id='sc66' href='#sc66'>SC 66</a>etehi dharmehi trihi yo upeto<br>
saṁmodako sakhilo ślakṣṇavāco |<br>
sagāravo sapratīśo hirīmāṁ<br>
tathāvidhaṁ va śiri na jahāti ||</p>
</blockquote>
<p><a class='ref sc' id='sc67' href='#sc67'>SC 67</a>rājāno āhansuḥ ||</p>
<blockquote class='gatha'>
<p><a class='ref sc' id='sc68' href='#sc68'>SC 68</a>subhāṣitan te anumodayāma<br>
anyan te pṛcchāmi tad iha brūhi |<br>
śīlaprajñāśirikṛtajñatānāṁ<br>
kiṁ va nu śreṣṭhaṁ kuśalā vadanti ||</p>
</blockquote>
<p><a class='ref sc' id='sc69' href='#sc69'>SC 69</a>sarabhaṁgo āha ||</p>
<blockquote class='gatha'>
<p><a class='ref sc' id='sc70' href='#sc70'>SC 70</a>prajñāṁ khu śreṣṭhāṁ kuśalā vadanti<br>
nakṣatrarājā iva tārakānāṁ |<br>
śīlaṁ śiri caiva kṛtajñatā ca<br>
prajñopakā tu pravarā bhavanti ||</p>
</blockquote>
<p><a class='ref sc' id='sc71' href='#sc71'>SC 71</a>rājāno āhansuḥ ||</p>
<blockquote class='gatha'>
<p><a class='ref sc' id='sc72' href='#sc72'>SC 72</a>subhāṣitan te anumodayāmaḥ<br>
anyan te pṛcchāmi tad iha brūhi ||</p>
<p><a class='ref sc' id='sc73' href='#sc73'>SC 73</a>kim ācaranto kim āsevamāno<br>
kathaṁkaro prajñāvāṁ bhoti manye ||</p>
</blockquote>
<p><a class='ref sc' id='sc74' href='#sc74'>SC 74</a><a class='ref sen' id='sen3.373' href='#sen3.373'>Sen 3.373</a> sarabhaṁgo āha ||</p>
<blockquote class='gatha'>
<p><a class='ref sc' id='sc75' href='#sc75'>SC 75</a>sevanto vṛddhā nipuṇo bahuśruto<br>
ogrāhako ca paripṛcchamāno |<br>
śruṇanto satkṛtya subhāṣitāni<br>
evaṁkaro prajñāvāṁ bhoti manye ||</p>
<p><a class='ref sc' id='sc76' href='#sc76'>SC 76</a>so prajñānāṁ kāmaguṇaṁ vipaśyati<br>
duḥkhaṁ anityaṁ vipariṇāmadharmaṁ |<br>
evaṁ vipaśyaṁ prajahāti cchandaṁ<br>
mahadbhayeṣu vadhakopameṣu ||</p>
<p><a class='ref sc' id='sc77' href='#sc77'>SC 77</a>so vītarāgo suvinītadoṣo<br>
maitrābhāvanāṁ bhāvaye apramatto |<br>
maitreṇa cittena hitānukampī<br>
evaṁkaro svargam upeti sthānaṁ ||</p>
<p><a class='ref sc' id='sc78' href='#sc78'>SC 78</a>subhāṣitārthaṁ idam evarūpā<br>
gāthā imā satpuruṣeṇa bhāṣitā |<br>
yo pi imāṁ samma samācareyā<br>
adarśanaṁ mṛtyurājasya gacche ||</p>
<p><a class='ref sc' id='sc79' href='#sc79'>SC 79</a>subhāṣitan taṁ anumodamānā<br>
brahmā ca indro tridaśā ca devās* |<br>
te vegajātā muditā kṛtāṁjalī<br>
gacchensu tad devapuraṁ yaśasvino ||</p>
<p><a class='ref sc' id='sc80' href='#sc80'>SC 80</a>mahārthiyaṁ āgamanaṁ abhūṣi<br>
aṣṭamakasya bhīmarathasya caiva |<br>
<a class='ref sen' id='sen3.374' href='#sen3.374'>Sen 3.374</a> kaliṁgarājasya ca udgatasya<br>
sarveṣāṁ vā kāmarāgo prahīṇo ||</p>
</blockquote>
<p><a class='ref sc' id='sc81' href='#sc81'>SC 81</a>rājāno āhansuḥ ||</p>
<blockquote class='gatha'>
<p><a class='ref sc' id='sc82' href='#sc82'>SC 82</a>evaṁ hi etaṁ paracittavedi<br>
sarveṣāṁ no kāmarāgo prahīṇo |<br>
karohi okāśam anugrahāye<br>
yathā gantin te abhisaṁbhuṇema ||</p>
</blockquote>
<p><a class='ref sc' id='sc83' href='#sc83'>SC 83</a>sarabhaṁgo āha ||</p>
<blockquote class='gatha'>
<p><a class='ref sc' id='sc84' href='#sc84'>SC 84</a>karomi okāśam anugrahāye<br>
sarveṣāṁ vo kāmarāgo prahīṇo |<br>
pharetha kāyaṁ vipulāya prītaye<br>
yathā gatiṁ me abhisaṁbhuṇetha ||</p>
</blockquote>
<p><a class='ref sc' id='sc85' href='#sc85'>SC 85</a>rājāno āhansuḥ ||</p>
<blockquote class='gatha'>
<p><a class='ref sc' id='sc86' href='#sc86'>SC 86</a>sarvaṁ kariṣyāma tavedaṁ vākyaṁ<br>
yaṁ yaṁ ca mo vakṣyasi bhūriprajña |<br>
pharema kāyaṁ vipulāya prītiyā<br>
yathā gatin te abhisaṁbhuṇema ||</p>
<p><a class='ref sc' id='sc87' href='#sc87'>SC 87</a>kṛtā ca vatsasya ṛṣisya pūjā<br>
gacchantu te ṛṣayo sādhurūpā |<br>
dhyāne ratā āśrame āvasetha<br>
etaṁ dhanaṁ pravrajitasya śreṣṭhaṁ ||</p>
<p><a class='ref sc' id='sc88' href='#sc88'>SC 88</a><a class='ref sen' id='sen3.375' href='#sen3.375'>Sen 3.375</a> pūrvenivāsaṁ bhagavāṁ pūrvejātim anusmaran* |<br>
jātakam idam ākhyāsi śāstā bhikṣūṇam antike ||</p>
<p><a class='ref sc' id='sc89' href='#sc89'>SC 89</a>te ca skandhās te ca dhātavo tāni āyatanāni ca |<br>
ātmānam adhikṛtya bhagavān etam arthaṁ viyākaret* ||</p>
<p><a class='ref sc' id='sc90' href='#sc90'>SC 90</a>anavarāgrasmiṁ saṁsāre yatra me uṣitaṁ purā |<br>
anāthapiṇḍiko śakro devarājā śacīpatiḥ |<br>
kaliṁgarājā ānando śāriputro ca aṣṭako ||</p>
<p><a class='ref sc' id='sc91' href='#sc91'>SC 91</a>atha bhīmaratho rājā maudgalyāyano maharddhiko |<br>
sarabhaṁgo ahaṁ abhūṣi evaṁ dhāretha jātakaṁ ||</p>
</blockquote>
<p><a class='ref sc' id='sc92' href='#sc92'>SC 92</a>tadāpi mayā sadevamānuṣāye pariṣāye dharmaṁ deśitaṁ etarahiṁ pi mayā sadevamānuṣāye pariṣāye dharmaṁ deśitaṁ ||</p>
<p class='endsection'>sarabhaṁjātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
