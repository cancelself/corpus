<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu78' lang='san'>
<header>
<ul>
<li class='division'>Mahāvastu</li>
</ul>
<h1>78. The Conversion of the Asuras</h1>
</header>
<p><a class='ref sc' id='sc1' href='#sc1'>SC 1</a>tribhiḥ prātihāryair buddhā bhagavanto satvāṁ vinayanti | tadyathā ṛddhiprātihāryeṇa anuśāsanīprātihāryeṇa dharmadeśanāprātihāryeṇa || bhagavatā imehi trihi prātihāryehi <a class='ref sen' id='sen3.138' href='#sen3.138'>Sen 3.138</a> nyagrodhārāme bahūni prāṇisahasrāṇi ārye dharme vinītā || atha khalu rāhuś cāsurendro vemacitrī ca asurendro mucilindo ca asurendro ṣaṣṭhīhi asuranayutehi sārdhaṁ prabhūtaṁ gandhamālyam ādāya bahūni asurasahasrāṇi ca bahūni ca asurakanyāsahasrāṇi sarvālaṁkārabhūṣitāni āmuktamaṇikuṇḍalāni mahatā asurānubhāvena mahatā asura-ṛddhīye yena kapilavastunyagrodhārāmas tenopasaṁkramitvā nyagrodhārāmasya upari vaihāyasam antarīkṣe sthitvā bhagavato pūjāsatkāram akarensuḥ | sarvagandhehi sarvamālyehi sarvanṛtyehi sarvagītehi sarvavāditehi sarvatūryatāḍāvacarehi bhagavantaṁ satkṛtvā gurukṛtvā mānayitvā pūjayitvā apacayitvā anuttarāye samyaksaṁbodhaye cittam utpādensuḥ | aho punar vayaṁ pi bhavema anāgate adhvāne tathāgatā arhantaḥ samyaksaṁbuddhā vidyācaraṇasaṁpannāḥ sugatā lokavidanuttarā puruṣadamyasārathaḥ śāstāro devamanuṣyāṇāṁ yathāyaṁ bhagavān etarhi evaṁ dvātriṁśatīhi mahāpuruṣalakṣaṇehi samanvāgatā bhavema aśītihi anuvyaṁjanehi upaśobhitaśarīrā aṣṭādaśahi āveṇikehi buddhadharmehi samanvāgatā daśahi tathāgatabalehi balavāṁ caturhi vaiśāradyehi viśāradā yathā bhagavāṁ etarahiṁ evañ ca anuttaraṁ dharmacakraṁ pravartema yathāpi bhagavatā etarahi | evaṁ ca mo devamanuṣyā śrotavyaṁ śraddhātavyaṁ manyensuḥ yathā va bhagavato etarahi evaṁ ca samagraṁ śrāvakasaṁghaṁ pariharema yathā bhagavāṁ etarahiṁ | evaṁ tīrṇā tārayema muktā mocema āśvastā āśvāsema parinirvṛtā parinirvāpema | evam etaṁ bhaveya bahujanahitāya bahujanasukhāya lokānukampāya mahato janakāyasya arthāya hitāya sukhāya devānāṁ ca manuṣyāṇāṁ ca || atha khalu bhagavān teṣām asurāṇām idam evaṁrūpaṁ cetopraṇidhānaṁ <a class='ref sen' id='sen3.139' href='#sen3.139'>Sen 3.139</a> viditvā tasyāye velāye smitaṁ prāduṣkare samanantaraṁ prāduṣkṛte ca bhagavato mukhadvārāto nānāvarṇā anekavarṇā arciṣo niścaritvā nīlapītamāṁjiṣṭhā raktaśvetāvadātā kanakavarṇā sarvaṁ buddhakṣetraṁ obhāsayitvā yāvad akaniṣṭhā devanikāyā bhagavantaṁ trikhuttaṁ pradakṣiṇīkṛtvā bhagavato purato aṁtarahitāḥ ||</p>
<p><a class='ref sc' id='sc2' href='#sc2'>SC 2</a>atha khalv āyuṣmān aśvakī yena bhagavāṁs tenopasaṁkramitvā tenāṁjaliṁ praṇāmayitvā bhagavantam etad uvāca || nāhetukaṁ nāpratyayaṁ tathāgatā arhantaḥ samyaksaṁbuddhāḥ smitaṁ prāduṣkaronti | ko bhagavaṁ hetoḥ kaḥ pratyayo smitasya prāduṣkaraṇāya || atha bhagavān āyuṣmatā aśvakinā pṛṣṭo taṁ [asurā yāvad akaniṣṭhā devanikāyā bhagavantaṁ trikṣuttaṁ pradakṣiṇīkṛtvā bhagavato purataḥ aṁtarahitā] asurāṇāṁ cetopraṇidhānaṁ gāthābhi vyākarṣi ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>tatram akāsi smitaṁ dvipadendro<br>
dānavacitta viditvam udāraṁ |<br>
pṛcchati aśvaki prāṁjaliṁ kṛtvā<br>
dṛṣṭva smitaṁ sugatasya mukhāto ||</p>
<p><a class='ref sc' id='sc4' href='#sc4'>SC 4</a>neha ahetuka lokapradīpo<br>
prādukaroti smitaṁ paramarṣi |<br>
brūhi narottama hetu smitasya<br>
yat te kṛtaṁ iha lokahiteṣī ||</p>
<p><a class='ref sc' id='sc5' href='#sc5'>SC 5</a>adya niḥsaṁśayaṁ bodhir udārā<br>
kenaci saṁjanitā pariṣāyāṁ |<br>
yasya tathāgata āśaya jñātvā<br>
prādukaroti smitaṁ ramaṇīyaṁ ||</p>
<p><a class='ref sc' id='sc6' href='#sc6'>SC 6</a><a class='ref sen' id='sen3.140' href='#sen3.140'>Sen 3.140</a> saṁśayito pi ayaṁ iha adya<br>
dṛṣṭva smitaṁ sugatasya mukhāto |<br>
brūhi narottama mā ciram astu<br>
chindahi saṁśayitāna vilekhaṁ ||</p>
<p><a class='ref sc' id='sc7' href='#sc7'>SC 7</a>yaṁ akari smitaṁ lokapradīpo<br>
dānavapūjaṁ viditvam udārāṁ |<br>
vyākaraṇaṁ bhaṇa āsurakāyaṁ<br>
yaṁ va śruṇitva bhaveya udagro ||</p>
</blockquote>
<p><a class='ref sc' id='sc8' href='#sc8'>SC 8</a>bhagavān āha ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>sādhu te aśvaki pṛcchitā praśnā<br>
yasya kṛte smitaṁ lokahitasya |<br>
tasya te vakṣyaṁ phalaṁ nikhilena<br>
ekamano bhaṇato me śruṇehi ||</p>
<p><a class='ref sc' id='sc10' href='#sc10'>SC 10</a>pūjā iha me kṛtā asurehi<br>
bodhim anuttaraṁ prārthayamānā |<br>
te vijahitva tamāsurakāyaṁ<br>
svargagatā ramiṣyanti ciraṁ pi ||</p>
<p><a class='ref sc' id='sc11' href='#sc11'>SC 11</a>devapurāyaṁ ciraṁ nivasitvā<br>
paṁcahi kāmaguṇehi samaṁgī |<br>
mānuṣalokam imaṁ punaretvā<br>
pūjayiṣyanti jināṁ dvipadendrāṁ ||</p>
<p><a class='ref sc' id='sc12' href='#sc12'>SC 12</a>kalpasahasraśatāni bahūni<br>
kṛtva punaḥ puna pūja jineṣu |<br>
<a class='ref sen' id='sen3.141' href='#sen3.141'>Sen 3.141</a> kāṁcanasaṁnibhalakṣaṇadhārī<br>
sarve jinā bhaviṣyanti jitārī ||</p>
<p><a class='ref sc' id='sc13' href='#sc13'>SC 13</a>śrutva ca vyākaraṇaṁ asurāṇāṁ<br>
tuṣṭa udagro sadevakaloko |<br>
prāṇasahasraśatāni bahūni<br>
prasthita tatra anuttarayāne ||</p>
</blockquote>
<p><a class='ref sc' id='sc14' href='#sc14'>SC 14</a>atha khalu saṁbaro asurendro tāye velāye imāṁ gāthām adhyabhāṣi ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>edṛśehi me mitrehi sadā bhotu samāgamo |<br>
yaṁ niśāmya yam āgamya pūjema dvipadottamaṁ ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
