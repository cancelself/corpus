<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu13' lang='san'>
<header>
<ul>
<li class='division'>Mahāvastu</li>
</ul>
<h1>13. The Sixth Bhūmi</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref sen' id='sen1.121' href='#sen1.121'>Sen 1.121</a> tataḥ sthaviraḥ kāśyapaḥ kātyāyanam athābravīt* |<br>
kiṁ cittaṁ bodhisatvānāṁ paṁcamāyāṁ vipaścitāṁ ||</p>
</blockquote>
<p><a class='ref sc' id='sc2' href='#sc2'>SC 2</a>tataḥ kātyāyanasthaviraḥ munikāśyapaṁ dhutadharmadharaṁ gāthayādhyabhāṣi ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>alpāsvādanibaddho ’yaṁ lokāvarto ’tidāruṇaḥ |<br>
<span class='gap'>+ + + + + + + + + + + + + + + + + +</span> jāyate ||</p>
</blockquote>
<p><a class='ref sc' id='sc4' href='#sc4'>SC 4</a>evam ukte āyuṣmān mahākāśyapaḥ āyuṣmantaṁ mahākātyāyanam uvāca || kṣetram iti ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>tataḥ sthaviraḥ kātyāyanaḥ mahākāśyapam athābravīt* |<br>
śrūyatāṁ lokanāthānāṁ kṣetraṁ tatvārthaniśritaṁ ||</p>
<p><a class='ref sc' id='sc6' href='#sc6'>SC 6</a>upakṣetraṁ ca vakṣyāmi teṣāṁ paramavādināṁ |<br>
tāni niśamya vākyāni śāsanaṁ ca naravara ||</p>
<p><a class='ref sc' id='sc7' href='#sc7'>SC 7</a>ekaṣaṣṭiṁ trisahasrāṇi buddhakṣetraṁ parīkṣitaṁ |<br>
ato caturguṇaṁ jñeyam upakṣetraṁ tathāvidhaṁ ||</p>
</blockquote>
<p><a class='ref sc' id='sc8' href='#sc8'>SC 8</a>evam ukte āyuṣmāṁ mahākāśyapaḥ āyuṣmantaṁ mahākātyāyanam uvāca || kiṁ punar bho jinaputra sarveṣu buddhakṣetreṣu utpadyanti samyaksaṁbuddhā utāho keṣucid eva utpadyanti || evam ukte āyuṣmān mahākātyāyana āyuṣmantaṁ mahākāśyapaṁ gāthābhiḥ adhyabhāṣe ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>kiṁcit eva bhavati apariśūnyaṁ<br>
<a class='ref sen' id='sen1.122' href='#sen1.122'>Sen 1.122</a> kṣetram apratimarūpadharehi |<br>
kṣetrakoṭinayutāni bahūni<br>
śūnyakāni puruṣapravarehi ||</p>
<p><a class='ref sc' id='sc10' href='#sc10'>SC 10</a>durlabho hi varalakṣaṇadhārī<br>
dīrghakālasamudāgatabuddhī |<br>
sarvadharmakuśalo atitejaḥ<br>
sarvasatvasukhatādharasatvo iti ||</p>
</blockquote>
<p><a class='ref sc' id='sc11' href='#sc11'>SC 11</a>evam ukte āyuṣmān mahākāśyapa āyuṣmantaṁ mahākātyāyanam uvāca || khalu bho jinaputra ko hetuḥ kaḥ pratyayaḥ yaṁ ekasmiṁ kṣetre dvau samyaksaṁbuddhau nopapadyanti iti || evam ukte āyuṣmān mahākātyāyana āyuṣmantaṁ mahākāśyapaṁ gāthābhiḥ adhyabhāṣate ||</p>
<blockquote class='gatha'>
<p><a class='ref sc' id='sc12' href='#sc12'>SC 12</a>yat kāryaṁ naranāgena buddhakarma suduḥkaraṁ |<br>
tat sarvaṁ paripūreti eṣā buddhāna dharmatā ||</p>
<p><a class='ref sc' id='sc13' href='#sc13'>SC 13</a>asamartho yadi siyād buddhadharmeṣu cakṣumāṁ |<br>
tato duve mahātmānau utpadyete tathāgatau ||</p>
<p><a class='ref sc' id='sc14' href='#sc14'>SC 14</a>taṁ cāsamarthasadbhāvaṁ varjayanti maharṣiṇāṁ |<br>
tasmāt duve na jāyante ekakṣetre nararṣabhau ||</p>
<p><a class='ref sc' id='sc15' href='#sc15'>SC 15</a>na jātu sāvaśeṣeṣu buddhadharmeṣu śruyyate |<br>
nirvṛtāḥ puruṣaśreṣṭhā atītādhve jinātmajā ||</p>
<p><a class='ref sc' id='sc16' href='#sc16'>SC 16</a><a class='ref sen' id='sen1.123' href='#sen1.123'>Sen 1.123</a> anāgatā atikrāntā saṁbuddhā ye ca sāṁprataṁ |<br>
kṛtena buddhadharmeṇa nirvāyanti narottamā iti ||</p>
</blockquote>
<p><a class='ref sc' id='sc17' href='#sc17'>SC 17</a>evam ukte āyuṣmān mahākāśyapaḥ āyuṣmantaṁ mahākātyāyanam uvāca || katamāni bho jinaputra samprati anyāni buddhakṣetrāṇi yatraitarhi samyaksaṁbuddhā dharmaṁ deśayantīti || evam ukte āyuṣmān mahākātyāyana āyuṣmantaṁ mahākāśyapaṁ gāthābhir adhyabhāṣe ||</p>
<blockquote class='gatha'>
<p><a class='ref sc' id='sc18' href='#sc18'>SC 18</a>purastime diśo bhāge buddhakṣetraṁ sunirmitaṁ |<br>
tatra mṛgapatiskandho nāmena jinapuṅgavaḥ ||</p>
<p><a class='ref sc' id='sc19' href='#sc19'>SC 19</a>purastime diśo bhāge buddhakṣetraṁ kṛtāgadaṁ |<br>
tatra siṁhahanur nāma jino dvātriṁśalakṣaṇaḥ ||</p>
<p><a class='ref sc' id='sc20' href='#sc20'>SC 20</a>purastime diśo bhāge buddhakṣetraṁ vibhūṣitaṁ |<br>
tatra lokagurur nāma sarvadarśī mahāmuniḥ ||</p>
<p><a class='ref sc' id='sc21' href='#sc21'>SC 21</a>purastime diśo bhāge buddhakṣetram akaṇṭhakaṁ |<br>
tatra jñānadhvajo nāma śāstā śāsati prāṇināṁ ||</p>
<p><a class='ref sc' id='sc22' href='#sc22'>SC 22</a>purastime diśo bhāge buddhakṣetram avekṣitaṁ |<br>
tatra kanakabimbābho jino nāmena sundaraḥ ||</p>
<p><a class='ref sc' id='sc23' href='#sc23'>SC 23</a>dakṣiṇasmiṁ diśo bhāge buddhakṣetraṁ drumadhvajaṁ |<br>
tatra anihato nāma saṁbuddho devananditaḥ ||</p>
<p><a class='ref sc' id='sc24' href='#sc24'>SC 24</a>dakṣiṇasmiṁ diśo bhāge buddhakṣetraṁ manoramaṁ |<br>
tatra nāmena saṁbuddho cārunetro mahāmuniḥ ||</p>
<p><a class='ref sc' id='sc25' href='#sc25'>SC 25</a><a class='ref sen' id='sen1.124' href='#sen1.124'>Sen 1.124</a> dakṣiṇasmiṁ diśo bhāge buddhakṣetram akardamaṁ |<br>
tatra nāmena saṁbuddho mālādhārī vināyakaḥ ||</p>
<p><a class='ref sc' id='sc26' href='#sc26'>SC 26</a>paścimasmiṁ diśo bhāge buddhakṣetram avigrahaṁ |<br>
tatra nāmena saṁbuddho ambaro bhavasūdanaḥ ||</p>
<p><a class='ref sc' id='sc27' href='#sc27'>SC 27</a>uttarasmiṁ diśo bhāge buddhakṣetraṁ manoramaṁ |<br>
tatra nāmena saṁbuddho pūrṇacandro vidhiśrutaḥ ||</p>
<p><a class='ref sc' id='sc28' href='#sc28'>SC 28</a>heṣṭimasmiṁ diśo bhāge buddhakṣetraṁ suniṣṭhitaṁ |<br>
tatra nāmena saṁbuddho dṛḍhabāhus tathāgataḥ ||</p>
<p><a class='ref sc' id='sc29' href='#sc29'>SC 29</a>upariṣṭā diśo bhāge buddhakṣetram anuddhṛtaṁ |<br>
tatra buddho mahābhāgo nāmena arisūdanaḥ ||</p>
<p><a class='ref sc' id='sc30' href='#sc30'>SC 30</a>buddhakṣetrasahasrāṇi anekāni ataḥ paraṁ |<br>
buddhakṣetrasahasrāṇāṁ koṭī na prajñāyate ’parā ||</p>
<p><a class='ref sc' id='sc31' href='#sc31'>SC 31</a>buddhakṣetrāṇāṁ śūnyānāṁ koṭī na prajñāyate ’ntarā |<br>
lokadhātūsahasrāṇāṁ koṭī na prajñāyate ’ntarā ||</p>
<p><a class='ref sc' id='sc32' href='#sc32'>SC 32</a>yathā saṁsāracakrasya pūrvā koṭī na prajñāyate |<br>
tathāiva lokadhātūnāṁ pūrvā koṭī na prajñāyate ||</p>
<p><a class='ref sc' id='sc33' href='#sc33'>SC 33</a>atikrāntānāṁ buddhānāṁ pūrvā koṭī na prajñāyate |<br>
praṇidhentāna bodhāya pūrvā koṭī na prajñāyate ||</p>
<p><a class='ref sc' id='sc34' href='#sc34'>SC 34</a>avaivartikadharmāṇāṁ pūrvā koṭī na prajñāyate |<br>
abhiṣekabhūmiprāptānāṁ pūrvā koṭī na prajñāyate ||</p>
<p><a class='ref sc' id='sc35' href='#sc35'>SC 35</a><a class='ref sen' id='sen1.125' href='#sen1.125'>Sen 1.125</a> tuṣiteṣu vasantānāṁ pūrvā koṭī na prajñāyate |<br>
tuṣitebhyaś cyavantānāṁ pūrvā koṭī na prajñāyate ||</p>
<p><a class='ref sc' id='sc36' href='#sc36'>SC 36</a>mātu kukṣau śayantānāṁ pūrvā koṭī na prajñāyate |<br>
sthitānāṁ mātuḥ kukṣau tu pūrvā koṭī na prajñāyate ||</p>
<p><a class='ref sc' id='sc37' href='#sc37'>SC 37</a>jāyamānānāṁ vīrāṇāṁ pūrvā koṭī na prajñāyate |<br>
jātānāṁ lokanāthānāṁ pūrvā koṭī na prajñāyate ||</p>
<p><a class='ref sc' id='sc38' href='#sc38'>SC 38</a>aṅkeṣu gṛhyamāṇānāṁ pūrvā koṭī na prajñāyate |<br>
pādāni vikramantānāṁ pūrvā koṭī na prajñāyate ||</p>
<p><a class='ref sc' id='sc39' href='#sc39'>SC 39</a>mahāhāsaṁ hasantānāṁ pūrvā koṭī na prajñāyate |<br>
diśāṁ vilokayantānāṁ pūrvā koṭī na prajñāyate ||</p>
<p><a class='ref sc' id='sc40' href='#sc40'>SC 40</a>aṅkena dhāriyantānāṁ pūrvā koṭī na prajñāyate |<br>
upanīyamānānāṁ gandharvaiḥ pūrvā koṭī na prajñāyate ||</p>
<p><a class='ref sc' id='sc41' href='#sc41'>SC 41</a>pūrebhyo niṣkramantānāṁ pūrvā koṭī na prajñāyate |<br>
bodhimūlam upentānāṁ pūrvā koṭī na prajñāyate ||</p>
<p><a class='ref sc' id='sc42' href='#sc42'>SC 42</a>prāpnuvantānāṁ tathāgatajñānaṁ pūrvā koṭī na prajñāyate |<br>
dharmacakraṁ pravartentānāṁ pūrvā koṭī na prajñāyate ||</p>
<p><a class='ref sc' id='sc43' href='#sc43'>SC 43</a>satvakoṭī vinentānāṁ pūrvā koṭī na prajñāyate |<br>
siṁhanādaṁ nadantānāṁ pūrvā koṭī na prajñāyate ||</p>
<p><a class='ref sc' id='sc44' href='#sc44'>SC 44</a>āyuḥsaṁskāraṁ utsṛjantānāṁ pūrvā koṭī na prajñāyate |<br>
nirvāyantānāṁ vīrāṇāṁ pūrvā koṭī na prajñāyate ||</p>
<p><a class='ref sc' id='sc45' href='#sc45'>SC 45</a><a class='ref sen' id='sen1.126' href='#sen1.126'>Sen 1.126</a> nirvṛtānāṁ śayantānāṁ pūrvā koṭī na prajñāyate |<br>
dhyāpiyantānāṁ vīrāṇāṁ pūrvā koṭī na prajñāyate ||</p>
<p><a class='ref sc' id='sc46' href='#sc46'>SC 46</a>evam etaṁ yathābhūtaṁ śāstupūgaṁ vijānatha |<br>
kvacit kvacit ca saṁbuddho buddhakṣetreṣu dṛśyate ||</p>
</blockquote>
<p><a class='ref sc' id='sc47' href='#sc47'>SC 47</a>evam ukte āyuṣmān mahākāśyapo āyuṣmantaṁ mahākātyāyanam uvāca || yadi bho jinaputrā ettakā samyaksaṁbuddhā eko ca samyaksaṁbuddho aparimitān satvā parinirvāpayati nanu acireṇa kālena sarvasatvān parinirvāpayiṣyanti | evam ayaṁ lokaḥ sarveṇa sarvaśūnyaṁ bhaviṣyati sarvasatvavirahita iti || evam ukte āyuṣmān mahākātyāyana āyuṣmantaṁ mahākāśyapa gāthābhiḥ adhyabhāṣe ||</p>
<blockquote class='gatha'>
<p><a class='ref sc' id='sc48' href='#sc48'>SC 48</a>samanantarasaṁpūraṁ śūnyaṁ bhavatu sarvadā |<br>
apratiṣṭham anālambanaṁ niviṣṭaṁ bhavatu sarvadā ||</p>
<p><a class='ref sc' id='sc49' href='#sc49'>SC 49</a>yattikā pṛthivīdhātu satvā bahutarakā ato |<br>
pṛthagjanā khu nirdiṣṭā tena paramadarśinā ||</p>
<p><a class='ref sc' id='sc50' href='#sc50'>SC 50</a>śṛṇvatāṁ puruṣavarasya śāsanaṁ bahunāṁ kutaḥ |<br>
paryanto bheṣyati satvānām iti uktaṁ maharṣiṇeti ||</p>
</blockquote>
<p><a class='ref sc' id='sc51' href='#sc51'>SC 51</a>evam ukte āyuṣmān mahākāśyapo āyuṣmantaṁ mahākātyāyanam uvāca || ye ime bho <a class='ref sen' id='sen1.127' href='#sen1.127'>Sen 1.127</a> jinaputra satvā samyaksaṁbodhāye praṇidhenti te te katibhir ākāraiḥ ṣaṣṭhyāyāṁ bhūmau vartamānāḥ saptamāyāṁ bhūmau vivartanta iti || evam ukte āyuṣmān mahākātyāyana āyuṣmantaṁ mahākāśyapam uvāca || dubhi khalu bho dhutadharmadhara ākārair bodhisatvā bodhāya praṇidhento ṣaṣṭhyāyāṁ bhūmau vartamānāḥ saptamāyāṁ bhūmau vivartanti || katamehi dubhi || saṁjñāvedayitanirodhasamāpattiyo ca spṛhayanti yasmiṁś ca kāle samyaksaṁbuddhā satvaparijñayā ahaṁ mahātmā śamīkaro tti devatāṁ satkṛtya avahitaśrotā śṛṇvanti || ye hi kecid bho dhutadharmadhara bodhisatvāḥ ṣaṣṭhyāyāṁ bhūmau vartamānāḥ saptamāyāṁ bhūmau vivartensu vivartanti vivartiṣyanti vā sarve imehi dubhi ākārehi vivartanti vivartensu vivartiṣyanti iti ||</p>
<blockquote class='gatha'>
<p><a class='ref sc' id='sc52' href='#sc52'>SC 52</a>evaṁ eṣā ṣaṣṭhī bhūmir bhavati teṣāṁ guṇavarāṇāṁ |<br>
hariṇapatīnāṁ hitāna maharṣiṇāṁ bodhisatvānām iti ||</p>
</blockquote>
<p class='endsection'>iti śrīmahāvastu-avadāne ṣaṣṭhī bhūmiḥ samāptā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
