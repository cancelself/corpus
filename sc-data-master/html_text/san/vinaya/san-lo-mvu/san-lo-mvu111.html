<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu111' lang='san'>
<header>
<ul>
<li class='division'>Mahāvastu</li>
</ul>
<h1>111. The Jātaka of Arindama</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ || kisya bhagavaṁ kathaṁ imena rājñā śreṇiyena bimbisāreṇa imasya purohitasya sakāśāto bhagavato śravaṇagatena vipulo ācchāyo dinno || bhagavān āha || na bhikṣavo etarahim eva etena rājñā śreṇyena biṁbisāreṇa purohitasya sakāśāto mama śravaṇagatena vipulo ācchāyo dinno anyadāpi dinno || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrva bhikṣavaḥ atītam adhvānaṁ nagare mithilāyāṁ videhajanapade mahārājadhānyāṁ rājā arindamo rājyaṁ kāresi dhārmiko dharmarājā susaṁgṛhītaparijano dānasaṁvibhāgaśīlo mahābalo mahāvāhano | tasya ṣaṣṭiṁ nāgasahasrāṇi sarvālaṁkāravibhūṣitāni ṣaṣṭiṁ aśvasahasrāṇi sarvālaṁkāravibhūṣitāni ṣaṣṭiṁ rathasahasrāṇi dvīpicarmaparivārāṇi siṁhacarmaparivārāṇi savaijayantikāni sanandighoṣāṇi <a class='ref sen' id='sen3.450' href='#sen3.450'>Sen 3.450</a> mahāpravārāṇi ucchritadhvajapatākāni ṣaṣṭiṁ dhenusahasrāṇi vatsadohinī | tasya ṣaṣṭiṁ kanyāsahasrāṇi ṣaṣṭiṁ paryaṁkasahasrāṇi sauvarṇamayāni rūpyamayāni dantamayāni || arindamasya khalu punar bhikṣavo rājño ṣaṣṭiṁ suvarṇapārisahasrāṇi ṣaṣṭiṁ rūpyapārisahasrāṇi abhūnsuḥ || ariṁdamasya khalu punar bhikṣavo rājño pitṛpitāmahāni ṣaṣṭiṁ nidhisahasrāṇi ṣaṣṭiṁ nagarasahasrāṇi ṛddhisphītāni akaṇṭakāni || ariṁdamasya rājño śroṇo nāma purohitaputro abhūṣi trayāṇāṁ vedānāṁ pārago akṣaraprabhedānāṁ itihāsapaṁcamānāṁ sanighaṇṭukaiṭabhānāṁ anupadakavyākaraṇakuśalo brāhmaṇavedeṣu daśa kuśalāṁ karmapathāṁ samādāyavartī kāmeṣu ādīnavaṁ dṛṣṭvā anuhimavantaṁ gatvā ṛṣipravrajyāṁ pravrajito || tena dāni bāhirakeṇa mārgeṇa yujyantena ghaṭantena vyāyamantena catvāri dhyānāny utpāditāni paṁcābhijñā ca sākṣīkṛtā maharddhiko mahānubhāvo ṛṣī saṁvṛtto ||</p>
<p><a class='ref sc' id='sc3' href='#sc3'>SC 3</a>atha khalu bhikṣavo śroṇasya ṛṣisya dīrghasyādhvano tyayena etad abhūṣi || rājā arindamo mama dārakavayasyo sahapāṁśukrīḍito tasya cādya caturāśīti varṣasahasrāṇi mahārājyaṁ kārayantasya samayo khalu rājño arindamasya pravrajyāye yaṁ nūnam asyāhaṁ saṁcodayeyaṁ || atha khalu bhikṣavo śroṇako ṛṣis tadyathāpi nāma balavāṁ puruṣo saṁmiñjitāṁ vā bāhāṁ prasāraye prasāritāṁ vā bāhāṁ saṁmiṁjaye ettakena kṣaṇavītihāreṇānuhimavaṁtāto āśramāto vaihāyasam abhyudgamya mahādevāmravane pratyasthāsi || adrākṣīd bhikṣavo arindamasya brāhmaṇapurohito rājācāryaḥ śroṇakaṁ ṛṣiṁ mahādevāmravane anyatamasmiṁ āmramūle niṣaṇṇaṁ dṛṣṭvā ca punar yena śroṇako ṛṣī tenopasaṁkramitvā śroṇakam ṛṣiṁ sādhu ca suṣṭhu ca pratisaṁmoditvā śroṇakaṁ ṛṣiṁ abhivādetvā yena <a class='ref sen' id='sen3.451' href='#sen3.451'>Sen 3.451</a> mithilā tena prakrame rājño arindamasya vedanāya || tadaho eva ca bhikṣavaḥ rājño arindamasya kāmeṣu vyākutsanā utpadye yoniśo manasikāro śroṇakasya ṛṣisya darśanakāmatā udapāsi || atha khalu bhikṣavo rājā arindamas tāye velāye imāṁ gāthām adhyabhāṣet* ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>tasya grāmavaraṁ demi nāriyo ca alaṁkṛtā |<br>
yo me śroṇakam ākhyāsi sahāyaṁ pānsukrīḍakaṁ ||</p>
<p><a class='ref sc' id='sc5' href='#sc5'>SC 5</a>tasya ca brāhmaṇo āsi kulīno adhyāpako |<br>
suduḥkhidurmanaṁ dṛṣṭvā idaṁ vacanam abravīt* ||</p>
<p><a class='ref sc' id='sc6' href='#sc6'>SC 6</a>mahyaṁ grāmavaraṁ dehi nārīyo ca svalaṁkṛtā |<br>
ahaṁ śroṇakam ākhyāsyaṁ sahāyaṁ pānsukrīḍakaṁ ||</p>
<p><a class='ref sc' id='sc7' href='#sc7'>SC 7</a>tuhyaṁ hi tāva vijite tuhyaṁ udyānabhūmiye |<br>
puṣpitā phalitā āmrā tatra so āsate ṛṣī ||</p>
</blockquote>
<p><a class='ref sc' id='sc8' href='#sc8'>SC 8</a>tato sa rājā tvaramāno amātyam adhyabhāṣati ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>kṣipram asmākaṁ yojaya kṛtsnā nāgāṁ alaṁkṛtā |<br>
bherīpaṭahā vādyantu eko śaṁkho ca madhyamaḥ ||</p>
<p><a class='ref sc' id='sc10' href='#sc10'>SC 10</a>vayasyaṁ draṣṭum icchāmi śroṇakaṁ paryupāsituṁ |<br>
nānāvṛkṣaphalopetaṁ prayāsi <span class='gap'>+ + +</span> vanaṁ ||</p>
<p><a class='ref sc' id='sc11' href='#sc11'>SC 11</a>rājā <span class='gap'>+ + + + + + + + + + + +</span> |<br>
<span class='gap'>+ + + + + +</span> śroṇako yatra dhyāyate ||</p>
<p><a class='ref sc' id='sc12' href='#sc12'>SC 12</a>taṁ ca so ṛṣiṁ addarśi sahāyaṁ pānsukrīḍakaṁ |<br>
dṛṣṭvā ca śroṇakaṁ tasmiṁ idaṁ vacanam abravīt* ||</p>
<p><a class='ref sc' id='sc13' href='#sc13'>SC 13</a><a class='ref sen' id='sen3.452' href='#sen3.452'>Sen 3.452</a> kṛpaṇo va kathaṁ bhikṣo muṇḍasaṁghāṭiko dhano |<br>
samātāpitṛko dhyāyaṁ vṛkṣamūle pi tiṣṭhasi ||</p>
</blockquote>
<p><a class='ref sc' id='sc14' href='#sc14'>SC 14</a>atha khalu bhikṣavo śroṇako ṛṣi rājānam arindamaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>na rāja kṛpaṇo bhavati dharmakāyasya śriyāpi ca |<br>
yo ca dharmaṁ samupakramya taddharme na rato naro |<br>
sa rāja kṛpaṇo bhavati jyotiṣṭomaparāyaṇo ||</p>
</blockquote>
<p><a class='ref sc' id='sc16' href='#sc16'>SC 16</a>atha khalu bhikṣavo rājā arindamo śroṇakaṁ ṛṣiṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>kathaṁ bhavāṁ sukhaṁ śayati vanaprāntasmiṁ śroṇaka |<br>
kathaṁ araṇye viharanto ekākī ramase kathaṁ ||</p>
<p><a class='ref sc' id='sc18' href='#sc18'>SC 18</a>kathaṁ bhagavaṁ kāyasya paritāpo na vidyate |<br>
rakṣāṁ va te saṁvidhemi atha nagaraṁ nayāmi te ||</p>
</blockquote>
<p><a class='ref sc' id='sc19' href='#sc19'>SC 19</a>atha khalu bhikṣavaḥ śroṇako ṛṣi rājānam arindamaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>ekasya carato rāja kiṁ me rāṣṭraṁ kariṣyati |<br>
prathamaṁ khu bhadram adhanasya anāgārasya bhikṣuṇo ||</p>
<p><a class='ref sc' id='sc21' href='#sc21'>SC 21</a>yo haṁ grāmāto prakramāmi rāṣṭrāṇi nigamā tathā |<br>
anapekṣo va prakramāmi na kocid uparudhyati |<br>
dvitīyaṁ khu bhadram adhanasya anāgārasya bhikṣuṇo ||</p>
<p><a class='ref sc' id='sc22' href='#sc22'>SC 22</a>panthena gacchamānasya ye bhonti paripanthakā |<br>
pātracīvaram ādāya sukhaṁ gacchati sarvato |<br>
tṛtīyaṁ khu bhadram adhanasya anāgārasya bhikṣuṇo ||</p>
<p><a class='ref sc' id='sc23' href='#sc23'>SC 23</a><a class='ref sen' id='sen3.453' href='#sen3.453'>Sen 3.453</a> mithilāyāṁ dahyamānāyāṁ nāsya dahyati kiṁcana |<br>
caturthaṁ khu bhadram adhanasya anāgārasya bhikṣuṇo ||</p>
<p><a class='ref sc' id='sc24' href='#sc24'>SC 24</a>nate koṣṭhasmiṁ osaranti na kuṁbhena kulopakaṁ |<br>
paritiṣṭhati eṣāṇo tena yāyanti suvratā |<br>
paṁcamaṁ bhadram adhanasya anāgārasya bhikṣuṇo ||</p>
<p><a class='ref sc' id='sc25' href='#sc25'>SC 25</a>nānākule pravrajitā nānājanapadāśritā |<br>
anyamanyaṁ priyāyanti paśya dharmasya dharmatāṁ ||</p>
</blockquote>
<p><a class='ref sc' id='sc26' href='#sc26'>SC 26</a>atha khalu bhikṣavaḥ rājā arindamo śroṇakaṁ ṛṣiṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc27' href='#sc27'>SC 27</a>nityaṁ khalu teṣāṁ bhadraṁ yeṣāṁ kīrtesi śroṇaka |<br>
vayan tu gṛddhā kāmeṣu kiṁ kariṣyāmi śroṇaka ||</p>
</blockquote>
<p><a class='ref sc' id='sc28' href='#sc28'>SC 28</a>atha khalu bhikṣavaḥ śroṇako ṛṣī rājānaṁ arindamaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc29' href='#sc29'>SC 29</a>upamān te mahārāja kariṣyan taṁ śṛṇohi me |<br>
upamāye ihaikatyā arthaṁ jānanti paṇḍitā ||</p>
<p><a class='ref sc' id='sc30' href='#sc30'>SC 30</a>bhūtapūrvaṁ mahārāja kuṁjaro ṣaṣṭihāyano |<br>
patito giridurgeṣu gaṁgāvegena vuhyate ||</p>
<p><a class='ref sc' id='sc31' href='#sc31'>SC 31</a>tatra kālo vicinteti alpaprajño acetaso |<br>
yānaṁ imaṁ labdhaṁ bhadraṁ bhadro vyāyāma alpako ||</p>
<p><a class='ref sc' id='sc32' href='#sc32'>SC 32</a>tasya rātriṁ divaṁ vāpi tatrāsi niyato mano |<br>
khādanto nāgamānsāni pibanto bhāgīrathījalaṁ |<br>
paśyanto varacitrāṇi upayāti vihaṁgamo |<br>
<a class='ref sen' id='sen3.454' href='#sen3.454'>Sen 3.454</a> sā taṁ bhāgīrathī gaṁgā pramattaṁ kuṇapāśritaṁ |<br>
samudraṁ abhisāreti agatī yatra pakṣiṇāṁ ||</p>
<p><a class='ref sc' id='sc33' href='#sc33'>SC 33</a>makarā (timi)timiṁgilā bālaṁ naṁ vadhitvāna khādati |<br>
kāmāpekṣā evam eva rāja prapadyanti pudgalā ||</p>
<p><a class='ref sc' id='sc34' href='#sc34'>SC 34</a>taṁ te rāja ahaṁ brūmi mā rāja dharme pramādaya |<br>
atha ghorarūpaṁ narakaṁ prapatiṣye avākśiro ||</p>
<p><a class='ref sc' id='sc35' href='#sc35'>SC 35</a>saṁjīvaṁ kālasūtraṁ ca saṁghātaṁ dvau ca rauravau |<br>
athāparaṁ mahāvīciṁ tapanaṁ saṁpratāpanaṁ ||</p>
<p><a class='ref sc' id='sc36' href='#sc36'>SC 36</a>ity ete aṣṭa mahānarakā ākhyātā duratikramā |<br>
ākīrṇā raudrasatvehi pratyekaṁ ṣoḍaśotsadā ||</p>
<p><a class='ref sc' id='sc37' href='#sc37'>SC 37</a>catukarṇā caturdvārā vibhaktā bhāgaśo mitā |<br>
udgatā yojanaśataṁ samantā yojanaśataṁ ||</p>
<p><a class='ref sc' id='sc38' href='#sc38'>SC 38</a>atha ye narakaprakṣiptā ayasā pratikubjitā |<br>
teṣām ayomayā bhūmi prajvalitā tejasaṁyutā ||</p>
<p><a class='ref sc' id='sc39' href='#sc39'>SC 39</a>kadaryatapanā ghorā arcimanto durāsadā |<br>
romaharṣaṇarūpā ca bhīṣmapratibhayā duḥkhā ||</p>
<p><a class='ref sc' id='sc40' href='#sc40'>SC 40</a>mahadbhayaṁkarā sarve arciśatasamākulā |<br>
ekaikaṁ yojanaśataṁ ābhāye saṁprabhāsati ||</p>
<p><a class='ref sc' id='sc41' href='#sc41'>SC 41</a>yatra satvā bahū raudrā mahākilviṣakārakā |<br>
ciraṁ kālaṁ pratapyaṁti api varṣaśatāny api ||</p>
<p><a class='ref sc' id='sc42' href='#sc42'>SC 42</a>ayomayehi daṇḍehi sthūlehi narakapālakā |<br>
hananti pratyamitrāṇi ye bhonti katakilviṣā ||</p>
<p><a class='ref sc' id='sc43' href='#sc43'>SC 43</a><a class='ref sen' id='sen3.455' href='#sen3.455'>Sen 3.455</a> tan te haṁ kīrtayiṣyāmi gāthāye anupūrvaśaḥ |<br>
śrotraṁ mo dattvā saktṛtyaṁ śṛṇohi mama bhāṣato ||</p>
<p><a class='ref sc' id='sc44' href='#sc44'>SC 44</a>saṁjīvasmiṁ ca niraye ūrdhapādāṁ adhośirāṁ |<br>
pralaṁbayitvā takṣanti vāsīhi paraśūhi ca ||</p>
<p><a class='ref sc' id='sc45' href='#sc45'>SC 45</a>tato nakhehi tīkṣṇehi āyasehi svayaṁbhuhi |<br>
anyamanyaṁ pi pāṭenti kruddhā krodhavasānugā ||</p>
<p><a class='ref sc' id='sc46' href='#sc46'>SC 46</a>asino cāyasā teṣāṁ tīkṣṇā hasteṣu jāyithā |<br>
yehi cchindanti anyonyaṁ praduṣṭamānasā narāḥ ||</p>
<p><a class='ref sc' id='sc47' href='#sc47'>SC 47</a>teṣāṁ saṁchinnagātrāṇāṁ śīto vāyuḥ pravāyati |<br>
sarvāṅgajanito teṣāṁ pūrvakarmavipākaśaḥ ||</p>
<p><a class='ref sc' id='sc48' href='#sc48'>SC 48</a>evaṁ teṣām abhijñāya śroṇako tasya rājino |<br>
saṁjīvakan ti ākhyāsi āvāsaṁ pāpakarmaṇāṁ ||</p>
<p><a class='ref sc' id='sc49' href='#sc49'>SC 49</a>saṁjīvataś ca nirmuktā kukkulam avagāhatha |<br>
anyamanyaṁ samāgamya dīrghāyatanavistarā ||</p>
<p><a class='ref sc' id='sc50' href='#sc50'>SC 50</a>sarve te khu pradhāvanti yojanāni anekaśaḥ |<br>
dahyamānā kukkuleṣu duḥkhāṁ vedanti vedanāṁ ||</p>
<p><a class='ref sc' id='sc51' href='#sc51'>SC 51</a>kukkulāto ca nirmuktā kuṇapaṁ avagāhitha |<br>
dīrghaṁ mahantaṁ vistīrṇaṁ udviddhaṁ śatapauruṣaṁ ||</p>
<p><a class='ref sc' id='sc52' href='#sc52'>SC 52</a>tam enaṁ kṛpayā tatra tīkṣṇaśaktimukhā kharā |<br>
chaviṁ bhittvāna khādanti mānsaśoṇitabhojanā ||</p>
<p><a class='ref sc' id='sc53' href='#sc53'>SC 53</a>kuṇapāto samuttīrṇā drumāṁ paśyanti śobhanāṁ |<br>
haritapatrasaṁchannān te upenti sukhārthinaḥ ||</p>
<p><a class='ref sc' id='sc54' href='#sc54'>SC 54</a><a class='ref sen' id='sen3.456' href='#sen3.456'>Sen 3.456</a> tam enaṁ kulalā gṛddhā kākolūkā ayomukhā |<br>
ūrdhavṛkṣe va nāṁ dṛṣṭvā khādanti rudhiramrakṣitā ||</p>
<p><a class='ref sc' id='sc55' href='#sc55'>SC 55</a>yadā ca khāditā bhonti asthīni avaśeṣitā |<br>
atha teṣāṁ chavimānsaṁ rudhiraṁ copajāyate ||</p>
<p><a class='ref sc' id='sc56' href='#sc56'>SC 56</a>te ca bhītvā utpattitvāna alenā lenasaṁjñino |<br>
asipatravanaṁ ghoraṁ kṣaṇyamānā upāgami ||</p>
<p><a class='ref sc' id='sc57' href='#sc57'>SC 57</a>tato kṣatā ca ārttā ca bahurudhiramrakṣitā |<br>
asipatravanā muktā yānti vaitaraṇīṁ nadīṁ ||</p>
<p><a class='ref sc' id='sc58' href='#sc58'>SC 58</a>te tāṁ ca avagāhanti tatra kṣārodakāṁ nadīṁ |<br>
teṣāṁ ca aṅgamaṅgāni vardhitā pratividhyati ||</p>
<p><a class='ref sc' id='sc59' href='#sc59'>SC 59</a>tato aṁkuśehi vijjhitvā āyasehi yamapauruṣā |<br>
utkṣipitvā nadītīre bhuṁjāventi ayoguḍāṁ ||</p>
<p><a class='ref sc' id='sc60' href='#sc60'>SC 60</a>tāmralohaṁ ca saṁtaptaṁ pāyāyanti vilīnakaṁ |<br>
tan teṣāṁ antram ādāya adhobhāgena gacchati ||</p>
<p><a class='ref sc' id='sc61' href='#sc61'>SC 61</a>evaṁ pāpīyakarmāntā nirayaṁ pratipadyatha |<br>
akṛtvā kuśalaṁ karma kāmamārgānusāriṇaḥ ||</p>
<p><a class='ref sc' id='sc62' href='#sc62'>SC 62</a>ye ca pāpāni karmāṇi parivarjenti mānuṣāḥ |<br>
ekāntakuśalākārā na te gacchanti durgatiṁ ||</p>
<p><a class='ref sc' id='sc63' href='#sc63'>SC 63</a>tasmā durūpam āgamya karma kalyāṇapāpakaṁ |<br>
pāpāni parivarjetvā kalyāṇaṁ ācare śubhaṁ ||</p>
<p><a class='ref sc' id='sc64' href='#sc64'>SC 64</a>atha vā punar bhāveya āryaṁ aṣṭāṁgikaṁ śubhaṁ |<br>
sarvaduḥkhaprahāṇāya jñātvā dharmaṁ niropadhiṁ ||</p>
<p><a class='ref sc' id='sc65' href='#sc65'>SC 65</a><a class='ref sen' id='sen3.457' href='#sen3.457'>Sen 3.457</a> evaṁrūpāṁ mahārāja satvā vedanti vedanāṁ |<br>
narakeṣu pāpakarmāntā pramattā bālabuddhino ||</p>
<p><a class='ref sc' id='sc66' href='#sc66'>SC 66</a>tan te rāja ahaṁ brūmi mā rāja dharme pramādaya |<br>
mā ghorarūpaṁ narakaṁ prapatiṣye avākśaro ||</p>
<p><a class='ref sc' id='sc67' href='#sc67'>SC 67</a>saṁvignamanaso rājā śroṇakasya subhāṣitaṁ |<br>
śrutvā saṁvegam āpadye adbhutaromaharṣaṇaṁ ||</p>
<p><a class='ref sc' id='sc68' href='#sc68'>SC 68</a>tato rājā tvaramāṇo amātyaṁ adhyabhāṣata |<br>
kṣipraṁ kumāram ānetha dīrghāyuṁ rāṣṭravardhanaṁ ||</p>
<p><a class='ref sc' id='sc69' href='#sc69'>SC 69</a>asti me daharaḥ putro dīrghāyu rāṣṭravardhanaḥ |<br>
taṁ rājye sthāpayiṣyāmi so vo rājā bhaviṣyati ||</p>
<p><a class='ref sc' id='sc70' href='#sc70'>SC 70</a>tato ca rājadūtā ca amātyā cānukaṁpakā |<br>
kṣipraṁ kumāram ānenti dīrghāyuṁ rāṣṭravardhanaṁ ||</p>
</blockquote>
<p><a class='ref sc' id='sc71' href='#sc71'>SC 71</a>atha khalu bhikṣavo rājā arindamo dīrghāyuṁ kumāraṁ gāthāye dhyabhāṣe ||</p>
<blockquote class='gatha'>
<p><a class='ref sc' id='sc72' href='#sc72'>SC 72</a>āmantremi bhavan tava pravrajyā mama rocati |<br>
ahaṁ kāko va durmedho mā kāmānāṁ vaśam anvagā ||</p>
<p><a class='ref sc' id='sc73' href='#sc73'>SC 73</a>ṣaṣṭiṁ nagarasahasrāṇi sphītaṁ rājyam akaṇṭakaṁ |<br>
tat putra pratipadyāhi rājyaṁ niryātayāmi te ||</p>
<p><a class='ref sc' id='sc74' href='#sc74'>SC 74</a>adyaiva pravrajiṣyāmi ko jāne maraṇaṁ śuve |<br>
na hi na saṁgaman tena mahāsainyena mṛtyunā |<br>
māhaṁ kāko va durmedho kāmānāṁ vaśam anvagā ||</p>
<p><a class='ref sc' id='sc75' href='#sc75'>SC 75</a>ṣaṣṭi nāgasahasrāṇi atra sarve svalaṁkṛtā |<br>
<a class='ref sen' id='sen3.458' href='#sen3.458'>Sen 3.458</a> dantino balasaṁpannā hemakalpitavāsaso ||</p>
<p><a class='ref sc' id='sc76' href='#sc76'>SC 76</a>ārūḍhā prāsaśūlayaṣṭītomaranigaḍāyudhā |<br>
tāṁ putra pratipadyasva rājyaṁ niryātayāmi te ||</p>
<p><a class='ref sc' id='sc77' href='#sc77'>SC 77</a>adyaiva pravrajiṣyāmi ko jāne maraṇaṁ śuve |<br>
na hi na saṁgataṁ tena mahāsainyena mṛtyunā |<br>
māhaṁ kāko va durmedho kāmānāṁ vaśam anvagāt* ||</p>
<p><a class='ref sc' id='sc78' href='#sc78'>SC 78</a>ṣaṣṭim aśvasahasrāṇi saindhavā śīghravāhino |<br>
sarvālaṁkārabhūṣitāni śūrārūḍhā ca sarvaśo ||</p>
<p><a class='ref sc' id='sc79' href='#sc79'>SC 79</a><span class='gap'>+ + + + + + + + + + + + + + +</span><br>
māhaṁ kāko vā surmedho kāmānāṁ vaśam anvagā ||</p>
<p><a class='ref sc' id='sc80' href='#sc80'>SC 80</a>ṣaṣṭiṁ dhenusahasrāṇi sarve vatsopadohinī |<br>
tāṁ putra pratipadyāhi rājyaṁ niryātayāmi te ||</p>
<p><a class='ref sc' id='sc81' href='#sc81'>SC 81</a>adyaiva pravrajiṣyāmi ko jāne maraṇaṁ śuve |<br>
māhaṁ kāko va durmedho kāmānāṁ vaśam anvagā ||</p>
<p><a class='ref sc' id='sc82' href='#sc82'>SC 82</a>ṣaṣṭi kanyāsahasrāṇi āmuktamaṇikuṇḍalā |<br>
tāṁ putra pratipadyāhi rājyaṁ niryātayāmi te ||</p>
<p><a class='ref sc' id='sc83' href='#sc83'>SC 83</a>adyaiva pravrajiṣyāmi ko jāne maraṇaṁ śuve |<br>
māhaṁ kāko va durmedho kāmānāṁ vaśam anvagā ||</p>
<p><a class='ref sc' id='sc84' href='#sc84'>SC 84</a>ṣaṣṭiṁ paryaṁkasahasrāṇi sauvarṇarūpyamayāni ca |<br>
tāṁ putra pratipadyāhi rājyaṁ niryātayāmi te ||</p>
<p><a class='ref sc' id='sc85' href='#sc85'>SC 85</a>adyaiva pravrajiṣyāmi ko jāne maraṇaṁ śuve |<br>
<a class='ref sen' id='sen3.459' href='#sen3.459'>Sen 3.459</a> na hi na saṁgataṁ tena mahāsainyena mṛtyunā |<br>
māhaṁ kāko va durmedho kāmānāṁ vasam anvagā ||</p>
<p><a class='ref sc' id='sc86' href='#sc86'>SC 86</a>ṣaṣṭi pārisahasrāṇi sauvarṇarūpyamayāni ca |<br>
tāṁ putra pratipadyāhi rājyaṁ niryātayāmi te ||</p>
<p><a class='ref sc' id='sc87' href='#sc87'>SC 87</a>adyaiva pravrajiṣyāmi ko jāne maraṇaṁ śuve |<br>
na hi na saṁgataṁ tena mahāsainyena mṛtyunā |<br>
māhaṁ kāko va durmedho kāmānāṁ vaśam anvagā ||</p>
<p><a class='ref sc' id='sc88' href='#sc88'>SC 88</a>ṣaṣṭi nidhānasahasrāṇi jātarūpamanalpakaṁ |<br>
tāṁ putra pratipadyāhi rājyaṁ niryātayāmi te ||</p>
<p><a class='ref sc' id='sc89' href='#sc89'>SC 89</a>adyaiva pravrajiṣyāmi ko jāne maraṇaṁ śuve |<br>
na hi na saṁgataṁ tena mahāsainyena mṛtyunā |<br>
māhaṁ kāko va durmedho kāmānāṁ vaśam anvagā ||</p>
<p><a class='ref sc' id='sc90' href='#sc90'>SC 90</a>ṣaṣṭiṁ nidhisahasrāṇi saptaratnam analpakaṁ |<br>
tāṁ putra pratipadyāhi rājyaṁ niryātayāmi te ||</p>
<p><a class='ref sc' id='sc91' href='#sc91'>SC 91</a>adyaiva pravrajiṣyāmi ko jāne maraṇaṁ śuve |<br>
na hi na saṁgataṁ tena mahāsainyena mṛtyunā |<br>
māhaṁ kāko va durmedho kāmānāṁ vasam anvagā ||</p>
</blockquote>
<p><a class='ref sc' id='sc92' href='#sc92'>SC 92</a>atha khalu dīrghāyu kumāro rājānaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc93' href='#sc93'>SC 93</a>pure śrutaṁ mayā etaṁ mātā kālagatā mama |<br>
naivāhaṁ śakto bheṣyāmi devena vinā jīvituṁ ||</p>
<p><a class='ref sc' id='sc94' href='#sc94'>SC 94</a>yathā āraṇyakaṁ nāgaṁ pṛṣṭhato nveti pāyako |<br>
evaṁ te anvayiṣyāmi ādāya tava suṁbhakaṁ ||</p>
</blockquote>
<p><a class='ref sc' id='sc95' href='#sc95'>SC 95</a><a class='ref sen' id='sen3.460' href='#sen3.460'>Sen 3.460</a> atha khalu bhikṣavo rājā arindamo amātyapāriṣadyāṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc96' href='#sc96'>SC 96</a>yathā sāmudrikāṁ nāvāṁ vāṇijāna dhanārthināṁ |<br>
makaro tatra pāṭeya vāṇijā vyasanaṁ gatā ||</p>
<p><a class='ref sc' id='sc97' href='#sc97'>SC 97</a>mā vayaṁ antarāyaṁ karoma <span class='gap'>+ + + + + +</span> mama |<br>
<span class='gap'>+ + + + + + + + + + + + + + +</span> ||</p>
<p><a class='ref sc' id='sc98' href='#sc98'>SC 98</a>imaṁ kumāraṁ gṛhṇītvā dīrghāyuṁ rāṣṭravardhanaṁ |<br>
kṣipram antaḥpuraṁ netha prāsādaṁ rativardhanaṁ |<br>
tatra taṁ ca rameṣyanti devakanyopamā śubhā ||</p>
<p><a class='ref sc' id='sc99' href='#sc99'>SC 99</a>tato kumāraṁ gṛhṇitvā mahāmātrā yaśasvinaḥ |<br>
mahatā rājānubhāvena praviśensu mithilāṁ purīṁ ||</p>
<p><a class='ref sc' id='sc100' href='#sc100'>SC 100</a>tato khu ekā utthāya rājakanyā alaṁkṛtā |<br>
āmuktamālyābharaṇā rājānam etam abravīt* ||</p>
<p><a class='ref sc' id='sc101' href='#sc101'>SC 101</a>taṁ no bravīhi gandharvo śakro vāsi puraṁdaraḥ |<br>
rājāṇattīṁ te pṛcchāmi <span class='gap'>+ + + + + +</span> ||</p>
<p><a class='ref sc' id='sc102' href='#sc102'>SC 102</a>kathaṁ tvam asmāñ jahāsi rājyaṁ sphītam akaṇṭakaṁ |<br>
dīrghāyuṁ kumāraṁ tathā sāmātyaṁ sadhanadhānyakaṁ ||</p>
</blockquote>
<p><a class='ref sc' id='sc103' href='#sc103'>SC 103</a>atha rājā tāṁ rājakanyāṁ āha ||</p>
<blockquote class='gatha'>
<p><a class='ref sc' id='sc104' href='#sc104'>SC 104</a>devo na nāgo na gandharvo na śakro na purandaraḥ |<br>
mānuṣo haṁ utrasto kāmeṣu śrutvā ṛṣer anuśāsanīṁ ||</p>
<p><a class='ref sc' id='sc105' href='#sc105'>SC 105</a>māhaṁ kāko va durmedho kāmānāṁ vaśam anvagā |<br>
<a class='ref sen' id='sen3.461' href='#sen3.461'>Sen 3.461</a> adyaiva ca kuryād iṣtaṁ ko jāne maraṇaṁ śuve |<br>
na hi na saṁgataṁ tena bahusainyena mṛtyunā ||</p>
</blockquote>
<p><a class='ref sc' id='sc106' href='#sc106'>SC 106</a>ity uktvā sa ca rājā tasyaiva śroṇakasya ṛṣer antikāt pravrajitaḥ ||</p>
<p><a class='ref sc' id='sc107' href='#sc107'>SC 107</a>bhagavān āha || tat kiṁ manyadhvaṁ bhikṣavo anyo so tena kālena tena samayena śroṇako nāma ṛṣir abhūṣi na khalv etad evaṁ draṣṭavyaṁ | tat kasya hetoḥ | ahaṁ sa tena kālena tena samayena śroṇako nāma rṣi abhuṣi | nānyo rājā arindamo draṣṭavyo | ayaṁ so rājā śreṇiyo bimbisāro || tadāpi eṣo yo asya śroṇakaṁ kathesi tasya vipulo dāyo dinno | idānīṁ pi etena purohitaputrasya vipulo dāyo dinno mama buddhasya varṇaṁ kathesi iti ||</p>
<p class='endsection'>arindamarājajātakaṁ samāptaṁ ||</p>
<p><a class='ref sc' id='sc108' href='#sc108'>SC 108</a>idam avocad bhagavān āttamanā ca devāsuragaruḍakinnaramahoragā sā ca sarvāvatī varṣat te ca bhikṣavo bhagavato bhāṣitam abhyanandan ||</p>
<p class='endbook'>iti āryamahāsāṁghikānāṁ lokottaravādināṁ pāṭhena iti śrīmahāvastu-avadānaṁ samāptaṁ ||</p>
<blockquote class='gatha'>
<p><a class='ref sc' id='sc109' href='#sc109'>SC 109</a>ye dharmā hetuprabhāvā hetun teṣāṁ tathāgato |<br>
hy avadat teṣāṁ ca yo nirodho evaṁvādī mahāśramaṇaḥ ||</p>
</blockquote>
<p class='add'><a class='ref sen' id='sen3.462' href='#sen3.462'>Sen 3.462</a> (les manuscrits ajoutent le colophona suivant:)</p>
<div class='colophon'>
<blockquote class='gatha'>
<p><a class='ref sc' id='sc110' href='#sc110'>SC 110</a>yaḥ śṛṇoti muner dharmaṁ śrutvā cābhiniveśati |<br>
sarvapāpavinirmukto sa gacchati sukhāvatīṁ ||</p>
<p><a class='ref sc' id='sc111' href='#sc111'>SC 111</a>śraddhayā śrotavyaṁ tasmāt sugatsyāyaṁ subhāṣitaḥ |<br>
nānāvidarśanaiḥ tais taiḥ jinena bhāṣitaḥ purā ||</p>
<p><a class='ref sc' id='sc112' href='#sc112'>SC 112</a>so yaṁ subhāṣitaṁ bhaktyā sugatasyānubhāvataḥ |<br>
mayā saṁpūrṇalikhitaṁ kaivalyavartmadeśakaḥ ||</p>
<p><a class='ref sc' id='sc113' href='#sc113'>SC 113</a>ato yaṁ mama puṇyaṁ syāt sarvakilviṣanāśanaṁ |<br>
apāyadvāranāśārhaṁ bodhimārgopadeśakaṁ ||</p>
<p><a class='ref sc' id='sc114' href='#sc114'>SC 114</a>tena puṇyānubhāvena sarvabhūtāni sarvaśaḥ |<br>
sarvakleśavinirmuktā prayāntu hi sukhāvatīṁ ||</p>
<p><a class='ref sc' id='sc115' href='#sc115'>SC 115</a>ye satvāḥ andhā kāṇā ca tathā kubjā vicitrakā |<br>
anye pipāsitāḥ kṣuddhāḥ sarvaduḥkhanipīḍitāḥ ||</p>
<p><a class='ref sc' id='sc116' href='#sc116'>SC 116</a>tena puṇyena te sarve sarvasukhasamanvitā |<br>
vividhā bhogā saṁbhuktā labhantu mokṣam avyayaṁ ||</p>
<p><a class='ref sc' id='sc117' href='#sc117'>SC 117</a>ṣaṭsu gatīṣu ye satvāḥ magnāḥ jātijarākulā |<br>
te sarve mama puṇyena bhavantu bodhimārgagāḥ ||</p>
<p><a class='ref sc' id='sc118' href='#sc118'>SC 118</a>ye satvāḥ bālajātīyāḥ saddharmeṇa vivarjitāḥ |<br>
pāpeṣu satataṁ saktāḥ rāgadoṣeṇa mohitāḥ ||</p>
<p><a class='ref sc' id='sc119' href='#sc119'>SC 119</a>te sarve mama puṇyena bhūyo jātismarās tadā |<br>
dānaśīlādisaṁyuktā carantu bodhicārikāṁ ||</p>
<p><a class='ref sc' id='sc120' href='#sc120'>SC 120</a>rājā bhavatu kṣemāvān* carantu mantriṇo naye |<br>
vīrā bhavantu satataṁ saṁgrāme jitaśatravaḥ ||</p>
<p><a class='ref sc' id='sc121' href='#sc121'>SC 121</a><a class='ref sen' id='sen3.463' href='#sen3.463'>Sen 3.463</a> kāle varṣantu meghāś ca śasyapūrṇā mahī sadā |<br>
etan me praṇidhānena yat puṇyaṁ jāyate śubhaṁ ||</p>
<p><a class='ref sc' id='sc122' href='#sc122'>SC 122</a>tena puṇyānubhāvena bhaveyaṁ bodhipāragaḥ |<br>
saṁsārārṇavatīrṇāya dehināṁ kuśalāya ca ||</p>
</blockquote>
<p><a class='ref sc' id='sc123' href='#sc123'>SC 123</a>śubhamastu sarvadā ||</p>
<blockquote class='gatha'>
<p><a class='ref sc' id='sc124' href='#sc124'>SC 124</a>śrīman naipālike varṣe vindus tanagrahagate |<br>
māse āṣāḍhe śuklapakṣe pūrṇimātithisaṁgame ||</p>
<p><a class='ref sc' id='sc125' href='#sc125'>SC 125</a>uttarāṣāḍhasaṁyukte yoge indrasamāgame |<br>
rave vāsarasaṁyoge tasmiṁ eva śubhe dine ||</p>
<p><a class='ref sc' id='sc126' href='#sc126'>SC 126</a>śrīnandācāryeṇa svārthaṁ likhito yaṁ subhāṣitaḥ |<br>
śrīmat mahāmune bhaktyā saṁpūrṇam agamac chubhaṁ ||</p>
</blockquote>
<hr>
<p><a class='ref sc' id='sc127' href='#sc127'>SC 127</a>granthapramāṇaṁ śloka 25000 || saṁvat* 842 āṣāḍhamāse śuklapakṣe pūrṇamāsyāṁ tithau uttarāṣāḍhānakṣatre indrayoge ādityavāsareḥ thvakuhnusidhayakājuro || lalitapattanamahānagareḥ jaśodharamahāvihārāvāsitavajrācāryakulisaśrīnandavedena svahastena likhitaṁ śubhaṁ || sakoyāvajācārya śrīgajendravajrayāta cosyaṁviyā ||</p>
<p><a class='ref sc' id='sc128' href='#sc128'>SC 128</a>śubham astu sarvadā ||</p>
<blockquote class='gatha'>
<p><a class='ref sc' id='sc129' href='#sc129'>SC 129</a>yādṛśī pustakaṁ dṛṣṭvā tādṛśī likhitaṁ mayā |<br>
yadi śuddham aśuddhaṁ vā śodhanīyaṁ mahadbudhaiḥ ||</p>
</blockquote>
<p><a class='ref sc' id='sc130' href='#sc130'>SC 130</a>śubham astu sarvadākālaṁ ||</p>
</div>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
