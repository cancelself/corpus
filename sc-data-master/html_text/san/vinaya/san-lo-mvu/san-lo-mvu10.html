<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu10' lang='san'>
<header>
<ul>
<li class='division'>Mahāvastu</li>
</ul>
<h1>10. The Third Bhūmi</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen1.91' href='#sen1.91'>Sen 1.91</a>evam ukte āyuṣmān mahākāśyapaḥ āyuṣmantaṁ mahākātyāyanam uvāca || dvitīyā bhūmito tṛtīyāṁ bhūmiḥ saṁkramantānāṁ bodhisatvānāṁ naravarātmaja kīdṛśaṁ jāyate cittam iti ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>tataḥ kātyāyanasthaviraḥ kāśyapam idam abravīt |<br>
śruyatāṁ bodhisatvānāṁ sandhicittam anuttamaṁ ||</p>
<p><a class='ref sc' id='sc3' href='#sc3'>SC 3</a>tyāge pravartate cittaṁ bodhisatvānam āvuso |<br>
tṛtīyāṁ saṁkramantānāṁ dvitīyāto jinātmaja ||</p>
<p><a class='ref sc' id='sc4' href='#sc4'>SC 4</a>sukhenti sarvasatvānāṁ saṁsthitāni nareśvarāḥ |<br>
taṁ ca na ātmasukhārthāya na api bodheḥ kathaṁcana ||</p>
<p><a class='ref sc' id='sc5' href='#sc5'>SC 5</a>kriṇanti putradāreṇa ekagāthāṁ subhāṣitāṁ |<br>
<span class='gap'>+ + + + + + + + + + + + + + + + + + + + + + + + + + +</span><br>
sādhunā bodhisatvena rājyaṁ kārayatā purā |<br>
<span class='gap'>+ + + + + + + + + + + + + + + + + + + + + + + + + + +</span><br>
vanagahanaṁ balagahanaṁ girigahanāni tyāgagrahaṇāni |<br>
viṣamāpratisanniṣaṇṇavanāni tu manuṣyagahanāni ||</p>
<p><a class='ref sc' id='sc6' href='#sc6'>SC 6</a>tṛṇagulmakaṇṭhakalatākulāni vṛkṣagrahaṇā gahanāni |<br>
śaṭhanikṛtipaiśunyāni tu manuṣyagahanāni ||</p>
<p><a class='ref sc' id='sc7' href='#sc7'>SC 7</a><span class='gap'>+ + + + + + + + + + + + + + + + + + + + + + + + + + +</span><br>
<span class='gap'>+ + + + + + + + + + + +</span> bhaṇḍinā brūhi brāhmaṇa ||</p>
<p><a class='ref sc' id='sc8' href='#sc8'>SC 8</a><a class='ref sen' id='sen1.92' href='#sen1.92'>Sen 1.92</a> <span class='gap'>+ + +</span> bodhisatvena ekā gāthā subhāṣitā |<br>
bodhisatvena sā krītā paramārthābhikāṁkṣiṇā ||</p>
<p><a class='ref sc' id='sc9' href='#sc9'>SC 9</a>ahituṇḍikāto hastāto yatnāt krītaṁ subhāṣitaṁ |<br>
yāvaj jīvante amuṣyāṁ pelāyāṁ duṣkṛtaṁ kṛtaṁ ||</p>
<p><a class='ref sc' id='sc10' href='#sc10'>SC 10</a>brāhmaṇo abhyupagamya ṛṣidevaṁ nareśvaraṁ |<br>
idam uvāca prītātmā asti eṣā subhāṣitā ||</p>
<p><a class='ref sc' id='sc11' href='#sc11'>SC 11</a>tasya mūlyaṁ tava śīrṣaṁ tyaktvā śīrṣam ity abravīt* |<br>
brūhi brāhmaṇa śīghraṁ me gāthām etāṁ subhāṣitāṁ ||</p>
<p><a class='ref sc' id='sc12' href='#sc12'>SC 12</a>yadi api kiñcit aśubhaṁ samudācaranti<br>
saṁbodhisatvacaritāny abhikāṁkṣamāṇāḥ |<br>
tailapradīpa iva sūryamarīcicchannaḥ<br>
na bhrājate vipulapuṇyabalābhibhūtaṁ ||</p>
<p><a class='ref sc' id='sc13' href='#sc13'>SC 13</a>surūpaṁ nāma bhūmipatiṁ rākṣaso idam abravīt* |<br>
asti subhāṣitā gāthā kreyā yadi krīṇāsi tāṁ ||</p>
<p><a class='ref sc' id='sc14' href='#sc14'>SC 14</a>tasyā mūlyaṁ kumāraṁ ca devīṁ tvāṁ caiva bhakṣayet* |<br>
gṛhyatāṁ yadi te kṛtyaṁ gāthā hi dharmasaṁhitā ||</p>
<p><a class='ref sc' id='sc15' href='#sc15'>SC 15</a>so ’bravīd rājā surūpo niḥsaṁgo dharmagauravāt* |<br>
gṛhyatāṁ dīyatāṁ gāthā yuktaṁ bhavatu mā ciraṁ ||</p>
</blockquote>
<p><a class='ref sc' id='sc16' href='#sc16'>SC 16</a><a class='ref sen' id='sen1.93' href='#sen1.93'>Sen 1.93</a> tatremāṁ gāthāṁ subhāṣitāṁ rākṣaso abravīt*</p>
<blockquote class='gatha'>
<p><a class='ref sc' id='sc17' href='#sc17'>SC 17</a>paridevitakaṁpaneṣu aniṣṭasaṁyogapriyahīneṣu |<br>
uṣitaṁ narakeṣu varaṁ na ca kupuruṣasaṁśrayaniketaḥ ||</p>
<p><a class='ref sc' id='sc18' href='#sc18'>SC 18</a>amātyaṁ saṁjayaṁ nāma piśāco idam abravīt* |<br>
svakaṁ me hṛdayaṁ dehi śṛṇu gāthāṁ subhāṣitāṁ ||</p>
<p><a class='ref sc' id='sc19' href='#sc19'>SC 19</a>svakan te hṛdayaṁ demi brūhi gāthāṁ subhāṣitāṁ |<br>
piśācam abravīd vīro saṁjayo vigatavyatho ||</p>
</blockquote>
<p><a class='ref sc' id='sc20' href='#sc20'>SC 20</a>tatremāṁ gāthāṁ subhāṣitāṁ piśāco ’bravīt*</p>
<blockquote class='gatha'>
<p><a class='ref sc' id='sc21' href='#sc21'>SC 21</a>na jātu tṛṇakāṣṭhehi jvalanaḥ śāmyate jvalan* |<br>
na jātu upabhogebhyaḥ tṛṣṇā kāmeṣu śāmyati ||</p>
<p><a class='ref sc' id='sc22' href='#sc22'>SC 22</a>śreṣṭhiṁ vasundharaṁ nāma daridro idam abravīt* |<br>
iyaṁ subhāṣitā gāthā sarvasvena tu dīyate ||</p>
</blockquote>
<p><a class='ref sc' id='sc23' href='#sc23'>SC 23</a>bodhisatvo ’bravīt*</p>
<blockquote class='gatha'>
<p><a class='ref sc' id='sc24' href='#sc24'>SC 24</a>sarvasvaṁ dadāmi eṣāṁ brūhi gāthāṁ subhaṣitāṁ |<br>
etaṁ santaḥ praśaṁsanti dharmeṣu yat subhāṣitaṁ ||</p>
</blockquote>
<p><a class='ref sc' id='sc25' href='#sc25'>SC 25</a>tatremāṁ gāthāṁ subhāṣitāṁ daridro ’bravīt* ||</p>
<blockquote class='gatha'>
<p><a class='ref sc' id='sc26' href='#sc26'>SC 26</a>ākīrṇāny api śūnyāni bāliśā yatra jantavaḥ |<br>
<a class='ref sen' id='sen1.94' href='#sen1.94'>Sen 1.94</a> śūnyāny ākīrṇā ca santi ekenāpi prajānatā ||</p>
<p><a class='ref sc' id='sc27' href='#sc27'>SC 27</a>surūpaṁ nāma rājānaṁ puruṣo etad abravīt* |<br>
jambudvīpena mūlyena śakyaṁ śrotuṁ subhāṣitaṁ ||</p>
</blockquote>
<p><a class='ref sc' id='sc28' href='#sc28'>SC 28</a>bodhisatva uvāca ||</p>
<blockquote class='gatha'>
<p><a class='ref sc' id='sc29' href='#sc29'>SC 29</a>jambudvīpaṁ ca te demi sarvaṁ yat kiṁci icchasi |<br>
śīghraṁ subhāṣitaṁ brūhi brūhi satyaṁ yad icchasi ||</p>
</blockquote>
<p><a class='ref sc' id='sc30' href='#sc30'>SC 30</a>tatremāṁ gāthāṁ subhāṣitāṁ puruṣo ’bravīt* ||</p>
<blockquote class='gatha'>
<p><a class='ref sc' id='sc31' href='#sc31'>SC 31</a>ahaṁkāramamakārā <span class='var' title='Senart: nānā'>mānā</span> yatra samupasthitā |<br>
mānaṁ yatra nirodhāya utpadyante tathāgatāḥ ||</p>
<p><a class='ref sc' id='sc32' href='#sc32'>SC 32</a>satvaraṁ nāma hariṇaṁ lubdhaka idam abravīt* |<br>
iyaṁ subhāṣitā gāthā dehi mānsaṁ śṛṇohi tāṁ ||</p>
<p><a class='ref sc' id='sc33' href='#sc33'>SC 33</a>yadi vināśadharmeṇa mānsenāhaṁ subhāṣitaṁ |<br>
śṛṇomi demi te mānsaṁ kṣipraṁ brūhi subhāṣitaṁ ||</p>
</blockquote>
<p><a class='ref sc' id='sc34' href='#sc34'>SC 34</a>tatremāṁ subhāṣitāṁ gāthāṁ lubdhako ’bravīt* ||</p>
<blockquote class='gatha'>
<p><a class='ref sc' id='sc35' href='#sc35'>SC 35</a>satāṁ pādarajaḥ śreyo na suvarṇamayo giriḥ |<br>
so pānsu śokahārāya so giri śokavardhana iti ||</p>
<p><a class='ref sc' id='sc36' href='#sc36'>SC 36</a><a class='ref sen' id='sen1.95' href='#sen1.95'>Sen 1.95</a> rājānaṁ nāgabhujaṁ nāma taddāso idam abravīt* |<br>
cāturdvīpena rājyena śakyaṁ prāptuṁ subhāṣitaṁ ||</p>
</blockquote>
<p><a class='ref sc' id='sc37' href='#sc37'>SC 37</a>bodhisatvo ’bravīt* ||</p>
<blockquote class='gatha'>
<p><a class='ref sc' id='sc38' href='#sc38'>SC 38</a>cāturdvīpaṁ ca te rājyaṁ demi kṣipram udīraya |<br>
etāṁ subhāṣitāṁ vācāṁ mā vilamba bravīhi me ti ||</p>
</blockquote>
<p><a class='ref sc' id='sc39' href='#sc39'>SC 39</a>tatremaṁ ślokaṁ subhāṣitaṁ taddāso ’bravīt* ||</p>
<blockquote class='gatha'>
<p><a class='ref sc' id='sc40' href='#sc40'>SC 40</a>lomotpāṭanatulyam āhu viduṣaḥ prājñasya yā vikriyā<br>
tasmā jñānabalaṁ sametiya punar doṣāṁ samūlāṁ nayā |<br>
chittvā doṣavivarjitena manasā saṁbhāti saṁghaḥ śuciḥ<br>
bhāti lokaguruḥ satām anugato ’nikṣiptabhāro śuciḥ iti ||</p>
<p><a class='ref sc' id='sc41' href='#sc41'>SC 41</a>evaṁ subhāṣitārthāya prapāte patitaḥ punaḥ |<br>
bhūyaḥ subhāṣitārthāya potas tyakto mahārṇave ||</p>
<p><a class='ref sc' id='sc42' href='#sc42'>SC 42</a>bhūyo akṣīṇi tyaktāni śrutvā gāthāṁ subhāṣitāṁ |<br>
agniskandhe punaḥ patitaḥ śrutvā gātḥāṁ subhāṣitāṁ ||</p>
<p><a class='ref sc' id='sc43' href='#sc43'>SC 43</a>bahūni evamādīni duṣkarāṇi jinarṣabhāḥ |<br>
subhāṣitānām arthāya pratipadyante mahāyaśā ||</p>
</blockquote>
<p><a class='ref sc' id='sc44' href='#sc44'>SC 44</a><a class='ref sen' id='sen1.96' href='#sen1.96'>Sen 1.96</a> evam ukte āyuṣmān mahākāśyapaḥ āyuṣmantaṁ mahākātyāyanam uvāca || ye punar bho jinaputra bodhisatvāḥ tṛtīyāyāṁ bhūmau vartante kathaṁ caturthāyāṁ bhūmau vivartanti iti || evam ukte āyuṣmān mahākātyāyana āyuṣmantaṁ mahākāśyapam uvāca || caturdaśabhir bho dhutadharmadhara ākārair bodhisatvāḥ tṛtīyāyāṁ bhūmau vartamānāḥ caturthāyāṁ bhūmau vivartante || katamehi caturdaśehi || akṣavaṁkadyūtakrīḍānuyogam anuyuktāś ca bhavanti | atyabhīkṣṇaṁ vivekaṁ sevanti | rājyaṁ ca kārāpayamāṇā lobhenābhibhūtā atrāntaravijitavāsināṁ sarvasvahāriṇo bhavanti | aparādhaṁ ca ananuyujyā vadham ākṣepayanti | badhyāṁś ca na saṁgopāyanti | puruṣāṁś ca vadhrayanti | vipratipannāś ca bhavanti | na ca bhogayātrāyāṁ saṁvibhajanti vidyamāneṣu vibhaveṣu | pravrajitvā ca samyaksaṁbuddhānāṁ bhāṣatāṁ vā bāhuśrutyaṁ na paryāpnuvanti | purā praṇidhitvā ca bāhuśrutyaṁ na deśayanti | āmiṣapratibaddhāṁś ca sevanti na dharmapratibaddhā | na cābhīkṣṇaṁ buddhavarṇaṁ bhāṣanti | samyaksaṁbuddhāṁś ca lokasamatāye deśenti | na ca samyaksaṁbuddhāṁ lokottarā iti bodhayanti || imehi bho dhutadharmadhara caturdaśabhir ākāraiḥ bodhisatvāḥ tṛtīyāyāṁ bhūmau vartamānāś caturthāyāṁ bhūmau vivartanti || ye hi kecid bho dhatudharmadhara bodhisatvāḥ tṛtīyāyāṁ bhūmau vartamānāḥ caturthāyāṁ bhūmau vivartensuḥ vivartanti vivartiṣyanti vā sarve te imehi caturdaśehir ākārair nāto bhūya iti ||</p>
<p><a class='ref sc' id='sc45' href='#sc45'>SC 45</a><a class='ref sen' id='sen1.97' href='#sen1.97'>Sen 1.97</a>evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bho jinaputra bodhisatvā avaivartiyā prathamaṁ cittam utpādayanti bodhāya kevarūpeṇa sukhena yujyanti kevattakāś ca satvā sukhasātasaṁgatā bhavantīti || evam ukte āyuṣmān mahākātyāyana āyuṣmantaṁ mahākāśyapaṁ gāthābhir adhyabhāṣi ||</p>
<blockquote class='gatha'>
<p><a class='ref sc' id='sc46' href='#sc46'>SC 46</a>sarvasatva sukhasātasaṁgatā<br>
saṁbhavanti yad acintyam adbhutaṁ |<br>
jāyate yada mano maharṣiṇāṁ<br>
bodhimārgaparibhāvanātmakaṁ ||</p>
<p><a class='ref sc' id='sc47' href='#sc47'>SC 47</a>saptarātram iti niścayāś ca ye<br>
ye pi te nirayadāruṇālayā |<br>
ye ca pretabhavaneṣu prāṇino<br>
te bhavanti sukhitāś ca nāma ||</p>
<p><a class='ref sc' id='sc48' href='#sc48'>SC 48</a>saptarātraṁ na cyavanti prāṇino<br>
bodhisatvakuśalānukaṁpayā |<br>
kṣubhyate ca vasudhā sasamudrā<br>
saprabho bhramati merumastakaḥ ||</p>
<p><a class='ref sc' id='sc49' href='#sc49'>SC 49</a>bhūmi sandhiṣu ayaṁ pravartate<br>
niścalā nabhasi naātra saṁśayaḥ |<br>
teṣu sarvaśubhakarmarāśināṁ<br>
tejasā bhramati sarvasaṁtataṁ ||</p>
</blockquote>
<p><a class='ref sc' id='sc50' href='#sc50'>SC 50</a><a class='ref sen' id='sen1.98' href='#sen1.98'>Sen 1.98</a> atha khalu nāmatidevo nāma trāyastriṁśako bodhisatvo bhūto ekāṁsam uttarāsaṅgaṁ kṛtvā yena bhagavanto dṛṣṭo tenāṁjaliṁ praṇamayya bhagavantam abhistutaḥ saṁmukhaṁ vaśībhūtagaṇasya imaiḥ ślokaiḥ ||</p>
<blockquote class='gatha'>
<p><a class='ref sc' id='sc51' href='#sc51'>SC 51</a>yasya rūpaṁ hemābhāsaṁ taruṇaravi-avihatavapuṁ virājitatejasā<br>
dvātriṁśadbhiḥ pūrṇaiḥ pūrṇaṁ kuśalacarapuruṣakathitaiḥ sulakṣaṇalakṣaṇaiḥ |<br>
śīlenāgryaṁ saṁpūrṇābhaṁ dharaṇinagagurutarabalaṁ balottamadhāriṇaṁ<br>
te vande śāntaṁ te dāntaṁ <span class='gap'>+ + +</span> smṛtivinayakuśalaṁ surāsurasatkṛtaṁ ||</p>
<p><a class='ref sc' id='sc52' href='#sc52'>SC 52</a>dīrghaṁ kālaṁ citrācāro kuśala ativipulaphalado bhavakṣayakāṁkṣayā<br>
ślāghyair nānaiḥ maitrīpūrvair bahuvividhajanitakuśalaiḥ śamābhimukho muniḥ |<br>
tyaktvā āvāsaṁ nityaṁ vidvān asurasuramahitaṁ sukhitaṁ satvapratibodhane<br>
ikṣvākūnāṁ vaṁśodbhūto dharaṇitalam avatari yaśaḥsthito acalādhṛtiḥ ||</p>
<p><a class='ref sc' id='sc53' href='#sc53'>SC 53</a>māyāyā devyāḥ kukṣismiṁ praviśiṣu sa kumudasadṛśo varo gajarūpavāṁ<br>
evaṁ <span class='gap'>+ + +</span> lokālokaḥ tuṣitavarabhavananilayaṁ vihāya ihāgataḥ |<br>
satvāṁ mattāṁ andhāṁ dṛṣṭvā vimatipathaviṣamapatitāṁ samuddharituṁ prajāḥ<br>
<a class='ref sen' id='sen1.99' href='#sen1.99'>Sen 1.99</a> tasmiṁ kāle ratnākīrṇā vividhanidhinicayabharitā cacāla vasundharā<br>
taṁ śākyendraṁ cāritrāḍhyaṁ smṛtinibhṛtam adhiguṇacitaṁ avandi mahāmuniṁ ||</p>
<p><a class='ref sc' id='sc54' href='#sc54'>SC 54</a>prāsādāgre devī māyā surapatipravarabhavane vā sukhaiḥ pravicāryate<br>
nṛtyair gītair lāsyair vādyaiḥ śravaṇahṛdinayanasubhagaiḥ sureṣv iva devatā |<br>
sā devī rājānaṁ khinnaṁ vadati vanavaraṁ mahipate vrajeyaṁ yad’ icchasi<br>
lumbodyānaṁ puṣpākīrṇaṁ madhumadhuraparabhṛtarutaṁ manohṛdinandanaṁ ||</p>
<p><a class='ref sc' id='sc55' href='#sc55'>SC 55</a>gatvā tasmiṁ strībhiḥ sārdhaṁ pravicarati muditasukhitā vane vanalolayā<br>
sā codyānaṁ paryaṇvantī taruṇalatakiśalayadharāṁ <span class='var' title='Senart: dadarśatha'>dadarśa</span> ’tha lumbinīṁ |<br>
tasyāḥ śākhāṁ <span class='gap'>+ + +</span> gṛhyāna paramaratisukhamuditā salīla-avasthitā<br>
sā tatra śākhāṁ rakṣantī janayi jinam ajitamanasaṁ mahāmunim uttamaṁ ||</p>
<p><a class='ref sc' id='sc56' href='#sc56'>SC 56</a>śītoṣṇe ca dve vāridhāre pravarakusumabharite jinaṁ yatra snapayiṁsu taṁ<br>
devā jāyantaṁ jātamātraṁ nṛpatiṁ surabhuvanamahitaṁ trilokamaheśvaraṁ |<br>
sānukrośaṁ lokātītaṁ śaraṇam iha divi ca bhuvi cā jarāmaraṇāntakaṁ<br>
aprāptaṁ taṁ bhūmau dhīraṁ kamaladalasadṛśanayanaṁ surāsuranandanaṁ ||</p>
<p><a class='ref sc' id='sc57' href='#sc57'>SC 57</a>hṛṣṭā tuṣṭā devā sarve tridaśaprabhṛtibhavanacyutā pratisthihiṣur vanaṁ<br>
<a class='ref sen' id='sen1.100' href='#sen1.100'>Sen 1.100</a> ikṣvākūnāṁ vaṁśodbhūto dharaṇitalam avatari yaśasthito acalādhṛti |<br>
vikramāṁś ca sapta pūrṇaṁ mṛgavṛṣarājāmatir iva rasamānīkaṁ<br>
jyeṣṭho śreṣṭho lokāgro haṁ na ca mama puna jaramaraṇā hato bhav’ upadravaḥ ||</p>
<p><a class='ref sc' id='sc58' href='#sc58'>SC 58</a>chatraṁ daivaṁ ratnākīrṇaṁ sphaṭikarucirakusumacitraṁ sitābhrasitaprabhaṁ<br>
hastā muktaṁ sthāye sāmaṁ samabhicchadi nṛpatitanayaṁ vihāyase utthitaṁ |<br>
vālaiś cougraiḥ śaṁkhājābhair mṛdubhir upacitam anupamaṁ divaukasanirmitaṁ<br>
uccair daṇḍaṁ muktāśvetaṁ bhramati maṇikanakavikṛtaṁ sucāmaravījanaṁ ||</p>
<p><a class='ref sc' id='sc59' href='#sc59'>SC 59</a>dundubhyo cā meghonnādā pavanakhagagaganaparigā nadanti mahatsvarāḥ<br>
puṣpaughāś cā divyā sṛṣṭā marubhi jinabalavaramukhe sacandanacūrṇitāḥ |<br>
saṁtoṣātīśayayuktebhiḥ suramarū jayati sukhakaro rase ravaṇīśataiḥ<br>
kṣubdhāsannā nānāratnā udadhibhuvi talasalilayos tathāgatatejasā iti ||</p>
</blockquote>
<p class='endsection'>iti śrīmahāvastu-avadāne tṛtīyā bhūmiḥ samāptā</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
