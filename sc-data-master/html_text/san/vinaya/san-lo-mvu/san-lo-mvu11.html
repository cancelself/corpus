<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu11' lang='san'>
<header>
<ul>
<li class='division'>Mahāvastu</li>
</ul>
<h1>11. The Fourth Bhūmi</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen1.101' href='#sen1.101'>Sen 1.101</a> evam ukte āyuṣmān mahākāśyapo āyuṣmantaṁ mahākātyāyanam uvāca || ye punar bho jinaputra bodhisatvā avivartikatāye sansthihanti kevattakāni karmāṇi asthānatāye samupacaranti iti ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>tataḥ kātyāyanasthavīro jinaśāstraviśāradaḥ |<br>
kāśyapaṁ dhutadharmāṇaṁ gāthābhir adhyabhāṣata ||</p>
<p><a class='ref sc' id='sc3' href='#sc3'>SC 3</a>yāni karmāṇi sevante bodhisatvā vijānatha |<br>
asthānatāye na sevante yāni tāni vijānatha ||</p>
<p><a class='ref sc' id='sc4' href='#sc4'>SC 4</a>mātaraṁ pitaraṁ caivāpy arahantaṁ tathaiva ca |<br>
jīvitā na viropenti bodhisatvā mahāyaśāḥ ||</p>
<p><a class='ref sc' id='sc5' href='#sc5'>SC 5</a>saṁghaṁ ca te na bhindanti na ca stūpabhedakā |<br>
na te tathāgate cittaṁ dūṣayanti kathaṁcana ||</p>
<p><a class='ref sc' id='sc6' href='#sc6'>SC 6</a>na te pāpāni sevante viparītāye dṛṣṭiye |<br>
alpaṁ kṛtaṁ na nāśenti kiṁ mama punar yaṁ bahuṁ ||</p>
<p><a class='ref sc' id='sc7' href='#sc7'>SC 7</a>saṁsarantā ca saṁsāre na jātu dṛṣṭipūrvake |<br>
pratirajyanti dharmārthe puṇye vā jñānapūrvake ||</p>
<p><a class='ref sc' id='sc8' href='#sc8'>SC 8</a>yasya vṛkṣasya chāyāyāṁ sīdanti ca śayanti ca |<br>
na tasya patrahiṁsā ca na ghātenti ca roṣitāḥ ||</p>
<p><a class='ref sc' id='sc9' href='#sc9'>SC 9</a>daśa karmapathāṁ kuśalāṁ sevanti puruṣottamā |<br>
<a class='ref sen' id='sen1.102' href='#sen1.102'>Sen 1.102</a> na ca mantraṁ prayojenti parasya dehaghātakaṁ ||</p>
<p><a class='ref sc' id='sc10' href='#sc10'>SC 10</a>karmasaṁniśritāḥ santaḥ kautūhalaviniḥśritāḥ |<br>
āpatsu na viṣīdanti na ca modanti vṛddhiṣu ||</p>
<p><a class='ref sc' id='sc11' href='#sc11'>SC 11</a>kāyakarma vacīkarma manokarma tathaiva ca |<br>
adhyāśayāś ca pariśuddhāḥ dānapāramitā ca yā ||</p>
<p><a class='ref sc' id='sc12' href='#sc12'>SC 12</a>aṣṭamīprabhṛtiṁ bhūmīṁ gatā te anivartiyā |<br>
ekāṁśena śubhaṁ karma sevanti lokapūjitāḥ ||</p>
<p><a class='ref sc' id='sc13' href='#sc13'>SC 13</a>prathamāṁ ca upādāya bhūmīṁ yāvac ca saptamī |<br>
vyāmiśraṁ karma sevanti bhūmīṣv etāsu janottamā ||</p>
<p><a class='ref sc' id='sc14' href='#sc14'>SC 14</a>evamādīni karmāṇi sevamānā mahānarāḥ |<br>
lokānām anukaṁpārthaṁ pūrenti bhūmayo daśeti ||</p>
</blockquote>
<p><a class='ref sc' id='sc15' href='#sc15'>SC 15</a>evam ukte āyuṣmāṁ mahākāśyapo āyuṣmantaṁ mahākātyāyanam uvāca || ye punaḥ bho jinaputra bodhisatvā avaivartikā sāmante pṛthagjanatāye apāyāṁ yānti āhosvidaṁ neti | sāmante pṛthagjanatāye avarāvarāś ca gatiyo gacchanti āhosvidaṁ neti || evam ukte āyuṣmāṁ mahākātyāyana āyuṣmantaṁ mahākāśyapam uvāca || ye ime bho dhutadharmadhara bodhisatvā avaivartikadharmā te saptasu bhūmiṣu na kathaṁcit kiñcit kadācit* yadṛcchayā nirayaṁ pi gacchanti tiryagyoniṁ vā gacchanti daridrā vā bhavanti <a class='ref sen' id='sen1.103' href='#sen1.103'>Sen 1.103</a> durbalā vā || atha khalu brāhmaṇā bhavanti pratyekabrāhmaṇā vā indrāś ca upendrāś ca yakṣādhipatayaś ca yakṣāś ca nāgāś ca nāgarājānaś ca gandharvā gandharvādhipatayaś ca cakravartinaś ca prādeśyāś ca rājānaḥ agrāmātyāś ca śreṣṭhinaś ca janapadapradhānāś ca rājaputrāś ca śreṣṭhiputrāś ca agramahiṣīputrāś ca nāyakāś ca sarvaśauryavīryāś ca bhavanti balasampannāḥ ca bhavanti ullokanīyāś cāvalokanīyāś cābhivandanīyāś cādeyavākyāś ca bahujanapriyāś ca bahujanakāntāś ca bahujanamanāpāś ca saṁkīrtanīyāś ca prahlādanīyāś ca mahādhanāś ca mahāvibhavāś ca mahāparivārāś ca mahotsāhā mahātejāś ca bhavanti || yadi kecit kathaṁcit āryāpavādahetoḥ saptasu bhūmiṣu vartamānā avīciṁ mahānirayaṁ gacchanti atha khalu pratyekanirayaṁ gacchanti | preteṣu atyantakāyeṣu nopapadyanti | asureṣu nopapadyanti | kṣudratiryagyoniṁ na gacchanti | uttarakuruṣu na upapadyanti | strītvaṁ na gacchanti | vipaṇḍakatvaṁ na gacchanti || atha khalu sarvāsu daśabhūmiṣu puruṣā bhavanti sarvāṁgapratyaṁgopetāḥ avikalendriyā || yaś ca bodhisatvo bodhisatvaṁ jīvitād vyaparopayati samyaksaṁbuddhaśrāvakaṁ vā śrotāpannaṁ vā ye vā satvā pratyekabuddhatvāya viniṣṭhās tathārūpaṁ <a class='ref sen' id='sen1.104' href='#sen1.104'>Sen 1.104</a> pudgalaṁ jīvitād vyaparopayitvā nirayaṁ gacchati || yaṁ bodhisatvāḥ saptasu bhūmiṣu prāṇātipātaṁ vā karonti adattaṁ vā haranti sarvaparipūrṇaṁ vā akuśalakarma na samarthaṁ bodhisatvaṁ nirayaṁ nayituṁ || yāni ca karmāṇi bodhisatvaiḥ purato praṇidhānasyopacitāni akuśalāni tāni ca prathamacittotpādāya āvṛtāni tiṣṭhanti yathā mahatā śailena mṛgasaṁgho || asaṁprāptasya praṇidhicittaṁ dvitīyatṛtīyacaturthapaṁcamaṣaṣṭhasaptamāsu jātiṣu vipacyati antaśo śīrṣaparitāpenāpi ||</p>
<p><a class='ref sc' id='sc16' href='#sc16'>SC 16</a>evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bho jinaputra bodhisatvā avaivartikā samyaksaṁbuddhān ārādhayitvā agārasthā anagāriyaṁ pravrajanti te tathāgatāḥ kevarūpeṇa ovādena ovadanti iti ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>tataḥ kātyāyanasthaviraḥ kāśyapaṁ idam abravīt* |<br>
dṛṣṭānte hi viviktābhiḥ kathābhiḥ anupūrvaśaḥ ||</p>
<p><a class='ref sc' id='sc18' href='#sc18'>SC 18</a>bodhisatvacaritaṁ mahāpakaṁ<br>
jātakāparamateṣu kovidā |<br>
deśayanti damadānasaṁvaraṁ<br>
bodhisatvapariṣāya īśvarā ||</p>
<p><a class='ref sc' id='sc19' href='#sc19'>SC 19</a>yo mahājanahitāya sevate<br>
karmam apratisamaṁ narottamaḥ |<br>
ity eva taṁ ca matimāṁ tathāgato<br>
bodhisatvapariṣāya bhāṣati ||</p>
<p><a class='ref sc' id='sc20' href='#sc20'>SC 20</a>so prabhuḥ bhagavato pravucyati<br>
jñānapūrvakam upeti duṣkaraṁ |<br>
<a class='ref sen' id='sen1.105' href='#sen1.105'>Sen 1.105</a> tasya loki sadṛśo sudurlabho<br>
bodhisatva iti śāsane jinaḥ ||</p>
</blockquote>
<p><a class='ref sc' id='sc21' href='#sc21'>SC 21</a>evam ādikaṁ bho dhutadharmadhara samyaksaṁbuddhā bodhisatvaparṣāyaṁ dharmaṁ deśayantīti ||</p>
<p><a class='ref sc' id='sc22' href='#sc22'>SC 22</a>evam ukte āyuṣmān mahākāśyapa āyuṣmantaṁ mahākātyāyanam idam uvāca || yānīmāni bho jinaputra jātakāni jinabhāṣitāni imāni kutaḥprabhṛtikāni vijñeyānīti || evam ukte āyuṣmān mahākātyāyana āyuṣmantaṁ mahākāśyapam idam uvāca || yānīmāni bho dhutadharmadhara jātakāni jinabhāṣitāni imāṁ aṣṭamāṁ bhūmīṁ prapadyantīti ||</p>
<p><a class='ref sc' id='sc23' href='#sc23'>SC 23</a>evam ukte āyuṣmān mahākāśyapa āyuṣmantaṁ mahākātyāyanam idam uvāca || kutaḥ prabhṛti bho jinaputra bodhisatvāḥ sarvasvaparityāgāṁś ca parityajanti duṣkaraparityāgāṁś ceti || evam ukte mahākātyāyana āyuṣmantaṁ mahākāśyapam uvāca || aṣṭamāṁ bhūmiṁ prabhṛti bho dhutadharmadhara bodhisatvāḥ sarvasvaparityāgāṁś ca parityajanti duṣkaraparityāgāṁ ca kurvanti iti || aṣṭamāṁ bhūmiṁ prabhṛti bho dhutadharmadhara bodhisatvāḥ samyaksaṁbuddhapūjayā pūjayitavyā iti || tatredam ucyate ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>aṣṭamāṁ prabhṛti bhūmiṁ bodhisatvā jinātmaja |<br>
samyaksaṁbuddhā iti draṣṭavyā ataḥ prabhṛty anivartiyāḥ ||</p>
<p><a class='ref sc' id='sc25' href='#sc25'>SC 25</a>ataḥ prabhṛti dhyānāni gambhīrāṇi labhanti te |<br>
<a class='ref sen' id='sen1.106' href='#sen1.106'>Sen 1.106</a> ataḥ prabhṛti uttaptaṁ jñānaṁ teṣāṁ pravartate ||</p>
<p><a class='ref sc' id='sc26' href='#sc26'>SC 26</a>ataḥ prabhṛti bhāṣanti vācāṁ jñānapurogamāṁ |<br>
ataḥ prabhṛti kucchattā āyuṁ muñcanti paṇḍitāḥ ||</p>
<p><a class='ref sc' id='sc27' href='#sc27'>SC 27</a>ataḥ prabhṛti yā śuddhā tāṁ jātim anuyānti te |<br>
ataḥ prabhṛti yaṁ śuddhaṁ tad rūpam anubhavanti te ||</p>
<p><a class='ref sc' id='sc28' href='#sc28'>SC 28</a>ataḥ prabhṛti yaṁ liṅgaṁ icchanti bhavanti tathā |<br>
ataḥ prabhṛti yaṁ devaṁ icchanti bhavanti tathā ||</p>
<p><a class='ref sc' id='sc29' href='#sc29'>SC 29</a>ataḥ prabhṛti tirthikā vā bhavanti bhavasūdanāḥ |<br>
ataḥ prabhṛti kucchanti kāmāṁ śaṁsanti nirvṛtiṁ ||</p>
<p><a class='ref sc' id='sc30' href='#sc30'>SC 30</a>ataḥ prabhṛti bhūyiṣṭhā bhavanti vadatāṁ varāḥ |<br>
śiṣyā devātidevānāṁ saṁbuddhānāṁ yaśasvināṁ ||</p>
<p><a class='ref sc' id='sc31' href='#sc31'>SC 31</a>adhyeṣyanti tataḥ paretya buddhair dharmaprakāśanaiḥ |<br>
dharmaṁ deśayatha prājñā pratigṛhṇatha ṛṣidhvajaṁ ||</p>
<p><a class='ref sc' id='sc32' href='#sc32'>SC 32</a>ataḥ prabhṛti vinayanti arhatve subahuṁ janaṁ |<br>
ataḥ prabhṛti vinayanti śaikṣabhūmau bahuṁ janaṁ ||</p>
<p><a class='ref sc' id='sc33' href='#sc33'>SC 33</a>ataḥ prabhṛti anubaddhā devā yakṣā saguhyakāḥ |<br>
bodhisatvaṁ mahāsatvaṁ yāvat prāptā svayaṁbhūtā ||</p>
<p><a class='ref sc' id='sc34' href='#sc34'>SC 34</a>ataḥ prabhṛti tad rūpaṁ agryaṁ sadevake loke |<br>
ataḥ prabhṛti varṇo pi tejokīrtiyaśobalaṁ |<br>
<a class='ref sen' id='sen1.107' href='#sen1.107'>Sen 1.107</a> lokena viṣamaṁ bhavati bodhisatvānam uttamaṁ ||</p>
<p><a class='ref sc' id='sc35' href='#sc35'>SC 35</a>anutpādāc ca buddhānāṁ paṁcābhijñā bhavanti te |<br>
naiṣkramyam anuvarṇayanti kāmeṣu doṣadarśinaḥ ||</p>
<p><a class='ref sc' id='sc36' href='#sc36'>SC 36</a>ataḥ prabhṛti devāś ca asurā brahmaṇā saha |<br>
guṇaiḥ teṣāṁ anurajyantā āgacchanti kṛtāṁjalī ||</p>
<p><a class='ref sc' id='sc37' href='#sc37'>SC 37</a>vaśibhūtāna yā ceṣṭā bodhisatvāna tādṛśī |<br>
aṣṭamābhūmiṁ yā ceṣṭā bhavanti tādṛśī tathā ||</p>
</blockquote>
<p><a class='ref sc' id='sc38' href='#sc38'>SC 38</a>evam ukte āyuṣmān mahākāśyapa āyuṣmantaṁ mahākātyāyanam uvāca || ye ime bho jinaputra bodhisatvā avaivartikāḥ cakravartirājyāni kārayanti kevarūpaṁ dharmaṁ deśayanti satvānāṁ anutpāde ca buddhānāṁ kevarūpeṇa saṁgraheṇa satvā saṁgṛhṇanti kevarūpāṁ ca janatāṁ upekṣanta iti || evam ukte āyuṣmān mahākātyāyana āyuṣmantaṁ mahākāśyapam uvāca || ye ime bho dhutadharmadhara bodhisatvā avaivartikā cakravartirājyāni kārayanti te satvānām evaṁ dharmaṁ deśayanti || daśakuśalakarmapathasamāyuktā satvānām anudarśayanti || mā bhavantu prāṇivadham adattaharaṇaṁ rakṣitavyāni paradārāṇi anṛtapiśunaparuṣam abaddhapralāpābhidhyāvyāpādamithyādarśanāni varjayitavyāni iti deśenti || hiraṇyasuvarṇasya dhanasya agrato niveśanasya rāśayo upasthāpayitvā evaṁ ca vadanti</p>
<blockquote class='gatha'>
<p><a class='ref sc' id='sc39' href='#sc39'>SC 39</a>vaikaliyaṁ yasya yena ito sa gṛhṇatu dhanaṁ |<br>
<a class='ref sen' id='sen1.108' href='#sen1.108'>Sen 1.108</a> dharmalabdhā mama bhogā mā bhavanto viṣīdatha ||</p>
<p><a class='ref sc' id='sc40' href='#sc40'>SC 40</a>ahaṁ mālyaṁ ca gandhaṁ ca dhūpaṁ cūrṇaṁ manoramaṁ |<br>
dadāmi mā viṣīdantu bhavanto ramyatām iti ||</p>
</blockquote>
<p><a class='ref sc' id='sc41' href='#sc41'>SC 41</a>evam ukte mahākāśyapa āyuṣmantaṁ mahākātyāyanam uvāca || kevarūpaiḥ karmabhir bodhisatvānāṁ cakravartirājyāni kārayamāṇānāṁ saptaratnāni bhavanti || evam ukte āyuṣmān mahākātyāyana āyuṣmantaṁ mahākāśyapaṁ gāthābhiḥ adhyabhāṣe ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>yatha labhati manujavṛṣabho cāturdvīpo prabhūtadhanakośo |<br>
sapta ratanāni rājā ahaṁ idam udīrayiṣyāmi ||</p>
<p><a class='ref sc' id='sc43' href='#sc43'>SC 43</a>taruṇaravimaṇḍalanibhaṁ pravaradaśaśatārasaṁcayamanojñaṁ |<br>
cakraratanaṁ naravaro purimakuśalasaṁbhavaṁ labhati ||</p>
<p><a class='ref sc' id='sc44' href='#sc44'>SC 44</a>paricāravidhisaṁyuktaṁ dadāti dānam anavadyasaṁkalpe |<br>
ajitajayam apratihataṁ tena naravaro labhati cakraṁ ||</p>
<p><a class='ref sc' id='sc45' href='#sc45'>SC 45</a>himanicayakumudavarṇaṁ saptāṅgapratiṣṭhitaṁ mahānāgaṁ |<br>
anilabalatulyavegaṁ hastiratanam adbhutaṁ labhati ||</p>
<p><a class='ref sc' id='sc46' href='#sc46'>SC 46</a>durgeṣu ca viṣameṣu ca saṁkramam arisūdano pratiṣṭhapiya |<br>
tena khagapathegāmiṁ gajavararatanaṁ <span class='gap'>+ + +</span> labhati ||</p>
<p><a class='ref sc' id='sc47' href='#sc47'>SC 47</a>tada bhṛṅganīlaṁ suvarṇamanilajavakeśariṁ samudyatapādaṁ |<br>
pratilabhati turagaratanaṁ sukṛtakuśalasaṁcayo rājā ||</p>
<p><a class='ref sc' id='sc48' href='#sc48'>SC 48</a><a class='ref sen' id='sen1.109' href='#sen1.109'>Sen 1.109</a> hayanavarehi parivahī mātāpitaraṁ guruṁ tathācāryaṁ |<br>
tena kuśalena rājā aśvaratanaṁ adbhutaṁ labhati ||</p>
<p><a class='ref sc' id='sc49' href='#sc49'>SC 49</a>maṇiratanam anupamavarṇaṁ vaiḍūryeṇa śīram anupasaṁpannā |<br>
<span class='gap'>+ + + + + + + + + + + + + + + + + + + + + + + + + + +</span><br>
labhati pramadāṁ manāpāṁ ratanavaram anantabalavīryaiḥ ||</p>
<p><a class='ref sc' id='sc50' href='#sc50'>SC 50</a>pūrvabhave hi nivāse svadārasantoṣasaṁyamābhirato |<br>
āsīc ca narādhipatī strīratanaṁ tena so labhati ||</p>
<p><a class='ref sc' id='sc51' href='#sc51'>SC 51</a>āḍhyaṁ vividhadhanavaraṁ prabhūtanidhinicayasaṁcayopetaṁ |<br>
gṛhapatiratanam udāra pratilabhati mahāvaśī rājā ||</p>
<p><a class='ref sc' id='sc52' href='#sc52'>SC 52</a>vividhadhanasaṁcayānāṁ dātā guruṣu gurugauravopeto |<br>
tena sa gṛhapatiratanaṁ pratilabhati prabhūtadhanakuśalaṁ ||</p>
<p><a class='ref sc' id='sc53' href='#sc53'>SC 53</a>nayanayajñaṁ medhāviṁ vyaktaṁ nāyakadhvajaṁ cāturdvīpaṁ |<br>
pariṇāyakaratanavaraṁ pratilabhati mahīpatiḥ virato ||</p>
<p><a class='ref sc' id='sc54' href='#sc54'>SC 54</a>mārgagato praṇaṣṭānāṁ hatahatanayanānāṁ deśayi mārgaṁ |<br>
tena pariṇāyakavaraṁ labhati ratanaṁ uttamanāyakaṁ ||</p>
<p><a class='ref sc' id='sc55' href='#sc55'>SC 55</a>etair dhutadharmadharā karmehi samutthitāni ratanāni |<br>
tena ca eva narendro dharmeṇa mahīṁ praśāsayati ||</p>
</blockquote>
<p><a class='ref sc' id='sc56' href='#sc56'>SC 56</a><a class='ref sen' id='sen1.110' href='#sen1.110'>Sen 1.110</a> evam ukte āyuṣmān mahākāśyapa āyuṣmantaṁ mahākātyāyanam uvāca || ye ime hi bho jinaputra bodhisatvāḥ prathamacittam utpādayanti te katibhir ākāraiś caturthyāṁ bhūmau vartamānāḥ pañcamāyāṁ bhūmau vivartante || evam ukte āyuṣmān mahākātyāyana āyuṣmantaṁ mahākāśyapam etad uvāca || ye ime bho dhutadharmadhara bodhisatvāḥ prathamacittotpādā saptabhir ākāraiś caturthyāṁ bhūmau vartamānāḥ paṁcamāyāṁ bhūmau vivartante || katamehi saptahi || bhikṣuṇīdūṣakāś ca bhavanti | puruṣadūṣakāś ca bhavanti | paṇḍakadūṣakāś ca bhavanti | mantrabalena cāpi parasya asantaṁ rogam utpādayanti | suśīlavantāṁś ca śīlāc cyāvayanti | ahirīkāś ca bhavanti | anotrāpiṇaś ca bhavanti || ye kecid bho dhutadharmadhara bodhisatvāḥ prathamaṁ cittam utpādayanti te imebhiḥ saptabhir ākāraiś caturthāyāṁ bhūmau vartamānāḥ paṁcamāyāṁ bhūmau vivartanti ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>ity eṣā bhumir upadiṣṭā caturthī sugatātmaja |<br>
ramaṇīyā bodhisatvānāṁ ye te bodhiparāyaṇā iti ||</p>
</blockquote>
<p class='endsection'>iti śrīmahāvastu-avadāne caturthī bhūmiḥ samāptā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
