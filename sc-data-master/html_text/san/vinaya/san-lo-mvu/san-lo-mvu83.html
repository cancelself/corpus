<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu83' lang='san'>
<header>
<ul>
<li class='division'>Mahāvastu</li>
</ul>
<h1>83. The Going Forth of the Five Hundred Śākyans</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen3.176' href='#sen3.176'>Sen 3.176</a>rājā dāni śuddhodanaḥ śākyāṁ saṁnipātayitvā āha || bhavanto yadi na kumāro sarvārthasiddho agārāto anagāriyaṁ pravrajito taṁ rājā cakravartī bhaveya bahūnāṁ rājānasahasrāṇāṁ īśvaro bhavanto pi sarve anuyātā bhavetha sace cakravartirājyam apahāya kṣatriyakulāto agārāto anagāraṁ pravrajito anuttarāṁ samyaksaṁbodhim abhisaṁbuddho so ca kṣatriyo brāhmaṇaparivāro va taṁ no anurūpaṁ bhavet* || te dāni śākyā āhansuḥ || āṇapetu devaḥ kiṁ kriyatūti || rājā śuddhodano āha || kulāto kulāto ekaḥ kṣatriyakumāro pravrajatu | yatra ekaḥ so ekaputrako mā pravrajatu | yatra duve bhrātaro tato eko pravrajatu | yatrāpi saṁbahulā bhrātaro tato pi eko pravrajatu || śalākāni cāretha kathaṁ yobhūyena śākyagaṇasya utpadyatu pravrajituṁ śākyakumārā || kulapuruṣakeṇa tatra śalākāni cārīyanti yobhūyena śākyagaṇasya utpadyati || yadā rājñā śuddhodanena āṇattaṁ pravrajantu śākyakumārā kulapuruṣakeṇa yo ca ekaputrako so mucyatu tatra dāni tena kulapuruṣakeṇa paṁca kumāraśatā abhiniṣkramanti pravrajyāya || rājño śuddhodanasya bhagavāṁ ca putro suṁdaranando ca | bhagavatā pravrajitena sundaranaṁdo muccati || śuklodanasya putrā ānaṁdo ca upadhāno ca devadatto ca | teṣāṁ devadatto abhiniṣkramati || ānando pi icchati pravrajituṁ mātāye mṛgīye śākyakanyāye nānujānīyati || so vaidehaṁ janapadaṁ gatvāna maunavratena <a class='ref sen' id='sen3.177' href='#sen3.177'>Sen 3.177</a> āsati || śukrodanasya putrā nandano ca nandiko ca ete abhiniṣkramanti | apare ca duve putrā gṛhe sthitā || amṛtodanasya putrā anuruddho ca mahānāmo ca bhaṭṭiko ca || anuruddho ca mahānāmena pṛcchīyati | kiṁ tvaṁ pravrajiṣyasi gṛhakāryaṁ vā cintayiṣyasīti || so anuruddho puṇyavanto na pṛcchati kiṁ gṛham adhyāvasantena karaṇīyaṁ kiṁ vā pravrajitena karaṇīyaṁ puṇyavanto niṣpuruṣeṇa nāṭakena krīḍanto āsati paṁcahi kāmaguṇehi samarpito samaṁgībhūto | tasya astamite āditye sahasraṁ dīpavṛkṣāṇi niśi pradīpyanti | mohanasya jijñāsanārthaṁ ekūnaṁ dīpavṛkṣasahasraṁ pradīpāpitaṁ | tasya dāni tāva viśuddhaṁ mānsacakṣuṁ yaṁ taṁ ekūnaṁ dīpavṛkṣasahasraṁ tasya citte nāsti saṁpūrṇaṁ dīpavṛkṣasahasran ti | tasya dāsaparivāro sarvo vismito | aho pariśuddhaṁ kumārasya cakṣuṁ ti | yatra nāma dīpavṛkṣasahasrāto ekena dīpena ūnaṁ aviśuddhāni dīpāni saṁjānāti ||</p>
<p><a class='ref sc' id='sc2' href='#sc2'>SC 2</a>so dāni taṁ jyeṣṭhabhrātaraṁ mahānāmaṁ pṛcchati || kiṁ gṛham adhyāvasantena karaṇīyaṁ kiṁ vā pravrajitvā karaṇīyan ti || so naṁ āha || gṛham adhyāvasantena kalyato evotthitena rājño sukharātrī dātavyā śākyamahattarakānām api sukharātrī dātavyā ye pi kāntā te pi avaloketavyā kālagatānāṁ pi mṛtakaraṇīyehi sthātavyaṁ gṛhajanā veṣṭetavyā dāsīdāsakarmakarapauruṣeyā veṣṭetavyā bhojanācchādanena sarvehi ca utsavehi samanvāharitavyā vyayakarmena utsavikena pārivyayikena ca hastyaśva-ajagaveḍakāni <a class='ref sen' id='sen3.178' href='#sen3.178'>Sen 3.178</a> veṣṭāpayitavyāni rathayugyayānāni veṣṭāpayitavyāni grāmāṇi ca bhogāni ca paripālayitavyāni karmāntāni kālānukālaṁ pratyavekṣitavyāni phalāni vāhayitavyāni nānāprakārāṇi dhānyajātīni ropayitavyāni niveṣṭitavyāni pratyavekṣitavyāni ca | kālānukālaṁ ca yathāpakvāni ca dhānyajātāni lavāpayitavyāni khaladhāneṣu saṁhārāpayitavyāni opunāpayitavyāni | yat kiṁcid gṛhakāryaṁ abhyantaravāhiraṁ sarvaṁ kartavyaṁ || anuruddho āha || pravrajitena punaḥ kiṁ kartavyaṁ || mahānāmo āha || pravrajitena pūrvāhne bhikṣā aṇvitavyā lūkhaṁ vā praṇītaṁ vā āhāreṇa āhāraṁ kāryaṁ kṛtvā ekaṁ ātmānaṁ dametavyaṁ śametavyaṁ parinirvāpayitavyaṁ || anuruddho āha || alaṁ me gṛhakāryeṇa yūyaṁ karetha ahaṁ pravrajiṣyāmi ||</p>
<p><a class='ref sc' id='sc3' href='#sc3'>SC 3</a>te dāni paṁcamātrā śākiyakumāraśatā mahatā rājānubhāvena mahatā rāja-ṛddhīye svakasvakehi vibhavehi abhiniṣkramensuḥ | kecid* hastipṛṣṭhehi suvarṇacchattrehi sakhurapravārehi kecit suvarṇaśivikāhi nānāratnasaṁchannāhi kecit sauvarṇehi rathehi caturghoṭehi nānāratnajālasaṁchannehi savaijayantikehi sanandighoṣehi ucchritacchattradhvajapatākehi | kecid aśvapṛṣṭhehi sarvālaṁkāravibhūṣitehi hemajālasaṁchannehi | devadatto ca hastinapṛṣṭhe svalaṁkṛtena hemajālasaṁchannena uccasiṁhāsane niṣaṇṇo nirdhāvito | tasya nirdhāvantasya toraṇāgre karkaṭakasmiṁ makuṭaṁ lagnaṁ | tena karkaṭakena taṁ makuṭaṁ devadattasya śīrṣāto utkṣiptaṁ mahājanakāyena aṭṭaprahāsaṁ kṣiptaṁ naimittikena ca horapāṭhakena ca vyākṛto yena kāryeṇa devadatto kumāro abhiniṣkramati taṁ kāryaṁ na prāpayiṣyatīti | uttamārthe parihāpayiṣyatīti yam etaṁ uttamāṁgato makuṭaṁ toraṇāgrāto karkaṭakena utkṣiptaṁ ||</p>
<p><a class='ref sc' id='sc4' href='#sc4'>SC 4</a><a class='ref sen' id='sen3.179' href='#sen3.179'>Sen 3.179</a>atha khalu te paṁca śākyakumāraśatāni mahatā rājānubhāvena mahatā rāja-ṛddhīye sarvanṛttehi sarvagītehi sarvatūryatāḍāvacarehi kapilavastuto nagarāto niryātvā yena nyagrodhārāmaṁ tena prayāsi || atha khalu te paṁca śākyakumāraśatā yāvad eva yānānāṁ bhūmis tāvad eva yānehi yātvā yāneṣu pratyoruhya yena bhagavāns tenopasaṁkramitvā anekajanasahasraparivāritā bhagavataḥ pādau śirasā vanditvā ekānte asthānsuḥ ||</p>
<p><a class='ref sc' id='sc5' href='#sc5'>SC 5</a>teṣāṁ dāni śākyakumārāṇāṁ upālir nāma nāpitadārako upasthānakaro kṛtakuśalamūlo purimakehi samyaksaṁbuddhehi vāsitavāsano chinnabandhano navutpattiko āryadharmāṇāṁ caramabhaviko lābhī dhyānānāṁ cābhijñānāṁ ca || so dāni mātare bhagavato upanāmito ayaṁ bhagavato keśāni otāreṣyati | bhagavatāpi ’dhivāsitaṁ || so dāni upāli bhagavato keśāni otāreti || sā dāni upālisya mātā bhagavantaṁ pṛcchati || sukhaṁ bhagavaṁ upāli keśāni otāreti || bhagavān āha || sukhaṁ keśāni otāreti api ca tathāgataṁ abhyāsādeti || sā dāni āha || mā dāraka bhagavantaṁ abhyāsādehi || so dāni prathamaṁ dhyānaṁ samāpanno || sā tāva naṁ punar bhagavantaṁ pṛcchati || sukhaṁ bhagavaṁ upālidārako keśāni otāreti || bhagavān āha || sukhaṁ dārako keśāni avatārayati api tu khuraṁ pilipalipāyeti || sā dāni āha || mā dāraka kṣuraṁ pilipalipāyehi || so dāni dvitīyaṁ dhyānaṁ samāpanno || sā punaḥ upālisya mātā bhagavantaṁ pṛcchati || sukhaṁ bhagavan* upālidārako keśāny avatārayatīti || bhagavān āha || sukhaṁ upālidārako keśāny avatārayati api tu āśvāsapraśvāsehi tathāgataṁ upahanati || sā dāni āha || mā dāraka āśvāsapraśvāsehi bhagavantaṁ upahana || so tāny atikramitvā <a class='ref sen' id='sen3.180' href='#sen3.180'>Sen 3.180</a> tṛtīyaṁ dhyānaṁ caturthaṁ dhyānaṁ samāpanno || bhagavān bhikṣūṇām āha || gṛhṇatha etaṁ bhikṣava upālihastāto kṣuraṁ mā bhūmiṁ prapatiṣyati || so dāni kṣuro upālisya hastāto bhikṣubhir gṛhīto ||</p>
<p><a class='ref sc' id='sc6' href='#sc6'>SC 6</a>te dāni śākyakumārāḥ svakasvakāni vastrābharaṇāni ujjhitvā upālisya purato nikṣipensuḥ | iman te upāli dhanaṁ bhavatu | asmākaṁ pravrajitānāṁ naitena kāryaṁ ti | bhagavato santike vayaṁ pravrajiṣyāmaḥ ||</p>
<p><a class='ref sc' id='sc7' href='#sc7'>SC 7</a>upālisyāpi etad abhūṣi || ime śākyā kumārā rājyam avajahiya imāni ca vastrābharaṇāni mama dattvā agārāto anagāriyaṁ pravrajanti kiṁ punar asmābhiḥ kṣuravṛttīhi na pravrajitavyaṁ bhaveya | aham api pravrajiṣyāmi | na eteṣāṁ <span class='var' title='Senart: vāntantaṁ'>vāntānāṇ</span> paribhuṁjiṣyāmi || atha khalūpāliḥ kalpako yena bhagavāṁs tenopasaṁkramitvā bhagavataḥ pādau śirasā vaṁditvā bhagavantam etad avocat* || pravrājetu me bhagavāṁ upasaṁpādetu me sugato || atha khalu bhagavāṁ upālikalpakaṁ ehibhikṣukāe ābhāṣe | ehi bhikṣu upāli cara tathāgate brahmacaryaṁ || tasya dāni bhagavato ehibhikṣukāye sahoktena yat kiṁcid gṛhiliṁgaṁ gṛhigupti gṛhidhvajaṁ gṛhikalpaṁ sarvam antarhitaṁ tricīvaraṁ cāsya prādurbhave suṁbhakaṁ ca pātraṁ prakṛtisvabhāvasaṁsthitā ca keśā īryāpatho cāsya saṁsthihe sayyathāpi nāma varṣaśatopasaṁpannasya bhikṣusya āyuṣmato upālisya pravrajyā upasaṁpadā bhikṣubhāvo || yenāntareṇa paṁca śākyakumāraśatā mātāpitṝṇāṁ mitrajñātisālohitānāṁ ca pratisaṁmodenti tenāntareṇa upāli prathamataraṁ pravrajito ||</p>
<hr>
<p><a class='ref sc' id='sc8' href='#sc8'>SC 8</a><a class='ref sen' id='sen3.181' href='#sen3.181'>Sen 3.181</a>atha khalu paṁca śākyakumāraśatā yena bhagavāns tenopasaṁkramitvā bhagavataḥ pādau śirasā vanditvā bhagavantam etad uvāca || pravrajetu me bhagavāṁ upasaṁpādetu me sugato || atha khalu bhagavāṁ tāni paṁca kumāraśatāni sthāpayitvā devadattaṁ ehibhikṣukāye ābhāṣe || etha bhikṣavaḥ śākyakumārā caratha tathāgate brahmacaryaṁ || teṣāṁ dāni bhagavatā ehibhikṣukāye ābhāṣṭānāṁ yat kiṁci gṛhiliṁgaṁ gṛhigupti gṛhidhvajaṁ gṛhikalpakaṁ tat sarvam antarahāye tricīvarāṇi ca sānaṁ prādurbhavensuḥ suṁbhakāni ca pātrāṇi prakṛtisvabhāvasaṁsthitā keśā īryāpatho ca sānaṁ saṁsthihe sayyathāpi nāma varṣaśatopasaṁpannānāṁ bhikṣūṇāṁ eṣa āyuṣmantānāṁ śākyakumāraśatānāṁ pravrajyā upasaṁpadā bhikṣubhāvo ||</p>
<p><a class='ref sc' id='sc9' href='#sc9'>SC 9</a>te dāni bhagavatā vuccanti || upāli bhikṣu yuṣmākaṁ vṛddhatarako etasya pādāṁ vanditvā sarve paṭipāṭikāye tiṣṭhata | yo ca prathamataraṁ tathāgatasya upālisya ca pādāṁ vanditvā paṭipāṭikāye sthāsyati so vṛddhatarako bhaviṣyati || te dāni bhagavato upālisya ca pādāṁ vanditvā sarve bhikṣuśatā paṭipāṭikāye sthitā || api hi jitaṁ mahājanakāyo evam āha || jitamānakrodhā śākyā nihatamānadarpā śākyā ti || rājñāpi śuddhodanena saparivāreṇa śākyehi ca upālisya bhikṣusya pādā vanditvā | āyuṣmāṁś ca upāli evam āha || svāgataṁ rājño śuddhodanasya anurāgataṁ rājño śuddhodanasya || atha khalu rājño śuddhodanasya amātyapāriṣadyā āyuṣmantaṁ upāliṁ taṁ rājānaṁ śuddhodanaṁ ātmanā ābhāṣantaṁ dṛṣṭvā taṁ vibhāvayensuḥ || kathaṁ nāma upālikalpako hīnajātyo rājñā śuddhodanena bhāṣati ||</p>
<p><a class='ref sc' id='sc10' href='#sc10'>SC 10</a><a class='ref sen' id='sen3.182' href='#sen3.182'>Sen 3.182</a> rājāpi śuddhodano teṣāṁ pāriṣadyāmātyānām āha || mā bhavanto āryasya upālisya hīnajātyena samudācaratha | anyāsya purimā jāti anyā etarahiṁ śramaṇasya rāja-ṛddhi na eṣa bhūyo hīnajātyo ti vaktavyaḥ ||</p>
<p><a class='ref sc' id='sc11' href='#sc11'>SC 11</a>bhikṣū bhagavantam āhansuḥ || paśyatha bhagavaṁ katham āyuṣmato upālisya hīnajātyasya bhagavantam āgamya sarājikāya pariṣāya pādā vanditā || bhagavān āha || na bhikṣava etarahim eva etasya upālisya hīnajātyasya mamāgamya sarājikāya pariṣāya pādā vanditā anyadāpi etasya upālisya hīnajātyasya mamāgamya sarājikāya pariṣāya pādā vanditā || bhikṣa bhagavantam āhansuḥ || anyadāpi bhagavan* || bhagavān āha || anyadāpi bhikṣavo ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
