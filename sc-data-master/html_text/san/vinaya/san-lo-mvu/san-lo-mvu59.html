<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu59' lang='san'>
<header>
<ul>
<li class='division'>Mahāvastu</li>
</ul>
<h1>59. The Jātaka of the Bird (2)</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ || paśya bhagavan katham ayaṁ māro pāpīmāṁ bhagavato tapovane duṣkaracārikāṁ carantasya pṛṣṭhato anubaddho otārārthī otāragaveṣī alabhanto ca otāraṁ nirvidya pratyavakrānto || bhagavān āha || na bhikṣavaḥ etarahiṁ eva eṣo māro pāpīmāṁ pṛṣṭhato nupṛṣṭhato samanubaddho otārārthī otāragaveṣī alabhanto ca otāraṁ nirvidya pratyavakrānto || bhikṣū bhagavantam āhansuḥ || anyadāpi hi bhagavaṁ || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītam adhvānaṁ nagare vārāṇasī kāśijanapade śākuntikena <a class='ref sen' id='sen2.251' href='#sen2.251'>Sen 2.251</a> araṇyāyatane śakuntakānām arthāye kālapāśā oḍḍitā nivāpo prakīrṇo | tataḥ ekāntaṁ gatvā teṣāṁ pāśānāṁ darśanapathe āsati || tahiṁ ca aparo śakuntako paṇḍitajātiko araṇyāyatane mahāntaṁ śakuntakayūthaṁ pariharati || tasya śakuntasya yūthapatisya buddhiviśeṣeṇa taṁ śakuntakayūthaṁ vardhati na parihīyati | sa teṣāṁ śakuntakānāṁ parirakṣati sākuntakānām api mūlāto cāṇḍālakānām api mūlāto mṛgalubdhakānām api mūlāto viḍālakroṣṭukānām api mūlāto nakulānām api bhaṁgakulānām api || so dāni sākuntikena vigatena śakuntakayūthena sārdhaṁ tahiṁ araṇyāyatane viharanto tahiṁ uddeśe anuprāpto yatra tena śākuntikena tāni kālapāśāni oḍḍitāni taṁ ca nivāpaṁ prakīrṇaṁ || tehi śakuntehi tahiṁ uddeśe caramāṇehi tilataṇḍulakodravaśyāmānāṁ gandhaṁ ghrāyitaṁ || te dāni tasya nivāpasya taṁ gandhaṁ ghrāyitvā itaḥ ito nirīkṣantehi dṛṣṭaṁ taṁ <span class='var' title='Senart: vivāpaṁ'>nivāpaṁ</span> tahiṁ pi uddeśe sānaṁ parisamante dṛṣṭaṁ || te taṁ yūthapatiṁ śakuntā āmantrayanti || yūthapati atra uddeśe tilataṇḍulāni ca kodravaśyāmākāni gacchāma paribhuṁjāma || so śakunto teṣāṁ śakuntakānām āha || mā gacchiṣyatha ayaṁ araṇyāyatanaṁ na iha nivāpaṁ taṇḍulānāṁ kodravaśyāmākānāṁ vā pravṛddhi atha kṣetreṣu etāni cānyajātāni bhavanti teṣāṁ keṣāṁcit* na araṇyāyatane | nūnaṁ atra deśe śākuntikehi śakuntānām arthāya kālapāśo oḍḍito nivāpo ca prakīrṇaṁ mā atra allīyiṣyatha | yena ahaṁ carāmi uddeśena tena tenāpi caratha || tena sākuntikena taṁ mahāntaṁ śakuntayūthaṁ tahiṁ araṇyāyatane upalakṣito | tato so śākuntiko divase anyamanyehi pratyuddeśehi || yehi pratyuddeśehi teṣāṁ śakuntakānāṁ gamano pravicāro tehi uddeśehi divase tāni kālapāśāni oḍḍitāni <a class='ref sen' id='sen2.252' href='#sen2.252'>Sen 2.252</a> nivāpāni ca prakireti | samantena ca yūthapati śakunto teṣāṁ śakuntānāṁ tehi tehi pratyuddeśehi tato kālapāsehi vivāpā ca vāreti || evaṁ kālapāśokāsā gacchanti ||</p>
<p><a class='ref sc' id='sc3' href='#sc3'>SC 3</a>tasya śākuntikasya tatra araṇyāyatate tasya śakuntayūthasya gocare śakuntānāṁ nivāpārthāya khidyantasya bubhukṣāye pipāsāye pi santaptasya evaṁ bhavati | idāni bandhiṣyanti muhūrte bandhiṣyanti ete śakuntā etehi pāśehi allīyantīti || te naṁ śakuntā yūthapatasya pṛṣṭhato teṣāṁ kālapāśānāṁ parisāmantena caranti tac ca nivāpaṁ paśyanti na ca nivāpapāśabhūmiṁ ākramanti sarvakālaṁ caranto kālapāśehi nivāpāto ca ātmānaṁ rakṣanti || śākuntiko pi eko tato paśyati tāṁ śakuntakāṁ teṣāṁ kālapāśānāṁ parisāmantena carantā evaṁ ca tasya bhavati | ete allīyanti vikālaṁ ete bandhiṣyanti idāni bandhiṣyanti muhūrte bandhiṣyanti || evaṁ śākuntiko tahiṁ araṇyāyatane tasya śākuntayūthasya gocarāto divase divase bubhukṣāye ca pipāsāya ca santapto śuṣkena mukhena sphuṭitehi oṣṭhehi śītakālena śitena dahyanto uṣṇakālena uṣṇena pacyanto vātātapena dahyanto khijjitvā nityaṁ vikālaṁ kṣaṇitena hastena gṛhaṁ gacchati hato bhavati ||</p>
<p><a class='ref sc' id='sc4' href='#sc4'>SC 4</a>sa tu śakuntayūthaṁ dṛṣṭvā akhijjantaṁ nityaṁ tasya śakuntayūthasya gocare āgatvā kālapāśāni ca oḍḍeti nivāpāni ca prakireti || so dāni grīṣmāṇāṁ paścime māse tahiṁ araṇyāyatanaṁ gatvā tasya śakuntayūthasya gocare punaḥ kālapāśe oḍḍitvā <a class='ref sen' id='sen2.253' href='#sen2.253'>Sen 2.253</a> nivāpāni ca prakiritvā ekāntaṁ gatvā kālapāśadarśanapathe āsati || so ca śakunto yūthapati śakuntayūthaṁ pariharanto tena mahantena śakuntayūthena sārdhaṁ teṣāṁ kālapāśānāṁ nivāpasya ca parisamantena carati || śakuntakā bhūyo tāni tilataṇḍulāni puno punaḥ paśyanti dṛṣṭvā dṛṣṭvā taṁ yūthapatiṁ āpṛcchanti || imāni tilataṇḍulāni carema || yūthapati jalpati || mā atra allīṣyatha kuto iha araṇyāyatane tilānāṁ vā taṇḍulānāṁ vā pravṛddhi kṣetrehi va tilāni bhavanti kedārehi na śālivrīhitaṇḍulāni bhavanti anyāni ca dhānyajātāni | mā allīṣyatha apakramatha imāto uddeśāto || so pi dāni śakuntiko paśyati || evaṁ ciraṁ kālaṁ mama iha araṇyāyatane eteṣāṁ śakuntānām arthāye khijjantasya kālapāśāni ca oḍḍentasya nivāpāni prakirentasya alpasmiṁ etasmiṁ araṇyāyatanoddeśe evaṁ carakālaṁ vistīrṇo yatra mayā kālapāśāni ca oḍḍitāni nivāpāni ca prakīrṇā na ca kadācid ete śakuntakā atra kālapāśeṣu allīyanti nivāpāni vā caranti || bahūni varṣāṇi khijjantasya śītakāle śītena dahyantasya uṣṇakāle uṣṇena pacyantasya vātātapehi ca hanyantasya bubhukṣāye pipāsāye śuṣyantasya mama na kadāci ettakehi varṣehi paribhramamāṇasya evaṁ mahantato śakuntayūthāto eko pi śakuntako hi hastam āgato || ko upāyo bhaveyā yenāham etāṁ śakuntakān tehi kālapāśehi bandheyaṁ || tasya etad abhūṣi || yan nūnāhaṁ patraśākhehi pariveṭhitvā etaṁ śakuntakayūthaṁ yena ete kālapāśā tena ākāleyaṁ ||</p>
<p><a class='ref sc' id='sc5' href='#sc5'>SC 5</a>atha khalu bhikṣavaḥ so śākuntiko grīṣmāṇāṁ paścime māse grīṣmikehi vātātapehi <a class='ref sen' id='sen2.254' href='#sen2.254'>Sen 2.254</a> santapyanto kṣutpipāsāparigato patraśākhehi ātmānaṁ pariveṣṭayitvā taṁ mahāntaṁ yūthaṁ yena te kālapāśā tena saṁparikāleti || atha khalu bhikṣavo te śakuntakā taṁ śākhāntikaṁ vṛkṣaśākhehi saṁpariveṭhitaṁ atidūreṇa parisakkantaṁ dṛṣṭvā yūthapatiṁ āmantrayensuḥ || yūthapati eṣa vṛkṣo imasya śakuntayūthasya vāhiravāhireṇa gacchati || evaṁ sa bhikṣavaḥ yūthapati śakuntako tāṁ śakuntāṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc6' href='#sc6'>SC 6</a>dṛṣṭā mayā vane vṛkṣā aścakarṇā vibhītakā |<br>
evaṁ ca karṇikārā pi mucilindā ca ketakā ||</p>
<p><a class='ref sc' id='sc7' href='#sc7'>SC 7</a>tiṣṭhante te vane jātā athāyaṁ gacchate drumo |<br>
nāyaṁ kevalako vṛkṣo asti tatraiva kiṁcana ||</p>
</blockquote>
<p><a class='ref sc' id='sc8' href='#sc8'>SC 8</a>atha khalu bhikṣavaḥ so śākuntiko grīṣmāṇāṁ paścime māse grīṣmikehi vātātapehi saṁtapto khinno bhagno mathito tāye velāye gāthām adhyabhāṣi ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>purāṇatittiriko yaṁ bhittvā paṁjaram āgato |<br>
kuśalo kālapāśānāṁ kramāpakramanti bhāṣati ||</p>
</blockquote>
<p><a class='ref sc' id='sc10' href='#sc10'>SC 10</a>bhagavān āha || syāt khalu punar bhikṣavaḥ yuṣmākam evam asyād anyaḥ sa tena kālena tena samayena teṣāṁ śakuntakānāṁ yūthapatiḥ parikaḍḍhako paṇḍitajātiko śakuntako abhūṣi | naitad evaṁ draṣṭavyaṁ | tat kasya hetoḥ | ahaṁ bhikṣavas tena kālena tena samayena śakuntayūthapati parikaḍḍhako paṇḍitajātiko śakuntako abhūṣi || anyo so śākuntiko abhūṣi | naitad evaṁ draṣṭavyaṁ || eṣa bhikṣavo māro pāpīmāṁ tena kālena tena samayena <a class='ref sen' id='sen2.255' href='#sen2.255'>Sen 2.255</a> śākuntiko abhūṣi || tadāpi eṣo mama kālapāśāni ca jālāni ca nivāpāni ca oḍḍitvā ciraṁ kālaṁ pṛṣṭhimena pṛṣṭhimaṁ samanubaddho avatārārthī avatāraṁ gaveṣī alabhanto ca avatāraṁ nirvadya pratyavakrānto | etarahiṁ pi eṣa mama ṣaḍvarṣāṇi tapovane duṣkaraṁ carantasya pṛṣṭhimena pṛṣṭhimaṁ samanubaddho avatārārthī avatāragaveṣī alabhanto avatāraṁ nirvidya pratyavakrānto ||</p>
<p class='endsection'>samāptaṁ śakuntakajātakaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
