<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu24' lang='san'>
<header>
<ul>
<li class='division'>Mahāvastu</li>
</ul>
<h1>24. The Buddha Maṁgala</h1>
</header>
<p><a class='ref sc' id='sc1' href='#sc1'>SC 1</a>ito mahāmaudgalyāyana bhadrakalpāto aparimite aprameye asaṁkhyeye kalpe dīpaṁkarāto anantaraṁ maṅgalo nāma tathāgato ’rhaṁ samyaksambuddho udapāsi || maṅgalasya mahāmaudgalyāyana samyaksaṁbuddhasya varṣakoṭīśatasahasraṁ manuṣyāṇām āyuḥpramāṇam abhūṣi || maṅgalasya mahāmaudgalyāyana samyaksaṁbuddhasya trayaḥ śrāvakasannipātā abhūnsuḥ || prathame śrāvaksannipāte koṭīśatasahasram abhūṣi sarveṣām arhatāṁ kṣīṇāśravāṇām uṣitavratānāṁ samyagājñāsuvimuktacittānāṁ parikṣīṇabhavasaṁyojanānām anuprāptasvakārthānāṁ | dvitīyo śrāvakasannipāto navati koṭīyo abhūnsuḥ sarveṣāṁ arhatāṁ kṣīṇāśravāṇāṁ uṣitavratānāṁ samyagājñāsuvimuktacittānāṁ parikṣīṇabhavasaṁyojanānāṁ anuprāptasvakārthānāṁ | tṛtīyo śrāvakasannipāto aśīti koṭīyo abhunsu sarveṣām arhatāṁ kṣīṇāśravāṇām uṣitavratānāṁ samyagājñāsuvimuktacittānāṁ parikṣīṇabhavasaṁyojanānāṁ anuprāptasvakārthānāṁ || maṅgalasya khalu punar mahāmaudgalyāyana samyaksambuddhasya sudevo ca dharmadevo ca nāma śrāvakayugo abhūṣi agrayugo ca bhadrayugo ca | eko agro prajñāye aparo agro ṛddhīye || maṅgalasya khalu punar mahāmaudgalyāyana samyaksaṁbuddhasya śīvālī ca nāma bhikṣuṇī aśokā ca agraśrāvikā abhūnsuḥ | ekā agrā prajñāye aparā ṛddhīye || maṅgalasya khalu mahāmaudgalyāyana samyaksaṁbuddhasya pālito nāma <a class='ref sen' id='sen1.249' href='#sen1.249'>Sen 1.249</a> bhikṣu upasthāyako abhūṣi || maṅgalasya khalu punar mahāmaudgalyāyana samyaksaṁbuddhasya nāgavṛkṣo abhūṣi bodhi || maṅgalasya khalu mahāmaudgalyāyana samyaksaṁbuddhasya uttaraṁ nāma nagaraṁ abhūṣi | dvādaśa yojanāni āyāmena purastimena paścimena ca sapta yojanāni vistāreṇa dakṣiṇena uttareṇa ca | saptahi prākārehi parikṣiptaṁ sauvarṇehi sauvarṇacchadanehi || saptahi dīrghikāhi parikṣiptaṁ abhūṣi citrāhi darśanīyāhi saptānāṁ varṇānāṁ suvarṇasya rūpyasya muktāyāḥ vaiḍūryasya sphaṭikasya musāgalvasya lohitikāyā || tāsāṁ khalu punar mahāmaudgalyāyana dīrghikānāṁ dvinnāṁ varṇānāṁ sopānā abhūnsuḥ suvarṇasya rūpyasya | catūrṇāṁ varṇānāṁ sopānaphalakā abhūnsu suvarṇasya rūpyasya ca muktāyā vaiḍūryasya ca || tāyo dīrghikāyo channāyo abhūnsuḥ utpalapadumakumudapuṇḍarīkanalinīsaugandhikehi || tāyo dīrghikāyo imehi evaṁrūpehi vṛkṣehi pracchannāyo abhunsuḥ | sayyathīdaṁ amrajambupanasalakucabhavyapālevatapracchannāyo || tāsāṁ khalu punar dīrghikānāṁ tīreṣu imāni evaṁrūpāṇi sthalajajalajāni mālyāni abhunsu | sayyathīdaṁ atimuktakacampakavārṣikāvātuṣkāraindīvaradamanakadevopasaṁhitā || uttaraṁ khalu punar mahāmaudgalyāyana nagaraṁ saptahi tālapaṁktihi parikṣiptam abhūṣi || vistareṇa dīpavatī rājadhānī yathā varṇayitavyaṁ || maṅgalasya khalu punar mahāmaudgalyāyana samyaksaṁbuddhasya sundaro nāma kṣatriyo pitā abhūṣi rājā cakravartī || maṅgalasya khalu punar mahāmaudgalyāyana samyaksaṁbuddhasya śirī nāma devī mātā abhūṣi || tadāhaṁ mahāmaudgalyāyana atulo nāma nāgarājā kṛtapuṇyo maheśākhyo utsadakuśalasaṁcayo ||</p>
<p><a class='ref sc' id='sc2' href='#sc2'>SC 2</a><a class='ref sen' id='sen1.250' href='#sen1.250'>Sen 1.250</a> tato mayā so bhagavāṁ maṁgalo saśrāvakasaṁgho <span class='gap'>+ + + + + + + + + + + +</span> satkṛtvā gurukṛtvā mānayitvā pūjayitvā duṣyayugam ācchādaṁ dattvā bodhāya anupraṇihitaṁ || tenāpy ahaṁ vyākṛto bhaviṣyasi tvam anāgatādhvāne aparimite asaṁkhyeye kalpe śākyamunir nāma tathāgato ’rhaṁ samyaksaṁbuddho ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>dīpaṁkarasya ottareṇa maṅgalo nāma nāyako |<br>
tamaṁ loke nihatvāna dharmolkām abhijvālayet* ||</p>
<p><a class='ref sc' id='sc4' href='#sc4'>SC 4</a>atulā āsi prabhā tasya jinehi anyehi uttarā |<br>
koṭisūryaprabhāṁ hatvā sahasrāraiḥ virocate ||</p>
<p><a class='ref sc' id='sc5' href='#sc5'>SC 5</a>so ca buddho prakāśeti catvāri satyā uttamāṁ |<br>
te taṁ satyarasaṁ pītvā vinodensu mahātamaṁ ||</p>
<p><a class='ref sc' id='sc6' href='#sc6'>SC 6</a>bodhiṁ buddhvā atulāṁ devā prathame dharmadeśane |<br>
koṭiśatasahasrāṇāṁ prathamābhisamayo abhūt* ||</p>
<p><a class='ref sc' id='sc7' href='#sc7'>SC 7</a>yadā <span class='gap'>+ + + + + + + + + + + + + + + + + +</span> |<br>
tadā āhani saṁbuddho dharmabherīṁ varam uttamāṁ ||</p>
<p><a class='ref sc' id='sc8' href='#sc8'>SC 8</a>punar api devasamaye yadā satyāṁ prakāśayet* |<br>
dvitīye navati koṭī dvitīyābhisamayo abhūt* ||</p>
<p><a class='ref sc' id='sc9' href='#sc9'>SC 9</a>yadā sunando cakravartī buddhadharmam upāgami |<br>
tadā āhani saṁbuddho dharmabherīṁ varam uttamāṁ ||</p>
<p><a class='ref sc' id='sc10' href='#sc10'>SC 10</a>sunandānucarā janatā navatiṁ āsi koṭiyo |<br>
sarve te niravaśeṣā abhūd buddhasya śrāvakā ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen1.251' href='#sen1.251'>Sen 1.251</a> punar api devasamaye yadā satyāṁ prakāśayet* |<br>
aśītiṁ tṛtīye koṭī tṛtīyābhisamayo abhūt* ||</p>
<p><a class='ref sc' id='sc12' href='#sc12'>SC 12</a>yadā uttaro gṛhapati buddhadarśanam upāgami |<br>
tadā āhani saṁbuddho dharmabherīṁ varam uttamāṁ ||</p>
<p><a class='ref sc' id='sc13' href='#sc13'>SC 13</a>uttarānucarā janatā aśītiṁ āsi koṭiyo |<br>
sarve te niravaśeṣā abhūt buddhasya śrāvakāḥ ||</p>
<p><a class='ref sc' id='sc14' href='#sc14'>SC 14</a>sannipātāḥ trayo āsi maṅgalasya maharṣiṇo |<br>
kṣīṇāśravāṇāṁ virajānāṁ śāntacittānutāpitāṁ ||</p>
<p><a class='ref sc' id='sc15' href='#sc15'>SC 15</a>koṭīśatasahasrāṇāṁ prathamo āsi samāgamo |<br>
dvitīyo navatiṁ koṭī aśītiṁ tṛtīyo abhūt* ||</p>
<p><a class='ref sc' id='sc16' href='#sc16'>SC 16</a>ahaṁ tena samayena nāgarājā maharddhiko |<br>
atulo nāma nāmena utsadakuśalasaṁcayo ||</p>
<p><a class='ref sc' id='sc17' href='#sc17'>SC 17</a>nāgānāṁ divyehi tūryehi maṅgalasya maharṣiṇo |<br>
arcaye duṣyāṇi dattvāna śaraṇaṁ tam upāgami ||</p>
<p><a class='ref sc' id='sc18' href='#sc18'>SC 18</a>so me buddho viyākārṣīt* maṅgalo lokanāyako |<br>
aparimeye ito kalpe buddho loke bhaviṣyasi |<br>
śākyānāṁ nagare ramye sphīte kapilavasāhvaye ||</p>
<p><a class='ref sc' id='sc19' href='#sc19'>SC 19</a>tasya te jananī mātā māyā nāmena bheṣyati |<br>
pitā śuddhodano nāma tava bhaviṣyati gautamaḥ ||</p>
<p><a class='ref sc' id='sc20' href='#sc20'>SC 20</a>kolito upatiṣyo ca agrā bheṣyanti śrāvakāḥ |<br>
kṣemā utpalavarṇā ca agrā bheṣyanti śrāvikā ||</p>
<p><a class='ref sc' id='sc21' href='#sc21'>SC 21</a>ānando nāma nāmena upasthāyako bhaviṣyati |<br>
<a class='ref sen' id='sen1.252' href='#sen1.252'>Sen 1.252</a> bodhi bhaviṣyati tuhyaṁ aśvattho varapādapaḥ ||</p>
<p><a class='ref sc' id='sc22' href='#sc22'>SC 22</a>tasya vyākaraṇaṁ śrutvā maṅgalasya maharṣiṇaḥ |<br>
viriyaṁ pragrahetvāna dṛḍhaṁ kṛtvāna mānasaṁ |<br>
caranto bodhicaryāṇi nāhaṁ kaṁcit parityaje ||</p>
<p><a class='ref sc' id='sc23' href='#sc23'>SC 23</a>uttaraṁ nāma nagaraṁ sundaro nāma kṣatriyo |<br>
śirikā nāma janikā maṅgalasya maharṣiṇo ||</p>
<p><a class='ref sc' id='sc24' href='#sc24'>SC 24</a>sudevo dharmadevo ca abhunsuḥ agraśrāvakāḥ |<br>
śīvālī ca aśokā ca bhunsu agraśrāvikā ||</p>
<p><a class='ref sc' id='sc25' href='#sc25'>SC 25</a>pālito nāma upasthāko maṁgalasya maharṣiṇo |<br>
bodhi tasya nāgavṛkṣo bodhivṛkṣaṁ supuṣpitaṁ ||</p>
<p><a class='ref sc' id='sc26' href='#sc26'>SC 26</a>koṭīśatasahasrāṇāṁ saṁgho āsi maharṣiṇo |<br>
tiṣṭhamāno mahāvīro tāresi janatāṁ bahuṁ ||</p>
<p><a class='ref sc' id='sc27' href='#sc27'>SC 27</a>tārayi bahujanatāṁ vaistārikaṁ kṛtva śāsanaṁ |<br>
jvalito agniskandho vā suriyo vā samudgato ||</p>
<p><a class='ref sc' id='sc28' href='#sc28'>SC 28</a>yathā sāgarasya ūrmiyo na śakiyaṁ gaṇayituṁ |<br>
tathaiva bhagavato putrā na śakiyaṁ gaṇayituṁ ||</p>
<p><a class='ref sc' id='sc29' href='#sc29'>SC 29</a>so ca buddho mahābhāgo saddharmo ca gaṇottamo |<br>
sarve samanantara atītā anuriktā eva saṁskārāḥ ||</p>
</blockquote>
<p class='endsection'>iti śrīmahāvastu-avadāne maṁgalasya vastuṁ samāptaṁ</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
