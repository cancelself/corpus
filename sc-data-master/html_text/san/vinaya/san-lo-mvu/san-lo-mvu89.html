<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu89' lang='san'>
<header>
<ul>
<li class='division'>Mahāvastu</li>
</ul>
<h1>89. After the Enlightenment</h1>
</header>
<p><a class='ref sc' id='sc1' href='#sc1'>SC 1</a>bhagavān anuttaraṁ samyaksaṁbodhim abhisaṁbuddhitvā tatraiva bodhimūle tṛṇasaṁstarake niṣaṇṇo paryaṁkam abhidyanto prītisukhena saptāhaṁ āsati || iha mayā bodhidrume agratā prāptā <a class='ref sen' id='sen3.273' href='#sen3.273'>Sen 3.273</a> saptāhaṁ pūrṇo saṁbodhiṁ buddhitvā jātijarāmaraṇagahanakāntārasya paryantaṁ kṛtaṁ | iha mayā kleśamāro bhagno devaputramāro bhagno iha mama aparimitam asaṁkhyeyapraṇihitā praṇidhi samṛddhā | ihāhaṁ bodhidrume anavarāgrasya <span class='gap'>+ + + + + +</span></p>
<blockquote class='gatha'>
<p><a class='ref sc' id='sc2' href='#sc2'>SC 2</a>[saptāhapūraṁ saṁbuddho bodhiṁ buddhitvā] uttamāṁ |<br>
āsanāto na utthesi sarvalokasya cetiyo ||</p>
<p><a class='ref sc' id='sc3' href='#sc3'>SC 3</a>devakoṭīsahasrāṇi gagaṇasmiṁ samāgatā |<br>
puṣpavarṣaṁ pravarṣensuḥ saptarātram anūnakaṁ ||</p>
<p><a class='ref sc' id='sc4' href='#sc4'>SC 4</a>utpalāṁ padumāṁ divyāṁ puṇḍarīkāṁ manoramāṁ |<br>
sahasrapatrāṁ rucirāṁ tatra devā pravarṣati ||</p>
<p><a class='ref sc' id='sc5' href='#sc5'>SC 5</a>māraś ca durmanā āsi kāṇḍena likhate mahīṁ |<br>
jito smi devadevena śākyasiṁhena tāyinā ||</p>
<p><a class='ref sc' id='sc6' href='#sc6'>SC 6</a>trayastriṁśā ca yāmā ca tuṣitā ye ca nirmitā |<br>
paranirmitā devā ca kāmadhātupratiṣṭhitā ||</p>
<p><a class='ref sc' id='sc7' href='#sc7'>SC 7</a>lohitaṁ candanaṁ divyaṁ aguruṁ tatha campakaṁ |<br>
divyā ca puṣpavarṣāṇi antarīkṣāto okire ||</p>
<p><a class='ref sc' id='sc8' href='#sc8'>SC 8</a>divyaṁ ca ratanacūrṇaṁ antarīkṣāto osire |<br>
akṣamātrāhi dhārāhi buddhakṣetraṁ spharī imaṁ ||</p>
<p><a class='ref sc' id='sc9' href='#sc9'>SC 9</a>brahmakoṭīsahasrāṇi gaganasmiṁ samāgatā |<br>
varṣaṁti sūkṣmaṁ cūrṇaṁ hi divyaṁ lohitacaṁdanaṁ ||</p>
<p><a class='ref sc' id='sc10' href='#sc10'>SC 10</a>bhūmyāṁ devāṁ upādāya śuddhāvāsāṁ svayaṁprabhāṁ |<br>
<a class='ref sen' id='sen3.274' href='#sen3.274'>Sen 3.274</a> eṣā paraṁparā āsi devatāhi parisphuṭā ||</p>
<p><a class='ref sc' id='sc11' href='#sc11'>SC 11</a>chattradhvajapatākāhi antarīkṣaṁ parisphuṭaṁ |<br>
karonti pūjanāṁ śreṣṭhāṁ saṁbuddhasya śirīmato ||</p>
<p><a class='ref sc' id='sc12' href='#sc12'>SC 12</a>ābhā ca vipulā muktā buddhakṣetraṁ parisphuṭaṁ |<br>
bhavāgralokadhātūyo agniśubhrā va tiṣṭhati ||</p>
<p><a class='ref sc' id='sc13' href='#sc13'>SC 13</a>praśāntā nirayā āsi buddharaśmibhi sarvaśo |<br>
śītībhūtā ca aṁgāni sarve ca sukhitā abhūt* ||</p>
<p><a class='ref sc' id='sc14' href='#sc14'>SC 14</a>yeṣāṁ nairayikaṁ duḥkhaṁ parikṣīṇaṁ tad anantaraṁ |<br>
nirayeṣu cyavitvāna deveṣu upapadyiṣu ||</p>
<p><a class='ref sc' id='sc15' href='#sc15'>SC 15</a>saṁjīve kālasūtre ca tapane ca pratāpane |<br>
praśānto raurave agnir lokanāthasya raśmibhiḥ ||</p>
<p><a class='ref sc' id='sc16' href='#sc16'>SC 16</a>avīcyām atha saṁghāte pratyekanirayeṣu ca |<br>
praśānto sarvaśo agnir lokanāthasya raśmibhiḥ ||</p>
<p><a class='ref sc' id='sc17' href='#sc17'>SC 17</a>yāvantā lokadhātūṣu pratyekanirayā abhūt* |<br>
praśānto sarvaśo agnir lokanāthasya raśmibhiḥ ||</p>
<p><a class='ref sc' id='sc18' href='#sc18'>SC 18</a>ye ca tiracchānayonīyaṁ mānsarudhirabhojanā |<br>
maitrāya sphuṭa buddhena na hiṁsanti parasparaṁ ||</p>
<p><a class='ref sc' id='sc19' href='#sc19'>SC 19</a>chattradhvajapatākābhiḥ bodhivṛkṣo alaṁkṛto |<br>
kūṭāgārehi saṁchanno devaputrehi nirmito ||</p>
<p><a class='ref sc' id='sc20' href='#sc20'>SC 20</a>khaṇḍakāntārakā pi ca śarkarasikatā pi ca |<br>
samantā bodhimaṇḍāto heṣṭā bhūmau pratiṣṭhitā ||</p>
<p><a class='ref sc' id='sc21' href='#sc21'>SC 21</a><a class='ref sen' id='sen3.275' href='#sen3.275'>Sen 3.275</a> ratnāmayīye bhūmīye bodhimaṇḍaṁ parisphuṭo |<br>
yā nābhi buddhakṣetrasya devaputrehi nirmitā ||</p>
<p><a class='ref sc' id='sc22' href='#sc22'>SC 22</a>devaputrasahasrāṇi dharaṇīye pratiṣṭhitā |<br>
dhūpanetrāṁ grahetvāna pūjayanti lokanāyakaṁ ||</p>
<p><a class='ref sc' id='sc23' href='#sc23'>SC 23</a>heṣṭā ca dharaṇī sarvā padmehi ca parisphuṭā |<br>
jāmbunadasuvarṇasya buddhatejena udgatā ||</p>
<p><a class='ref sc' id='sc24' href='#sc24'>SC 24</a>ye cāpi vyādhiduḥkhārttā alenā aparāyaṇā |<br>
arogā sukhitā bhūtā buddharaśmiparisphuṭā ||</p>
<p><a class='ref sc' id='sc25' href='#sc25'>SC 25</a>jātyandhā rūpā paśyensu labdhvā cakṣuṁ viśāradaṁ |<br>
parasparaṁ cālapensuḥ bodhiprāptasya tāyino ||</p>
<p><a class='ref sc' id='sc26' href='#sc26'>SC 26</a>rāgaś cāpy api ca doṣo mohaś ca antakīkṛtaḥ |<br>
yaṁ kālaṁ śākyasiṁhena prāptā bodhi maharṣiṇā ||</p>
<p><a class='ref sc' id='sc27' href='#sc27'>SC 27</a>prāsādā ca vimānā ca kūṭāgārā manoramā |<br>
sarve tatomukhā āsi bodhisatvasya tāyino ||</p>
<p><a class='ref sc' id='sc28' href='#sc28'>SC 28</a>yāvanto buddhakṣetrasmiṁ naranārī ca kinnarā |<br>
sarve tatomukhā āsi yena bodhi maharṣiṇaḥ ||</p>
<p><a class='ref sc' id='sc29' href='#sc29'>SC 29</a>devatā devaputrāś ca devakanyā ca śobhanā |<br>
sarve tatomukhā āsi yena so puruṣottamaḥ ||</p>
<p><a class='ref sc' id='sc30' href='#sc30'>SC 30</a>nāgāś cāpy atha gandharvā yakṣā kumbhāṇḍarākṣasā |<br>
sarve tatomukhā āsi yena bodhi maharṣiṇo ||</p>
<p><a class='ref sc' id='sc31' href='#sc31'>SC 31</a>dārakā dārikā caiva śayyāyaṁ avaropitā |<br>
<a class='ref sen' id='sen3.276' href='#sen3.276'>Sen 3.276</a> tatomukhā saṁsthihaṁsu yena bodhi maharṣiṇo ||</p>
<p><a class='ref sc' id='sc32' href='#sc32'>SC 32</a>ye cāpy ābharaṇā divyā viśiṣṭā ratanāmayā |<br>
ābaddhā āsi devānāṁ sarve tatomukhā abhū ||</p>
<p><a class='ref sc' id='sc33' href='#sc33'>SC 33</a>nāgānāṁ atha yakṣāṇāṁ piśācarākṣasāna ca |<br>
abhū ābharaṇā sarve yena bodhi niriṁgitā ||</p>
<p><a class='ref sc' id='sc34' href='#sc34'>SC 34</a>devānām atha nāgānāṁ yakṣāṇāṁ rākṣasāna ca |<br>
tatomukhā vimānābhū yena bodhi maharṣiṇo ||</p>
<p><a class='ref sc' id='sc35' href='#sc35'>SC 35</a>nūpurā valayā caiva atha vā pārihārakā |<br>
bodhiprāptasya buddhasya yena bodhi niriṁgitā ||</p>
<p><a class='ref sc' id='sc36' href='#sc36'>SC 36</a>valaṁjitā ca niṣkāni kaṇṭhe hārā ca śobhanā |<br>
ābaddhakā manuṣyāṇāṁ yena bodhi niriṁgitā ||</p>
<p><a class='ref sc' id='sc37' href='#sc37'>SC 37</a>muktāhārā ca ābaddhā citrā ca maṇikuṇḍalā |<br>
oguṇṭhikā mudrikā ca yena bodhi niriṁgitā ||</p>
<p><a class='ref sc' id='sc38' href='#sc38'>SC 38</a>yāvanti buddhakṣetrasmiṁ satvadhātū acintiyā |<br>
jānantā ca ajānantā yena bodhi niriṁgitā ||</p>
<p><a class='ref sc' id='sc39' href='#sc39'>SC 39</a>vātā ca śītalā vāye maṁjugandhā manoramā |<br>
samantā bodhikṣetrasmiṁ bodhiprāptasya tāyino ||</p>
<p><a class='ref sc' id='sc40' href='#sc40'>SC 40</a>ekaputrasmiṁ yaṁ premnaṁ śuśrūṣā ca pratiṣṭhitā |<br>
mātāpitṝṇāṁ iṣṭasmiṁ evaṁ āsīt tad anantaraṁ ||</p>
<p><a class='ref sc' id='sc41' href='#sc41'>SC 41</a>yāvanti buddhakṣetrasmiṁ devā nāgā ca mānuṣā |<br>
asurā ca kinnarā yakṣā sarve paśyanti nāyakaṁ ||</p>
<p><a class='ref sc' id='sc42' href='#sc42'>SC 42</a><a class='ref sen' id='sen3.277' href='#sen3.277'>Sen 3.277</a> dhūpanetrāṁ grahetvāna sarve tena sukhasthitā |<br>
pūjenti lokapradyotaṁ [bodhimaṇḍe pratiṣṭhitaṁ] ||</p>
<p><a class='ref sc' id='sc43' href='#sc43'>SC 43</a>aṁjalīhi namasyanti gāthāhi ca stavanti te |<br>
pūjāṁ karonti buddhasya bodhimaṇḍe pratiṣṭhitā ||</p>
<p><a class='ref sc' id='sc44' href='#sc44'>SC 44</a>sarve āsannaṁ paśyanti lokanāthaṁ prabhaṁkaraṁ |<br>
na kaścid dūre saṁjāne vyāmamātre yathā sthitaṁ ||</p>
<p><a class='ref sc' id='sc45' href='#sc45'>SC 45</a>na kaścit pṛṣṭhato buddhaṁ lokadhātūya paśyati |<br>
sarvadiśā hi buddhasya samantā paśyati mukhaṁ ||</p>
<p><a class='ref sc' id='sc46' href='#sc46'>SC 46</a>vāmadakṣiṇapārśvena na kaścil lokanāyakaṁ |<br>
saṁjānati mahāvīraṁ sarve paśyanti saṁmukhaṁ ||</p>
<p><a class='ref sc' id='sc47' href='#sc47'>SC 47</a>dhūpanaṁ buddhakṣetrasmiṁ dhūpitaṁ ca tad anantaraṁ |<br>
samantā buddhakṣetrāṇāṁ gandhena koṭiyo sphuṭā ||</p>
<p><a class='ref sc' id='sc48' href='#sc48'>SC 48</a>na śakyaṁ gaṇanāṁ kartuṁ ettiyā satvakoṭiyo |<br>
paśyitvā śiriṁ buddhasya ye bodhim abhiprasthitāḥ ||</p>
<p><a class='ref sc' id='sc49' href='#sc49'>SC 49</a>tṛṇā ca ye kecid asti auṣadhīyo vanaspati |<br>
sarve tatomukhā āsi yena bodhi maharṣiṇo ||</p>
<p><a class='ref sc' id='sc50' href='#sc50'>SC 50</a>ko imāṁ edṛśāṁ dharmaṁ lokanāthena deśitāṁ |<br>
śruṇitvā na siyā tuṣṭo anyatra mārapakṣikāt* ||</p>
<p><a class='ref sc' id='sc51' href='#sc51'>SC 51</a>na śakyā sarvam ākhyātuṁ vācāya ṛddhibhāṣataḥ |<br>
yā śirī āsi buddhasya bodhiprāptasya tāyino ||</p>
<p><a class='ref sc' id='sc52' href='#sc52'>SC 52</a><a class='ref sen' id='sen3.278' href='#sen3.278'>Sen 3.278</a> yehi ca dṛṣṭo saṁbuddho bodhimaṇḍe pratiṣṭhitaḥ |<br>
pūjitaś ca mahāvīro te śrutvā tuṣṭa paṇḍitā ||</p>
<p><a class='ref sc' id='sc53' href='#sc53'>SC 53</a>śīlaskandhena acchidrā ye ca bhikṣū pratiṣṭhitā |<br>
teṣāṁ śrutvā idaṁ sūtraṁ mahāharṣaṁ janeṣyati ||</p>
<p><a class='ref sc' id='sc54' href='#sc54'>SC 54</a>bhadrakakṣāntisaurabhyasaṁpannā adīnamānasā |<br>
arthikā buddhajñānena teṣāṁ tuṣṭir bhaviṣyati ||</p>
<p><a class='ref sc' id='sc55' href='#sc55'>SC 55</a>ye hi āśvāsitā satvā moceṣyāmi upadrutā |<br>
buddhitvam uttamāṁ bodhiṁ teṣān tuṣṭir bhaviṣyati ||</p>
<p><a class='ref sc' id='sc56' href='#sc56'>SC 56</a>yehi te purimā buddhā satkṛtā dvipadottamā |<br>
te idaṁ sūtraṁ śrutvāna teṣān tuṣṭir bhaviṣyati ||</p>
<p><a class='ref sc' id='sc57' href='#sc57'>SC 57</a>harṣitā yehi te satvā annapānena tarpitā |<br>
te pīdaṁ sūtraṁ śrutvāna buddhe kāhinti gauravaṁ ||</p>
<p><a class='ref sc' id='sc58' href='#sc58'>SC 58</a>yehi te adhanā satvā dhanena abhicchāditā |<br>
te idaṁ śrutvāna sūtraṁ buddhe kāhinti gauravaṁ ||</p>
<p><a class='ref sc' id='sc59' href='#sc59'>SC 59</a>yehi ca pūrvabuddhānāṁ cetiyā māpitā śubhā |<br>
udviddhā varaprāsādā te khu bhaviṣyanti prīṇitā ||</p>
<p><a class='ref sc' id='sc60' href='#sc60'>SC 60</a>yehi pralujyanto saddharmo lokanāthāna dhārito |<br>
tyajitvā lābhasatkāraṁ te khu bheṣyanti prīṇitāḥ ||</p>
<p><a class='ref sc' id='sc61' href='#sc61'>SC 61</a>ye te asaṁskṛtāyuś ca daṇḍakarmehi varjitā |<br>
urasā lokanāthasya te khu bheṣyanti harṣitā ||</p>
<p><a class='ref sc' id='sc62' href='#sc62'>SC 62</a>ye te maitreyaṁ saṁbuddhaṁ paśyitvo bhaviṣyatio bhaviṣyati ||</p>
</blockquote>
<blockquote class='gatha'>
<p><a class='ref sc' id='sc63' href='#sc63'>SC 63</a><a class='ref sen' id='sen3.279' href='#sen3.279'>Sen 3.279</a> ye te maitreyaṁ saṁbuddhaṁ paśyitvā dvipadottamaṁ |<br>
kāhinti vipulāṁ pūjāṁ teṣāṁ harṣā bhaviṣyati ||</p>
<p><a class='ref sc' id='sc64' href='#sc64'>SC 64</a>ye te siṁhaṁ mahānāgaṁ paśyitvā lokacetiyaṁ |<br>
kāhinti vipulāṁ pūjāṁ teṣāṁ harṣo bhaviṣyati ||</p>
<p><a class='ref sc' id='sc65' href='#sc65'>SC 65</a>ketusya lokanāthasya ye kariṣyanti pūjanāṁ |<br>
arthikā buddhajñānena teṣāṁ harṣo bhaviṣyati ||</p>
<p><a class='ref sc' id='sc66' href='#sc66'>SC 66</a>pradyotasya ca buddhasya ye kariṣyanti pūjanāṁ |<br>
arthikā buddhajñānena teṣāṁ harṣo bhaviṣyati ||</p>
<p><a class='ref sc' id='sc67' href='#sc67'>SC 67</a>jyotīvaraṁ ca ye buddhaṁ paśyitvā aparājitaṁ |<br>
mahatīṁ pūjāṁ kāhinti teṣāṁ harṣo bhaviṣyati ||</p>
<p><a class='ref sc' id='sc68' href='#sc68'>SC 68</a>sunetraṁ lokapradyotaṁ dṛṣṭvā ye satkariṣyati |<br>
arcamānāya pūjāya teṣāṁ harṣo bhaviṣyati ||</p>
<p><a class='ref sc' id='sc69' href='#sc69'>SC 69</a>dvau buddhau kusumanāmau lokanāthau tathāgatau |<br>
ye dṛṣṭvā satkariṣyanti teṣāṁ harṣo bhaviṣyati ||</p>
<p><a class='ref sc' id='sc70' href='#sc70'>SC 70</a>meruṁ ca dvipadaśreṣṭhaṁ saṁbuddhaṁ vadatāṁ varaṁ |<br>
ye dṛṣṭvā satkariṣyanti teṣāṁ harṣo bhaviṣyati ||</p>
<p><a class='ref sc' id='sc71' href='#sc71'>SC 71</a>puṣpaṁ ye cāgrasaṁbuddhaṁ paśyitvā dvipadottamaṁ |<br>
kāhinti paramāṁ pūjāṁ teṣāṁ harṣo bhaviṣyati ||</p>
<p><a class='ref sc' id='sc72' href='#sc72'>SC 72</a>caturṇāṁ ca narendrāṇāṁ ye saṁghaṁ satkariṣyati |<br>
imasmiṁ bhadrakalpasmiṁ te udagrā bhaviṣyati ||</p>
<p><a class='ref sc' id='sc73' href='#sc73'>SC 73</a>ye gṛddhā lābhasatkāre jihmavijñānaniśritā |<br>
bahvicchā taṁ śruṇitvāna teṣāṁ trāso bhaviṣyati ||</p>
<p><a class='ref sc' id='sc74' href='#sc74'>SC 74</a><a class='ref sen' id='sen3.280' href='#sen3.280'>Sen 3.280</a> ye ca saṁgaṇikārāmā gaṇavāse pratiṣṭhitā |<br>
vivekaṁ śrutvā buddhena teṣāṁ ca saumanasyatā ||</p>
<p><a class='ref sc' id='sc75' href='#sc75'>SC 75</a>ye ca duḥśīla śrutvāna evaṁ buddhena bhāṣitaṁ |<br>
natā lokapradīpasmiṁ tīvraṁ kāhinti gauravaṁ ||</p>
<p><a class='ref sc' id='sc76' href='#sc76'>SC 76</a>ye te vyākṛtā buddhena bodhisatvā anāgatā |<br>
sūratā sukhasaṁvāsā teṣāṁ tuṣṭir bhaviṣyati ||</p>
<p><a class='ref sc' id='sc77' href='#sc77'>SC 77</a>yeṣāṁ vivartanā nāsti buddhajñānāto sarvaśaḥ |<br>
te idaṁ sūtraṁ śrutvāna bhaviṣyanti sukhitā narāḥ ||</p>
<p><a class='ref sc' id='sc78' href='#sc78'>SC 78</a>ye hi purimabuddha satvasārā<br>
gurukṛtā satkṛtā pūjitā narendrā |<br>
praṇatamanā śiṣṭa buddhajñāne<br>
naravaravarṇa śruṇitva tuṣṭa bhonti ||</p>
<p><a class='ref sc' id='sc79' href='#sc79'>SC 79</a>yeṣām avikalā samanta śraddhā<br>
varaguṇakoṭiśatehi ye upetā |<br>
ye ca dhārayi dharma lujjamānaṁ<br>
muditamanā sugatasya śāsanasmiṁ ||</p>
<p><a class='ref sc' id='sc80' href='#sc80'>SC 80</a>ye ca acapalā anuddhatā ca<br>
amukharā abhū akīrṇavācā |<br>
susakhilavācā na mānupetā<br>
jinavaravarṇa śruṇitva tuṣṭa bhonti ||</p>
<p><a class='ref sc' id='sc81' href='#sc81'>SC 81</a>yeṣām aparityaktaṁ buddhajñānaṁ<br>
<a class='ref sen' id='sen3.281' href='#sen3.281'>Sen 3.281</a> evaṁ virajā anantatulyabodhi |<br>
ye ca vrataṁ caranti apramatta<br>
jinavarajñāna śruṇitvā tuṣṭa bhonti ||</p>
</blockquote>
<p><a class='ref sc' id='sc82' href='#sc82'>SC 82</a>atha khalu bhagavāṁ saptāhasyātyayena siṁhāsanāto utthāya bodhidrumaṁ nāgavilokitena vilokayanto animiṣāye dṛṣṭīye prītisukhena dvitīyaṁ saptāhaṁ anāhāro asthāsi bodhidrumaṁ animiṣāye dṛṣṭīye nirīkṣanto iha mama bodhidrume anavarāgrasya jātijarāmaraṇasaṁsāragahanakāntārasya paryantaṁ kṛtaṁ iha mama kleśamāro bhagno mṛtyumāro bhagno skandhamāro bhagno devaputramāro bhagno iha mamāparimitamasaṁkhyeyapraṇihitā praṇidhi samuddhā ihāhaṁ bodhidrume loke agratāṁ prāptaḥ loke śreṣṭhatāṁ prāpto satvasāratāṁ prāptaḥ ||</p>
<p><a class='ref sc' id='sc83' href='#sc83'>SC 83</a>bhagavāṁ saptāhaṁ prītisukhena bodhidrumaṁ animiṣāye dṛṣṭīye nidhyāyitvā tṛtīyaṁ saptāhaṁ prītisukhena dīrghaṁ caṁkramaṁ caṁkrame ||</p>
<p><a class='ref sc' id='sc84' href='#sc84'>SC 84</a>tena khalu punaḥ samayena māro pāpīmāṁ bhagavato avidūre saṁniṣaṇṇo abhūṣi duḥkhī durmano vipratisārī kāṇḍena bhūmiṁ vilikhanto śramaṇo me gautamo viṣayāto upātivṛtto śramaṇo me gautamo viṣayāto upātivṛtto ti || atha khalu tantrī ca māradhītā aratī ca māradhītā yena māro pāpīmāṁs tenopasaṁkramitvā māraṁ pāpīmaṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc85' href='#sc85'>SC 85</a>kāmaṁ tvaṁ durmano tāta puruṣaṁ ānayāmy ahaṁ |<br>
rāgapāśehi baṁdhitvā araṇyādiva kuṁjaraṁ ||</p>
<p><a class='ref sc' id='sc86' href='#sc86'>SC 86</a>prabandhitvāna ānemi vaśiko te bhaviṣyati ||</p>
</blockquote>
<p><a class='ref sc' id='sc87' href='#sc87'>SC 87</a><a class='ref sen' id='sen3.282' href='#sen3.282'>Sen 3.282</a> atha khalu māro pāpīmāṁ dhītaro gāthāye pratyabhāṣati ||</p>
<blockquote class='gatha'>
<p><a class='ref sc' id='sc88' href='#sc88'>SC 88</a>arahāṁ sugato loke na rāgeṇa suvānayo |<br>
viṣayo me atikrānto tasmāc chocāmy ahaṁ bhṛśaṁ ||</p>
</blockquote>
<p><a class='ref sc' id='sc89' href='#sc89'>SC 89</a>atha khalu tā māradhītaro pitur mārasya vacanaṁ akaritvā yena bhagavāṁs tenopasaṁkramitvā bhagavantaṁ caṁkramantam anucaṁkramensuḥ | pādān te bhagavan paricaremha pādān te sugata paricaremha || bhagavāṁ tāṁ na cittīkāraye yathāpīdaṁ anuttare upadhisaṁkṣaye samyak suvimuktacitto || atha tā māradhītaro ekāntam upasaṁkramya mantrā mantrayensuḥ uccāvacaṁ puruṣāṇāṁ chando uccāvacaṁ puruṣāṇāṁ chandaḥ yaṁ nūnaṁ vayaṁ sayyathāpi nāma paṁcadaśavarṣadeśikā vā ṣoḍaśavarṣadeśikā vā evaṁrūpā evaṁrūpāṇāṁ ekaśataṁ ekaśataṁ ṛddhyā abhinirmiṇitvā yena śramaṇo gautamas tenopasaṁkramitvā śramaṇaṁ gautamaṁ caṁkramantam anucaṁkramensuḥ | pādān te bhagavaṁ paricaremha pādāṁ te sugata paricaremha | na ca sānaṁ bhagavāṁ cittīkāraye yathāpīdaṁ anuttare upadhisaṁkṣaye samyak suvimuktacitto || atha khalu tā māradhītaro ekamantam upasaṁkramya mantrā mantrayensuḥ uccāvacaṁ puruṣāṇāṁ chando uccāvacaṁ puruṣāṇāṁ chaṁdo yaṁ nūnaṁ vayaṁ sayyathāpi nāma ekaprasūtā vā dviprasūtā vā evaṁrūpā evaṁrūpāṇāṁ ekaśataṁ ekaśataṁ nirmiṇitvā yena śramaṇo gautamas <a class='ref sen' id='sen3.283' href='#sen3.283'>Sen 3.283</a> tenopasaṁkramitvā śramaṇaṁ gautamaṁ caṁkramantam anucaṁkramensuḥ | pādān te bhagavan paricaremha pādān te sugata paricaremha | na ca sānaṁ bhagavāṁ cittīkāraye yathāpīdaṁ anuttara upadhisaṁkṣaye samyak suvimuktacitto || atha khalu tā māradhītaro ekāntam upasaṁkramya mantrā mantrayensuḥ uccāvacaṁ puruṣāṇāṁ chando uccāvacaṁ puruṣāṇāṁ chando yaṁ nūnaṁ vayaṁ sayyathāpi nāma madhyastrīyāyo evaṁrūpā evaṁrūpāṇāṁ ekaśataṁ ekaśataṁ ṛddhyā abhinirmiṇitvā yena bhagavāns tenopasaṁkramitvā bhagavantaṁ caṁkramantam anucaṁkramensuḥ | pādān te bhagavan paricaremha pādān te sugata paricaremha | na ca sānaṁ bhagavāṁ cittīkāraye sayyathāpīdaṁ anuttare upadhisaṁkṣaye samyak suvimuktacitto || atha khalu tā māradhītaro ekāntam upasaṁkramya mantrā mantrayensuḥ aho paramavayovarṇanibhaṁ abhinirmiṇantī abhinirmiṇeyaṁ | yaṁ nūnaṁ vayaṁ jīrṇā bhavitvā vṛddhikā bhavitvā sthavirikā bhavitvā palitikā bhavitvā kubjagopānasīvaṁkā daṇḍam avalaṁbya yena śramaṇo gautamas tenopasaṁkramitvā śramaṇasya gautamasya pādau śirasā vanditvā śramaṇaṁ gautamaṁ pratyekā praśnaṁ pṛcchema || atha khalu tā māradhītaro jīrṇikā vṛddhikā sthavirikā palitikā kubjagopānasīvaṁkā bhavitvā daṇḍam avaṣṭabhya yena bhagavāṁs tenopasaṁkramitvā bhagavataḥ pādau śirasā vanditvā ekānte asthānsuḥ || ekānte sthitā tantrī māradhītā bhagavantaṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc90' href='#sc90'>SC 90</a>kathaṁvihārī bahulīha bhikṣu<br>
paṁcoghatīrṇo taratīha ṣaṣṭaṁ |<br>
<a class='ref sen' id='sen3.284' href='#sen3.284'>Sen 3.284</a> kathaṁdhyāyī bahulī kāmasaṁjñā<br>
paribāhito bhavati alabdhagāḍhā ||</p>
</blockquote>
<p><a class='ref sc' id='sc91' href='#sc91'>SC 91</a>atha khalu bhagavāṁ tantrīṁ māradhītarāṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc92' href='#sc92'>SC 92</a>aññāya dharmaṁ avitarkadhyāyī<br>
no rajyate no saratīha thīnaṁ |<br>
evaṁvihārī bahulīha bhikṣu<br>
paṁcoghatīrṇo taratīha ṣaṣṭaṁ ||</p>
<p><a class='ref sc' id='sc93' href='#sc93'>SC 93</a>praśrabdhakāyo suvimuktacitto<br>
smṛtimānakopyo apanītamāno |<br>
avaṁdhyāyī bahulī kāmasaṁjñā<br>
paribāhito bhavati alabdhagāḍhā ||</p>
</blockquote>
<p><a class='ref sc' id='sc94' href='#sc94'>SC 94</a>atha khalu aratī māradhītā bhagavantaṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc95' href='#sc95'>SC 95</a>sokābhitunno va vanasmiṁ dhyāyasi<br>
citāya jīvaṁ abhiprārthayanto |<br>
āsādya grāmyā na karoṣi sākhyaṁ<br>
kasmāj jane na karoṣi sākhyaṁ ||</p>
</blockquote>
<p><a class='ref sc' id='sc96' href='#sc96'>SC 96</a>atha khalu bhagavāṁ aratīṁ māradhītāraṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc97' href='#sc97'>SC 97</a>śokasya mūlaṁ parikhanya sarvaṁ<br>
sarvaṁ prahāya bhavalobham āpsye |<br>
<a class='ref sen' id='sen3.285' href='#sen3.285'>Sen 3.285</a> arthasya prāptiṁ hṛdayasya śāntiṁ<br>
dhyānānuyukto sukhasārabuddhiḥ |<br>
tasmāj jane na karomi sākhyaṁ<br>
sākhyaṁ na saṁvidyate tena asme ||</p>
</blockquote>
<p><a class='ref sc' id='sc98' href='#sc98'>SC 98</a>atha khalu aratī māradevī bhagavantaṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc99' href='#sc99'>SC 99</a>ācchetva tṛṣṇāṁ guṇasaṁpracārī<br>
bahv atra raktā kariṣyanti cchandaṁ |<br>
bahuṁ vatāyaṁ janatāṁ suvedha<br>
ācchetva <span class='gap'>+ + + + + +</span> mṛtyurājño<br>
nayiṣyati acyutapadam aśokaṁ ||</p>
</blockquote>
<p><a class='ref sc' id='sc100' href='#sc100'>SC 100</a>atha khalu bhagavāṁ tāṁ māradhītaro gāthāye pratyabhāṣati ||</p>
<blockquote class='gatha'>
<p><a class='ref sc' id='sc101' href='#sc101'>SC 101</a>giriṁ nakhehi khanatha ayo dantehi khādatha |<br>
parvataṁ śirasā hanatha agāḍhe gāḍham eṣatha |<br>
kimu anvetha pāpīyo api buddhāsūyā sadā ||</p>
</blockquote>
<p><a class='ref sc' id='sc102' href='#sc102'>SC 102</a>atha khalu tā māradhītaro jānāti māṁ śramaṇo gautamo ti duḥkhī durmanā vipratisārī yena pitā māras tenopasaṁkramitvā pitaraṁ māraṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc103' href='#sc103'>SC 103</a>adya me vadhaṁ pi tāta na rāgeṇa sa āniye |<br>
viṣayaṁ me atikrāntaḥ tasmāc chocāmy ahaṁ bhṛśaṁ ||</p>
</blockquote>
<p><a class='ref sc' id='sc104' href='#sc104'>SC 104</a>anyo va tāta puruṣo avītasaṁgo asmākaṁ tena rūpeṇa samanvāgatānāṁ paśyitva <a class='ref sen' id='sen3.286' href='#sen3.286'>Sen 3.286</a> so jitaṁ mūrchitvā prapatiṣyad vā uṣṇaṁ vāsya śoṇitaṁ mukhato āgacche tenaiva ca ābādhena kālaṁ akariṣyat* cittakṣayaṁ vā prāpuṇe śramaṇo punar* tāta gautamo araho vigatarāgo vigatadoṣo vigatamoho abhibhūya bhūto ||</p>
<p><a class='ref sc' id='sc105' href='#sc105'>SC 105</a>atha māro pāpīmāṁ yena bhagavāṁs tenopasaṁkramitvā ekānte asthāsi | ekāntasthito māro pāpīmāṁ bhagavantaṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc106' href='#sc106'>SC 106</a>ihāgatā harṣayantī tantrī ca aratī ratī |<br>
tā praṇude mahāvīro tūlaṁ bhrāntaṁ va mārutaṁ ||</p>
</blockquote>
<p><a class='ref sc' id='sc107' href='#sc107'>SC 107</a>ittham uktvā ca māro pāpīmāṁ duḥkhī durmanā vipratisārī tatraivāntarahāye ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
