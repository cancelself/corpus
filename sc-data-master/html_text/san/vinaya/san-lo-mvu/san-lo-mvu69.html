<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu69' lang='san'>
<header>
<ul>
<li class='division'>Mahāvastu</li>
</ul>
<h1>69. The Jātaka of the Monkey (2)</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen3.31' href='#sen3.31'>Sen 3.31</a> bhikṣū bhagavantam āhansuḥ || kathaṁ bhagavān anuttarāye samyaksaṁbodhiye prajñāviśeṣeṇa mārasya viṣayāto atikrānto || bhagavān āha || na bhikṣavo etarahim evāhaṁ prajñāviśeṣeṇa svastinā mārasya viṣayāto atikrānto anyadāpi ahaṁ vānarabhūto santo prajñāviśeṣeṇa etasya mārasya viṣayāto mūrdhe pādāṁ kṛtvā svastinā atikrānto || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītam adhvānaṁ anuhimavante vānaro mahāntaṁ vānarayūthaṁ pariharati || so dāni grīṣmāṇāṁ paścime māse tena vānarayūthena sārdhaṁ tato himavantāto nānāprakārāṇi phalāni paribhuṁjitvā tṛṣito udakahradaṁ pānīyapāyo āgato || so ca udakahrado śvabhritakūlo nāsti okāśo otarituṁ natthituṁ || so yūthapatiḥ tasya udakahradasya samantena vikāśaṁ mārganto anukramanto pānīyatṛṣāye tataḥ upalānāṁ paṭāṁ chittvā tahiṁ udakahrade patito || tasya ca udakasya abhyantare ajagarasya bilaṁ | tatra bile mahānto ajagaro prativasati || tatra tasya prativasantasya alpakisareṇa āhāro utpadyati | yo tatra udakapāyo āgacchati mṛgo vā pakṣī vā vānaro vā taṁ so bhakṣayati || tena so vānarādhipo tahiṁ udake patanto dṛṣṭo | tena tato bilāto grīvā nikkālitā etaṁ vānaraṁ grahīṣyāmīti | taṁ vānaraṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>utpanno punar ayaṁ bhakṣyo vānaro vanagocaro |<br>
yo yaṁ bilānte kūlasmiṁ pānīyaṁ pātum icchati ||</p>
</blockquote>
<p><a class='ref sc' id='sc4' href='#sc4'>SC 4</a>so dāni vānarādhipo tahiṁ udake na kiṁcit pratiṣṭhāṁ labhati yatra pādaṁ pratiṣṭhāpetvā <a class='ref sen' id='sen3.32' href='#sen3.32'>Sen 3.32</a> udakāto sthalaṁ krameya | tasyaivaṁ bhavati | yady eṣa ajagaro grīvāṁ parāṅmukhāṁ parivarteya etasya evājagarasya mūrdhne pādaṁ kṛtvā thalaṁ krameyaṁ || so dāni ajagaraṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>aham eva na te bhakṣyo imā na paśyase pṛthū |<br>
yo mām abhimukhaṁ tarje yaṁ bhāṣasi girām imāṁ ||</p>
</blockquote>
<p><a class='ref sc' id='sc6' href='#sc6'>SC 6</a>tena dāni ajagareṇa yena te vānarā yūthapatinā upadarśitā tataḥmukhaṁ se grīvā parivartitā tāni vānarāṇi draṣṭuṁ | samantaraṁ tenājagareṇa parāṅmukhī grīvā parivartitā so ca vānarādhipo tasya ajagarasya parāṅmukhasya mūrdhne pādaṁ kṛtvā tataḥ udakāto svastinā sthalaṁ prakrānto || so dāni ajagaro tasya vānarasya buddhiviśeṣeṇa vismito || etasya vānarasya iha udakahrade pādasya pratiṣṭhānaṁ nāsti yatra pādaṁ pratiṣṭhāpetvā ito udakāto thalaṁ prakrameya | tato tena mama ete vānarā upadarśitā | tathā eṣa ato mukhaṁ parivarteti mama ca grīvā yena ete vānarā tena parivṛttā | eṣo ca buddhiviśeṣeṇa mama eva mūrdhne pādāṁ kṛtvā sthale prakrānto || so taṁ vānarādhipatiṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>lahuṁ ca tvaye kṣipraṁ ca niruddhaṁ punar* cintataṁ |<br>
yo māṁ parāṅmukhaṁ jñātvā śūro vīro ajāyithā ||</p>
<p><a class='ref sc' id='sc8' href='#sc8'>SC 8</a>yasyeme caturo dharmā vānarendra yathā tava |<br>
vīryaṁ buddhiṁ smṛtiḥ prajñā so duḥkham apavartati ||</p>
</blockquote>
<p><a class='ref sc' id='sc9' href='#sc9'>SC 9</a>syāt khalu punaḥ bhikṣavaḥ yuṣmākam evam asyād anyaḥ sa tena kālena tena samayena anuhimavante <a class='ref sen' id='sen3.33' href='#sen3.33'>Sen 3.33</a> vānarādhipo abhūṣi | so haṁ tena kālena tena samayena vānarādhipo abhūṣi || anyaḥ sa tatra udakahrade ajagaro abhūṣi | na khalv etad evaṁ draṣṭavyaṁ | tat kasya hetoḥ | eṣa bhikṣavaḥ pāpīmāṁ māro tena kālena tena samayena tahiṁ udakahrade ajagaro naivāsiko abhūṣi || tadāpi ahaṁ etasya udakahradāto buddhiviśeṣeṇa mūrdhne pādaṁ kṛtvā sthalam atikrāntaḥ | etarahi pi ahaṁ etasya mārasya viṣayāto buddhiviśeṣeṇātikrāntaḥ ||</p>
<p class='endsection'>vānarajātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
