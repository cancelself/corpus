<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu41' lang='san'>
<header>
<ul>
<li class='division'>Mahāvastu</li>
</ul>
<h1>41. The Wooing of Yaśodharā</h1>
</header>
<p><a class='ref sc' id='sc1' href='#sc1'>SC 1</a>bodhisatvasya udyāne kanyānāṁ ratnā viśrāṇayantasya yaśodharā sarvapaścā āgatā sarvehi alaṁkārehi viśrāṇiyantehi || [rājñā śuddhodanena amātyā āṇattā | katam atra kanyāye kumārasya cakṣu nipatanti ||] kumārasya yaśodharāṁ dṛṣṭvā tāye cakṣu nipatitaṁ || yo kumārasya hāro ābaddhako mahāraho śatasahasramūlyo so hāro kumāreṇa omuñciya yaśodharāye dinno || sārdhaprahisantī āha || iyam ahaṁ ettakaṁ <a class='ref sen' id='sen2.73' href='#sen2.73'>Sen 2.73</a> arahāmīti || kumāreṇa prahasantena śatasahasramūlyā aṁgulikā aṁgulīto obhuṁciyāna dinnā || evaṁ kumāro ratanāni kanyānāṁ viśrāṇetvā rājakulaṁ praviṣṭo ||</p>
<p><a class='ref sc' id='sc2' href='#sc2'>SC 2</a>rājā amātyān pṛcchati || katamāyāṁ kanyāyāṁ kumārasya cakṣu nipatitaṁ || amātyā āhansuḥ || sā mahārāja mahānāmasya śākyasya yaśodharā nāma dhītā | tatra kumārasya cakṣu nipatitaṁ || rājñā mahānāmasya preṣitaṁ | yaśodharāṁ dhītāṁ mama putrasya dehi sarvārthasiddhasya kumārasya || mahānāmo saṁdiśati rājño śuddhodanasya || na śakyāmi yaśodharāṁ kumārasya dātuṁ | yat kāraṇaṁ kumāro antaḥpure saṁvṛddho na kahiṁcid āgato śilpe vā iṣvastre vā hastismiṁ vā dhanutsarusmiṁ vā rājaśāstreṣu vā na kahiṁcit kumāro gatiṁgataḥ || rājño śuddhodanasya śrutvā daurmanasyaṁ jātaṁ | evam etaṁ yathā mahānāmo jalpati | na mayā kumāro kahiṁci śilpe śeṣito atipremnena || so dāniṁ rājā durmanā gṛhaṁ praviṣṭo | kumāreṇa dṛṣṭo pitā || kumāro pitaraṁ pṛcchati | kiṁ tāto durmaṇā || rājā āha | bhavatu putra kiṁ tavaitena || kumāro āha || na hi tāta avaśyaṁ ācikṣitavyaṁ || rājñā kumāraṁ gurukaṁ prekṣya tena bhūyo bhūyaḥ pṛcchamānena ācikṣitaṁ || evaṁ caivaṁ ca mahānāmena śākyena ācikṣito tava arthena yaśodharāṁ yācayamānena | tava putro antepurasaṁvṛddho na kahiṁci śeṣito śilpe vā iṣvastrajñāne vā hastismiṁ vā rathasmiṁ vā dhanusmiṁ vā | nāhaṁ tasya dhītāṁ dadyehaṁ || kumāro pi śrutvā pitaram āha || mā tāto utkaṇṭhatu | nagarajanapade ghoṣaṇāṁ kārāpehi kumāro saptamaṁ divasaṁ darśanaṁ dāsyatīti | yo tatra <a class='ref sen' id='sen2.74' href='#sen2.74'>Sen 2.74</a> śikṣito so āgacchatu yadi śilpajñāne yadi iṣvastrajñāne yuddhe vā niyuddhe vā chede vā bhede vā jave vā balāhukke vā hastismiṁ vā aśvasmiṁ vā rathasmiṁ vā dhanusmiṁ vā tharusmiṁ vā upavitarkeṣu vā || rājā śuddhodano śrutvā prīto saṁvṛtto || tena nagare kapilavastusmiṁ janapade ghoṣaṇā kārāpitā yathā kumāro saptamaṁ divasaṁ darśanaṁ dāsyatīti | yo tatra śikṣito so āgacchatu yadi śilpajñāne yadi iṣvastrajñāne || anyehi pi adhiṣṭhānehi dūtā preṣitā | śuddhodanasya sarvārthasiddho kumāro saptamaṁ divasaṁ darśanaṁ dāsyati | yo tatra śikṣito so āgacchatu ||</p>
<p><a class='ref sc' id='sc3' href='#sc3'>SC 3</a>tahiṁ kapilavastuto janakāyo nirdhāvati janapadeṣv api jano āgacchati | anyehi pi adhiṣṭhānehi kautūhalajātaḥ āgacchati | śākyakumārāṇāṁ vibhavaṁ paśyiṣyāmaḥ balaparākramaṁ ca kumārasya sarvārthasiddhasya paśyiṣyāmaḥ || tahiṁ anekāyo janasahasriyo samāgatāyo kumārā kapilavastuto nirdhāvanti ca || aparo pi bhrānto hastināgo bahirnagarāto kapilavastuṁ praviśati ṣaṣṭihāyano paramena sthāmena ca samanvāgato | devadatto ca kapilavastuto taṁ darśanasthānaṁ nirdhāvati hastiskandhavaragato | tasya so hastināgaḥ bhrānto abhimukho āpatito | tena ruṣitena devadattena so hastināgo ṣaṣṭihāyano talaprahārāya ekāhatyaṁ kṛtvā tatraiva nagaradvāre nihato | so taṁ hastināgaṁ hatvā nirdhāvito taṁ dvāraṁ || tatra mahājanakāyasya saṁpiṇḍā sundaranando ca kumāro anuprāpto || so pṛcchati bho bhaṇe kisyedaṁ nagaradvāre janasaṁpiṇḍā || jano āha || devadattena nirdhāvantena eṣo hastināgo ekāye talaprahārāye <a class='ref sen' id='sen2.75' href='#sen2.75'>Sen 2.75</a> hato | tena hastināgena evaṁ nagaradvāram oruddhaṁ na ca taṁ devadatto śaknoti ataḥ nagaradvārato apakarṣayituṁ laṁghayitvā atikrānto || so dāni hastināgo sundaranandena yānāto avataritvā tato dvārato sapta padāṁ kaḍḍhito | dṛṣṭvā mahājanakāyena hakkāro mukto | aho kumārasya sundaranandasya utsāho || sundaranando pi taṁ hastināgaṁ dvārato sapta padāni apakarṣitvā atikrānto || bodhisatvo mahatā samṛddhīye anuprāptaḥ || bodhisatvo pṛcchati | kisya eṣa nagaradvāre mahāṁ janakāyasamāgamo || te āhansuḥ || kumāra devadatto ca kapilavastuto nirdhāvati bhrānto ca hastināgo praviśati nagaradvāraṁ abhimukho devadattasya āpatito | tena ruṣitena so hastināgo ekāya talaprahārāye nihato so eṣo hastināgo nagaradvāraṁ orundhitvā patito ca | devadatto na śaknoti ataḥ nagaradvārato apakarṣituṁ laṁghitvā atikrānto | sundaranandena sapta padāni kaḍḍhito | tad eṣa janakāyo saṁpiṇḍāye kathaṁ pi nirdhāvati || tena kālena tena samayena kapilavastu saptahi prākārehi parikṣipto abhūṣi | bodhisatvena yānāto avataritvā mātāpitṛkena balena taṁ hastināgaṁ ato nagarāto teṣāṁ saptānāṁ prākārāṇāṁ paratareṇa kṣipto || taṁ bodhisatvasya utsāhaṁ dṛṣṭvā anekehi devamanuṣyasahasrehi hakkārā muktāḥ bodhisatvo pi nirdhāvito || rājāpi śuddhodano śākyamaṇḍalaparivṛto mahānāmo pi śākyo nirdhāvato ||</p>
<p><a class='ref sc' id='sc4' href='#sc4'>SC 4</a>tahiṁ kumāreṇa sarvārthasiddhena darśano dinnaṁ sarvaśilpakarmāyatanāni kumāreṇa saṁdarśitā || siddhārthakumārasya na kocit samasamo tathā yuddhe vā niryuddhe vā na kocit kumārasya samasamo || paścime nidarśane bāṇā vidhyanti || ete daśa krośā tatra sapta tālāṁ | sapta tālā krośāntareṇa nikhatā saptānāṁ purito bherī occhritā ||</p>
<p><a class='ref sc' id='sc5' href='#sc5'>SC 5</a><a class='ref sen' id='sen2.76' href='#sen2.76'>Sen 2.76</a> tatra kocit* ekatālaskandhaṁ nistāḍeti koci dve tālaskandhān nistāḍeti | devadattasya śaro dve tālaskandhā nistāḍitvā tṛtīye tālaskandhe lagno | sundaranandasya śaro trayas tālaskandhāṁ nistāḍetvā caturthasya tālaskandhasya antarabhūmyāṁ nipatito || bodhisatvena devakulāto pitāmahasya siṁhahanuṣya rājño dhanus tatra ānāpitaṁ || so dhanu tatra raṁgamadhye nikṣipto || yo śaknoti etaṁ dhanu pūrayituṁ dhāretu || taṁ dhanu hastāto janakāyena jijñāsito na ca śaknoti kocit pūrayituṁ | śākyakumārehi pi sarvehi jijñāsitaṁ na kociś śaknoti pūrayituṁ | koliyakumārehi pi jijñāsituṁ licchavikumārehi pi jijñāsituṁ anyehi pi kumārehi jijñāsituṁ na koci śaknoti pūrayituṁ || paścād bodhisatvena gṛhītaṁ | pitāmahasya gauraveṇa taṁ dhanuṁ bodhisatvena gandhamālyena pūjetvā pūritaṁ || tasya dhanuṣya pūriyantasya sarvakapilavastuṁ śabdena vijñāpituṁ devamanuṣyehi ca hakkāraṁ muktaṁ || evaṁ saptatālaṁ bodhisatvenaikaśareṇa nistāḍetvā sāpi bherī nistāḍitā bherīṁ nistāḍetvā rasātalaṁ praviṣṭo || devamanuṣyehi hakkāraṁ muktaṁ | devatānāṁ sahasrehi ca antarīkṣāto divyaṁ kusumavarṣaṁ osṛṣṭaṁ || kumārasya balaparākramaṁ buddhibalaṁ ca dṛṣṭvā sarvatra gatiṁgato balena ca ṛddhīyena ca jñānena ca sarvaśākyarāṣṭraṁ tathānye pi rājāno prīto saṁvṛttāḥ | sulabdhā lābhā śākyānāṁ rājño ca śuddhodanasya yasya ayam edṛśo mahāpuruṣo utpanno ||</p>
<p><a class='ref sc' id='sc6' href='#sc6'>SC 6</a>yadā bodhisatvo abhiniṣkrānto anuttarāṁ samyaksaṁbodhim abhisaṁbuddho pravṛttapravaradharmacakro <a class='ref sen' id='sen2.77' href='#sen2.77'>Sen 2.77</a> tadā etaṁ prakaraṇaṁ bhikṣubhi śrutaṁ || bhikṣu bhagavantam āhansuḥ || bhagavatā cirapraṇaṣṭā śākiyamuṣṭi jñātā || bhagavān āha || na bhikṣavo etarahiṁ yeva maye cirapraṇaṣṭā śākyamuṣṭi jñātā || anyadāpi maye cirapraṇaṣṭā śākyamuṣṭi jñātā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
