<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu55' lang='san'>
<header>
<ul>
<li class='division'>Mahāvastu</li>
</ul>
<h1>55. The Temptation by Māra</h1>
</header>
<p><a class='ref sc' id='sc1' href='#sc1'>SC 1</a>atha bodhisatvaṁ dāni uruvilvāyāṁ tapovane nadyā nairaṁjanāyās tīre duṣkaracārikāṁ carantaṁ māro pāpīyāṁ upasaṁkramya vadayati || kiṁ prahāṇena kariṣyasi agāramadhye vasa | rājā bhaviṣyasi cakravarti | mahāyajñāni ca yajāhi aśvamedhaṁ puruṣamedhaṁ somaprāsaṁ nirargaḍaṁ padumaṁ puṇḍarīkaṁ ca | etāni yajñāni yajitvā pretya svargeṣu modiṣyasi bahu ca puṇyaṁ prasaviṣyasi | prahāṇaṁ ca duṣkaraṁ durabhisaṁbhaṇaṁ anavadyapuṇyapārihāṇi <a class='ref sen' id='sen2.238' href='#sen2.238'>Sen 2.238</a> brahmacaryavāsaṁ || bodhisatvo āha || nāhaṁ pāpīmaṁ puṇyehi arthiko |</p>
<blockquote class='gatha'>
<p><a class='ref sc' id='sc2' href='#sc2'>SC 2</a>ramaṇīyāny araṇyāni vanagulmāṁ ca paśyiya |<br>
uruvilvāya sāmante prahāṇaṁ prahitaṁ mayā ||</p>
<p><a class='ref sc' id='sc3' href='#sc3'>SC 3</a>parikrāmya vyāyamantaṁ uttamārthasya prāptaye |<br>
namuci karuṇāṁ vācaṁ bhāṣamāṇa ihāgamat* ||</p>
<p><a class='ref sc' id='sc4' href='#sc4'>SC 4</a>kṛśo tvam asi durvarṇo santike maraṇaṁ tava |<br>
saṁhara mahāprahāṇaṁ na āśā tuhya jīvite ||</p>
<p><a class='ref sc' id='sc5' href='#sc5'>SC 5</a>jīvitaṁ te hitaṁ śreṣṭhaṁ jīvan puṇyāni kāhisi |<br>
karohi puṇyāni tāni yena pretya na śocasi ||</p>
<p><a class='ref sc' id='sc6' href='#sc6'>SC 6</a>carantena brahmacaryaṁ agnihotraṁ ca juhūtā |<br>
anantaṁ jāyate puṇyaṁ kiṁ prahāṇena kāhisi ||</p>
<p><a class='ref sc' id='sc7' href='#sc7'>SC 7</a>dūraṁ āśā prahāṇasya duṣkaraṁ durabhisaṁbhuṇaṁ |<br>
imāṁ vācāṁ bhaṇe māro bodhisatvasya santike ||</p>
<p><a class='ref sc' id='sc8' href='#sc8'>SC 8</a>taṁ tathā idāniṁ māraṁ bodhisatvo dhyabhāṣata |<br>
kṛṣṇabandhu pāpīmaṁ nāhaṁ puṇyārthiko ihāgataḥ ||</p>
<p><a class='ref sc' id='sc9' href='#sc9'>SC 9</a>aṇumātraiḥ puṇyaiḥ artho mahyaṁ māra na vidyati |<br>
yeṣāṁ tu artho puṇyehi kathaṁ tāṁ māra na vidyasi ||</p>
<p><a class='ref sc' id='sc10' href='#sc10'>SC 10</a>nāhaṁ amaro ti manyāmi maraṇāntaṁ hi jīvitaṁ |<br>
anivartaṁ gamiṣyāmi brahmacaryaparāyaṇaḥ ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen2.239' href='#sen2.239'>Sen 2.239</a> nadīnām api śrotāṁsi ayaṁ vāto va śoṣayet* |<br>
kiṁ mama prahitātmasya śoṇitaṁ nopaśoṣaye ||</p>
<p><a class='ref sc' id='sc12' href='#sc12'>SC 12</a>śarīraṁ upaśuṣyati pittaṁ śleṣmaṁ ca vātajaṁ |<br>
mānsāni lohitaṁ caiva avajīryatu sāṁprataṁ ||</p>
<p><a class='ref sc' id='sc13' href='#sc13'>SC 13</a>mānsehi kṣīyamāṇehi bhūyo cittaṁ prasīdati |<br>
bhūyo smṛti ca vīryaṁ ca samādhi cāvatiṣṭhati ||</p>
<p><a class='ref sc' id='sc14' href='#sc14'>SC 14</a>tasya caivaṁ viharato prāptasya uttamaṁ padaṁ |<br>
nāyam atra kṣataṁ kāyaṁ paśya satvasya śuddhatāṁ ||</p>
<p><a class='ref sc' id='sc15' href='#sc15'>SC 15</a>asti cchando ca vīryaṁ ca prajñā ca mama vidyati |<br>
nāhaṁ taṁ paśyāmi loke yo prahāṇāto vāraye ||</p>
<p><a class='ref sc' id='sc16' href='#sc16'>SC 16</a><span class='gap'>+ + + + + + + + + + + + + + +</span> |<br>
eṣo sajjo prāṇaharo dhiggrāmyaṁ no ca jīvitaṁ ||</p>
<p><a class='ref sc' id='sc17' href='#sc17'>SC 17</a>tasmā smṛtimanto santo saṁprajāno niropadhiḥ |<br>
<span class='gap'>+ + + + + + + + + + + + + + +</span> ||</p>
<p><a class='ref sc' id='sc18' href='#sc18'>SC 18</a>eṣo haṁ ca paraṁ cittaṁ bhāvayitvāna yodhane |<br>
balena vanaṁ bhinditvā anuṣṭheyam anuṣṭhito ||</p>
<p><a class='ref sc' id='sc19' href='#sc19'>SC 19</a>ahaṁ bodhitaror adhastāt* aprāpte amṛte pade |<br>
dṛṣṭvā namucino senāṁ sannaddhām utsṛtadhvajāṁ ||</p>
<p><a class='ref sc' id='sc20' href='#sc20'>SC 20</a><a class='ref sen' id='sen2.240' href='#sen2.240'>Sen 2.240</a> yuddhāya pratiyāsyāmi nāhaṁ sthānārtham upāviśe |<br>
tām ahaṁ nivartiṣyāmi senāṁ te anupūrvasaḥ ||</p>
<p><a class='ref sc' id='sc21' href='#sc21'>SC 21</a>kāmā te prathamā senā dvitīyā ārati vuccati |<br>
tṛtīyā kṣutpipāsā ca caturthī tṛṣṇā vuccati ||</p>
<p><a class='ref sc' id='sc22' href='#sc22'>SC 22</a>paṁcamā styānamiddhaṁ te ṣaṣṭhī bhīru pravuccati |<br>
saptamā vicikitsā te mānārtho bhoti aṣṭamā |<br>
lobho ti śloko satkāro mithyālabdho ca yo yaśo ||</p>
<p><a class='ref sc' id='sc23' href='#sc23'>SC 23</a>eṣā namucino senā sannaddhā ucchritadhvajā |<br>
pragāḍhā atra dṛśyante eke śramaṇabrāhmaṇāḥ ||</p>
<p><a class='ref sc' id='sc24' href='#sc24'>SC 24</a>na tām aśūro jayati jitvā vā anuśocati |<br>
tāṁ prajñāya te bhetsyāmi āmapātraṁ va ambunā ||</p>
<p><a class='ref sc' id='sc25' href='#sc25'>SC 25</a>vaśīkaritvāna te śalyaṁ kṛtvā sūpasthitāṁ smṛtaṁ |<br>
ālabdhavīryo viharanto vineṣyaṁ śrāvakāṁ pi tu ||</p>
<p><a class='ref sc' id='sc26' href='#sc26'>SC 26</a>pramādam anuyujanti bālā durmedhino janā |<br>
gaṁsāmi te akāmasya yatra duḥkhaṁ nirudhyati ||</p>
<p><a class='ref sc' id='sc27' href='#sc27'>SC 27</a>tasya śokaparītasya vināśaṁ gacchi ucchriti |<br>
tataś ca surmano yakṣo tatraivāntarahāyithā ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
