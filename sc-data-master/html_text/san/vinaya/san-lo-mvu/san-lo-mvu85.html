<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu85' lang='san'>
<header>
<ul>
<li class='division'>Mahāvastu</li>
</ul>
<h1>85. Govindīya Sūtra</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhaṁsuḥ || paśya bhagavan kathaṁ bhagavatā pravrajitena mahānto janakāyo anupravrajito || bhagavān āha || na bhikṣavo etarahim eva mayā pravrajantena mahājanakāyo anupravrajito || bhikṣū āhaṁsuḥ || anyadāpi bhagavaṁ || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atīmadhvāne rājā diśāṁpatī nāma abhūṣi mahāgovindīyaṁ sūtraṁ vistareṇa vyākaroti ||</p>
<p><a class='ref sc' id='sc3' href='#sc3'>SC 3</a>bhagvān samyaksaṁbuddho yad arthaṁ samudāgato tam artham abhisaṁbhāvayitvā rājagṛhe viharati gṛddhakūṭe parvate śāstā devānāṁ ca manuṣyāṇāṁ ca satkṛto gurukṛto mānito pūjito apacito vistareṇa kartavyaṁ nidānaṁ yāva cetovaśiprāptā ca buddhā bhagavanto yehi yehi vihārehi ākāṁkṣanti tehi tehi vihārehi viharanti || atha khalu paṁcaśikho gandharvaputro abhikrāntavarṇo abhikrāntakāyo rātrīyaṁ kevalakalpaṁ gṛddhakūṭaṁ parvataṁ varṇena obhāsayitvā yena bhagavāns tenopasaṁkramitvā bhagavataḥ pādau śirasā vanditvā ekānte asthāsi ekam antasthito bhagavantam etad uvāca || ārocem ahaṁ bhadanta <a class='ref sen' id='sen3.198' href='#sen3.198'>Sen 3.198</a> bhagavato prativedem ahaṁ bhadanta bhagavato yaṁ mayā trayastriṁśānāṁ devānāṁ śakrasya ca devānām indrasya mahābrahmaṇo ca sudharmāyāṁ devasabhāyāṁ sanniṣaṇṇānāṁ saṁmukhāc chrutaṁ saṁmukhāt pratigṛhītaṁ bhāṣamāṇānāṁ || evam ukte paṁcaśikhaṁ gaṁdharvaputraṁ bhagavān etad uvāca || ārocehi me tvaṁ paṁcaśikha prativedehi me tvaṁ paṁcaśikha yaṁ tvayā trayastriṁśānāṁ devānāṁ śakrasya ca devānām indrasya mahābrahmaṇo ca saṁmukhāc chrutaṁ saṁmukhāt pratigṛhītaṁ bhāṣamāṇānāṁ || evam ukte paṁcaśikho gaṁdharvaputro bhagavaṁtam etad avocat* || ekam idaṁ bhagavan samayaṁ trayastriṁśā devā śakro ca devānām indro mahābrahmā ca sudharmāyāṁ devasabhāyāṁ sanniṣaṇṇā abhūnsuḥ saṁnipatitā kenacid eva devānāṁ kariṇīyena || tatra ca bhagavaṁ eke devaputrā paścād upapannā samānā anyāṁ pūrvopapannaṁ devaputrāṁ divyehi paṁcahi sthānehi abhibhavanti āyuṣāpi balenāpi yaśenāpi śriyāpi parivāreṇāpi || eke devaputrā evam āhaṁsuḥ || imaṁ tāvat* māriṣa paśyatha paścād upapannā anyāṁ pūrvopapannāṁ devaputrāṁ divyehi paṁcahi sthānehi abhibhavanti āyuṣāpi balenāpi yaśenāpi śriyāpi parivāreṇāpi || tatra bhagavaṁ eke devaputrā evam āhansuḥ || ete khalu māriṣa bhagavato śrāvakā bhavanti | brahmacaryaṁ caritvā kāyasya bhedāt paraṁ maraṇāt sugatiṁ svargaṁ trāyastriṁśe devanikāye upapannās te | ete paścād upapannā anyāṁ pūrvopapannāṁ devaputrāṁ divyehi paṁcahi sthānehi atīva śobhanti āyuṣāpi [varṇenāpi] balenāpi yaśenāpi śriyāpi parivāreṇāpi || tatra bhagavan* eketrādevapu evam āhansuḥ || aho puna māriṣa catvāras tathāgatā arhantaḥ samyaksaṁbuddhā loke <a class='ref sen' id='sen3.199' href='#sen3.199'>Sen 3.199</a> utpadyensuḥ sardhaṁ ca deśayensuḥ hitam asyād devānāṁ hitaṁ manuṣyāṇāṁ hāyensuḥ āsurā kāyā divyā kāyā abhivardhayensuḥ || tatra ca bhagavaṁ eke devaputrā evam āhansuḥ || dullabho māriṣa caturṇā tathāgatānām arhatāṁ samyaksaṁbuddhānāṁ loke prādurbhāvaḥ | aho punar mārṣa trayas tathāgatā arhantaḥ samyaksaṁbuddhā loke utpadyensuḥ dharmaṁ ca deśayensuḥ hitam asyād devānāṁ hitaṁ manuṣyāṇāṁ ca hāyensuḥ āsurā kāyā divyā kāyā abhivardhayensuḥ || tatra bhagavan* eke devaputrā evam āhansuḥ || dullabho māriṣa trayāṇāṁ tathāgatānāṁ arhatāṁ samyaksaṁbuddhānāṁ loke prādurbhāvaḥ | aho punar mārṣa duve tathāgatā arhantaḥ samyaksaṁbuddhā loke utpadyensuḥ dharmaṁ ca deśayensuḥ hitam eva syād devānāṁ hitaṁ manuṣyāṇāṁ hāyensuḥ āsurā kāyā divyā kāyā abhivardhensuḥ || evam ukte bhagavaṁ śakro devānām indras trayastriṁśakāṁ devān āmantrayati || asthānaṁ khalv etaṁ māriṣa anavakāśaṁ yad ekakāle dvau tathāgatā arhantaḥ samyaksaṁbuddhā loke utpadyensuḥ dharmaṁ deśayensuḥ || evam ukte trayastriṁśā devāḥ tuṣṭā hṛṣṭā abhūnsuḥ āttamanāḥ pramuditā prītisaumanasyajātāḥ ||</p>
<p><a class='ref sc' id='sc4' href='#sc4'>SC 4</a>atha khalu bhagavaṁ śakro devānām indras trāyastriṁśakāṁ devāṁ tuṣṭāṁ hṛṣṭāṁ āttamanāṁ pramuditāṁ prītisaumanasyajātāṁ viditvā āmantrayati || saced dhi yūyaṁ māriṣa tasya <a class='ref sen' id='sen3.200' href='#sen3.200'>Sen 3.200</a> bhagavato rhataḥ samyaksaṁbuddhasya aṣṭāv āścaryādbhutāṁ dharmāṁ śruṇetha atha yūyaṁ pi bhavetha bhūyasyā mātrayā tuṣṭā hṛṣṭā āttamanā pramuditā prītisaumanasyajātā || evam ukte bhagavaṁs trāyastriṁśāś ca devās taṁ śakraṁ devānām indram etad avocat* || tena hi māriṣa kauśika pratibhātu te tasya bhagavato arhataḥ samyaksaṁbuddhasyāṣṭāv āścaryādbhutāṁ dharmān udāhara || atha khalu śakro devānām indro bhagavato aṣṭāv āścaryādbhutāṁ dharmāṁ bhāṣe || yadā khalu māriṣa bhagavān arhaṁ samyaksaṁbuddho loke utpanno hāyanti āsurāḥ kāyā divyā kāyā abhivardhanti || evaṁ ca bahujanahitāya pratipannaṁ punar māriṣa śāstāraṁ loke utpannaṁ naivātītaṁ vā samanupaśyāmi naitarahiṁ vā pratyutpannaṁ anyatraiva bhagavatā arhatā samyaksaṁbuddhena || svākhyāto khalu punar māriṣa tathāgatasyārhataḥ samyaksaṁbuddhasya dharmavinayaḥ sāṁdṛṣṭika ākāliko ehipaśyikaḥ aupanayikaḥ pratyātmavedayitavyaḥ vijñaiḥ yam idaṁ madanirmadanaṁ pipāsāprativinayo ālayasamudghāto dharmopacchedo tṛṣṇākṣayo virāgo nirodho nirvāṇaṁ evaṁ svākhyātaṁ dharmavinayaṁ | na punaḥ māriṣa śāstāraṁ loke utpannaṁ naivātītaṁ samanupaśyāmi naitarahiṁ pratyutpannaṁ anyatraiva tena bhagavatārhatā samyaksaṁbuddhena || lābhī khalu punar māriṣa bhagavāṁ arhaṁ samyaksaṁbuddho śrāvakānāṁ śaikṣāṇāṁ pratipadaṁ arhatāṁ ca akopyadharmāṇāṁ || teṣām api ca sa bhagavāṁ arhaṁ samyaksaṁbuddho pranudya āraṇyakāni śayyāsanāny adhyāvasati prāntāni viviktāni gatajanapadāni manuṣyarahaseyyakāni pratisaṁlayanasāropyāni eko gaṇād vyapakṛṣṭo <a class='ref sen' id='sen3.201' href='#sen3.201'>Sen 3.201</a> pakṛṣṭo eko nāma ekanāmanāmatām anuyukto | evam ekanāmatām anuyuktaṁ punar mārṣā śāstāraṁ loke utpannaṁ naivātītaṁ samanupaśyāmi naitarahiṁ pratyutpannaṁ anyatraiva tena bhagavatārhatā samyaksaṁbuddhena || lābhī khalu punar mārṣā bhagavāṁ arhā samyaksaṁbuddho praṇītānāṁ khādanīyabhojanīyānāṁ ṛjurasānāṁ pratyagrarasānāṁ | teṣām api ca sa bhagavān arhaṁ samyaksaṁbuddho āhāram āhareti | anadhyavasito anadhimūrcchito ādīnavadarśāvī niḥsaraṇaprajñaḥ kāmeṣu vigatamado āhāram āharati | evaṁ vigatamadaṁ āhāram āharantaṁ ca punaḥ mārṣā śāstāraṁ loke utpannaṁ naivātītaṁ samanupaśyāmi naitarahiṁ pratyutpannaṁ anyatraiva tena bhagavatārhatā samyaksaṁbuddhena || abhijñāya khalu punar mārṣā sa bhagavān arhā samyaksaṁbuddho śrāvakāṇāṁ dharmaṁ deśayati nānabhijñāya | evam abhijñāya | evam abhijñāya dharmadeśanāpratipadāsaṁpannaṁ ca punaḥ mārṣā śāstāraṁ loke utpannaṁ naivātītaṁ samanupaśyāmi naitarahiṁ pratyutpannaṁ anyatraiva tena bhagavatārhatā samyaksaṁbuddhena || tīrṇavicikitsaḥ khalu punar mārṣā sa bhagavān arhā samyaksaṁbuddho vigatakathaṁkatho vaiśāradyaprāptaḥ kuśaleṣu dharmeṣu | evaṁ tīrṇavicikitsaṁ ca punaḥ mārṣā śāstāraṁ loke utpannaṁ naivātītaṁ samanupaśyāmi nāpy etarahiṁ pratyutpannaṁ anyatraiva tena bhagavatā tathāgatenārhatā samyaksaṁbuddhena || saṁsyandati khalu punaḥ mārṣā tasya bhagavataḥ arhataḥ saṁyaksaṁbuddhasya nirvāṇaṁ nirvāṇagāminī ca pratipadā sayyathāpi nāma mārṣā gaṁgodakaṁ ca jamunodakaṁ ca saṁsyandamānaṁ saṁsyandati mahāsamudre evam eva mārṣā tasya bhagavataḥ samyaksaṁbuddhasya saṁsyandati nirvāṇaṁ ca nirvāṇagāminī ca pratipadā | evaṁ sudeśitasuprajñaptanirvāṇagāminīpratipadāsaṁpannaṁ <a class='ref sen' id='sen3.202' href='#sen3.202'>Sen 3.202</a> ca punar mārṣā śāstāraṁ loke utpannaṁ naivātītaṁ samanupaśyāmi nāpy etarahiṁ pratyutpannaṁ anyatraiva tena bhagavatā tathāgatenārhatā samyaksaṁbuddhena ||</p>
<p><a class='ref sc' id='sc5' href='#sc5'>SC 5</a>evam ukte bhagavaṁ bhūyas trāyastriṁśā devā bhūyasyā mātrayā tuṣṭahṛṣṭā āttamanā pramuditāḥ prītisaumanasyajātāḥ śakraṁ devānām indram āmantrayanti || tena hi mārṣā kauśika punar evaṁ pratibhātu te tasya bhagavato ’rhataḥ samyaksaṁbuddhasya punar evāṣṭāv āścaryādbhutāṁ dharmāṁ || abhyudāhare khalu śakro devānām indro bhagavataḥ punar evāṣṭāv āścaryādbhutāṁ dharmāṁ || yadā khalu punar mārṣā sa bhagavān arhā samyaksaṁbuddho loke utpannaḥ hāyanti āsurā kāyā divyā kāyā abhivardhanti | evaṁ bahujanahitāya pratipannaṁ evaṁ bahujanasukhāya pratipannaṁ ca punar mārṣā śāstāraṁ loke utpannaṁ naivātītaṁ samanupaśyāmi nāpy etarahiṁ pratyutpannaṁ anyatraiva tena bhagavatā arhatā samyaksaṁbuddhena | evaṁ peyālaṁ yāvat saṁsyandati khalu punar mārṣā tasya bhagavataḥ samyaksaṁbuddhasya nirvāṇaṁ ca nirvāṇagāminī ca pratipadā | sayyathāpi nāma mārṣā gaṁgodakaṁ ca jamunodakaṁ ca saṁsyandamānaṁ saṁsyandati mahāsamudre evam eva mārṣā tasya bhagavato rhato samyaksaṁbuddhasya nirvāṇaṁ ca nirvāṇagāminī ca pratipadā | evaṁ sudeśitasuprajñaptanirvāṇadharmadeśanāpratipannaṁ ca punar mārṣā śāstāraṁ loke utpannaṁ naivātītaṁ samanupaśyāmi nāpy etarahiṁ pratyutpannaṁ anyatraiva tena bhagavatārhatā samyaksaṁbuddhena || evam ukte trayastriṁśā devā bhūyasyā mātrayā hṛṣṭā āttamanāḥ pramuditāḥ prītisaumanasyajātāḥ ||</p>
<p><a class='ref sc' id='sc6' href='#sc6'>SC 6</a>atha khalu bhagavan mahābrahmā trayastriṁśāṁ devāṁ bhūyasyā mātrayā hṛṣṭāṁ āttamanāṁ prītisaumanasyajātāṁ viditvā śakraṁ devānām indram etad avocat* || tena hi mārṣa kauśika <a class='ref sen' id='sen3.203' href='#sen3.203'>Sen 3.203</a> pratibhātu te etasya bhagavato rhataḥ samyaksaṁbuddhasya punar evāṣṭāv āścaryādbhutāṁ dharmāṁ || abhyudāhare khalu śakro devānām indro bhagavataḥ punar evāṣṭāv āścaryādbhutāṁ dharmāṁ || yadā khalu punaḥ mārṣā sa bhagavāṁs tathāgato rhaṁ samyaksaṁbuddho loke utpanno hāyanti āsurā kāyā divyāḥ kāyā abhivardhanti || evaṁ bahujanahitasukhāya pratipannaṁ ca mārṣā śāstāraṁ loke utpannaṁ naivātītaṁ samanupaśyāmi nāpy etarahiṁ pratyutpannaṁ anyatraiva tena tathāgatenārhatā samyaksaṁbuddhena | evaṁ peyālaṁ yāvat saṁsyandati khalu punar mārṣāḥ tasya bhagavato rhataḥ samyaksaṁbuddhasya nirvāṇaṁ ca nirvāṇagāminī ca pratipadā | sayyathāpi nāma mārṣā gaṁgodakaṁ ca yamunodakaṁ ca saṁsyandamānaṁ saṁsyandati mahāsamudre evam eva mārṣā tasya bhagavato rhataḥ samyaksaṁbuddhasya nirvāṇaṁ ca nirvāṇagāminī ca pratipadā | evaṁ sudeśitasuprajñaptanirvāṇadharmadeśanāpratipannaṁ ca punar mārṣā śāstāraṁ loke utpannaṁ naivātītaṁ samanupaśyāmi nāpy etarahiṁ pratyutpannaṁ anyatraiva tena bhagavatārhatā samyaksaṁbuddhena || evam ukte trayastriṁśā devā bhūyasyā mātrayā hṛṣṭā āttamanāḥ prītisaumanasyajātā abhūnsuḥ ||</p>
<p><a class='ref sc' id='sc7' href='#sc7'>SC 7</a>atha bhagavan mahābrahmā trayastriṁśāṁ devāṁ bhūyasyā mātrayā hṛṣṭāṁ āttamanāṁ pramuditāṁ prītisaumanasyajātāṁ viditvā gāthābhir adhyabhāṣi ||</p>
<blockquote class='gatha'>
<p><a class='ref sc' id='sc8' href='#sc8'>SC 8</a>modaṁti bho punar devāḥ trayastriṁśā saśakrakāḥ |<br>
tathāgataṁ namasyantā dharmasya sukhadharmatā ||</p>
</blockquote>
<p><a class='ref sc' id='sc9' href='#sc9'>SC 9</a>tataś ca devatā pramuditā prītisaumanasyajātā ||</p>
<hr>
<p><a class='ref sc' id='sc10' href='#sc10'>SC 10</a><a class='ref sen' id='sen3.204' href='#sen3.204'>Sen 3.204</a>atha khalu bhagavaṁ mahābrahmā trayastriṁśān devāṁ bhūyasyā mātrayā hṛṣṭāṁ pramuditāṁ prītisaumanasyajātāṁ viditvāmantrayesi || saced dhi yūyaṁ mārṣās tasya bhagavato ’rhataḥ samyaksaṁbuddhasya dīrgharātraṁ mahāprajñaptiṁ śṛṇotha śuddhā yūyaṁ bhavetha bhūyasyā mātrayā hṛṣṭā āttamanāḥ pramuditāḥ prītisaumanasyajātāḥ || evam ukte bhagavaṁ trayastriṁśā devā mahābrahmāṇam etad avocat* || tena hi mārṣa mahābrahma pratibhātu te tasya bhagavato rhataḥ samyaksaṁbuddhasya dīrgharātraṁ mahāprajñaptiṁ | abhyudāhare khalu mahābrahmā bhagavato dīrgharātraṁ mahāprajñaptiṁ ||</p>
<p><a class='ref sc' id='sc11' href='#sc11'>SC 11</a>bhūtapūrvaṁ bhavanto tītam adhvānaṁ rājā diśāṁpatī nāma abhūṣi || rājñaḥ khalu punar bhavanto diśāṁpatisya govindo nāma brāhmaṇo abhūṣi purohitaḥ rājācāryo paṇḍito nipuṇo medhāvī teṣu teṣv artheṣu || rājñaḥ khalu punar bhavanto diśāṁpateḥ putro reṇur nāma abhūṣi priyo manāpo paṇḍito nipuṇo medhāvī teṣu teṣv artheṣu || govindasya khalu punar bhavanto brāhmaṇasya jyotipālo nāma māṇavako abhūṣi ekaputrako priyo manāpaḥ paṇḍitaḥ nipuṇaḥ medhāvī teṣu teṣv artheṣu || atha khalu punar bhavanto dīrghasyādhvano tyayena govindo brāhmaṇaḥ kālam akārṣīt* || atha khalu punar bhavanto rājā diśāṁpatiḥ govinde brāhmaṇe kālagate śocati klāmyati paridevati urastāḍaṁ krandati sammmoham āpadyati || haṁbho yasmiṁ dāni vayaṁ samaye govindasya arthārthāni samyag niryātayitvā paṁcahi kāmaguṇehi samarpitā samaṁgībhūtā krīḍāma ramāma paricārema tasmiṁ samaye govindo brāhmaṇaḥ kālagato ti || aśroṣīt khalu bhavanto <a class='ref sen' id='sen3.205' href='#sen3.205'>Sen 3.205</a> reṇukumāro rājā kila diśāṁpatir govinde brāhmaṇe kālagate śocate klāmyati paridevati urastāḍaṁ krandati saṁmoham āpadyati || atha khalu bhavanto reṇukumāro yena rājā diśāṁpatis tenopasaṁkramitvā rājānaṁ diśāṁpatim etad avocat* || mā mahārāja śoca mā klāmya mā parideva mā urastāḍaṁ kranda mā saṁmodam āpadya | tat kasya hetoḥ | asti mahārāja govindasya brāhmaṇasya jyotipālo nāma māṇavako putro priyo manāpaḥ paṇḍito nipuṇo medhāvī teṣu teṣv artheṣu pituḥ paṇḍitataro nipuṇataro vyaktataraś ca | yaṁ pi ca pitā kiṁcit saṁjānāti sarvaṁ jyotipālena māṇavakena raho nvabhyastaṁ || taṁ mahārājā svake paitṛke sthāne sthāpayatu yad idaṁ paurohitye govindiye ||</p>
<p><a class='ref sc' id='sc12' href='#sc12'>SC 12</a>atha khalu bhavanto rājā diśāṁpatir anyataraṁ puruṣam āmantrayati || ehi tvaṁ puruṣa yena jyotipālo māṇavakas tenopasaṁkramitvā jyotipālaṁ māṇavakam evaṁ vadehi || rājā diśāṁpatir bhavantaṁ jyotipālam āmantrayati | upasaṁkramatu bhavāṁ jyotipālo yena rājā diśāṁpatiḥ || sādhu mahārāja tti sa puruṣo diśāṁpatirājasya śrutvā yena jyotipālo māṇavakas tenopasaṁkramitvā taṁ jyotipālam etad avocat* || rājā diśāṁpatir bhavantaṁ jyotipālam āmantrayati upasaṁkramatu bhavāṁ jyotipālo yena rājā diśāṁpatiḥ govinde brāhmaṇe kālagate || sādhu bhavan ti jyotipālo māṇavo tasya puruṣasya pratiśrutvā yena rājā diśāṁpatis tenopasaṁkramitvā rājñā diśāṁpatinā sārdhaṁ <a class='ref sen' id='sen3.206' href='#sen3.206'>Sen 3.206</a> saṁmodanīyāṁ kathāṁ saṁmodayitvā sārāyaṇīyāṁ kathāṁ vyatisārayitvā ekānte niṣīdi || ekānte niṣaṇṇaṁ jyotipālaṁ māṇavaṁ rājā diśāṁpatir etad avocat* || ovadatu me bhavāṁ jyotipālo anuśāsatu me bhavāṁ jyotipālo mā ca bhavāṁ cirāyatu asmākaṁ ovādānuśāsanīye | ete ca vayaṁ bhavantaṁ jyotipālaṁ svake paitṛke sthāne sthāpema yad idaṁ paurohitye gauvindīye || atha khalu bhavanto jyotipālo māṇavaḥ svake paitṛke sthāne sthāpito paurohitye govindīye yad apy asya pitā karma kārāpayati tad api karma kārāpayati yad apy asya pitā karmāntāni abhisaṁbhuṇoti tāṁ pi jyotipālo māṇavo karmāntāṁ abhisaṁbhuṇoti yad apy asya pitā arthārthaṁ samanuśāsati taṁ jyotipālo māṇavo arthārthaṁ samanuśāsati yad apy asya pitā arthārthaṁ abhisaṁbhūṇoti tad api jyotipālo māṇavo arthārtham abhisaṁbhuṇoti || api hi jitaṁ brāhmaṇagṛhapatino naigamajānapadā evam āhansuḥ || govindo punar bhavanto jyotipālo māṇavo mahāgovindo jyotipālo iti || api hi jitaṁ jyotipālasya māṇavakasya govindo mahāgovindo ti evam akṣaram agninyaṁ upanipate ||</p>
<p><a class='ref sc' id='sc13' href='#sc13'>SC 13</a>atha khalu bhavanto mahāgovindo brāhmaṇo yena te kṣatriyās tenopasaṁkramitvā teṣāṁ kṣatriyāṇām etad uvāca || entu bhavanto entu bhavanto yena reṇukumāras tenopasaṁkramitvā reṇuṁ kumāram evaṁ vadetha || yaṁsukhī bhavāṁ reṇuḥ taṁsukhī vayam api yaṁduḥkhī bhavān reṇuḥ taṁduḥkhī vayam api | ayaṁ bho reṇu rājā diśāṁpati jīrṇo vṛddho mahallako adhvagato vayam anuprāpto durjayaṁ khalu punaḥ taṁ bho reṇu yam idaṁ jīvitaṁ maraṇāntaṁ ||</p>
<p><a class='ref sc' id='sc14' href='#sc14'>SC 14</a><a class='ref sen' id='sen3.207' href='#sen3.207'>Sen 3.207</a> saced dhi bho reṇu rājño diśāṁpater atyayana rājakartāro bhavantaṁ reṇuṁ rājyenābhiṣiṁciṣyanti śakṣyati bhavāṁ reṇu asmākam api rājyena saṁbhajituṁ || evam ukte bhagavāṁ reṇukumāro ṣaṭ kṣatriyān etad avocat* || sacet* māṁ bhavanto rājño diśāṁpater atyayena rājakartāro rājyenābhiṣiṁciṣyanti saṁvibhajiṣyāmy ahaṁ bhavanto rājyena || atha koci dāni asmākaṁ rājye anyo nāpy evaṁ sukham edhiṣyati anyatraiva bhavadbhiḥ ||</p>
<p><a class='ref sc' id='sc15' href='#sc15'>SC 15</a>atha khalu bhavanto dīrghasyādhvano tyayena rājā diśāṁpatiḥ kālam akārṣīt* || atha khalu bhavanto rājakartāro yena reṇukumāras tenopasaṁkramitvā reṇukumāram etad uvāca || rājyaṁ si kumāra prāpto rājyena tvām abhiṣiṁcāma || evam ukte bhavanto reṇuḥ kumāro tāṁ rājakartārāṁ etad avocat* || tena hi bhavanto sukhī bhavatha yasyedāni kālaṁ manyatha || atha khalu sa reṇurājā rājyenābhiṣikto paṁcahi kāmaguṇehi samarpitaḥ samaṁgībhūtaḥ krīḍati ramati paricārayati || atha khalu bhavanto mahāgovindo brāhmaṇo yena te ṣaṭ kṣatriyā tenopasaṁkramitvā tān ṣaṭ kṣatriyān etad avocat* || entu bhavanto ayaṁ hi bhavanto reṇurājā rājyenābhiṣikto paṁcahi kāmaguṇehi samarpito samaṁgībhūto krīḍati ramati paricārayati kāmā ca nāma ete bhavanto madanīyā || entu bhavanto yena reṇurājā tenopasaṁkramitvā reṇuṁ rājānam evaṁ vadetha | smarati bhavāṁ reṇu taṁ vacanaṁ || sādhu bhavanti ete ṣaṭ kṣatriyā mahāgovindasya brāhmaṇasya pratiśrutvā yena reṇurājā tenopasaṁkramitvā reṇuṁ rājānam etad avocat* ||</p>
<p><a class='ref sc' id='sc16' href='#sc16'>SC 16</a><a class='ref sen' id='sen3.208' href='#sen3.208'>Sen 3.208</a> smarati bhavāṁ reṇu taṁ vacanaṁ || evam ukta bhavanto reṇurājā tāṁ ṣaṭ kṣatriyān etad avocat* || smarāmy ahaṁ bhavanto taṁ vacanaṁ | atha ko pi dānim imāṁ mahāpṛthivīṁ saptadhā bhājayiṣyati || evam ukte bhavanto ṣaṭ kṣatriyā reṇuṁ rājānam etad uvāca || atha ko hi dāni bho reṇu tena bhagavatā mahāgovindena anyo paṇḍitataro vā vyaktataro vā ya imāṁ mahāpṛthivīṁ saptadhā bhājayiṣyati || atha khalu bhavanto reṇurājā anyataraṁ puruṣam āmantrayati || ehi tvaṁ bho puruṣa yena mahāgovindo brāhmaṇas tenopasaṁkramitvā mahāgovindaṁ brāhmaṇaṁ evaṁ vadehi | rājā reṇur bhagavantaṁ mahāgovindam āmantrayati || sādhu mahārājeti sa puruṣo reṇusya rājñaḥ pratiśrutvā yena mahāgovindo brāhmaṇas tenopasaṁkramitvā mahāgovindaṁ brāhmaṇam etad uvāca || rājā reṇur bhagavantaṁ mahāgovindaṁ āmantrayati | upasaṁkramatu bhavāṁ mahāgovindo yena rājā reṇuḥ || sādhūti mahāgovindo brāhmaṇaḥ tasya puruṣasya pratiśrutvā yena reṇurājā tenopasaṁkramitvā reṇunā rājñā saha saṁmodanīyāṁ kathāṁ saṁmodayitvā sārāyaṇīyāṁ kathāṁ vyatisārayitvā ekānte niṣīdi || ekānte niṣaṇṇo mahāgovindo brāhmaṇo reṇuṁ rājānam etad uvāca || imā bhavanto mahāpṛthivī saptarājyavistīrṇā ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>dakṣiṇena saṁkṣiptā śakaṭamukhasaṁsthitaṁ |<br>
aṇḍamadhyamaṁ reṇusya rājñaḥ āsi ataḥ puraṁ ||</p>
<p><a class='ref sc' id='sc18' href='#sc18'>SC 18</a>kaliṁgānāṁ ca asmakānāṁ yo <span class='gap'>+ + + + + +</span> |<br>
māhiṣmatī ca <span class='gap'>+ + +</span> sauvīrāṇāṁ ca rorukaṁ ||</p>
<p><a class='ref sc' id='sc19' href='#sc19'>SC 19</a><a class='ref sen' id='sen3.209' href='#sen3.209'>Sen 3.209</a> mithilāṁ ca videhānāṁ <span class='gap'>+ + +</span> aṁgeṣu māpaye |<br>
vārāṇasīṁ ca kāśiṣu etaṁ govindamāpitaṁ ||</p>
</blockquote>
<p><a class='ref sc' id='sc20' href='#sc20'>SC 20</a>atha khalu bhavanto govindo brāhmaṇas tāṁ ṣaṭa kṣatriyāṁ svakasvakeṣu rājyeṣu pratiṣṭhāpaye ||</p>
<p><a class='ref sc' id='sc21' href='#sc21'>SC 21</a>acirābhiṣiktā ca ṣaḍ rājānaḥ kṣipram evaṁ saṁnipatitā yena mahāgovindo brāhmaṇas tenopasaṁkramitvā mahāgovindaṁ brāhmaṇam etad avocat* || ovadatu mo bhavāṁ mahāgovindo anuśāsatu mo bhavāṁ mahāgovindo yathā ca bhavāṁ mahāgovindo reṇusya rājñaḥ arthārthāni samanuśāsati tathā imeṣu ṣaṭsu rājyeṣu arthārthāni samanuśāsatu || tena khalu punas samayena mahāgovindo brāhmaṇaḥ saptānāṁ rājñāṁ arthārthāni samanuśāsati | sapta ca brāhmaṇaśatasahasrāṇi mantrāṁ vāceti sapta ca snātakaśatāni mantrāṁ vāceti | vadato me nuvadatha ||</p>
<p><a class='ref sc' id='sc22' href='#sc22'>SC 22</a>api hi jitaṁ brāhmaṇagṛhapatino naigamajānapadā ca mahābhāgaṁ govindaṁ brāhmaṇaṁ evaṁ saṁjānanti || paśyati āryo mahāgovindo sākṣān mahābrahmāṇaṁ mahābrahmaṇā ca punaḥ sārdhaṁ vijñeyaṁ mantriya mantriya arthārthāni samanuśāsati || aśroṣīt khalu bhavanto mahāgovindo brāhmaṇo | mama kila brāhmaṇagṛhapatino naigamajānapadā evaṁ saṁjānanti āryo mahābhāgo govindo sākṣāt paśyati brahmāṇaṁ mahābrahmaṇā ca punaḥ sārdhaṁ cintayati yāny arthārthāni samanuśāsati | na khalu punar ahaṁ paśyāmi sākṣāta <a class='ref sen' id='sen3.210' href='#sen3.210'>Sen 3.210</a> mahābrahmāṇaṁ na punar ahaṁ mahābrahmaṇā sārdhaṁ vijñeyaṁ mantriya mantriya arthārthāni samanuśāsāmi || na khalu punar me tat sādhu na pratirūpaṁ yam ahaṁ abhūtaṁ asantaṁ varṇaṁ adhivāsayeyaṁ || śrutaṁ khalu punar me taṁ paurāṇānām ācāryāṇāṁ pravayānāṁ jīrṇānāṁ vṛddhānāṁ mahallakānāṁ adhvagatavayam anuprāptānāṁ saṁmukhādbhāṣamāṇānāṁ | yo catvāri vārṣikāṁ māsāṁ pratisaṁlīno karuṇaṁ dhyānaṁ dhyāyati taṁ sākṣāt* mahābrahmā upasaṁkramati yaś cāsyārtho abhipreto bhavati taṁ vāsya pṛcchitena visarjiyati | yaṁ nūnāhaṁ catvāri vārṣikāni māsāni pratisaṁlīnaḥ karuṇaṁ dhyānaṁ dhyāyeyaṁ sace taṁ bhagavāṁ reṇu anujānāti || evam ukte bhavanto reṇurājā mahāgovindaṁ brāhmaṇam etad uvāca || tena hi bho mahāgovinda sukhībhava yasya va kālaṁ manyasīti ||</p>
<p><a class='ref sc' id='sc23' href='#sc23'>SC 23</a>atha khalu bhavanto mahāgovindo catvāri vārṣikāṁ māsāṁ pratisaṁlīnaḥ karuṇaṁ dhyānaṁ dhyāye || atha khalu bhavanto mahāgovindo brāhmaṇo caturṇāṁ vārṣikānāṁ māsānāṁ atyayena tadaho poṣadheyaṁ caturdaśyāṁ paurṇamāsyāṁ śīrṣasnāto āhatavastraśucivastranivasto antarā ca vediṁ antarā cāgniṁ snātaśarīro paṭṭaśilāyāṁ ājyānulepanāyāṁ anantarahitāyāṁ agniṁ prajvāletvā śrāddhānāṁ gṛhe niṣīde uttarāmukho || atha khalu bhavanto nacirasyaiva uttarāto diśāto mahato ālokasya prādurbhāvo abhūṣi || adrākṣīt khalu bhavanto mahāgovindo uttarāto diśāto mahato ālokasya prādurbhāvaṁ dṛṣṭvā ca punar āścaryādbhutaṁ saṁvignaromahṛṣṭajāto abhūṣi yathāpīdaṁ adṛṣṭapūrvaṁ dṛśyate || atha khalu bhavanto mahābrahmā nacirasyaiva uttarāto diśāto vaihāyasam āgatvā mahāgovindasya brāhmaṇasyoparivaihāyasam antarīkṣe asthāsi || adrākṣīt khalu mahāgovindo brāhmaṇo ūrdhvaṁ ullokento mahābrahmāṇaṁ uparivaihāyasam <a class='ref sen' id='sen3.211' href='#sen3.211'>Sen 3.211</a> antarīkṣe sthitaṁ dṛṣṭvā ca punar yena mahābrahmā tenāṁjaliṁ praṇāmetvā mahābrahmāṇaṁ gāthāye dhyabhāṣati ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>balaṁ vā yaśaṁ vā dyuti vā kin tuvam asi māriṣa |<br>
ajānanto te pṛcchāmi kathaṁ jānema te vayaṁ ||</p>
</blockquote>
<p><a class='ref sc' id='sc25' href='#sc25'>SC 25</a>evam ukte bhavanto mahābrahmā mahāgovindaṁ brāhmaṇaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc26' href='#sc26'>SC 26</a>yaṁ kumāro ti saṁjānanti brahmaloke sanātanaṁ |<br>
devā pi saṁjānaṁti evaṁ evaṁ govinda jānatha ||</p>
</blockquote>
<p><a class='ref sc' id='sc27' href='#sc27'>SC 27</a>evam ukte bhavanto mahāgovindo brāhmaṇo mahābrahmāṇaṁ gāthāye bhāṣati ||</p>
<blockquote class='gatha'>
<p><a class='ref sc' id='sc28' href='#sc28'>SC 28</a>āsanaṁ udakaṁ pādyaṁ madhurakalpaṁ ca pāyasaṁ |<br>
pratigṛhṇehi me brahma agraṁ abhiharāmi te ||</p>
</blockquote>
<p><a class='ref sc' id='sc29' href='#sc29'>SC 29</a>atha khalu bhavanto mahābrahmā mahābrāhmaṇaṁ mahāgovindaṁ gāthāya pratyabhāṣati ||</p>
<blockquote class='gatha'>
<p><a class='ref sc' id='sc30' href='#sc30'>SC 30</a>āsanaṁ udakaṁ pādyaṁ madhurakalpaṁ ca pāyasaṁ |<br>
pratigṛhṇāmi goviṁda agraṁ abhiharāhi me ||</p>
</blockquote>
<p><a class='ref sc' id='sc31' href='#sc31'>SC 31</a>evam ukte bhavaṁto mahāgiviṁdo brāhmaṇo mahābrahmāṇaṁ gāthāye bhāṣati ||</p>
<blockquote class='gatha'>
<p><a class='ref sc' id='sc32' href='#sc32'>SC 32</a>dṛṣṭe dharme hitārthaṁ vā saṁparāyasukhāya vā |<br>
kṛtāvakāśo pṛccheyaṁ yaṁ me manasi prārthitaṁ ||</p>
</blockquote>
<p><a class='ref sc' id='sc33' href='#sc33'>SC 33</a><a class='ref sen' id='sen3.212' href='#sen3.212'>Sen 3.212</a> evam ukte bhavanto mahābrahmā mahāgovindaṁ brāhmaṇaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc34' href='#sc34'>SC 34</a>dṛṣṭadharme hitārthaṁ vā saṁparāyasukhāya vā |<br>
kṛtāvakāśaḥ pṛcchāhi yaṁ bhavaty abhiprārthitaṁ ||</p>
</blockquote>
<p><a class='ref sc' id='sc35' href='#sc35'>SC 35</a>aha khalu punaḥ bhavanto mahāgovindasya brāhmaṇasyaitad abhūṣi || pravāritaṁ me khalu mahābrahmaṇā praśnavyākaraṇena kiṁ dāniṁ mahābrahmāṇaṁ pṛccheyaṁ dṛṣṭadhārmikaṁ artham ārabhya utāho sāṁparāyikaṁ || atha khalu bhavanto mahāgovindasya brāhmaṇasyaitad abhūṣi || asti tāvad ayaṁ dṛṣṭadhārmiko artho yam idaṁ paṁca kāmaguṇān ārabhya || yaṁ nūnāhaṁ mahābrahmāṇaṁ sāṁparāyike arthe praśnaṁ pṛccheyaṁ || atha khalu mahāgovindo brāhmaṇo mahābrahmāṇaṁ sāṁparāyike arthe praśnaṁ pṛcche ||</p>
<blockquote class='gatha'>
<p><a class='ref sc' id='sc36' href='#sc36'>SC 36</a>pṛcchāmi brahmāṇaṁ sanatkumāraṁ<br>
kāṁkṣī akāṁkṣaṁ paricāriyeṣu |<br>
kathaṁkaro kintikaro kimācaraṁ<br>
prāpnoti manujo ’mṛtaṁ brahmalokaṁ ||</p>
</blockquote>
<p><a class='ref sc' id='sc37' href='#sc37'>SC 37</a>evam ukte bhavanto mahābrahmā govindaṁ brāhmaṇaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc38' href='#sc38'>SC 38</a>hitvā mamatvaṁ manujeṣu brahma<br>
ekotibhūto karuṇo vivikto |<br>
nirāmagandho virato maithunāto<br>
prāpnoti manujo ’mṛtaṁ brahmalokaṁ ||</p>
</blockquote>
<p><a class='ref sc' id='sc39' href='#sc39'>SC 39</a><a class='ref sen' id='sen3.213' href='#sen3.213'>Sen 3.213</a>evam ukte bhavanto mahāgovindo brāhmaṇo mahābrahmāṇam etad avocat* || hitvā mamatvaṁ ti vayaṁ bhavanto mahābrahmaṇo bhāṣamāṇasya etam artham ājānāma yadaikatyo agārasyānagāriyaṁ pravraje alpaṁ bhogaskandhaṁ prahāya mahāntaṁ vā bhogaskandhaṁ prahāya alpaṁ vā jñātivargaṁ prahāya mahāntaṁ vā jñātivargaṁ prahāya | uccakulād vā nīcakulād vā saṁbhavati apahṛtagṛhivyaṁjano saṁghāṭīpātracīvaram ādāya śikṣati śikṣāpadeṣu kāyakarmavācākarmaṇā samanvāgato pariśuddhena pariśuddhājīvo hitvā mamatvaṁ ti vayaṁ bhavanto mahābrahmaṇo bhāṣamāṇasya etam arthaṁ jānāma || ekotībhāvaṁ bhavanto mahābrahmaṇo etam artham ājānāma || yad ihaikatyo vitarkavicārāṇāṁ vyupaśamād adhyātmasaṁprasādāc cetasa ekotībhāvād avitarkam avicāraṁ vivekajaṁ prītisukhaṁ prathamaṁ dhyānam upasaṁpadya viharati ekotībhūto ti vayaṁ bhavanto mahābrahmaṇo bhāṣamāṇasya etam artham ājānāma || karuṇo vivikto ti vayaṁ bhavanto mahābrahmaṇo bhāṣamāṇasya etam artham ājānāma || yad ihaikatyo karuṇāpareṇa cetasā ekān diśāṁ spharitvopasaṁpadya viharati vipulenamudgatena advayenāpramāṇenāvaireṇāvyābādhena tathā dvitīyaṁ tathā tṛtīyaṁ tathā caturtham iti ūrdhvam adho tiryak sarvehi sarvatratāye sarvāvantaṁ lokaṁ spharitvopasaṁpadya viharati karuṇo vivikto ti vayaṁ bhavanto mahābrahmaṇo <a class='ref sen' id='sen3.214' href='#sen3.214'>Sen 3.214</a> bhāṣamāṇasya etam artham ājānāma || nirāmagandhaṁ vayaṁ bhavanto mahābrahmaṇo bhāṣamāṇasyārthaṁ na jānāma ||</p>
<blockquote class='gatha'>
<p><a class='ref sc' id='sc40' href='#sc40'>SC 40</a>ke āmagaṁdhā manujeṣu brahma<br>
etaṁ na vinde tadvīra brūhi |<br>
yenāvṛtā vārivahā kukūla<br>
āpāyikā nirvṛtā brahmalokaṁ ||</p>
</blockquote>
<p><a class='ref sc' id='sc41' href='#sc41'>SC 41</a>evam ukte mahābrahmā mahāgovindaṁ brāhmaṇaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>krodho mṛṣāvāda kathaṁkathā ca<br>
<span class='gap'>+ + +</span> atimāno <span class='gap'>+ + + + + +</span> |<br>
īrṣyā ca hiṁsā paravādaroṣaṇā<br>
te āmagandhā manujeṣu brahma |<br>
yenāvṛtā vārivahā kukūla<br>
āpāyikā nirvṛtā brahmalokaṁ ||</p>
</blockquote>
<p><a class='ref sc' id='sc43' href='#sc43'>SC 43</a>evam ukte bhagavān mahāgovindo mahābrahmāṇam etad uvāca || āmāgandho ti vayaṁ bhavanto mahābrahmaṇo bhāṣamāṇasya etam arthaṁ jānāma || taṁ na me śakyam agāram adhyāvasatā ekāntasaṁlikhitaṁ ekāntānavadyaṁ ekāntapariśuddhaṁ paryavadātaṁ ca brahmacaryaṁ carituṁ | alpakaṁ jīvitaṁ gamanīyo sāṁparāyaḥ nāsti jātasyāmaraṇaṁ tasmāj jñātavyaṁ mantavyaṁ boddhavyaṁ kartavyaṁ kuśalaṁ kartavyaṁ brahmacaryaṁ na kiṁcil loke pāpaṁ karma karaṇīyaṁ ||</p>
<p><a class='ref sc' id='sc44' href='#sc44'>SC 44</a><a class='ref sen' id='sen3.215' href='#sen3.215'>Sen 3.215</a> pravrajiṣyāmi dāni haṁbho mahābrahma agārasyānagāriyaṁ sacet* me bhagavāṁ mahābrahmā anuśāseya || evam ukte bhavanto mahābrahmā mahāgovindaṁ brāhmaṇam etad avocat* || tena hi bho mahāgovinda sukhībhava yasyedāniṁ kālaṁ manyasi ||</p>
<p><a class='ref sc' id='sc45' href='#sc45'>SC 45</a>śrutaṁ ca me taṁ bhagavāṁ kila tena samayena mahāgovindo nāma brāhmaṇo abhūṣi smarati bhagavāṁ || evam ukte bhagavāṁ paṁcaśikhaṁ gandharvaputram etad avocat* || evam etaṁ paṁcaśikha ahaṁ tena samayena mahāgoviṁdo nāma brāhmaṇo abhūṣi smarāmi cāhaṁ na ca te punaḥ paṁcaśikha śrutaṁ yathā so mahāgovindo brāhmaṇo agārasyānagāriyaṁ pravrajito || ahaṁ khalu so paṁcaśikha mahāgovindaḥ brāhmaṇo yena reṇurājā tenopasaṁkramitvā reṇuṁ rājānaṁ gāthāye adhyabhāṣi ||</p>
<blockquote class='gatha'>
<p><a class='ref sc' id='sc46' href='#sc46'>SC 46</a>āmantremi mahārāja reṇu bhūmipate tava |<br>
pravrajāmi prajahitvā rājyaṁ paurohityaṁ ca me ||</p>
</blockquote>
<p><a class='ref sc' id='sc47' href='#sc47'>SC 47</a>evam ukte paṁcaśikha reṇurājā mahāgovindaṁ brāhmaṇaṁ gāthāya pratyabhāṣati ||</p>
<blockquote class='gatha'>
<p><a class='ref sc' id='sc48' href='#sc48'>SC 48</a>saced asti ūnaṁ kāmehi vayan te pūrayāmatha |<br>
ko vā bhavantaṁ heṭheti vayan te dhārayāmatha |<br>
bhavāṁ pitā vayaṁ putro mā govinda pravrajāhi ||</p>
</blockquote>
<p><a class='ref sc' id='sc49' href='#sc49'>SC 49</a>evam ukte paṁcaśikha mahāgovindo brāhmaṇo yena reṇurājā tenopasaṁkramitvā reṇuṁ rājānaṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc50' href='#sc50'>SC 50</a>na asti ūnaṁ kāmehi heṭhayitā na vidyati |<br>
amanuṣyavacanaṁ śrutvā kathaṁ vartema anyathā ||</p>
</blockquote>
<p><a class='ref sc' id='sc51' href='#sc51'>SC 51</a><a class='ref sen' id='sen3.216' href='#sen3.216'>Sen 3.216</a> evam ukte paṁcaśikha reṇurājā mahāgovindaṁ brāhmaṇaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc52' href='#sc52'>SC 52</a>amanuṣyo kathaṁ varṇo kiṁ vā abhāṣata |<br>
yasya vācaṁ śrutvā jahāsi asmākaṁ gṛhaṁ ca kevalaṁ ||</p>
</blockquote>
<p><a class='ref sc' id='sc53' href='#sc53'>SC 53</a>evam ukte paṁcaśikha mahāgoviṁdo brāhmaṇo reṇurājānaṁ gāthayādhyabhāṣati ||</p>
<blockquote class='gatha'>
<p><a class='ref sc' id='sc54' href='#sc54'>SC 54</a>sarvato yaṣṭukāmasya upavustasya me sataḥ |<br>
agni prajvālito āsi kuśacīraparicchado ||</p>
<p><a class='ref sc' id='sc55' href='#sc55'>SC 55</a>tato haṁmi prādurahu brahmā loke sanātano |<br>
yasya vācaṁ śrutvā jahāmi yuṣmākaṁ gṛhaṁ ca kevalaṁ ||</p>
</blockquote>
<p><a class='ref sc' id='sc56' href='#sc56'>SC 56</a>evam ukte paṁcaśikha reṇurājā mahāgovindaṁ brāhmaṇaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>śraddadhāma vayaṁ bhavato yathā govindo bhāṣati |<br>
amanuṣyavacanaṁ śrutvā kathaṁ vartema anyathā ||</p>
</blockquote>
<p><a class='ref sc' id='sc58' href='#sc58'>SC 58</a>anyāpi vacanā bhavāṁ mahāgovindo kuśalāni yeva ācikṣati | yā ca bhavato govindasya gatir bhaviṣyati sā asmākaṁ api gatir bhaviṣyati ||</p>
<blockquote class='gatha'>
<p><a class='ref sc' id='sc59' href='#sc59'>SC 59</a>yathā ākāśe vimalo śuddho veruliyo maṇiḥ |<br>
evaṁ śuddho cariṣyāmi govindasyānuśāsane ||</p>
</blockquote>
<p><a class='ref sc' id='sc60' href='#sc60'>SC 60</a>evam ukte paṁcaśikha mahāgovindo brāhmaṇo reṇurājānaṁ gāthābhir adhyabhāṣati ||</p>
<blockquote class='gatha'>
<p><a class='ref sc' id='sc61' href='#sc61'>SC 61</a>sacej jahatha kāmāni yatra raktāḥ pṛthagjanāḥ |<br>
śastaṁ bhyaved dṛḍhībhavatha kṣāntībalasamāhitā ||</p>
<p><a class='ref sc' id='sc62' href='#sc62'>SC 62</a><a class='ref sen' id='sen3.217' href='#sen3.217'>Sen 3.217</a> eṣa mārgo brahmapure eṣa mārgaḥ sanātanaḥ |<br>
saddharmavidbhir ākhyāto brahmalokopapattaye ||</p>
</blockquote>
<p><a class='ref sc' id='sc63' href='#sc63'>SC 63</a>aśroṣīt khalu paṁcaśikha te ṣaḍ rājāno mahāgovindo brāhmaṇo agārasyānagāriyaṁ pravrajiṣyatīti | te kṣipram eva saṁnipatensuḥ || atha khalu paṁcaśikha mahāgovindo brāhmaṇo yena te ṣaḍ rājānas tenopasaṁkramitvā tāṁ ṣaḍ rājāṁ etad avocat* || pentu bhavanto entu bhavanto anyaṁ dāni ācāryaṁ paryeṣatha yo vo svakasvakeṣu rājyeṣu arthārthāni samanuśāsiṣyati || tat kasya hetoḥ || pravrajiṣyāmy ahaṁ agārasyānagāriyaṁ || śrutaṁ hi mayā mahābrahmaṇo saṁmukhād āmagandhaṁ bhāṣamāṇasya | taṁ na śakyaṁ agāram adhyāvasatā ekāntasaṁlikhitam ekāntānavadyaṁ pariśuddhaṁ paryavadātaṁ brahmacaryaṁ carituṁ alpaṁ jīvitavyaṁ gamanīyo saṁparāyo nāsti jātasyāmaraṇaṁ tasmād* jñātavyaṁ prāptavyaṁ boddhavyaṁ kuśalaṁ caritavyaṁ brahmacaryaṁ na ca kiṁcil loke pāpaṁ karma kartavyaṁ ||</p>
<p><a class='ref sc' id='sc64' href='#sc64'>SC 64</a>atha khalu paṁcaśikha teṣāṁ ṣaṇṇāṁ rājñām etad abhūṣi || brāhmaṇā hi nāmaite bhogalubdhā bhavanti | yaṁ nūnaṁ vayaṁ mahāgovindaṁ brāhmaṇaṁ bhogehi upanimantrayema || atha khalu paṁcaśikha te ṣaḍ rājāno mahāgovindaṁ brāhmaṇaṁ bhogehi upanimantrensuḥ || saṁvidyanti mo mahāgovinda imeṣu ṣaṭsu rājyeṣu prabhūtā mānuṣyakā bhogā dhārmikā dharmalabdhā dhārmikena balena abhisāhṛtā abhisamūḍhā tato bhavāṁ mahāgovindo dhanam ādiyatu mā bhavāṁ mahāgovinda agārasyānagāriyaṁ pravrajatu || evam ukte paṁcaśikha <a class='ref sen' id='sen3.218' href='#sen3.218'>Sen 3.218</a> mahāgovindo brāhmaṇo ṣaḍ rājāṁ etad avocat* || saṁvidyanti khalu bhavanto asmākam api prabhūtā mānuṣyakā bhogā dhārmikā dharmalabdhā dhārmikena balenābhisāhṛtā abhisamūḍhā tān api cāhaṁ apahāyāgārasyānagāriyaṁ pravrajiṣyaṁ || tat kasya hetoḥ || śrutaṁ hi mahābrahmaṇaḥ saṁmukhād āmagandhaṁ bhāṣamāṇasya | taṁ na śakyaṁ agāram adhyāvasatā ekāntasaṁlikhitaṁ ekāntānavadyaṁ pariśuddhaṁ paryavadātaṁ brahmacaryaṁ carituṁ alpakaṁ jīvitavyaṁ gamanīyaṁ sāṁparāyaṁ nāsti jātasyāmaraṇaṁ tasmāj jñātavyaṁ prāptavyaṁ boddhavyaṁ kartavyaṁ kuśalaṁ caritavyaṁ brahmacaryaṁ na kiṁcil loke pāpaṁ karaṇīyaṁ || atha khalu paṁcaśikha teṣāṁ ṣaṇṇāṁ rājñām etad abhūṣi || brāhmaṇā hi nāma ete strīlubdhā bhavanti | yaṁ nūnaṁ vayaṁ mahāgovindaṁ brāhmaṇaṁ strībhir upanimantrayema || atha khalu paṁcaśikha ṣaḍ rājāno mahāgovindaṁ brāhmaṇaṁ strībhir upanimantrensuḥ || saṁvidyanti bho mahāgovinda imeṣu ṣaṭsu rājyeṣu prabhūtā striyaḥ prāsādikā darśanīyā akṣudrāvakāśā paramayā śubhavarṇapuṣkalatayā samanvāgatā tataḥ bhavāṁ mahāgovindo striyaḥ ādiyatu mā bhavāṁ govinda agārasyānagāriyaṁ pravrajatu || evam ukte paṁcaśikha mahāgovindo brāhmaṇo tāṁ ṣaḍ rājāṁ etad avocat* || saṁvidyanti khalu bhavanto asmākam api catvāriṁśat sadṛśīyo bhāryā prāsādikā darśanīyā akṣudrāvakāśā paramayā śubhavarṇapuṣkalatayā samanvāgatā tā pi cāham apahāya agārasyānagāriyaṁ pravrajiṣyaṁ || tat kasya hetoḥ || śrutaṁ hi brahmaṇo saṁmukhād āmagandhaṁ bhāṣamāṇasya | taṁ na śakyam agāram adhyāvasatā ekāntasaṁlikhitaṁ ekāntānavadyaṁ pariśuddhaṁ paryavadātaṁ brahmacaryaṁ carituṁ alpakaṁ <a class='ref sen' id='sen3.219' href='#sen3.219'>Sen 3.219</a> jīvitavyaṁ gamanīyaḥ saṁparāyo nāsti jātasyāmaraṇaṁ tasmāj jñātavyaṁ prāptavyaṁ boddhavyaṁ kartavyaṁ kuśalaṁ caritavyaṁ brahmacaryaṁ na ca kiṁcil loke pāpaṁ karaṇīyaṁ || evam ukte paṁcaśikha te ṣaḍ rājāno mahāgovindaṁ brāhmaṇam etad uvācat* || tena hi mahāgovinda pratipālehi sapta varṣāṇi yāvad vayaṁ svakasvakehi rājyehi putrabhrātṛkāṁ sthāpayitvā āgamiṣyāma yā ca bhavato mahāgovindasya gatir bhaviṣyati sā cāsmākam api gatir bhaviṣyati || evam ukte paṁcaśikha mahāgovindo brāhmaṇas tāṁ ṣaḍ rājāṁ etad avocat* || aticiraṁ khalv etaṁ bhavatāṁ yam idaṁ sapta varṣāṇi pravrajiṣyāmy ahaṁ agārasthānagāriyaṁ || tat kasya hetoḥ || śrutaṁ hi mayā mahābrahmaṇaḥ saṁmukhād āmagandhaṁ bhāṣamāṇasya taṁ na śakyaṁ <span class='gap'>+ + +</span> pāpaṁ karma karaṇīyaṁ || evam ukte paṁcaśikha te ṣaḍ rājāno mahāgovindaṁ brāhmaṇam etad avocat* || tena hi tvaṁ mahāgovinda pratipālehi ṣaḍ varṣāṇi | evaṁ peyālaṁ paṁca varṣāṇi catvāri varṣāṇi trīṇi varṣāṇi dvivarṣāṇi ekavarṣaṁ | saptamāsāni pratipālehi yāvad vayaṁ mahāgovinda svakasvakehi rājyehi putrabhrātṛkāṁ sthāpayitvā āgamiṣyāmaḥ yā ca bhavato govindasya gatir bhaviṣyati sā cāsmākaṁ pi gatir bhaviṣyati || evam ukte paṁcaśikha mahāgovindaḥ brāhmaṇas tāṁ ṣaḍ rājāṁ etad avocat* || aticiraṁ khalv etaṁ bhavanto yam idaṁ sapta māsā pravrajiṣyāmy ahaṁ agārasyānagāriyaṁ || tat kasya hetoḥ || śrutaṁ mayā mahābrahmaṇaḥ saṁmukhād āmagandhāṁ bhāṣamāṇasya taṁ na śakyaṁ <span class='gap'>+ + +</span> pāpaṁ karaṇīyaṁ || evam ukte paṁcaśikha te ṣaḍ rājāno mahāgovindaṁ brāhmaṇaṁ etad avocat* || tena <a class='ref sen' id='sen3.220' href='#sen3.220'>Sen 3.220</a> hi mahāgovinda pratipālehi ṣaṇ māsāṁ yāvad vayaṁ svakasvakehi rājyehi putrabhrātṛkāṁ sthāpayitvā āgamiṣyāmaḥ | evaṁ sarvatra kartavyaṁ peyālaṁ paṁca māsāṁ catvāri māsāṁ trīṇi māsāṁ dve māsāṁ ekamāsaṁ yāva vayaṁ svakasvakehi rājyehi putrabhrātṛkāṁ sthāpayitvā āgamiṣyāmaḥ yā ca bhavato mahāgovindasya gatir bhaviṣyati sā cāsmākaṁ pi gatir bhaviṣyati || evam ukte paṁcaśikha mahābrāhmaṇo mahāgovindas tāṁ ṣaḍ rājña etad avocat* || aticiraṁ khalv idaṁ bhavanto yam idaṁ ardhamāsaṁ pravrajiṣyāmi ahaṁ agārasyānagāriyaṁ || tat kasya hetoḥ || śrutaṁ hi <span class='gap'>+ + +</span> pāpaṁ karma karaṇīyaṁ || evam ukte paṁcaśikha te ṣaḍ rājāno mahāgovindaṁ brāhmaṇam etad avocat* || tena hi bho mahāgoviṁda pratipālehi sapta divasāni yāvad vayaṁ svakasvakehi rājyehi putrabhrātṛkāṁ sthāpayitvā āgamiṣyāmaḥ yā ca bhavato govindasya gatir bhaviṣyati sā asmākam api gatir bhaviṣyati || evam ukte paṁcaśikha mahāgovindo brāhmaṇas tāṁ ṣaṭ* kṣatriyān etad avocat* || alpakaṁ khalv idaṁ bhavanto yam idaṁ sapta divasāni tena hi bhavanto sukhībhavatha yasyedāniṁ kālaṁ manyatha ||</p>
<p><a class='ref sc' id='sc65' href='#sc65'>SC 65</a>atha khalu paṁcaśikha mahāgovindo brāhmaṇo yena tāni sapta brāhmaṇamahāśālasahasrāṇi sapta ca snātakaśatāni tenopasaṁkramitvā etad avocat* || entu bhavanto entu bhavantaḥ anyaṁ dāni upādhyāyaṁ paryeṣatha yo vo mantrāṇi vācayiṣyati | pravrajiṣyāmy ahaṁ agārasyānagāriyaṁ || tat kasya hetoḥ || śrutaṁ hi mayā mahābrahmaṇo saṁmukhād āmagandhaṁ bhāṣamāṇasya <span class='gap'>+ + +</span> pāpaṁ karma karaṇīyaṁ || evam ukte paṁcaśikha <span class='gap'>+ + +</span></p>
<p><a class='ref sc' id='sc66' href='#sc66'>SC 66</a><a class='ref sen' id='sen3.221' href='#sen3.221'>Sen 3.221</a> tāni ca sapta brāhmaṇamahāsālasahasrāṇi sapta ca snātakaśatāni mahāgovindaṁ brāhmaṇam etad avocat* || mā bhavāṁ govindo agārasyānagāriyaṁ pravrajatu pravrajyā hi nāmaiṣāṁ te mahāgovinda alpārthikā ca alpabhogā ca alpeśākhyā ca alpānuśaṁsā ca brāhmaṇyaṁ pi nāmaitaṁ bho mahāgovinda mahārthiyaṁ ca mahāśālaṁ ca maheśākhyaṁ ca mahānuśaṁsaṁ ca || evam ukte paṁcaśikha mahāgovindo tāni ca sapta brāhmaṇasahasrāṇi sapta ca snātakaśatāni etad avocat* || mā bhavanto evaṁ vadittha pravrajyā hi nāmaiṣā bhavanto maharddhiyā ca mahālābhā ca maheśākhyā ca mahānuśaṁsā ca brāhmaṇyaṁ pi nāmaitaṁ bhavanto alpārthiyaṁ ca alpalābhaṁ ca alpeśākhyaṁ cālpānuśaṁsaṁ ca yaṁ pi tāva bhavantaḥ kiṁcit saṁjānanti sarvantaṁ asmākam eva nidānaṁ || evam ukte paṁcaśikha sapta brāhmaṇasahasrāṇi sapta ca snātakaśatāni mahāgovindaṁ brāhmaṇam etad avocat* || evam etaṁ bho upādhyāya evam etaṁ pravrajyā nāmaiṣā maharddhiyā ca mahālābhā ca maheśākhyā ca mahānuśaṁsā ca brāhmaṇyaṁ pi nāmaitaṁ bho upādhyāya alpārthiyaṁ cālpalābhaṁ cālpānuśaṁsaṁ ca yaṁ pi tāvad vayaṁ kiṁcid ājānāma sarvantaṁ tavopadhyāya nidānaṁ yā ca bhavato upādhyāyasya gatir bhaviṣyati sā asmākam api gatir bhaviṣyati || evam ukte paṁcaśikha mahāgovindo brāhmaṇo tāni ca sapta brāhmaṇamahāśālasahasrāṇi sapta ca snātakaśatāni etad avocat* || tena hi bhavanto sukhībhavatha yasyedāniṁ kālaṁ manyatha ||</p>
<p><a class='ref sc' id='sc67' href='#sc67'>SC 67</a><a class='ref sen' id='sen3.222' href='#sen3.222'>Sen 3.222</a>atha khalu paṁcaśikha mahāgovindo brāhmaṇo yena tā catvāriṁśat sadṛśī bhāryā tenopasaṁkramitvā catvāriṁśat sadṛśīyo bhāryāyo etad avocat* || entu bhotīyo yā icchanti svakasvakāni jñātikulāni gacchantu yā icchanti anyaṁ bhartāraṁ paryeṣantu yā icchanti tā imasmin* eva brāhmaṇakule vasantu || saṁvidyanti imasmiṁ brāhmaṇakule prabhūtā mānuṣyakā bhogā dhārmikā dharmalabdhā dhārmikena balenābhisāhṛtā abhisamūḍhā | pravrajiṣyāmy ahaṁ agārasyānagāriyaṁ || tat kasya hetoḥ || śrutaṁ hi mayā mahābrahmaṇaḥ saṁmukhād āmagandhaṁ bhāṣamāṇasya taṁ na śakyaṁ agāram adhyāvasatā ekāntasaṁlikhitaṁ ekāntānavadyaṁ pariśuddhaṁ paryavadātaṁ brahmacaryaṁ carituṁ || tat kasya hetoḥ || alpakaṁ jīvitaṁ gamanīyaṁ sāṁparāyaṁ nāsti jātasyāmaraṇaṁ tasmāt* jñātavyaṁ prāptavyaṁ boddhavyaṁ kartavyaṁ kuśalaṁ caritavyaṁ brahmacaryaṁ na kiṁcil loke pāpaṁ karma karaṇīyaṁ || evam ukte paṁcaśikha tāś catvāriṁśat sadṛśīyo bhāryāyo mahāgovindaṁ brāhmaṇam etad avocat* || āryo khalv asmākaṁ govindo bhartā bhartākāle sakhā sakhīkāle yā ca āryasya mahāgovindasya gatir bhaviṣyati sā asmākam api gatir bhaviṣyati || evam ukte paṁcaśikha mahāgovindo brāhmaṇo tāṁ catvāriṁśat sadṛśīyo bhāryāyo etad avocat* || tena hi bhotīyo sukhībhavatha yasya dāni kālaṁ manyatha ||</p>
<p><a class='ref sc' id='sc68' href='#sc68'>SC 68</a>atha khalu paṁcaśikha mahāgovindo brāhmaṇo tadaho saptame divase keśaśmaśrūṇy avatārayitvā kāṣāyāṇi vastrāṇi ācchādayitvā agārasyānagāriyaṁ pravrajitaḥ || tathā pravrajitaṁ punaḥ samānaṁ sapta ca rājāno anupravrajensuḥ sapta ca <a class='ref sen' id='sen3.223' href='#sen3.223'>Sen 3.223</a> brāhmaṇamahāśālasahasrāṇi sapta ca snātakaśatāni anupravrajensuḥ tā catvāriṁśat sadṛśīyo bhāryāyo anupravrajensuḥ kaḥ punar vādo anyāye velāsikāye janatāye || sā abhūṣi pariṣā anekaśatā anekasahasrā ||</p>
<p><a class='ref sc' id='sc69' href='#sc69'>SC 69</a>mahāgovindo khalu punaḥ paṁcaśikha brāhmaṇo bāhirako kāmeṣu vītarāgo so bahmalokasahavratāye śrāvakāṇāṁ dharmaṁ deśayati || ye khalu punaḥ paṁcaśikha mahāgovindasya brāhmaṇasya śrāvakāḥ sarveṇa sarvaṁ dharmaṁ deśitam ājānanti te brahmalokasahavratāye upasaṁpadyanti || ye khalu punaḥ paṁcaśikha mahāgovindasya brāhmaṇasya śrāvakā na sarveṇa sarvaṁ dharmaṁ deśitam ājānanti te kāmāvacareṣu deveṣūpapadyanti || apy ekatyā caturmahārājakāyikānāṁ sahavratāye upapadyanti apy ekatyā trayatriṁśānāṁ devānāṁ apy ekatyā yāmānāṁ apy ekatyā tuṣitānāṁ apy ekatyā nirmāṇaratīnāṁ apy ekatyā paranirmitavaśavartīnāṁ devānāṁ sahavratāye upasaṁpadyanti || ye khalu punaḥ paṁcaśikha striyo vā puruṣā vā mahāgovinde brāhmaṇe paruṣacittāni śrāvakeṣu cāsya te kāyasya bhedāt paraṁ maraṇād apāyadurgativinipātaṁ narakeṣūpapadyanti || ye khalu punaḥ paṁcaśikha striyo vā puruṣā vā mahāgovinde brāhmaṇe <span class='gap'>+ + +</span> cittāni śrāvakehi cāsya te kāyasya bhedāt paraṁ maraṇāt sugatiṁ svargaṁ kāyaṁ deveṣūpapadyanti || yaṁ khalu punaḥ paṁcaśikha mahāgovindo brāhmaṇo grāmaṁ vā nigamaṁ vā upaniśrāya viharati tatrāpi bhavati rājā vā rāṣṭrasya devo vā gṛhapatikāye brahmā vā brāhmaṇānāṁ || yatrāpi nirūhamārgaṁ pratipadyati tatrāpi bhavati rājā vā rāṣṭrasya devo vā gṛhapatikāye brahmā vā brāhmaṇānāṁ || api hi jitaṁ brāhmaṇagṛhapatikā nigamajānapadā utkhalitā imaṁ udānam udānayanti || namas tasya āryasya mahāgovindasya namo āryasya saptapurohitasya ||</p>
<p><a class='ref sc' id='sc70' href='#sc70'>SC 70</a><a class='ref sen' id='sen3.224' href='#sen3.224'>Sen 3.224</a>idam avocad bhagavān rājagṛhe viharanto gṛddhakūṭe parvate imasmiṁś ca punar vyākaraṇe bhāṣyamāṇe paṁcaśikhasya gandharvaputrasya virajaṁ vigatamalaṁ dharmeṣu dharmacakṣurviśuddhaṁ āttamanaḥ paṁcaśikho gandharvaputro bhagavato bhāṣitam abhyanande ||</p>
<p><a class='ref sc' id='sc71' href='#sc71'>SC 71</a>bhagavān āha || syāt khalu punar bhikṣavo yuṣmākam evam asyād anyaḥ sa tadā mahāgovinda nāma brāhmaṇo abhūṣi | na khalv etad evaṁ draṣṭavyaṁ | tat kasya hetoḥ | ahaṁ sa bhikṣavaḥ tena kālena tena samayena mahāgovindo nāma brāmaṇo abhūṣi | tadāpi mayā pravrajitena mahājanakāyo anupravrajito | etarahiṁ pi mayā pravrajitena mahājanakāyo anupravrajito ||</p>
<p class='endsection'>samāptaṁ govindīyaṁ bhagavato pūrvenivāsasaṁprayuktaṁ sūtraṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
