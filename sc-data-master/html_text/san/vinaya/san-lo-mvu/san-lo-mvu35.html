<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu35' lang='san'>
<header>
<ul>
<li class='division'>Mahāvastu</li>
</ul>
<h1>35. Asita and the Young Gotama</h1>
</header>
<p><a class='ref sc' id='sc1' href='#sc1'>SC 1</a>dakṣiṇāpathe aparo brāhmaṇakumāro ujjenīyaṁ brāhmaṇamahāśālasya putro śyāmo asito varṇena paṇḍito nipuṇo meghavī | tena gurukulāto devā ca mantrā ca śāstrā ca adhīṭā || so dāni adhītavedādhyayano gṛḥāto niṣkramya vindhyaparvataṁ gatvā ṛṣipravrajyāṁ pravrajito mūlaphalapatrabhakṣo rucchavṛttiḥ || tena tahiṁ vindhyaparvate āśramaṁ māpayitvā vāhitakena mārgeṇa yujyantena ghaṭantena vyāyāmantena catvāri dhyānāni niṣpāditāni pañcābhijñā ca sākṣātkṛtā || so caturdhyānalābhī paṁcābhijño bahuśruto vedapārago asito ṛṣi samantena abhijñāto parijñāto | asito ṛṣi divi parighuṣṭo antarīkṣacaro maharddhiko ca mahānubhāvo paṁcamātrehi śiṣyaśatehi sārdhaṁ nālakena ca tahiṁ āśrame prativasati || so taṁ bodhisatvasya jātamātrasya pṛthivīcālaṁ ca dṛṣṭvā mahāntaṁ ca obhāsaṁ dṛṣṭvā manojñāni ca amānuṣyāṇi ca gītavādyaśabdāni śrutvā divyāni puṣpavarṣāṇi patantāni dṛṣṭvā devakoṭīsahasrāṇī ca apsarasahasrāṇi ca divyamālyagandhahastāni khagapathena pūrvāmukham abhipatantāni anyāni ca adbhutaśatāni dṛṣṭvā uddharṣitaromasaṁjāto || kim idaṁ adya jaṁbudvīpasya | iyaṁ adya kasyānubhāvena pṛthivī ca <a class='ref sen' id='sen2.31' href='#sen2.31'>Sen 2.31</a> kampati adbhutaśatāni ca prādurbhūtāni || so dāni ṛṣiḥ divyena cakṣuṣā sarvajaṁbudvīpaṁ pratyavekṣati kasya imaṁ tejānubhāvaṁ edṛśaṁ manojñāni ca gītavāditaśabdā niścaranti divyāni tūryaśatāni śruyanti devāś ca devakanyāś ca dṛśyanti divyāni ca puṣpavarṣāṇi pravarṣanti candrādityasahasrāṇi ca dṛśyanti narakasahasreṣu nāgniḥ prajvalati | ekāntasukhasamarpitā ca satvā saṁjātā || so tathā divyena cakṣuṣā adrākṣīt* || purastimena kapilavastusmiṁ nagare rājño śuddhodanasya putro jātā kṛtapuṇyo maheśākhyo mahānubhāvo yasya tejānubhāvena jambudvīpe evaṁrūpāṇi adbhutaśatāni prādurbhūtāni || deśakālena kumāraṁ drakṣyāmi || so dāni kālaṁ ca samayaṁ ca jñātvā kumārasya darśanāya saṁbahulehi śiṣyehi saṁparivṛto vaihāyasena ṛddhiye kapilavastum anuprāpto rājño śuddhodanasya antaḥpuradvāre || amātyā ca pratihāro ca ṛṣiṁ dṛṣṭvā pratyutthitā | kim ājñāpeti bhagavāṁ kenārthaṁ kim āgamanaprayojanaṁ || ṛṣi āha || śuddhodanasya pratihāretha asito ṛṣi darśanakāmo || pratihāreṇa rājño niveditaṁ || asito ṛṣi darśanakāmaḥ || rājā śuddhodano asitasya ṛṣisya āgamanaṁ śrutvā abhijñātasya viśrutasya mahābhāgasya pratihārarakṣam āha || praviśatu ṛṣīti || pratihārarakṣeṇa nirdhāviya ṛṣisya niveditaṁ | praviśatu bhavāṁ ||</p>
<p><a class='ref sc' id='sc2' href='#sc2'>SC 2</a>ṛṣi praviṣṭo | rājā sāntaḥpuro ṛṣiṁ dṛṣṭvā pratyutthito || abhivādema bhagavantaṁ niṣīdatu bhagavāṁ || ṛṣi rājño jayena vardhāpayitvā niṣaṇṇo || rājā pṛcchati || kiṁ bhagavaṁ āgamanaprayojanaṁ || ṛṣi āha || kumāran te draṣṭukāmo || tasmiṁś ca kāle kumāro anyataraṁ śāntasamādhiṁ samāpanno || teṣām etad abhavat* | prasupto kumāro || tato rājā ṛṣiṁ āha || bhagavaṁ āgamehi muhurtaṁ kuṁāro saṁprati osupto || ṛṣi āha || mahārāja na kumāro osopati || rājā kumārasya <a class='ref sen' id='sen2.32' href='#sen2.32'>Sen 2.32</a> mūlaṁ allīno paśyati ca kumāraṁ jāgritaṁ || rājā ṛṣisya vismito | mahābhāgo ṛṣiḥ || rājñā āṇattaṁ | upanāmetha kumāraṁ ṛṣisya || kumāro sūkṣmāyāṁ ajinapraveṇiyaṁ gṛhya ṛṣisya upanāmito || ṛṣi kumārasya dūrato eva kāyena mahāpuruṣalakṣaṇāni dṛṣṭvā aṁjaliṁ mūrdhani kṛtvā pratyusthito || namaskṛtvā kumāro ṛṣiṇā pratigṛhīto || ṛṣiḥ kumārasya dvātriṁśatmaḥāpuruṣalakṣaṇāni pratyavekṣati ||</p>
<p><a class='ref sc' id='sc3' href='#sc3'>SC 3</a>ṛṣiś ca tatra rājakule kumārasya cakravartiśabdaṁ śṛṇoti | naimittikehi kumāro vyākṛtaḥ rājā cakravartī bhaviṣyati || ṛṣisya bhavati || nāyaṁ cakravartī bhaviṣyati | buddho ayaṁ loke bhaviṣyati || ṛṣis tāni lakṣaṇāni dṛṣṭvā na edṛśāni rājño cakravartisya lakṣaṇāni buddhānām edṛśāni lakṣaṇāni bhavanti | buddho ayaṁ loke bhaviṣyati | ahaṁ ca nacireṇa kālena kālakriyāṁ kariṣyāmi | idaṁ ca ratnaṁ na drakṣyāmi | imasya dharmaṁ na śroṣyāmi gaṇottamaṁ ca na drakṣyāmi || ṛṣi prarodī aśrūṇi ca pravartayati || rājā śuddhodano asitaṁ ṛṣiṁ rudantaṁ dṛṣṭvā sāntaḥpuro udvigno jāto || kiṁ bhagavantaṁ kumāraṁ dṛṣṭvā rodasi | mā kumārasya kāṁcid vipattiṁ paśyasi || kumārasya jātamātrasya pṛthivī kampitā ṣaḍvikāraṁ obhāsaḥ loke prādurbhūtaḥ devasahasrehi pūjito divyāni kusumavarṣāṇi divyāni ca tūryasahasrāṇi saṁpravāditāni śabdā niścarensuḥ || kumāre jātamātre kapilavastusmiṁ paṁca kumāraśatāni jātāni paṁca kanyāśatāni paṁca dāsaśatāni paṁca dāsīśatāni saṁjātāni paṁca hastipotaśatāni paṁca aśvaśatāni paṁca nidhānaśatāni prādurbhūtāni paṁcahi rājaśatehi jayavṛddhīye preṣiṭāyo anyāni pi ca āścaryādbhutāni | bhagavāṁ ca kumāraṁ dṛṣṭvā roditi | evaṁ me bhagavaṁ ākhyāhi mā kumārasya kāṁcid vipattiṁ paśyasi || ṛṣir āha || mahārāja <a class='ref sen' id='sen2.33' href='#sen2.33'>Sen 2.33</a> kumārasya na kāṁcid vipattiṁ paśyāmi | edṛśānāṁ mahārāja mahāpuruṣāṇāṁ kadācit kahiṁcil loke prādurbhāvo bhavati | ayaṁ mahāpuruṣo prādurbhūtaḥ buddho loke bhaviṣyati | ahaṁ ca vṛddho na drakṣyāmi | dharmaṁ ca deśayiṣyati aupasamikaṁ cāryaṁ ca nirvāṇikaṁ ca taṁ ca na śroṣyāmi | gaṇavaraṁ cāsya na drakṣyāmi buddhavikurvitāni na drakṣyāmi | tad etāṁ mahārāja ātmano mahāvipattiṁ dṛṣṭvā rodāmi || ṛṣiḥ bodhisatvaṁ caturhi kāraṇehi ekāṁśena vyākaritvā buddho yaṁ loke bhaviṣyatīti prakrānto ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>nīvaraṇāni vijahitva ekāgreṇa manasā mama śṛṇotha |<br>
yathā asito parideve utpanne śākiyakumāre ||</p>
<p><a class='ref sc' id='sc5' href='#sc5'>SC 5</a>asito nāma maharṣiḥ abhūṣi yo vasati vindhyaviṣayasmiṁ |<br>
niyatanicayo mahātmā mahākapila-uttamāṁgaruhaḥ ||</p>
<p><a class='ref sc' id='sc6' href='#sc6'>SC 6</a>āraṇyaśāstrakuśalo lābhī pañcāna so abhijñāna |<br>
kailāsaśikharavāsī dhanapatir iva guhyakādhipati ||</p>
<p><a class='ref sc' id='sc7' href='#sc7'>SC 7</a>so vasati kānanamūrdhni mūlaphalam akṛṣṭaṁ rucchāṁ vṛttiṁ |<br>
śiṣyeṇa nālakena sārdhaṁ anyehi ca bahūhi ||</p>
<p><a class='ref sc' id='sc8' href='#sc8'>SC 8</a>daśakuśalakarmasevī praśamadamarato pare ca ovadati |<br>
devaguṇapāramigato ṛṣiḥ paramaśīlasaṁpanno ||</p>
<p><a class='ref sc' id='sc9' href='#sc9'>SC 9</a>obhāso ca suvipulo prītī lokottara asaṁmuhyantī |<br>
satvā caikāntasukhī abhunsu pṛthivī ca kampesi ||</p>
<p><a class='ref sc' id='sc10' href='#sc10'>SC 10</a>so tatra saṁniṣaṇṇo paśyati mandāravāṇi kusumāni |<br>
dharaṇītale patitāni divyāni ca kalpapuṣpāṇi ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen2.34' href='#sen2.34'>Sen 2.34</a> paśyati asito ca nabhe ābharaṇaśaṭāni viprakīrṇāni |<br>
sahasrā pradhāvitānāṁ gaganatale devakanyānāṁ ||</p>
<p><a class='ref sc' id='sc12' href='#sc12'>SC 12</a>madhuraṁ ca kiṁnarīṇāṁ śṛṇoti gītasvaraṁ giriguhāsu |<br>
girinadiyo kūlavahāṁ śamayati kusumākulajaloghāṁ ||</p>
<p><a class='ref sc' id='sc13' href='#sc13'>SC 13</a>obhāsaṁ pi ca vipulaṁ samantato paśyati daśadiśāsu |<br>
sahasā samutpatantaṁ ravitaruṇamarīcisaṁkāśaṁ ||</p>
<p><a class='ref sc' id='sc14' href='#sc14'>SC 14</a>etāni ca anyāni ca bahūni āścaryakāni dṛṣṭvāna |<br>
uddharṣitaromakūpo asito cintāmano āsi ||</p>
<p><a class='ref sc' id='sc15' href='#sc15'>SC 15</a>kin tu khu mahī pracalitā gaganatale dundubhino ca nadanti |<br>
obhāsito ca loko pravarṣati ca puṣpavarṣāṇi ||</p>
<p><a class='ref sc' id='sc16' href='#sc16'>SC 16</a>na vibhānti candrasūryā lavaṇajalo kṣubhyate asitatoyo |<br>
padmottarīyapaṭalā dṛśyanti kusumākulajalaughā ||</p>
<p><a class='ref sc' id='sc17' href='#sc17'>SC 17</a>sarve c’ ime drumavarā akālakusumehi <span class='gap'>+ + +</span> cchāditā |<br>
adya phalakusumabharitā surabhī gandhā pravāyanti ||</p>
<p><a class='ref sc' id='sc18' href='#sc18'>SC 18</a>na ca prajvalate agniḥ nirayasahasreṣu adya divasena |<br>
na ca vedayanti duḥkhaṁ lokāntarikā vipadyamānā ||</p>
<p><a class='ref sc' id='sc19' href='#sc19'>SC 19</a>na cāpi kṣudhāpipāsā yathā pure jāyate śarīrasmiṁ |<br>
hṛdayaṁ ca me pramuditaṁ kin tu khalu bhaviṣyati adya ||</p>
<p><a class='ref sc' id='sc20' href='#sc20'>SC 20</a>atibalam udīrṇahāsā kiṁ tu khalu purastime diśābhāge |<br>
dhāvanti devakanyā candanacūrṇaṁ grahetvāna ||</p>
<p><a class='ref sc' id='sc21' href='#sc21'>SC 21</a><a class='ref sen' id='sen2.35' href='#sen2.35'>Sen 2.35</a> ko na khalu mahānubhāvo utpanno adya jaṁbudvīpasmiṁ |<br>
kasya yaśena yaśavato ayam edṛśako mahābhāvo ||</p>
<p><a class='ref sc' id='sc22' href='#sc22'>SC 22</a>tahim edṛśaṁ nimittaṁ lokasmiṁ yasya kasyacid bhoti |<br>
buddhānām utpāde edṛśakā bhonti ākārāḥ ||</p>
<p><a class='ref sc' id='sc23' href='#sc23'>SC 23</a>pṛthivīya patantānāṁ śṛṇoti ākāśe amarasaṁghānāṁ |<br>
utpanno lokanātho buddho hohiṣyati aneyo ||</p>
<p><a class='ref sc' id='sc24' href='#sc24'>SC 24</a>so dāni pramuditamano gaganatale śruṇiya devasaṁghānāṁ |<br>
adya naravīragarbho buddho lokasmiṁ utpanno ||</p>
<p><a class='ref sc' id='sc25' href='#sc25'>SC 25</a>so sarvaṁ jambudvīpaṁ olokayi divyalocanehi ṛṣi |<br>
addasa śākyāna kule jāto śuddhodanasuto yaṁ ||</p>
<p><a class='ref sc' id='sc26' href='#sc26'>SC 26</a>tasyāpi evaṁ dṛṣṭvā jāto diśāsu bodhiya kaulīno |<br>
tatraiṣa buddhaśabdo carati drakṣyāmi taṁ kāle ||</p>
<p><a class='ref sc' id='sc27' href='#sc27'>SC 27</a>te cāpi kuṭhārihastā kṛṣṇājinasukṛtauttarāsaṁgā |<br>
valkalacīrāṁbaradharā ādāya phalodakam āgami ||</p>
<p><a class='ref sc' id='sc28' href='#sc28'>SC 28</a>ākāśe nirālambe vāyupathe <span class='gap'>+ + +</span> prakrāmi ṛṣiḥ |<br>
ṛddhiṁ saṁjanayitvā kṣaṇena āgami kapilavastuṁ ||</p>
<p><a class='ref sc' id='sc29' href='#sc29'>SC 29</a>himavatamūle adarśi nagaraṁ ramyaṁ ādityabandhuguptaṁ |<br>
durdharṣaṁ paraśatrubhiḥ taṁ ca suramaṇīyaṁ tridaśāna iva |<br>
devānāṁ praviśe ṛṣi puraṁ śākiyadarśanārthāye ||</p>
<p><a class='ref sc' id='sc30' href='#sc30'>SC 30</a>susannibhantaṁ praviśe āpaṇapaṇyakrayaprasaktaṁ pūrṇaṁ |<br>
<a class='ref sen' id='sen2.36' href='#sen2.36'>Sen 2.36</a> hṛṣṭajanehi pramuditahayagajarathapattisaṁghehi ||</p>
<p><a class='ref sc' id='sc31' href='#sc31'>SC 31</a>so manasā upagacchanto dvāre praviṣṭo śuddhānte <span class='gap'>+ + +</span> |<br>
śuddhodanasya nilayaṁ nilayaṁ yathā devarājasya ||</p>
<p><a class='ref sc' id='sc32' href='#sc32'>SC 32</a>prāsādaharmiyaṁ taṁ gavākṣavaraśaraṇapaṁjaravibuddhaṁ |<br>
girikūṭaṁ iva galitaṁ paśyati gagane virocentaṁ ||</p>
<p><a class='ref sc' id='sc33' href='#sc33'>SC 33</a>tasmiṁ vimānamukhye kūṭāgārāṇi rajataśrīmāṇi |<br>
śobhanti karṇikāyo hutāśanahutārcisaṁkāśā ||</p>
<p><a class='ref sc' id='sc34' href='#sc34'>SC 34</a>garbhagṛhāṇī śubhāni ca santi viśadaśaṁkhahārakasaṁnibhā |<br>
vimalaravisaṁprakāśā dyotanti kṛtā va candrāṇi ||</p>
<p><a class='ref sc' id='sc35' href='#sc35'>SC 35</a>dṛśyanti tatra uptā veruliyasya sukṛtehi phalakehi |<br>
gṛhasūcīkāvalīhi vidyughanaprasekavarṇāni ||</p>
<p><a class='ref sc' id='sc36' href='#sc36'>SC 36</a>paśyanti toraṇāni kanakamayā agnijvālasadṛśāni |<br>
vimalaravisaṁprakāśā dyotanti kṛtā ca candrāṇi ||</p>
<p><a class='ref sc' id='sc37' href='#sc37'>SC 37</a>kvacitkvacit kālameghasadṛśasamadā pi sṛjanti viya toyaṁ |<br>
kvaci* niśritārkasadṛśā satārakā niścaranti kvacit* ||</p>
<p><a class='ref sc' id='sc38' href='#sc38'>SC 38</a>mārjārapotakā pi ca kvacitkvacit sahasāvapatanti tahiṁ |<br>
trasyanti ca varhiṇehi kvacitkvacit saṁpatantehi ||</p>
<p><a class='ref sc' id='sc39' href='#sc39'>SC 39</a>madhuraṁ ca paṁjaragatā kvacitkvacit kokilā nikūjanti |<br>
śukasārikā kvacitkvacid ābharaṇanidānavibhrāntā ||</p>
<p><a class='ref sc' id='sc40' href='#sc40'>SC 40</a><a class='ref sen' id='sen2.37' href='#sen2.37'>Sen 2.37</a> śuddhaṁ daśasu vidiśāsu caturasraṁ nirmitaṁ su-āviddhaṁ |<br>
durgharṣiyaṁ arībhiḥ sūtragrahasya samupacīrṇaṁ ||</p>
<p><a class='ref sc' id='sc41' href='#sc41'>SC 41</a>bahuvidharatnasaṁcayāyaṁ anekavicitrasaṁghātabhūmiyāṁ |<br>
sīho niṣadyati viṣṭaṁ trasati ca udentam ādityaṁ ||</p>
<p><a class='ref sc' id='sc42' href='#sc42'>SC 42</a>taṁ yugyayānakavigataṁ ceṭīvelāsikāhi ca upetaṁ |<br>
kāṣāyakarburavarṇaṁ varṣavarasamākulaṁ praviśe ||</p>
<p><a class='ref sc' id='sc43' href='#sc43'>SC 43</a>preṣyaśatayānakalilaṁ āryajanasamākulaṁ śucisugandhaṁ |<br>
praviśe bhavanaduvāraṁ prāpto jaṭilo nyasaṁrodhaṁ ||</p>
<p><a class='ref sc' id='sc44' href='#sc44'>SC 44</a>osaraṇe ca bharitā addaśi pramadā sthitasaṁbhrāntena |<br>
pragṛhītakhaḍgahastā ati-r-iva priyadarśanapralāpā ||</p>
<p><a class='ref sc' id='sc45' href='#sc45'>SC 45</a>asito cāsau vyakto gambhīro sarvaśāstrasuvidhijño |<br>
pratihārarakṣam avoca nivedaye śākyarājasya ||</p>
<p><a class='ref sc' id='sc46' href='#sc46'>SC 46</a>kālo smi vikhyāto bhāradvājo ham asmi gotreṇa |<br>
jāto smi ārya ti viṣaye sikhare vindhyasmiṁ viharāmi ||</p>
<p><a class='ref sc' id='sc47' href='#sc47'>SC 47</a>sādhv ārya tti śrutadharo pratiśruṇiya prāpaye mahīpatino |<br>
tad vacanaṁ anavaśeṣaṁ śrutvā ca praveśayitvā ca ||</p>
<p><a class='ref sc' id='sc48' href='#sc48'>SC 48</a>pratibhāṇito praviṣṭo siṁhahanusya svargasadṛśanilayaṁ |<br>
indra iva nandanaṁ gato saṁkīrṇaṁ apsaragaṇehi ||</p>
<p><a class='ref sc' id='sc49' href='#sc49'>SC 49</a><a class='ref sen' id='sen2.38' href='#sen2.38'>Sen 2.38</a> vardhāpaye jayena phalāni upanāmaye asitanāmo |<br>
pratyagrahesi rājā svāgataṁ bhagavato ti ca avocat* ||</p>
<p><a class='ref sc' id='sc50' href='#sc50'>SC 50</a>atha kanakam aṣṭapādaṁ suvicitrakilañjakaṁ maṇivicitraṁ |<br>
prakṣaptam āsanavaraṁ tatra niṣīde anujñāto ||</p>
<p><a class='ref sc' id='sc51' href='#sc51'>SC 51</a>paryaṁkasmiṁ niṣaṇṇo paṁcābhijño ṛṣī maharddhīko |<br>
bhaktena nimantreti svāmaṁ śuddhodano rājā ||</p>
<p><a class='ref sc' id='sc52' href='#sc52'>SC 52</a>bhaktaṁ kṛtaṁ prabhūtaṁ pratiśruṇu taṁ anāmayan tu te bhagavan* |<br>
icchāma te kumāraṁ draṣṭuṁ yadi te anumataṁ syāta ||</p>
<p><a class='ref sc' id='sc53' href='#sc53'>SC 53</a>svāgatam anurāgataṁ te supto tāvat priyadarśi kumāro |<br>
drakṣyasi tvaṁ prativibuddhaṁ vigrahaṁ iva jātarūpasya ||</p>
<p><a class='ref sc' id='sc54' href='#sc54'>SC 54</a>pratibuddhaṁ ca kumāraṁ praveṇiyaṁ aṣṭamaṁgalakṛtāyaṁ |<br>
upanāmayi mātusmā ghanavivarakṛtaṁ ca ādityaṁ ||</p>
<p><a class='ref sc' id='sc55' href='#sc55'>SC 55</a>dṛṣṭvāna taṁ ṛṣivaro kuṇḍalam iva paṭṭakambalanyastaṁ |<br>
abhyutthahitva tvaritaṁ aṁkena pratīcchati kumāraṁ ||</p>
<p><a class='ref sc' id='sc56' href='#sc56'>SC 56</a>aṅkena gṛhya niśāmya dvātriṁśallakṣaṇeṣu upāgataṁ |<br>
tathā anuvyaṁjanehi prarodi ākhaṇḍalasamāno ||</p>
<p><a class='ref sc' id='sc57' href='#sc57'>SC 57</a>taṁ aśrupūrṇanayanaṁ rājā śuddhodano idam avocat* |<br>
kiṁ dāni te kumāraṁ dṛṣṭvā daurmanasyam utpannaṁ ||</p>
<p><a class='ref sc' id='sc58' href='#sc58'>SC 58</a>yo tadaho jātamātro sapta padān uttarāmukho agami |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc59' href='#sc59'>SC 59</a><a class='ref sen' id='sen2.39' href='#sen2.39'>Sen 2.39</a> yasmiṁ tadaho jāto chatraṁ ca vījanīṁ ca grahetvāna |<br>
asthānsu antarīkṣe dṛṣṭvā kiṁ rodiṣi brahma ||</p>
<p><a class='ref sc' id='sc60' href='#sc60'>SC 60</a>yasmiṁ tadaho jāte sarvo obhāsito abhūl loko |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc61' href='#sc61'>SC 61</a>yasmiṁ tadaho jāte udupānā duve nabhe udgacchensuḥ |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc62' href='#sc62'>SC 62</a>yasmiṁ tadaho jāte devā chatraṁ nabhasmiṁ dhārensuḥ |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc63' href='#sc63'>SC 63</a>yasmiṁ tadaho jāte devā mandāravāṇi prakirensuḥ |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc64' href='#sc64'>SC 64</a>yasmiṁ tadaho jāte acetanā saṁprakampitā vasudhā |<br>
taṁ tuvṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc65' href='#sc65'>SC 65</a>yasmiṁ tadaho jāte lavaṇajalo kṣobhito asitatoyo |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc66' href='#sc66'>SC 66</a>yasmiṁ tadaho jāte nabhasi gatā dundubhiyo vādyanti |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc67' href='#sc67'>SC 67</a>yasmiṁ tadaho jāte paṁca śatā jātā śākyaputrāṇāṁ |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc68' href='#sc68'>SC 68</a>yasmiṁ tadaho jāte paṁca śatā jātā śākyakanyānāṁ ||</p>
<p><a class='ref sc' id='sc69' href='#sc69'>SC 69</a>taṁ tuvaṁ brāhmaṇa dṛṣṭvā kiṁ rodiṣi śrotum icchāmi |<br>
yasmiṁ tadaho jāte paṁca śatā jātā mahya dāsānāṁ |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc70' href='#sc70'>SC 70</a><a class='ref sen' id='sen2.40' href='#sen2.40'>Sen 2.40</a> yasmiṁ tadaho jāte paṁca śatā jātā mahya dāsīnāṁ |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc71' href='#sc71'>SC 71</a>yasmiṁ tadaho jāte mahya turagāṇāṁ paṁca śatā jātā |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc72' href='#sc72'>SC 72</a>yasmiṁ tadaho jāte paṁca śatā gajapotānāṁ jātā |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc73' href='#sc73'>SC 73</a>yasmiṁ tadaho jāte paṁca nidhiśatā mukhāni darśenti |<br>
taṁ tuvaṁ brāhmaṇa dṛṣṭvā kiṁ rodiṣi śrotumiccḥāmi ||</p>
<p><a class='ref sc' id='sc74' href='#sc74'>SC 74</a>yasmiṁ tadaho jāte maṇḍalino rājāno praṇata mahyaṁ |<br>
taṁ tuvaṁ brāhmaṇa dṛṣṭvā kiṁ rodiṣi śrotumiccḥāmi ||</p>
<p><a class='ref sc' id='sc75' href='#sc75'>SC 75</a>yasya rājācāryā brāhmaṇa saṁdarśanāya upayānti |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc76' href='#sc76'>SC 76</a>yaṁ paśyitvā manujā bhavanti hṛṣṭā sukhī udagrā ca |<br>
taṁ tuvaṁ brāhmaṇa dṛṣṭvā kiṁ rodiṣi śrotum icchāmi ||</p>
<p><a class='ref sc' id='sc77' href='#sc77'>SC 77</a>vyapanaya brāhmaṇa śokaṁ bhava muditamano sukhaṁ pratilabhāhi |<br>
eṣo bhaviṣyati nṛpo saptaratanavā pṛthivipālo ||</p>
<p><a class='ref sc' id='sc78' href='#sc78'>SC 78</a>evaṁ ukte avacī asito sitasāhvayaṁ idam avocat* |<br>
aśrūṇi pramārjanto <span class='gap'>+ + + + + +</span> vyākṛto ṛṣibhiḥ ||</p>
<p><a class='ref sc' id='sc79' href='#sc79'>SC 79</a>ānandahutāsanabahutaruṇārkanibho na so puruṣasiṁho |<br>
hohiti narapati rājā hohiti śāstā anabhibhūto ||</p>
<p><a class='ref sc' id='sc80' href='#sc80'>SC 80</a>eṣo hi trīhi kramehi traidhātukaṁ laṁghiyā anavaśeṣaṁ |<br>
<a class='ref sen' id='sen2.41' href='#sen2.41'>Sen 2.41</a> śivam amaraṁ nirantarāyaṁ adhigamiṣyati uttamaṁ dharmaṁ ||</p>
<p><a class='ref sc' id='sc81' href='#sc81'>SC 81</a>jīrṇo ahaṁ gatavayo daharo ca narottamo acirajāto |<br>
kālagato bhaviṣyaṁ ahaṁ yada bodhiṁ prāpsyati kumāro ||</p>
<p><a class='ref sc' id='sc82' href='#sc82'>SC 82</a>buddho ayaṁ bhaviṣyati sarvajño sarvadharmavaśavartī |<br>
svākhyātadharmavinaye ahaṁ ca jīrṇo ti rodāmi ||</p>
<p><a class='ref sc' id='sc83' href='#sc83'>SC 83</a>nāpi mahyaṁ maraṇabhayaṁ kahiṁ tu jāto na mrīyate manujo |<br>
buddhaṁ tu apratisamaṁ na drakṣyan tena rodāmi ||</p>
<p><a class='ref sc' id='sc84' href='#sc84'>SC 84</a>na khu mahyaṁ maraṇabhayaṁ kahiṁ tu jāto na mrīyate manujaḥ |<br>
dharmaṁ tu opasamikaṁ na śroṣyaṁ tena rodāmi ||</p>
<p><a class='ref sc' id='sc85' href='#sc85'>SC 85</a>na khu mahyaṁ maraṇabhayaṁ kahiṁ tu jāto na mrīyate martyo |<br>
saṁghaṁ guṇasāgaram ahaṁ na drakṣyan tena rodāmi ||</p>
<p><a class='ref sc' id='sc86' href='#sc86'>SC 86</a>yo buddho bodhayiṣyati prajām imāṁ bhogehi ciraprasuptāṁ |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc87' href='#sc87'>SC 87</a>yo mukto mocayiṣyati prajām imāṁ rāgabandhanair baddhāṁ |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc88' href='#sc88'>SC 88</a>yo mukto mocayiṣyati prajām imāṁ mohabandhanair baddhāṁ |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc89' href='#sc89'>SC 89</a>yo mukto mocayiṣyati prajām imāṁ rāgadoṣamoheṣu |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc90' href='#sc90'>SC 90</a>yo ātmanā arogo bhūtvā anyāṁ api kāhiti arogāṁ |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc91' href='#sc91'>SC 91</a><a class='ref sen' id='sen2.42' href='#sen2.42'>Sen 2.42</a> yo ātmanā aśoko bhūtvā anyāṁ api kāhiti aśokāṁ |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc92' href='#sc92'>SC 92</a>yo ātmanā viśalyo bhūtvā anyāṁ api kāhiti viśalyāṁ |<br>
so yaṁ prādurbhūto ahan tu jīrṇo ti rodāmi ||</p>
<p><a class='ref sc' id='sc93' href='#sc93'>SC 93</a>sukhitā ime naramarū kāśipure dharmarājaṁ drakṣyanti |<br>
cakraṁ pravartayantaṁ ahan tu jīrṇo ti rodāmi ||</p>
<p><a class='ref sc' id='sc94' href='#sc94'>SC 94</a>sukhitā ime naramarū drakṣyante gaṇavarasya madhyagataṁ |<br>
amṛtaṁ pratibhajamānaṁ ahan tu jīrṇo ti rodāmi ||</p>
<p><a class='ref sc' id='sc95' href='#sc95'>SC 95</a>vyādhi jarā ca maraṇaṁ antarāyakarā bahū manuṣyāṇāṁ |<br>
āśvāstā utpanno ahaṁ anāśvasto rodāmi ||</p>
<p><a class='ref sc' id='sc96' href='#sc96'>SC 96</a>tathā ṛṣi ālapitvā bahūni karuṇāyanto vepitvā |<br>
anuśaṁse vācāye naravaradamakaṁ tadā dṛṣṭvā ||</p>
<p><a class='ref sc' id='sc97' href='#sc97'>SC 97</a>prācīnadiśaṁ avoca ihāgato naruttamaṁ gaveṣanto |<br>
na hi sulabho utpādo buddhāna adāntadamakānāṁ ||</p>
<p><a class='ref sc' id='sc98' href='#sc98'>SC 98</a>so dāni bodhisatvaṁ bahuśo abhipradakṣiṇaṁ caritvāna |<br>
āmantraye narapatiṁ gacchāmi snigdhavatīṁ bhavān detu ||</p>
<p><a class='ref sc' id='sc99' href='#sc99'>SC 99</a>buddhanirghoṣaṁ śrutvā gacchesi vināyakottamasakāśaṁ |<br>
carayesi brahmacaryaṁ vacanaparikaro ca tasya syāt* ||</p>
<p><a class='ref sc' id='sc100' href='#sc100'>SC 100</a>sādhu iti pratiśrutvā asitasya nārado idaṁ vacanaṁ |<br>
<a class='ref sen' id='sen2.43' href='#sen2.43'>Sen 2.43</a> pravrajiya gaṇajyeṣṭho abhūṣi arahā vidhutakleśo ||</p>
<p><a class='ref sc' id='sc101' href='#sc101'>SC 101</a>kātyāyanasya sagotraṁ nāmena nāradaṁ jinasya sutaṁ |<br>
vanevāsinaṁ <span class='gap'>+ + +</span> vandatha parinirvṛtaṁ sthaviraṁ ||</p>
<p><a class='ref sc' id='sc102' href='#sc102'>SC 102</a>taṁ nirvṛtaṁ samaśāntaṁ nirupadhiṁ sarvopadhikṣayavimuktaṁ |<br>
sarvaprapañcātītaṁ vandatha parinirvṛtaṁ sthaviraṁ ||</p>
</blockquote>
<p><a class='ref sc' id='sc103' href='#sc103'>SC 103</a>caturhi kāraṇehi asitena bodhisatvo ekāṁśena vyākṛto buddho bhaviṣyatīti || katamehi caturhi || lakṣaṇānāṁ vyaktatāyai suvibhaktatatāyai gambhīratāyai akhaṇḍaśreṣṭhatāyai || buddhānāṁ bhagavatām aśīty anuvyaṁjanāni āsi || buddhānāṁ bhagavatāṁ tuṅganakhā tāmranakhā snigdhanakhā vṛttāṁgulī ca citrāṁgulī ca anupūrvacitrāṁgulī ca | nirgranthiśirā ca gūḍhaśirā ca gūḍhagulphā ghanasandhī ca aviṣamasamapādā ca | buddhā bhagavanto pratipūrṇavyaṁjanā ca samantaprabhā ca mṛdugātrā ca visadagātrā ca adīnagātrā ca | anusandhigātrā ca | susaṁhatagātrā ca | suvibhaktāṁgapratyaṁgā ca | nikhilāduṣṭaśarīrā ca | vyapagatatilakālakagātrā ca punar buddhā bhagavanto tūlamṛdupāṇayaś ca | gambhīrapāṇilekhā abhagnapāṇilekhā ca acchinnapāṇilekhā ca | anupūrvapāṇilekhā ca | bimboṣṭhā ca | nābhyāyatanavacanā ca | mṛdutanukaraktajihvā ca | gajagarjitastanitasvarā ca | sukharavaragirā mañjughoṣā ca buddhā bhagavanto | nāgavikrāntagāmī ca | ṛṣabhavikrāntagāmī ca | siṁhavikrāntagāmī ca | abhidakṣiṇagāmī <a class='ref sen' id='sen2.44' href='#sen2.44'>Sen 2.44</a> ca | utsadasamā ca samantaprāsādikā ca | śucisamācārā ca | paramaśuciviśuddhalomā ca | vitimirasamantaprabhā ca | buddhā bhagavanto ṛjugātrā ca | mṛdugātrā ca anupūrvagātrā ca | cāpodarā cārūkṣābhagnodarā ca | gambhīranābhī ca | abhagnanābhī ca | acchinnanābhī ca | abhidakṣiṇāvartanābhī ca | pariṇatajānumaṇḍalā ca | buddhā bhagavanto vaṭṭitadāṭhā ca | tīkṣṇadāṭhā ca | abhagnadāṭhā ca | acchinnadāṭhā ca | aviṣamadāṭhā ca | tuṁganāsā ca | nātyāyatanāsā ca | asitanayanā ca | asitasitakamalasadṛśanayanā ca | buddhā bhagavanto asitabhramū ca snigdhalomabhramū ca | aparīttakarṇā ca | aviṣamakarṇā ca | vyapagatakarṇadoṣā ca | anupahatā anupakliṣṭā śāntendriyā ca uttamaśreṣṭhasaṁmitamukhalalāṭā ca buddhā bhagavanto || asitakeśā ca | sahitakeśā ca | citrakeśā ca | vivṛttakeśā ca abhagnakeśā ca | acchinnakeśā ca aparuṣakeśā ca | snigdhakeśā ca surabhikeśā ca | vallitāgrakeśā suśiraso svastikanandyāvatamuktikaśreṣṭhasaṁnikāsā ca buddhānāṁ bhagavantānāṁ keśā ||</p>
<blockquote class='gatha'>
<p><a class='ref sc' id='sc104' href='#sc104'>SC 104</a>etāni buddhasya ameyabuddhino<br>
kāye aśītiṁ anuvyaṁjanāni |<br>
yehi sya kāyo satataṁ alaṁkṛto<br>
devātidevasya narottamasya ||</p>
<p><a class='ref sc' id='sc105' href='#sc105'>SC 105</a>praśastāni yasya duve triṁśatiṁ ca<br>
aśītiṁ ca kāye anuvyaṁjanāni |<br>
samantā ca vyāmaprabhā niścarensuḥ<br>
<a class='ref sen' id='sen2.45' href='#sen2.45'>Sen 2.45</a> kathaṁ nāma vijñū jine na prasīde ||</p>
<p><a class='ref sc' id='sc106' href='#sc106'>SC 106</a>śatakhutto samādāya yaṁ puṇyaṁ sarvasattvanāṁ |<br>
tenāsya lakṣaṇavaraṁ kāye ekaṁ nivartaye ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
