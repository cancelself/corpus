<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu33' lang='san'>
<header>
<ul>
<li class='division'>Mahāvastu</li>
</ul>
<h1>33. The History of the Deer Park</h1>
</header>
<p><a class='ref sc' id='sc1' href='#sc1'>SC 1</a>atha śākyānāṁ devaḍaho nāma nigamo || tahiṁ subhūtir nāma śākyānāṁ mahattarako tena amukāto nigamāto koliyakanyā nāma bhāryā ānītā || tasya sapta dhītaro jātā māyā mahāmāyā atimāyā anantamāyā cūlīyā kolīsovā mahāprajāpatī ||</p>
<h2>The Story of Māyā</h2>
<p><a class='ref sc' id='sc2' href='#sc2'>SC 2</a>māyā-utpatti ||</p>
<p><a class='ref sc' id='sc3' href='#sc3'>SC 3</a>rājño siṁhahanusya śākyarājño catvāri putrā dārikā ca ekā śuddhodano śuklodano dhautodano amṛtodano amitā ca dārikā || rājñā siṁhahanunā kālagatena <a class='ref sen' id='sen1.356' href='#sen1.356'>Sen 1.356</a> śuddhodanena rājyaṁ pratilabdhaṁ || rājñā śuddhodanena āmātyā āṇattā sadṛśāṁ me dārikāṁ ānetha yā bhaveya prāsādikā ca kulīnā ca || tehi amātyehi samantato brāhmaṇā visarjitā paṇḍitā ca bahuśrutā ca strīlakṣaṇapuruṣalakṣaṇadārilākakṣaṇavidhijñā || gacchatha dārikāṁ vijānatha yā rājño śuddhodanasya yogyā bhaveyā || tehi brāhmaṇehi grāmanigamanagarajanapadehi aṇvantehi śākyānāṁ devaḍahe nigame subhūtisya śākyasya sapta dhītaro dṛṣṭā tāsāṁ saptānāṁ dhītarāṇaṁ māyā sarvapradhānā kṛtsne ca jambudvīpe tādṛśā kanyā sudurlabhā || tehi rājño niveditaṁ devaḍahe nigame subhūtisya śākyasya sapta dhītaro prāsādikā darśanīyā ca ekā cātra sarvāsāṁ saptānāṁ bhaginīnāṁ pradhānā rūpeṇāpi tejenāpi prajñāye pi sarvaguṇasaṁpannā māyā nāma || yattakā asmābhiḥ grāmanagaranigamajanapadā aṇvitā na khalv asmābhis sadṛśā kanyā dṛṣṭapūrvā yādṛśī māyā subhūtisya śākyasya dhītā || śuddhodanena subhūtisya preṣitaṁ || māyāṁ dhītāṁ mama bhāryārthaṁ dehīti agramahiṣī bhaviṣyati || subhūtir āha dūtānāṁ || māyāye ṣaḍdārikāyo jyeṣṭhatarikāyo yāva tāyo vuhyanti tatā māyā mahārājasya dīyiṣyati || tehi dūtehi rājño śuddhodanasya niveditaṁ || mahārāja evaṁ subhūti śākyo āha || yāvad imā jyeṣṭhatarikā ṣaḍdārikāyo vuhyanti tato māyā mahārājasya dīyiṣyatīti || rājñā śuddhodanena bhūyo dūto subhūtisya śākyasya preṣito || sarvāṁ me sapta dhītarāṁ dehi || tehi dūtehi subhūtisya śākyasya ārocitaṁ || rājā śuddhodano āha || sarvāṁ me sapta dhītaro dehīti || subhūtinā śākyena rājño śuddhodanasya saṁdiṣṭaṁ || mahārāja dinnā te bhavantu || tā dāni sarvāyo sapta dārikāyo rājñā śuddhodanena mahatā rāja-ṛddhīye mahatā rājānubhāvena mahatā rājasamṛddhīye <a class='ref sen' id='sen1.357' href='#sen1.357'>Sen 1.357</a> ānītā devaḍahāto nigamāto kapilavastuṁ || rājñā śuddhodanena dve dārike svamantaḥpuraṁ praveśitā māyā ca mahāprajāpatī ca || paṁca dārikā paṁca bhrātṛṇāṁ dinnā ||</p>
<p><a class='ref sc' id='sc4' href='#sc4'>SC 4</a>dvādaśehi varṣehi bodhisatvo tuṣitabhavanāto cyaviṣyati || śuddhāvāsā devā jambudvīpe pratyekabuddhānām ārocayanti bodhisatvo cyaviṣyati riṁcatha buddhakṣetraṁ ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>tuṣitabhavanād atiyaśo cyaviṣyati anantajñānadarśāvī |<br>
riṁcatha buddhakṣetraṁ <span class='gap'>+ + + + + +</span> varalakṣaṇadharasya ||</p>
<p><a class='ref sc' id='sc6' href='#sc6'>SC 6</a>te śrutva buddhaśabdaṁ pratyekajinā maheśvaravarāṇāṁ |<br>
nirvāṁsu muktacittā svayaṁbhuno cittavaśavartī ||</p>
</blockquote>
<p><a class='ref sc' id='sc7' href='#sc7'>SC 7</a>te dāni pratyekabuddhā svakasvakāni vyākaraṇāni vyākaritvā parinirvṛtāḥ ||</p>
<p><a class='ref sc' id='sc8' href='#sc8'>SC 8</a>vārāṇasyāṁ sārdhayojane mahāvanakhaṇḍaṁ tatra paṁca pratyekabuddhaśatāni prativasensu || te pi svakasvakāni vyākaraṇāni vyākaritvā parinirvṛtā ||</p>
<h2>The Rhinoceros Horn</h2>
<blockquote class='gatha'>
<p><a class='ref sc' id='sc9' href='#sc9'>SC 9</a>ālabdhavīryā satatānuyogī<br>
udagracittā akuśīdavartī |<br>
dṛḍhavikramā vīryabalopapetā<br>
ekacarā khaḍgaviṣāṇakalpā ||</p>
</blockquote>
<p><a class='ref sc' id='sc10' href='#sc10'>SC 10</a>vaihāyasam abhyudgamya tejodhātuṁ samāpadyitvā anupādāya parinirvṛtā || svakāye tejodhātūye mānsaśoṇitaṁ dhyāpitaṁ | śarīrāṇi patitāni ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a><span class='gap'>+ + +</span> upekṣāṁ karuṇāṁ ca bhāvya<br>
āsevamāno muditāṁ ca kāle |<br>
maitreṇa cittena hitānukaṁpī<br>
eko care khaḍgaviṣāṇakalpo ||</p>
<p><a class='ref sc' id='sc12' href='#sc12'>SC 12</a><a class='ref sen' id='sen1.358' href='#sen1.358'>Sen 1.358</a> sarveṣu prāṇeṣu nidhāya daṇḍaṁ<br>
aviheṭhako anyatare pi teṣāṁ |<br>
nikṣiptadaṇḍo trasasthāvareṣu<br>
eko care khaḍgaviṣāṇakalpo ||</p>
<p><a class='ref sc' id='sc13' href='#sc13'>SC 13</a>otārayitvā gṛhivyaṁjaṇāni<br>
saṁśīrṇapatro yatha pāripātro |<br>
kāṣāyavastro abhiniṣkramitvā<br>
eko care khaḍgaviṣāṇakalpo ||</p>
<p><a class='ref sc' id='sc14' href='#sc14'>SC 14</a>saṁdārayitvā gṛhivyaṁjanāni<br>
śikhir yathā bhasmani ekacārī |<br>
kāṣāyavastro abhiniṣkramitvā<br>
eko care khaḍgaviṣāṇakalpo ||</p>
<p><a class='ref sc' id='sc15' href='#sc15'>SC 15</a>saṁsevamānasya siyātisneho<br>
snehānvayaṁ duḥkham idaṁ prabhoti |<br>
saṁsevamānaṁ tu jugupsamāno<br>
eko care khaḍgaviṣāṇakalpo ||</p>
<p><a class='ref sc' id='sc16' href='#sc16'>SC 16</a>saṁsevamānasya siyātisneho<br>
snehānvayaṁ duḥkham idaṁ prabhoti |<br>
priyātisnehaṁ vijigupsamāno<br>
eko care khaḍgaviṣāṇakalpo ||</p>
<p><a class='ref sc' id='sc17' href='#sc17'>SC 17</a>saṁsevamānasya siyātisneho<br>
snehānvayaṁ duḥkham idaṁ prabhoti |<br>
priyā viyogaṁ vijugupsaṁāno<br>
eko care khaḍgaviṣāṇakalpo ||</p>
<p><a class='ref sc' id='sc18' href='#sc18'>SC 18</a>saṁsevamānasya siyātisneho<br>
<a class='ref sen' id='sen1.359' href='#sen1.359'>Sen 1.359</a> snehānvayaṁ duḥkham idaṁ prabhoti |<br>
mitreṣu ādīnavaṁ saṁmṛśanto<br>
eko care khaḍgaviṣāṇakalpo ||</p>
<p><a class='ref sc' id='sc19' href='#sc19'>SC 19</a>saṁsevamānasya siyātisneho<br>
snehānvayaṁ duḥkham idaṁ prabhoti |<br>
putreṣu ādīnava saṁmṛśanto<br>
eko care khaḍgaviṣāṇakalpo ||</p>
<p><a class='ref sc' id='sc20' href='#sc20'>SC 20</a>putrāṁ sahāyān avalokayanto<br>
hāpeti arthaṁ pratibaddhacitto |<br>
na putram iccheya kuto sahāyān*<br>
eko care khaḍgaviṣāṇakalpo ||</p>
<p><a class='ref sc' id='sc21' href='#sc21'>SC 21</a>jñātīṁ sahāyān avalokayanto<br>
hāpeti arthaṁ pratibaddhacitto |<br>
jñātī na iccheya kuto sahāyāṁ<br>
eko care khaḍgaviṣāṇakalpo ||</p>
</blockquote>
<p><a class='ref sc' id='sc22' href='#sc22'>SC 22</a>sarvā khaḍgaviṣāṇagāthā vistareṇa kartavyā || paṁcānāṁ pratyekabuddhaśatānām eka-ekā gāthā || ṛṣayo ’tra patitā ṛṣipatanaṁ ||</p>
<h2>Banyan Jātaka</h2>
<p><a class='ref sc' id='sc23' href='#sc23'>SC 23</a>tahiṁ vanakhaṇḍe rohako nāma mṛgarājā sahasramṛgayūthaṁ pariharati || tasya duve putrā nyagrodho ca nāma viśākho ca || tena dāni mṛgarājena ekāsyāpi putrasya paṁca mṛgaśatāni dinnāni aparasyāpi putrasya paṁca mṛgaśatāni dinnāni || brahmadatto kāśirājā abhīkṣṇaṁ mṛgavyaṁ nirdhāvati taṁ vanaṣaṇḍaṁ parisamantaṁ tatra ca mṛgāni hanti || na tattakāṁ mṛgāṁ svayaṁ upajīvati yattakāni āhatakāni vanagulmeṣu ca vanagahaneṣu ca śarahāreṣu ca naḍakahāreṣu ca kaṇṭakahāreṣu ca praviśitvā maranti || te tatra kākaśakuntehi <a class='ref sen' id='sen1.360' href='#sen1.360'>Sen 1.360</a> khajjanti || nyagrodho mṛgarājā taṁ bhrātaraṁ viśākhaṁ āha || viśākha etaṁ kāśirājaṁ vijñāpema || na tattakā tvaṁ mṛgāṁ svayaṁ upajīvasi yattakā āhatakā gahanehi pradeśehi praviśitvā maranti kākaśakuntehi khādyanti || vayaṁ rājño ekaṁ mṛgaṁ daivasikaṁ dāsyāmaḥ yo tava svayaṁ mahānasaṁ praviśiṣyati || imaṁ ca mṛgayūthaṁ na evaṁ anayavyasanam āpadyiṣyanti || tasya bhrātā viśākho āha || evaṁ bhavatu vijñāpema || so dāni rājā mṛgavyaṁ nirdhāvito || tehi yūthapatīhi mṛgarājehi so rājā dṛṣṭo dūrata eva āgacchanto sabalavāhano asidhanuśaktitomaradharehi saṁparivṛto || te dāni taṁ rājānaṁ dṛṣṭvā yena rājā tena abhimukhā pratyudgatā abhītā anuttrastā ātmānaṁ parityajitvā || tena dāni kāśirājñā mṛgarājānau dṛṣṭvā dūrata eva abhimukhā āgacchantā || tena svakasya balāgrasya āṇatti dinnā || na kenacid ete mṛgā āgacchanto viheṭhayitavyā ko jānāti kim atra antaraṁ yathaite balāgraṁ dṛṣṭvā na palāyanti mama abhimukhā āgacchanti || balāgreṇa teṣāṁ mṛgāṇām antaro dinno vāmadakṣiṇabhūto so balāgro || te mṛgā yena rājā tenopasaṁkramitvā rājño jānuhi praṇipatitāḥ || rājā teṣāṁ mṛgarājānāṁ pṛcchati || kā vo vijñaptiḥ vijñāpetha yaṁ vo kāryaṁ || te dāni mānuṣāye vācāye taṁ rājānaṁ vijñāpenti || mahārāja vijñāpāma || vayaṁ tava iha rājye atra vanakhaṇḍe jātā saṁvṛddhā anye pi bahūni mṛgaśatāni || vayan teṣāṁ mṛgāṇāṁ dve bhrātarau yūthapatinau iha mahārājasya vijite prativasāmaḥ || yathaiva mahārājasya nagarā paṭṭanā ca grāmā ca janapadā ca janena śobhanti gobalivardehi ca anyehi pi prāṇasahasrehi dvipadacatuṣpadehi evam etāni vanakhaṇḍāni āśramāṇi ca nadīyo ca prasravaṇīyo ca etehi mṛgapakṣehi śobhanti || evaṁ mahārāja etasya adhiṣṭhānasya alaṁkāro || sarve ete mahārāja dvipadacatuṣpadā yattakā mahārājasya vijite <a class='ref sen' id='sen1.361' href='#sen1.361'>Sen 1.361</a> vasanti grāmagatā vāraṇyagatā vā parvatagatā vā mahārājasya śaraṇaṁ gatāḥ sarve te mahārāja cintanīyā paripālanīyā ca || mahārājā ca teṣāṁ prabhavati anyo rājā na || yaṁ velaṁ mahārājā mṛgavyaṁ niṣkāsati tataḥ bahūni mṛgaśatāni anayavyasanam āpadyanti || na tattakā mahārājasya upajīvyā bhavanti yattakā śarehi āhatakā atra vanagahaneṣu ca naḍagahaneṣu śarahāreṣu ca kāśahāreṣu ca praviśiya maranti kākaśakuntehi khādyante mahārājā ca adharmeṇa lipyati || yadi mahārājasya prasādo bhaveya vayaṁ dve yūthapatino mahārājasya daivasikaṁ ekamṛgaṁ visarjayiṣyāmaḥ yo tava mahānasaṁ svayaṁ praviśiṣyati || ekāto yūthāto ekaṁ divasaṁ dvitīyāto yūthāto dvitīyaṁ divasaṁ ekaṁ mṛgaṁ visarjayiṣyāmaḥ mahārājasya ca mṛgamānsena avibhakṣaṇaṁ bhaviṣyati ime ca mṛgā evaṁ anayavyasanaṁ nopapadyiṣyanti || tena dāni rājñā teṣāṁ mṛgayūthapatīnāṁ vijñapti dinnā || yathā yuṣmākam abhiprāyo tathā bhavatu gacchatha abhītā anuttrastā vasatha mama ca ekaṁ mṛgaṁ divasedivase visarjetha || rājā teṣāṁ vijñaptiṁ dattvā amātyānām āha || na kenacit* mṛgā viheṭhayitavyā || evam ājñāṁ dattvā nagaraṁ praviṣṭo || tehi yūthapatīhi te mṛgā sarve samānītā āśvāsitā ca || mā bhāyatha evam asmābhiḥ rājā vijñāpito yathā rājā na bhūyo mṛgavyaṁ nirdhāviṣyati na kvacit* mṛgāṁ viheṭhayiṣyati rājño ca divasedivase eko mṛgo visarjetavyaḥ ekaṁ divasaṁ ekato yūthāto aparaṁ divasaṁ aparāto yūthāto || tehi mṛgehi sarvāṁ ca tāṁ mṛgāṁ ubhayehi yūthehi gaṇetvā yūthātoyūthāto osaraṁ kṛtaṁ || ekāto yūthāto ekaṁ divasaṁ mṛgo gacchati rājño mahānasaṁ aparāto yūthāto aparaṁ divasaṁ gacchati ||</p>
<p><a class='ref sc' id='sc24' href='#sc24'>SC 24</a>kadācit viśākhasya yūthāto osarasmiṁ gurviṇīye mṛgīye vāro rājño mahānasaṁ gamanāya || sā dāni mṛgī āṇāpakena mṛgena vucyati || tava adya osaro gaccha <a class='ref sen' id='sen1.362' href='#sen1.362'>Sen 1.362</a> rājño mahānasaṁ ti || sā āha || ahaṁ gurviṇī dve me potakā kukṣismiṁ anyaṁ tāva āṇāpehi yaṁ velaṁ prasūtā bhaviṣyāmi tataḥ gamiṣyāmi || te dāni ekasyārthe trivargaṁ cariṣyāmaḥ || yuṣmākaṁ evaṁ ciratarakena vāro bhaviṣyati imehi duvehi potakehi jātehi || tena āṇāpakena mṛgena etaṁ kāryaṁ yūthapatisya ārocitaṁ || yūthapati āha || anyaṁ mṛgaṁ āṇāpehi yo etasyā mṛgīye antareṇa || eṣā mṛgī prasūtā samānā paścād gamiṣyati || tena āṇāpakena mṛgena tāṁ mṛgīm atikramitvā yo tasyā mṛgīye antareṇa so āṇatto gaccha rājño mahānasan ti || so pi āha || na mama adya osaro amukāye mṛgīye adya osaro evaṁ tāvad antaraṁ jīviṣyaṁ || evaṁ aparāpare pi vucyanti na ca anosarā gacchanti | sarve jalpanti || amukāye mṛgīye osaro sā gacchatū ti || sā mṛgī vucyati || bhadre na kocid icchati anosareṇa gantuṁ | tava osaro tvaṁ eva gacchāhi rājño mahānasaṁ || sā dāni mṛgī yāṁ velāṁ na mucyati sā teṣāṁ potakānāṁ premnena mama saṁnipātena ete pi ghātayiṣyantīti taṁ dvitīyaṁ mṛgayūthaṁ gatā || gacchiya tasya yūthapatisya praṇipatitā || so nāṁ yūthapatiḥ pṛcchati || kiṁ etaṁ bhadre kim āṇāpesi kiṁ kāryaṁ || sā āha || adya tato yūthāto mama vāro rājño mahānasaṁ gamanāye mama ca duve potakā kukṣismiṁ tato me so viśākho yūthapati vijñapto || mama adya osaro ime ca duve potakā kukṣismiṁ | anyāṁ preṣehi yaṁ velaṁ prasūtā bhaviṣyaṁ tato gamiṣyāmi || tena ca yūthapatinā ye anye āṇāpiyanti te pi na icchanti gantuṁ nāsmākam osaro amukāye mṛgīye osaro sā gacchantū ti || sā ahaṁ tehi na mucyāmi osarāto vucyāmi gacchāhi tava osaro ti tad icchāmi mṛgarājena ato anyaṁ mṛgaṁ visarjamānaṁ yaṁ velaṁ ahaṁ prasūtā bhaviṣyāmi <a class='ref sen' id='sen1.363' href='#sen1.363'>Sen 1.363</a> tato gamiṣyāmi || so mṛgarājā mṛgīm āha || tāva mā bhāyāhi anyaṁ visarjayiṣyaṁ || tena mṛgarājena āṇāpako mṛgo āṇatto ito yūthāto yasya mṛgasya osaro taṁ āṇāpehi etāye mṛgīye mayā abhayaṁ dinnaṁ || tena āṇāpakena yasya mṛgasya osaro taṁ āṇāpyati || gaccha rājño mahānasaṁ || so pi āha || na asmākaṁ yūthasya adya vāro viśākhasya yūthasya adya vāro || so āṇāpako mṛgo āha || viśākhasya yūthāto adya vāro yasyā mṛgīye vāro sā gurviṇī duve potakā kukṣismiṁ | tehi na mucyati tava osaro tvaṁ gacchāhīti || tāye ca mṛgīye tato amucyantiye iha yūtham āgatvā nyagrodho yūthapati vijñapto || nyagrodhena yūthapatinā tasyā mṛgīye abhayaṁ dinnaṁ || yūthapatinā āṇattaṁ || yasya ito yūthāto osaro taṁ visarjehi iti || tava ito yūthāto osaro tvaṁ gacchāhi || so āha || dvitīyasya adya osaro taṁ nāhaṁ anosare gaccheyaṁ || evaṁ yo yo āṇāpyati so so pi na icchati anosare gantuṁ || tena āṇāpakena mṛgeṇa nyagrodhasya mṛgapatisya ārocitaṁ || na koci icchati anosareṇa gantuṁ jalpanti nāsmākam adya osaro dvitīyasya mṛgayūthasya adya osaro || mṛgarājā āha || millehi maye imasyā mṛgīye abhayaṁ dinnaṁ | na śakyā saiṣā bhūyo tatra mahānasaṁ visarjayituṁ | ahaṁ svayaṁ gamiṣyāmi ||</p>
<p><a class='ref sc' id='sc25' href='#sc25'>SC 25</a>so mṛgarājā tato vanaṣaṇḍāto pantham otaritvā vārāṇasīṁ gacchati || yo yo puruṣo taṁ mṛgarājaṁ paśyati gacchantaṁ so so etam anugacchati || mṛgo darśanīyo rūpeṇa citropacitro raktehi khurehi añjanehi akṣīhi prabhāsvarehi darśanīyehi || mahatā janakāyena agratokṛto gacchati yāvad abhyantaraṁ nagaraṁ praviṣṭo nāgarehi dṛṣṭo abhijñāto so mṛgarājā so mṛgarājā mahato janakāyasya || te taṁ paśyitvā mṛgarājam utkaṇṭhitā <a class='ref sen' id='sen1.364' href='#sen1.364'>Sen 1.364</a> tam tattakaṁ mṛgayūthaṁ sarvaṁ kṣapitaṁ ayaṁ yūthapatiḥ svayam āgato || gacchāma rājānaṁ vijñāpemaḥ yathaiṣo mṛgarājā mucyeyā na hanyeyā alaṁkāro imasya adhiṣṭhānasya cakṣuramaṇīyo jāto nirdhāvanto udyāne ca taḍāge ca || te taṁ mṛgaṁ paśyitvā cakṣuḥprītim anubhavanti || tenaiva samahattarakena mahatā janakāyena sārdhaṁ mṛgarājasya anupṛṣṭhato rājakulaṁ praviṣṭaṁ || mṛgarājā ca mahānasaṁ praviṣṭo imehi ca naigamehi rājā arthakaraṇasmiṁ upaviṣṭo vijñapto || mahārāja tattakaṁ mṛgayūthaṁ sarvaṁ kṣīṇaṁ || aheṭhakā śuṣkārdrāṇi tṛṇāni bhakṣayanti na kasyaci aparādhyanti te ca sarve kṣapitā ayaṁ so yūthapati svayam āgato || durlabho mahārāja edṛśo mṛgarājā prāsādiko darśanīyo janasya cakṣuramaṇīyo || nagarāto janā nirdhāvanti udyānaṁ vā taḍāgaṁ vā ārāmaṁ vā puṣkariṇīṁ vā ca te pi taṁ mṛgarājaṁ paśyitvā prītā bhavanti alaṁkārabhūtaṁ nagaropavanasya || yadi mahārājasya prasādo bhaveyā eṣo mṛgarājā jīvanto mucyeyā || rājñā amātyā āṇattā || gacchatha taṁ mṛgarājaṁ mahānasāto ānetha || so tehi amātyehi gatvā mahānasāto ānīto rājño sakāśaṁ || rājā taṁ mṛgarājaṁ pṛcchati || kiṁ tvaṁ svayam āgato nāsti bhūyo kocit* mṛgo yaṁ tuvaṁ svayam āgato ti || so mṛgarājā āha || na hi mahārāja nāsti apare mṛgāḥ || kim tu adya dvitīyasya mṛgayūthasya osaro || tatra yasyā mṛgīye vāro āpadyati sā gurviṇī duve potakā kukṣismiṁ || sā mṛgī vucyati gaccha nahānasaṁ tava adya vāro || dvitīyamṛgayūthe viśākho yūthapati asti || sā taṁ gatvā āha || mama adya osaro rājño mahānasaṁ gantuṁ kin tu ahaṁ gurviṇī duve me potakā kukṣismiṁ icchāmi anyaṁ visarjayituṁ yaṁ velaṁ ahaṁ prasūtā bhaviṣyaṁ tato gamiṣyāmi || tato yo anyo mrgo āṇāpyati so na icchati gantuṁ jalpati etasyā mṛgīye osaro eṣā gacchatū ti tehi mṛgehi na mucyati || tava adya osaro tvaṁ gacchāhi sā tehi amucyantī mama mūle āgatā || ahaṁ tāye <a class='ref sen' id='sen1.365' href='#sen1.365'>Sen 1.365</a> vijñapto mama adya tato yūthāto osaro me duve potakā kukṣismiṁ na ca tehi mucyāmi tad icchāmi mṛgarājena ito yūthāto anyam āṇāpayituṁ yo rājño mahānasaṁ gaccheyā || yena antareṇa ahaṁ prasūtā bhaviṣyaṁ tato gamiṣyaṁ || tasyā maye mṛgīye abhayaṁ dinnaṁ mayāpi yo mṛgo āṇāpyati so na icchati || na asmākaṁ osaro dvitīyasya yūthasya osaro evaṁ yo yo āṇāpyati soso na icchati anosarasmiṁ ihāgantuṁ || so ’haṁ jānāmi mayā etasyā mṛgīye abhayaṁ dinnaṁ gacchāmi svayan ti so ahaṁ svayam āgato || so rājā tasya mṛgasya śrutvā vismito sarvo ca janakāyo aho yāvad dhārmiko mṛgarājā || tasya kāśirājño bhavati || nāyaṁ tiriccho yaḥ eṣo mṛgo parasya kāraṇena ātmānaṁ parityajati dharmaṁ jānāti | vayaṁ tiricchā ye vayaṁ dharmaṁ na jānāma ye imeṣāṁ evarūpāṇāṁ satvaratnānām aheṭhakānāṁ heṭhām utpadyema || so taṁ mṛgarājam āha || prīto smi tava sakāśāto sakṛpo ca mahātmā ca tvaṁ yaṁ mṛgabhūtena te tasyā ātmabhṛtyāye mṛgīye abhayaṁ dinnaṁ || ahaṁ pi tava āgamya tvadvacanāt sarvamṛgānāṁ ca abhayaṁ demi || adyāgreṇa ye ca tatra uddeśe teṣāṁ sarveṣāṁ mṛgāṇāṁ abhayaṁ dadāmi gacchāhi vasatha abhītā anuttrastā || rājñā nagare ghaṇṭhāghoṣaṇā kārāpitā || na kenacit* mama vijite mṛgā viheṭhayitavyā tasya rājño teṣāṁ mṛgānām abhayadānapradānāt* ||</p>
<p><a class='ref sc' id='sc26' href='#sc26'>SC 26</a>yāvad deveṣu śabdam abhyudgataṁ || śakreṇa devānām indreṇa rājño jijñāsanārthaṁ anekāni mṛgaśatāni mṛgasahasrāṇi nirmitāni || sarvo kāśijanapado mṛgehi ākīrṇo nāsti so kṣetro yatra na mṛgāḥ || jānapadehi rājā vijñapto ||</p>
<p><a class='ref sc' id='sc27' href='#sc27'>SC 27</a>tena dāni nyagrodhena mṛgarājñā sā mṛgī vucyati || bhadre gaccha viśākhasya yūthaṁ || sā āha || mṛgarāja na gamiṣyāmi varaṁ tava mūle mṛtaṁ na viśākhamūle jīvitaṁ || sā dāni mṛgī gāthāṁ bhāṣati</p>
<blockquote class='gatha'>
<p><a class='ref sc' id='sc28' href='#sc28'>SC 28</a><a class='ref sen' id='sen1.366' href='#sen1.366'>Sen 1.366</a> nyagrodham eva seveyā na viśākham abhiprārthayet* |<br>
nyagrodhasmiṁ mṛtaṁ śreyo na viśākham asmiṁ jīvitaṁ ||</p>
</blockquote>
<p><a class='ref sc' id='sc29' href='#sc29'>SC 29</a>jānapadā rājaṁ vijñāpenti ||</p>
<blockquote class='gatha'>
<p><a class='ref sc' id='sc30' href='#sc30'>SC 30</a>udajyate janapado rāṣṭraṁ sphītaṁ vinaśyati |<br>
mṛgā dhānyāni khādanti taṁ niṣedha janādhipa ||</p>
<p><a class='ref sc' id='sc31' href='#sc31'>SC 31</a>udajyatu janapado sphītaṁ rāṣṭraṁ vinaśyatu |<br>
na tu evaṁ mṛgarājasya varaṁ dattvā mṛṣaṁ bhaṇe ||</p>
</blockquote>
<p><a class='ref sc' id='sc32' href='#sc32'>SC 32</a>mṛgāṇāṁ dāyo dinno mṛgadāyo ti ṛṣipattano ||</p>
<p><a class='ref sc' id='sc33' href='#sc33'>SC 33</a>dvādaśehi varṣehi bodhisatvo tuṣitabhavanāto cyaviṣyatīti śuddhāvāsā devā brāhmaṇaveśaṁ nirmiṇiya vedāṁ ca mantrāṁ ca dvātriṁśa mahāpuruṣalakṣaṇāṁ brāhmaṇāṁ vācenti yathā bodhisatvam ihāgataṁ vyākarensuḥ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
