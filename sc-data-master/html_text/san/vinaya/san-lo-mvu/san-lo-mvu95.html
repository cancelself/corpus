<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu95' lang='san'>
<header>
<ul>
<li class='division'>Mahāvastu</li>
</ul>
<h1>95. The Rolling of the Wheel</h1>
</header>
<p><a class='ref sc' id='sc1' href='#sc1'>SC 1</a>evaṁ mayā śrutaṁ ekasmiṁ samaye bhagavāṁ vārāṇasyāṁ viharati ṛṣivadane mṛgadāve | <a class='ref sen' id='sen3.331' href='#sen3.331'>Sen 3.331</a> tatra bhagavāṁ āyuṣmantāṁ paṁcakāṁ bhadravargīyāṁ āmantresi bhikṣava iti bhagavan* iti bhikṣū bhagavantaṁ pratyaśroṣīt* || bhagavāṁ sānam etad uvāca || dvāv imau bhikṣavaḥ pravrajitasya antau | katamā dvau | yaś cāyaṁ kāmeṣu kāmasukhallikāyogo grāmyo prāthujjaniko nālamāryo nārthasaṁhito nāyatyāṁ brahmacaryāye na nirvidāye na virāgāye na nirodhāye na śrāmaṇyāye na saṁbodhāye na nirvāṇāye saṁvartati yaś cāyaṁ ātmakilamathānuyogo duḥkho anāryo anarthasaṁhito || imau bhikṣavaḥ dvau pravrajitasya antau ete ca bhikṣavo ubhau antāv anupagamya tathāgatasyāryasmiṁ dharmavinaye madhyamā pratimadā anusaṁbuddhā cakṣukaraṇīyā upasamāye saṁvartanikā nirvidāye virāgāye nirodhāye śrāmaṇyāye saṁbodhāye nirvāṇāye saṁvartati || katamā sā bhikṣavaḥ tathāgatenāryasmiṁ dharmavinaye madhyamā pratipadā abhisaṁbuddhā cakṣukaraṇīyā jñānakaraṇīyā upasamasaṁvartanikā nirvidāye virāgāye nirodhāye śrāmaṇyāye saṁbodhāye nirvāṇāye saṁvartati || yam idam āryāṣṭāṁgikā sayyathīdaṁ samyagdṛṣṭiḥ samyaksaṁkalpaḥ samyagvyāyāmaḥ samyakkarmanto samyagājīvaḥ samyagvāk samyaksmṛtiḥ samyaksamādhir iyaṁ sā bhikṣavaḥ tathāgatenāryāsmiṁ dharmavinaye madhyamā pratipadā abhisaṁbuddhā cakṣukaraṇīyā upasamasaṁvartanikā nirvidāye virāgāye nirodhāye śrāmaṇyāye saṁbodhāye nirvāṇāye saṁvartati ||</p>
<p><a class='ref sc' id='sc2' href='#sc2'>SC 2</a>catvāri khalu punar imāni bhikṣavo āryasatyāni | katamāni catvāri | sayyathīdaṁ duḥkham āryasatyaṁ duḥkhasamudayo āryasatyaṁ duḥkhanirodho āryasatyaṁ dukhanirodhagāminī <a class='ref sen' id='sen3.332' href='#sen3.332'>Sen 3.332</a> pratipadāryasatyaṁ || tatra bhikṣavaḥ katamaṁ duḥkhaṁ āryasatyaṁ || tadyathā || jātiḥ duḥkhaṁ jarā duḥkhaṁ vyādhi duḥkhaṁ maraṇaṁ duḥkhaṁ apriyasaṁprayogaṁ duḥkhaṁ priyaviprayogaṁ duḥkhaṁ yaṁ pīcchanto paryeṣanto na labhati taṁ pi duḥkhaṁ rūpaṁ duḥkhaṁ vedanā duḥkhaṁ saṁjñā duḥkhā saṁskārā duḥkhā vijñānaṁ duḥkhaṁ saṁkṣiptena paṁcopādānaskaṁdhā duḥkhā | idaṁ bhikṣavaḥ duḥkham āryasatyaṁ || tatra katamo duḥkhasamudayo āryasatyaṁ | yāyaṁ tṛṣṇā paunarbhavikā nandīrāgasahagatā tatratatrābhinandinī ayaṁ bhikṣavo duḥkhasamudayo āryasatyaṁ || tatra katamo duḥkhanirodho āryasatyo | yo etasyaiva tṛṣṇāye nandīrāgasahagatāye tatratatrābhinandinīye aśeṣakṣayo virāgo nirodho tyāgo prahāṇo pratiniḥsargo ayaṁ bhikṣavo duḥkhanirodho āryasatyaḥ || tatra katamā duḥkhanirodhagāminī pratipadāryasatyā | eṣaiva āryāṣṭāṁgo mārgo | tadyathā samyagdṛṣṭiḥ samyaksaṁkalpaḥ samyagvācā samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ iyaṁ bhikṣavaḥ duḥkhanirodhagāminī pratipadāryasatyaṁ ||</p>
<p><a class='ref sc' id='sc3' href='#sc3'>SC 3</a>idaṁ duḥkham iti bhikṣavaḥ pūrve ananuśrutehi dharmehi yoniso manasikārā jñānaṁ udapāsi cakṣur udapāsi vidyā udapāsi buddhi udapāsi bhūrir udapāsi prajñā udapāsi ālokaṁ prādurabhūṣi || ayaṁ duḥkhasamudayo ti idaṁ bhikṣavo pūrve ananuśrutehi dharmehi yoniśo manasikārāt* jñānam udapāsi cakṣur udapāsi vidyā udapāsi buddhir udapāsi bhūrir udapāsi medhā udapāsi prajñā udapāsi ālokaṁ pṛādurabhūṣi || ayaṁ duḥkhanirodho ti me bhikṣavaḥ pūrvaṁ ananuśrutehi dharmehi yoniśo manasikārāt* jñānam udapāsi cakṣur udapāsi vidyā udapāsi buddhir udapāsi bhūrir udapāsi medhā udapāsi <a class='ref sen' id='sen3.333' href='#sen3.333'>Sen 3.333</a> prajñā udapāsi āloko prādurabhūṣi || iyaṁ ca duḥkhanirodhagāminī pratipadā iti me bhikṣavo pūrve ananuśrutehi dharmehi yoniśo manasikārāt* jñānaṁ udapāsi yāvad āloko prādurabhūṣi || taṁ khalu punar imaṁ duḥkham āryasatyaṁ parijñeyaṁ ti me bhikṣavaḥ pūrve ananuśrutehi dharmehi yoniśo manasikārāt* jñānam udapāsi yāvad āloko prādurabhūṣi || tena khalu punar ayaṁ duḥkhasamudayo āryasatyo prahātavyo ti me bhikṣavaḥ pūrve ananuśrutehi dharmehi yoniśo manasikārāt* jñānam udapāsi yāvad ālokaṁ prādurabhūṣi || atha khalu punar ayaṁ duḥkhanirodho āryasatyo sākṣīkṛto bhikṣavaḥ pūrve ananuśrutehi dharmehi yoniśo manasikārā jñānam udapāsi yāvad āloko prādurabhūṣi || sā khalu punar iyaṁ duḥkhanirodhagāminī pratipadāryasatyā bhāvitā me bhikṣavaḥ pūrve ananuśrutehi dharmehi yoniśo manasikārā jñānam udapāsi yāvad ālokaṁ prādurabhūṣi || yāvac cāhaṁ bhikṣavaḥ imāni catvāry āryasatyāni evaṁ triparivartaṁ dvādaśākāraṁ yathābhūtaṁ samyakprajñayā nābhyajñāsiṣaṁ na tāvad ahaṁ anuttarāṁ samyaksaṁbodhim abhisaṁbuddho pratijānehaṁ nāpi tāva me jñānaṁ udapāsi akopyā na me cetomuktiḥ sākṣīkṛtā | yato ahaṁ bhikṣavaḥ imāni catvāry āryasatyāni evaṁ triparivartaṁ dvādaśākāraṁ tathābhūtaṁ samyakprajñayā abhyajñāsiṣaṁ athāhaṁ anuttarāṁ samyaksaṁbodhim abhisaṁbuddho ti prajānāmi jñānaṁ ca me udapāsi akopyā ca me cetovimuktiḥ prajñāvimuktiḥ sākṣīkṛtā ||</p>
<p><a class='ref sc' id='sc4' href='#sc4'>SC 4</a>idam avocad bhagavāṁ vārāṇasyāṁ viharanto ṛṣivadano gṛgadāve imasmiṁ ca punaḥ vyākaraṇe āyuṣmato ājñātakauṇḍinyasya virajaṁ vigatamalaṁ dharmeṣu dharmacakṣurviśuddhaṁ <a class='ref sen' id='sen3.334' href='#sen3.334'>Sen 3.334</a> aṣṭādaśānāṁ ca devakoṭīnāṁ virajo vigatamalaṁ dharmeṣu dharmacakṣurviśuddhaṁ | iyaṁ ca mahāpṛthivī atiriva ṣaḍvikāraṁ kaṁpe chinnam iva patraṁ vedhe saṁpravedhe purastimaś ca anto unnamati paścimo ca anto oname paścimo ca anto unname purastimo ca anto oname dakṣiṇo ca anto unname uttaro cānto oname uttaro cānto unname dakṣiṇo cānto oname madhyo ca oname anto unname anto oname madhyo unname | aprameyaṁ ca loke obhāsam abhūṣi atikramyaiva devānāṁ devānubhāvaṁ nāgānāṁ nāgānubhāvaṁ yakṣāṇāṁ yakṣānubhāvaṁ yā pi tā lokāntarikā andhakārārpitā tamisrā tamisrārpitā aghā asaṁviditā asaṁviditapūrvā yatreme candramasūryā evaṁ maharddhikā evaṁ mahānubhāvā ābhayā ābhāṁ nābhisaṁbhuṇanti ālokena vālokaṁ sphuranti nāpi ca te obhāsena sphuṭā abhūṣi | anye pi ye tatra satvā upapannā te pi tenobhāsena anyamanyaṁ saṁjānensuḥ | anye pi kila bho satvā upapannā | anye pi kila bho satvā upapaṁnā | ekāntasukhasamarpitā ca punas tatkṣaṇaṁ tanmuhūrtaṁ sarvasatvā abhūnsuḥ ye pi avīcimahāniraye upapannā | bhūmyā ca devā ghoṣam udīrayensuḥ śabdam anuśrāvayensuḥ | etaṁ māriṣa bhagavatā vārāṇasyāṁ ṛṣivadane mṛgadāve triparivartaṁ dvādaśākāraṁ anuttaraṁ dharmacakraṁ pravartitaṁ apravartyaṁ kenacic chramaṇena vā brāhmaṇena vā devena vā māreṇa vā kenacid vā punar loke saha dharmeṇa | bhaviṣyati bahujanahitāya bahujanasukhāya lokānukaṁpāya mahato janakāyasyārthāya hitāya sukhāya devānāṁ ca manuṣyāṇāṁ ca hāyiṣyanti āsurā kāyā divyā kāyā abhivardhiṣyanti ||</p>
<p><a class='ref sc' id='sc5' href='#sc5'>SC 5</a><a class='ref sen' id='sen3.335' href='#sen3.335'>Sen 3.335</a> bhūmyānāṁ devānāṁ ghoṣaṁ śrutvā caturmahārājikā devā ghoṣam udīrayensuḥ śabdam anuśrāvayensuḥ | trayastriṁśā devā yāmās tuṣitā devā nirmāṇaratayo devā brahmakāyikā devā ghoṣam udīrayensuḥ śabdam anuśrāvayensuḥ || evaṁ māriṣa bhagavatā vārāṇasyāṁ ṛṣivadane mṛgadāve triparivartaṁ dvādaśākāram anuttaraṁ dharmacakraṁ pravartitaṁ apravartyaṁ kenacic chamaṇena vā brāhmaṇena vā devena vā māreṇa vā anyena vā puna loke saha dharmeṇa | taṁ bhaviṣyati bahujanahitāya bahujanasukhāya lokānukaṁpāya mahato janakāyasyārthāya hitāya sukhāya devānāṁ ca manuṣyāṇāṁ ca | hāyiṣyanti āsurāḥ kāyā divyāḥ kāyā abhivardhiṣyanti || āttamanā āyuṣmanto paṁcakā bhadravargīyā bhagavato bhāṣitam abhinande ||</p>
<p><a class='ref sc' id='sc6' href='#sc6'>SC 6</a>bhagavān samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyāṁ viharati śāstā devānāṁ ca manuṣyāṇāṁ ca || tatra khalu bhagavāṁ āyuṣmantāṁ paṁcakāṁ bhadravargīyān āmantrayasi || rūpaṁ bhikṣavo anātmā vedanā anātmā saṁjñā anātmā saṁskārā anātmā vijñānaṁ anātma | idaṁ rūpaṁ ce bhikṣavaḥ ātmā abhaviṣyat* na va rūpaṁ ābādhāya duḥkhāya saṁvarteta ṛdhyāc ca rūpe kāmakārikatā evaṁ me rūpaṁ bhavatu evaṁ mā bhavatu yasmāc ca bhikṣavo rūpaṁ anātmā tasmād rūpaṁ bādhāya duḥkhāya saṁvartati na cātra ṛdhyati kāmakārikatā evaṁ me rūpaṁ bhavatu evaṁ mā bhavatu || iyaṁ vedanā ce bhikṣavo ātmā abhaviṣyat* na ca vedanā ābādhāya duḥkhāya saṁvartati ṛdhyā evaṁ vedanāyā kāmakārikatā evam me vedanā bhavatu evaṁ mā bhavatu | yasmād bhikṣavaḥ <a class='ref sen' id='sen3.336' href='#sen3.336'>Sen 3.336</a> vedanā anātmā tasmād vedanā ābādhāya duḥkhasamudayāya saṁvartati na cātra ṛdhyati kāmakārikatā evaṁ me vedanā bhavatu evaṁ mā bhavatu || iyaṁ saṁjñā cet* bhikṣavo ātmā abhaviṣyan na bhavati saṁjñā ābādhāya duḥkhāya ṛdhyati ca kāmakārikatā evaṁ me saṁjñā bhavatu evaṁ mā bhavatu | yasmād bhikṣavaḥ saṁjñā anātmā tasmāt saṁjñā ābādhāya duḥkhāya saṁvartati na cātra ṛdhyati saṁjñāyā kāmakārikatā evam eva saṁjñā bhavatu || saṁskārā bhikṣavaḥ ābādhāya saṁskārā ced bhikṣavaḥ ātmā abhaviṣyan na caite saṁskārā ābādhāya duḥkhāya saṁvartanti ṛdhyā ca saṁskārāṇāṁ kāmakārikatā evaṁ me saṁskāro bhavatu evaṁ me mā bhavatu | yasmād bhikṣavaḥ saṁskārā anātmā tasmāt saṁskārā ābādhāya duḥkhāya saṁvartanti na cātra ṛdhyati kāmakārikatā evaṁ me saṁskārā bhavantu evaṁ mā bhavantu || vijñānaṁ ced bhikṣavo ātmā abhaviṣyat* nedaṁ vijñānam ābādhāya duḥkhāya saṁvartati ṛdhyec ca vijñānasya kāmakārikatā evaṁ me vijñānaṁ bhavatu evaṁ mā bhavatu | yasmād bhikṣavo vijñānam anātmā tasmād vijnānaṁ ābādhāya duḥkhāya saṁvartati na cātra ṛdhyati kāmakārikatā evaṁ me vijñānaṁ bhavatu evaṁ mā bhavatu || tasmād iha bhikṣavo evaṁ śikṣitavyaṁ || yat kiṁcid rūpaṁ adhyātmā vā bahirdhā vā audārikaṁ vā sūkṣmaṁ vā hīnaṁ vā praṇītaṁ vā yaṁ dūre antike vā atītānāgatapratyutpannaṁ vā sarvaṁ rūpaṁ naitaṁ mama naiṣo ham asmi na etad ātmeti evam etaṁ yathābhūtaṁ samyakprajñayā draṣṭavyaṁ | yā kācid vedanā yā kācit saṁjñā ye kecit saṁskārā yaṁ kiṁcid vijñānaṁ adhyātmaṁ vā bahirdhā vā audārikaṁ vā sūkṣmaṁ vā <a class='ref sen' id='sen3.337' href='#sen3.337'>Sen 3.337</a> hīnaṁ vā praṇītaṁ vā yaṁ dūre antike vā atītānāgatapratyutpannaṁ vā sarvaṁ vijñānaṁ naitaṁ mama naiṣo ham asmi na etam ātmeti | evam etaṁ yathābhūtaṁ samyakprajñayā draṣṭavyaṁ || idam avocad bhagavāṁ vārāṇasyāṁ viharanto ṛṣivadane mṛgadāve imasmiṁ ca punar vyākaraṇe bhāṣyamāṇe āyuṣmata ājñātakauṇḍinyasyānupādāyāśravebhyaś cittaṁ vimuktaṁ caturṇāṁ ca bhikṣūṇāṁ virajaṁ vigatamalaṁ dharmeṣu dharmacakṣu viśuddhaṁ āyuṣmato aśvakisya bhadrikasya vāṣpasya mahānāmasya triṁśatīnāṁ ca devakoṭīnāṁ virajaṁ vigatamalaṁ dharmeṣu dharmacakṣuṁ viśuddhaṁ || āttamanā āyuṣmanto paṁcakā bhadravargikā bhagavato bhāṣitam abhyanande ||</p>
<p><a class='ref sc' id='sc7' href='#sc7'>SC 7</a>bhagavān samyaksaṁbuddho yad arthaṁ samudāgato tam artham abhisaṁbhāvayitvā vārāṇasyāṁ viharati ṛṣivadane mṛgadāve || tatra khalu bhagavāṁ āyuṣmantāṁ paṁcakāṁ bhadravargikāṁ āmantrayasi || saced manyatha bhikṣavaḥ kiṁmūlikā utpadyanti śokaparidevaduḥkhadaurmanasyaupāyāsāḥ saṁbhavanti kiṁjātikā kiṁprabhṛtikā || evam ukte āyuṣmantā paṁcakā bhadravargīyā bhagavatam etad uvācat* || bhavamūlakā khalu bhagavandharmā bhavanetrikā bhagavanbhavaprabhavā bhagavanbhavapratiśaraṇā sādhu bhagavāṁ bhikṣūṇām etam arthaṁ bhāṣe | bhikṣū bhagavato saṁmukhāc chrutvā saṁmukhāt pratigṛhītvā tathatvāya dhārayiṣyanti || evam ukte bhagavāṁ paṁcakāṁ bhadravargikāṁ etad avocat* || rūpamūlakā bhikṣavaḥ utpadyanti śokaparidevaduḥkhadaurmanasyopāyāsās saṁbhavanti rūpajātikā rūpaprabhṛtikā | vedanāmūlakā saṁjñāmūlakā saṁskāramūlakā vijñānamūlakā bhikṣavaḥ utpadyanti śokaparidevaduḥkhadaurmanasyopāyāsāḥ saṁbhavanti vijñānajātikā vijñāprabhṛtikā ||</p>
<p><a class='ref sc' id='sc8' href='#sc8'>SC 8</a>sacen manyatha bhikṣavo rūpaṁ nityaṁ vā anityaṁ vā || anityaṁ hi taṁ bhagavaṁ || rūpasya <a class='ref sen' id='sen3.338' href='#sen3.338'>Sen 3.338</a> khalu punar bhikṣavaḥ anityatāṁ viditvā calatāṁ prabhaṁguṇatāṁ vipariṇāmavirāganirodhatāṁ viditvā ye rūpapratyayā utpadyensuḥ āśravā vighātā paridāghā sajvarā sāṁkleśikā punarbhavikā āyatyāṁ jātijarāmaraṇīyās te virudhyante | teṣāṁ nirodhān na utpadye āśravā vighātā paridāghā sajvarā sāṁkleśikā paunarbhavikā āyatyāṁ jātijarāmaraṇīyā || sacet* manyatha bhikṣavo vedanā saṁjñā saṁskārā vijñānaṁ nityaṁ vā anityaṁ vā || anityaṁ hi taṁ bhagavan* || bhagavān āha || sādhu bhikṣavo vijñānasya khalu punar bhikṣavaḥ anityatāṁ viditvā calatāṁ prabhaṁguṇatāṁ vipariṇāmavirāganirodhatāṁ viditvā ye vijñānapratyayā utpadyensuḥ āśravā vighātā paridāghā sajvarā sāṁkleśikā paunarbhavikā jātijarāmaraṇīyās te nirudhyanti vyupaśāmyanti prahāṇam astaṁgacchanti | teṣāṁ nirodhān notpadyanti vijñānamūlakā āśravā vighātā paridāghā sajvarā sāṁkleśikā paunarbhavikā āyatyāṁ jātijarāmaraṇīyā vijñānajātikā vijñānaprabhṛtikāḥ | tasmād iha vo bhikṣavaḥ evaṁ śikṣitavyaṁ || yat kiṁcid rūpaṁ adhyātmaṁ vā bahirdhā vā audārikaṁ vā śūkṣmaṁ vā hīnaṁ vā praṇītaṁ vā yaṁ dūre ntike atītam anāgataṁ pratyutpannaṁ sarvaṁ rūpaṁ na etaṁ mama na eṣo ham asmi na eṣo ātmā ti evaṁ vo bhikṣavaḥ śikṣitavyaṁ || yā kācid vedanā yā kācit saṁjñā ye kecit saṁskārā yat kiṁcid vijñānaṁ adhyātmaṁ vā bahirdhā vā audārikaṁ vā śūkṣmaṁ vā hīnaṁ vā praṇītaṁ vā yaṁ dūre antike vā atītānāgatapratyutpannaṁ naite mama naiṣo ham asmi naiṣa ātmā ti | evam etaṁ yathābhūtaṁ samyakprajñayā draṣṭavyaṁ || idam avocad bhagavān vārāṇasyāṁ viharanto ṛṣivadane mṛgadāve imasmiṁś ca puna vyākaraṇe bhāṣyamāṇe āyuṣmān ājñātakauṇḍinyo balavaśībhāvaṁ prāpuṇesi | caturṇāṁ bhikṣūṇāṁ anupādāyāśravebhyaś <a class='ref sen' id='sen3.339' href='#sen3.339'>Sen 3.339</a> cittāni vimuktāni āyuṣmato aśvakisya bhadrikasya vāṣpasya mahānāmasya paṁcāṁgikānāṁ ca devakoṭīnāṁ virajaṁ vigatamalaṁ dharmeṣu dharmacakṣūṁṣi viśuddhāni | āttamanā āyuṣmantā paṁcakā bhadravargikā bhagavato bhāṣitam abhinande ||</p>
<p><a class='ref sc' id='sc9' href='#sc9'>SC 9</a>bhagavāṁ samyaksaṁbuddho yad arthaṁ samudāgato tam artham abhisaṁbhāvayitvā vārāṇasyāṁ viharati ṛṣivadane mṛgadāve | tena khalu punaḥ samayena trayo bhikṣū vārāṇasīṁ piṇḍāya prakrame | teṣāṁ bhikṣūṇāṁ bhagavāṁ cetasā cittāni adhiṣṭhāya ovade anuśāsanaṁ anuśāse || evaṁ bhikṣavaḥ manasā karotha evaṁ manasīkarotha imāṁ vitarkāṁ vitarkayatha ātmadvīpā bhikṣavo viharatha ananyadvīpā ātmaśaraṇā ananyaśaraṇā dharmadvīpā dharmaśaraṇā ananyaśaraṇā | tehi tato bhikṣavo ātmadvīpehi viharantehi ananyadvīpehi dharmadvīpehi dharmaśaraṇehi ananyaśaraṇehi yoniśo upaparīkṣitavyaṁ kiṁmūlakā utpadyanti śokaparidevaduḥkhadaurmanasyopāyāsāḥ saṁbhavanti kiṁjātikā kiṁprabhṛtikā || evam ukte bhikṣū bhagavantam etad avocat* || bhavamūlakā bhagavandharmā bhavanetrikā bhagavanbhavaprabhavāḥ bhavapratiśaraṇā | sādhu bhagavāṁ bhikṣūṇām etam arthaṁ bhāṣe bhikṣū bhagavataḥ saṁmukhāc chrutvā saṁmukhāt pratigṛhītvā tathatvāya dhārayiṣyanti || evam ukte tāṁ bhikṣū bhagavān etad avocat* || rūpamūlakā bhikṣavo utpadyanti śokaparidevaduḥkhadaurmanasyopāyāsāḥ saṁbhavanti rūpajātikā vā rūpaprabhṛtikā vā | sacet* manyatha bhikṣavaḥ rūpaṁ nityaṁ vā anityaṁ vā || rūpaṁ anityaṁ hīdaṁ bhagavan* || sādhu bhikṣavaḥ rūpasya khalu punar bhikṣavaḥ anityatāṁ viditvā durbalatāṁ prabhāṁguṇatāṁ vipariṇāmavirāganirodhatāṁ <a class='ref sen' id='sen3.340' href='#sen3.340'>Sen 3.340</a> viditvā ye rūpapratyayā utpadyanti āśravā vighātā paridāghā sajvarā sāṁkleśikā paunarbhavikā āyatyāṁ jātijarāmaraṇīyā te nirudhyante || sacet* manyatha bhikṣavaḥ vedanā saṁjñā saṁskārā vijñānaṁ nityaṁ vā anityaṁ vā || anityaṁ hīdaṁ bhagavan* || bhagavān āha || sādhu bhikṣavo vijñānasya khalu punar bhikṣavo anityatāṁ vā durbalatāṁ prabhaṁguṇatāṁ viditvā te nirudhyanti vyuśāmyanti prahāṇam astaṁgacchanti | teṣāṁ nirodhāto na utpadyanti āśravā vighātā paridāghā sajvarāḥ sāṁkleśikā paunarbhavikā āyatyāṁ jātijarāmaraṇīyā nirudhyanti | vijñānamūlakā āśravā vighātā paridāghā sajvarāḥ sāṁkleśikā paunarbhavikā āyatyāṁ jātijarāmaraṇīyā vijñānajātikā vijñānaprabhṛtikāḥ | tasmād iha vo bhikṣavo evaṁ śikṣitavyaṁ | yat kiṁcid rūpaṁ adhyātmaṁ vā bahirdhā vā audārikaṁ vā śūkṣmaṁ vā hīnaṁ vā praṇītaṁ vā yaddūre antike vā atītānāgatapratyutpannaṁ sarvaṁ rūpaṁ naitaṁ mama naiṣo ham asmi naiṣa ātmeti evam eva taṁ yathābhūtaṁ samyakprajñayā draṣṭavyaṁ || idam avocad bhagavāṁ vārāṇasyāṁ viharanto ṛṣivadane mṛgadāve imasmiṁś ca punar vyākaraṇe bhāṣyamāṇe trayo bhikṣū balavaśībhāvaṁ prāpuṇensuḥ aśītīnāṁ ca devakoṭīnāṁ virajā vigatamalā dharmeṣu dharmacakṣūṇi viśuddhāni | āttamanā te bhikṣū bhagavato bhāṣitam abhinande ||</p>
<p><a class='ref sc' id='sc10' href='#sc10'>SC 10</a>atha khalu bhagavāṁ āṣāḍhamāsasya uttarapakṣe dvādaśīyaṁ paścābhaktaḥ purastāt saṁmukho niṣaṇṇo dhyardhapauruṣāyāṁ chāyāyāṁ anurādhe nakṣatre vijaye muhūrte anuttaraṁ dharmacakraṁ pravartitaṁ || na khalu punar buddhā bhagavanto suvarṇamayaṁ vā dharmacakraṁ pravartenti rūpyamayaṁ vā muktāmayaṁ vā vaiḍūryamayaṁ vā sphaṭikamayaṁ vā musāragalvamayaṁ vā lohitikāmayaṁ <a class='ref sen' id='sen3.341' href='#sen3.341'>Sen 3.341</a> vā rītikāmayaṁ vā tāmramayaṁ vā lohamayaṁ vā śailamayaṁ vā dārumayaṁ vā mṛttikāmayaṁ vā | atha khalv imāny eva catvāry āryasatyāni triparivartaṁ dvādaśākāraṁ dharmacakraṁ || pravartite prathamaṁ dharmacakrapravartanasūtre āyuṣmato ājñātakauṇḍinyasya virajo vigatamalaṁ dharmeṣu dharmacakṣur viśuddhaṁ aṣṭādaśānāṁ devakoṭīnāṁ ca | iyaṁ ca mahāpṛthivī atiriva ṣaḍvikāraṁ kampe prakaṁpe saṁprakampe vedhe pravedhe saṁpravedhe dakṣiṇato abhidhyāyati vāmato pi abhidhyāyati vāmadakṣiṇato pi abhidhyāyati saṁharṣaṇīyaṁ ca kampayati darśanīyaṁ ca kampayati toṣaṇīyaṁ ca kampayati premaṇīyaṁ ca pralhādanīyaṁ ca nirvāpanīyaṁ ca ullokanīyaṁ cāsecanakaṁ cāpratiṣkūlaṁ ca prāsādikaṁ ca prasadanīyaṁ ca nirudvegaṁ ca niruttrāsaṁ ca kampati kampamānā ca punar mahāpṛthivī na kaṁcit satvaṁ vyābādhati yad idaṁ trasaṁ vā sthāvaraṁ vā bhagavato ’nubhāvenāprameyaṁ ca loke obhāsam abhūṣi atikramya devānāṁ devānubhāvaṁ nāgānāṁ nāgānubhāvaṁ yakṣāṇāṁ yakṣānubhāvaṁ | yā pi tā lokāntarikā andhakārārpitā vā tamasā tamasārpitā aghā asaṁbhūtā asaṁbhūtapūrvā yatreme candramasūryā evaṁ maharddhikā mahānubhāvā ābhāye ābhāṁ nābhisaṁbhuṇanti ālokena vālokaṁ na sphuranti tā pi tenāvabhāsena sphuṭā abhūnsuḥ | ye pi tatra satvā upapannā te py anyamanyaṁ saṁjānensuḥ anye pi kila bho iha satvā upapannā anye pi kila bho iha satvā upapannā ekāntasukhasamarpitā ca punas tatkṣaṇaṁ tatmuhūrtaṁ sarvasatvā abhūnsuḥ ye pi cāvīcismiṁ mahānarake upapannāḥ ||</p>
<p><a class='ref sc' id='sc11' href='#sc11'>SC 11</a>bhagavām dharmacakraṁ pravartento ekaṣaṣṭiṁ trisāhasramahāsāhasralokadhātūṁ bhāṣamāṇasvareṇābhivijñāpeti <a class='ref sen' id='sen3.342' href='#sen3.342'>Sen 3.342</a> tato ca pareṇa buddhakṣetrāṇi | ye ca tasmiṁ samaye buddhā bhagavanto teṣāṁ teṣāṁ ca paralokadhātuṣu pariṣadi dharmaṁ deśenti te bhagavato dharmacakraṁ pravartentasya tūṣṇī abhūnsuḥ || duḥprasaho samyaksaṁbuddho pariṣadi dharmaṁ deśayati | bhagavāṁ duḥprasaho tūṣṇī abhūṣi buddhaghoṣo ca niścarati | vismitā pariṣā bhagavantaṁ duṣprasahaṁ pṛcchati || bhagavaṁ buddhaghoṣo niścarati | tasmiṁ niścarante tūṣṇī abhūl lokanātho duṣprasaho vismitā pariṣatkalaviṁkamaṁjughoṣo meghastanitadundubhisvarābhigamo niścarati buddhaghoṣo na jalpati vādīnāṁ pravaro bhagavān* || duṣprasaho āha ||</p>
<blockquote class='gatha'>
<p><a class='ref sc' id='sc12' href='#sc12'>SC 12</a>lokadhātu mahānāma tatra śākyamunir jinaḥ |<br>
dharmacakraṁ pravarteti yasya ghoṣo niścarati ||</p>
<p><a class='ref sc' id='sc13' href='#sc13'>SC 13</a>lokadhātusahasrāṇi asaṁkhyeyāni ghoṣaye |<br>
śrūyati varabuddhisya yathā dūre tha santike ||</p>
<p><a class='ref sc' id='sc14' href='#sc14'>SC 14</a>evaṁ mahānubhāvo yaṁ paripūrṇamanoratho |<br>
saṁvibhāgaṁ pravarteti saṁbuddho bodhiyarthināṁ ti ||</p>
</blockquote>
<p><a class='ref sc' id='sc15' href='#sc15'>SC 15</a>yena svareṇa samanvāgatas tathāgato rhaṁ samyaksaṁbuddho vārāṇasyāṁ ṛṣivadane mṛgadāve triparivartaṁ dvādaśākāraṁ anuttaraṁ dharmacakraṁ pravartayati so svaro ṣaṣṭibhir ākāraiḥ samanvāgataḥ | katamaiḥ ṣaṣṭibhiḥ | gambhīraś ca tathāgatasvaro bhīmarūpaś ca ājñeyaś ca hṛdayaṁgamaś ca <a class='ref sen' id='sen3.343' href='#sen3.343'>Sen 3.343</a> premaṇīyaś ca asecanakaś ca aprativāṇīyaś ca visṛṣṭaś ca apratikūlaś ca avarṇaś ca acchidraś ca aprāgbhāraś ca akalmāṣaś ca rathanemighoṣaś ca meghastanitameghagarjitasvaraś ca vātavṛṣṭistanitasamagarjitasvaraś ca devasvaraś ca brahmasvaraś ca anukūlasvaraś ca aduṣṭasvaraś ca amūḍhasvaraś ca anutsannaś ca anutsadaś ca akṣubhitaś ca arthasvaraś ca satyasvaraś ca śrīmatsvaraś ca puṁgavasvaraś ca siṁhasvaraś ca nāgasvaraś ca ājāneyasvaraś ca krauñcasvaraś ca kalaviṁkasvaraś ca kokilasvaraś ca varṇṇasvaraś ca maṁjusvaraś ca vijñānasvaraś ca akṣarasaṁpannaś ca vijñānasaṁpannaś ca mṛdusaṁpannaś ca vistārasaṁpannaś ca kuśalajātasaṁpannaś ca satyavistarasaṁpannaś ca kuśalamūlajātasaṁpannaś ca susvarasampannaś ca harṣaṇīyasaṁpannaś ca tantrīsvaraś ca gītasvaraś ca vāditasvaraś ca kumbhasvaraś ca puruṣasvaraś ca atisvaraś ca dundubhisvaraś ca anuttarasvaraś ca tathāgatasvaraḥ || sarvadiśāṁ punas tathāgatasvaraḥ sphurati na kahiṁcit pratihanyate | yena svareṇa samanvāgataḥ tathāgato arhan samyaksaṁbuddho vārāṇasyāṁ ṛṣivadane mṛgadāve triparivartaṁ dvādaśākāraṁ dharmacakraṁ pravarteti so svaro ebhiḥ ṣaṣṭibhiḥ ākāraiḥ samanvāgataḥ ||</p>
<p><a class='ref sc' id='sc16' href='#sc16'>SC 16</a>atha khalu mahābrahmā tāye velāye bhagavantaṁ saṁmukhābhiḥ sārūpyagāthābhir abhistave ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>satvasāravarāgreṇa ikṣvākukulasaṁbhave |<br>
dharmacakraṁ pravartentena medinī saṁprakampitā ||</p>
<p><a class='ref sc' id='sc18' href='#sc18'>SC 18</a>utpātā ca nāma bhīṣmā aśītiṁ samapadyatha |<br>
dharmacakrasya tejena aśītiṁ punar bhūmijā ||</p>
<p><a class='ref sc' id='sc19' href='#sc19'>SC 19</a>oghapuṣpavicitrāṁgā utpatanti valāhakā |<br>
kāśīhitakaraṁ nāthaṁ okirensur narottamaṁ ||</p>
<p><a class='ref sc' id='sc20' href='#sc20'>SC 20</a><a class='ref sen' id='sen3.344' href='#sen3.344'>Sen 3.344</a> jatā iva pramuktāṁgī utpatanti valāhakā |<br>
hemakaṁbudharā bhīmā meghā kusumasaṁcayā ||</p>
<p><a class='ref sc' id='sc21' href='#sc21'>SC 21</a>śrutvāna narasiṁhasya dharmakāyam upasthitaṁ |<br>
sanatkumāro cinteti saṁstavāmi tathāgataṁ ||</p>
<p><a class='ref sc' id='sc22' href='#sc22'>SC 22</a>so ca bhūtena varṇena prabhāye suvijānitaṁ |<br>
saṁstave gagane sthāne brahmā sarvārthadarśinaṁ ||</p>
<p><a class='ref sc' id='sc23' href='#sc23'>SC 23</a>buddhasāgaraparyantāṁ niṣaṇṇo ratanāvatīṁ |<br>
kaṁpeti yo trisāhasrāṁ vajiraṁ kṣipasi gautama ||</p>
<p><a class='ref sc' id='sc24' href='#sc24'>SC 24</a>ālokamātrasaṁvignā diśā daśa samantato |<br>
tvayā āyudhaśreṣṭhasmiṁ kṣiptasmiṁ puruṣottamaṁ ||</p>
<p><a class='ref sc' id='sc25' href='#sc25'>SC 25</a>utkṣipayanto viparyāsā dṛṣṭigahananiśritāṁ |<br>
nāgarājo narendrāgro rāje siṁhagatir jinaḥ ||</p>
<p><a class='ref sc' id='sc26' href='#sc26'>SC 26</a>siṁho yathā asantrasto parvatāntaraniśrito |<br>
trāsayanto arīṁ sarvāṁ rāje siṁhagatir jinaḥ ||</p>
<p><a class='ref sc' id='sc27' href='#sc27'>SC 27</a>mārapakṣaṁ abhyāhatyaṁ mārasenāgrasūdana |<br>
dakṣiṇena va vyūhanto ucchrayesi jinadhvajaṁ ||</p>
<p><a class='ref sc' id='sc28' href='#sc28'>SC 28</a>mahāratananirghoṣā kaṁpate sā na sīdati |<br>
svareṇa vadatotthāpyānusmṛtā vasundharā ||</p>
<p><a class='ref sc' id='sc29' href='#sc29'>SC 29</a>hemakāṁcanavarṇābhaṁ dhātum uttamamuttamāḥ |<br>
muniṁ samantā abhikirensuḥ merugagaṇam āśritāḥ ||</p>
<p><a class='ref sc' id='sc30' href='#sc30'>SC 30</a><a class='ref sen' id='sen3.345' href='#sen3.345'>Sen 3.345</a> prasannacitto sumano prāṁjalipraṇatendriyaḥ |<br>
dharmacakraṁ ahaṁ śrutvā tena asmi ihāgato ||</p>
</blockquote>
<p><a class='ref sc' id='sc31' href='#sc31'>SC 31</a>bhagavatā prathame dharmacakrapravartanasūtre ājñātakauṇḍinyaḥ aṣṭādaśā ca devakoṭīyo vinītā te devā devabhavaneṣu ārocentā svakasvakāni bhavanāni gacchanti ||</p>
<blockquote class='gatha'>
<p><a class='ref sc' id='sc32' href='#sc32'>SC 32</a>sarve aśaraṇā skandhā adhitaptā mahadbhayā |<br>
aniḥsṛtā asārā ca iti bhāṣati gautamo ||</p>
<p><a class='ref sc' id='sc33' href='#sc33'>SC 33</a>alaṁ bhavāṁ prasādāya <span class='gap'>+ + +</span> tatvārthadarśimāṁ |<br>
buddhaṁ vairabhayātītaṁ abhikramatha vandanāṁ ||</p>
</blockquote>
<p><a class='ref sc' id='sc34' href='#sc34'>SC 34</a>triṁśad devatākoṭīyo ṛṣivadanam āgatā | te dvitīye dharmacakrapravartanasūtre bhāṣyamāṇe vinītās te pi bhavaneṣu rocentā svakasvakāni bhavanāni gacchanti | teṣāṁ śrutvā paṁcāśa devatākoṭīyo āgatāḥ te pi bhagavatā tṛtīye dharmacakrapravartanasūtre vinītās te pi devabhavaneṣu ārocentā svakasvakāni bhavanāni gacchanti | teṣāṁ śrutvā aśīti devatākoṭīyo āgatā te pi bhagavatā caturthe dharmacakrapravartanasūtre vinītas te pi devabhavaneṣu ārocentā svakasvakāni bhavanāni gacchanti ||</p>
<p><a class='ref sc' id='sc35' href='#sc35'>SC 35</a>atha khalu śikharadharo nāma tuṣitakāyiko devaputro bhagavantaṁ ṛṣivadanaṁ gataṁ saṁmukhābhir gāthābhir abhistave ||</p>
<blockquote class='gatha'>
<p><a class='ref sc' id='sc36' href='#sc36'>SC 36</a>sagāravo sapratīso brahmā kṛtvānam aṁjaliṁ ||</p>
<p><a class='ref sc' id='sc37' href='#sc37'>SC 37</a>sādhu te sādhurūpasya vyāmaprabhā pratipadyate |<br>
sādhu arthānvitaṁ sādhyaṁ vacanaṁ te manoramaṁ ||</p>
<p><a class='ref sc' id='sc38' href='#sc38'>SC 38</a><a class='ref sen' id='sen3.346' href='#sen3.346'>Sen 3.346</a> sādhu aratisaṁyogaḥ sarvasandhiguṇānvitaḥ |<br>
sādhu catvāri satyāni satyaṁ pravadase mune ||</p>
<p><a class='ref sc' id='sc39' href='#sc39'>SC 39</a>sādhu te devagandharvā pibanti madhurāṁ girāṁ |<br>
sādhu apratimaṁ cakraṁ pravartesi apravartiyaṁ ||</p>
<p><a class='ref sc' id='sc40' href='#sc40'>SC 40</a>tuhyaṁ loke samo nāsti rūpe varṇe kule tathā |<br>
īryāpathe ca vīrye ca dhyāne jñāne tathaiva ca ||</p>
<p><a class='ref sc' id='sc41' href='#sc41'>SC 41</a>adya aṣṭādaśā vīra koṭīyo prathame phale |<br>
vinītā devaputrāṇāṁ āsane prathame muni ||</p>
<p><a class='ref sc' id='sc42' href='#sc42'>SC 42</a>triṁśac ca koṭīyo punar vinītā prathame phale |<br>
dvitīya āsane vīra devaputrāṇa māriṣa ||</p>
<p><a class='ref sc' id='sc43' href='#sc43'>SC 43</a>paṁcāśa koṭīyo bhūyo āsane tṛtīye punaḥ |<br>
vinītā devaputrāṇāṁ apāyeṣu vimocitā ||</p>
<p><a class='ref sc' id='sc44' href='#sc44'>SC 44</a>aśīti koṭīyo bhūyo śrotāpattiphale vibhu |<br>
caturthe āsane nītā durgatīṣu vimocitā ||</p>
<p><a class='ref sc' id='sc45' href='#sc45'>SC 45</a>tasmāt te sadṛśo nāsti maitryāya puruṣottama |<br>
karuṇāya ca kāruṇiko akutobhaya nararṣabha ||</p>
<p><a class='ref sc' id='sc46' href='#sc46'>SC 46</a>diṣṭyā puruṣaśārdūla utpanno lokasundaro |<br>
hitāya sarvasatvānāṁ ciran tiṣṭha mahāmune ||</p>
<p><a class='ref sc' id='sc47' href='#sc47'>SC 47</a>acirasya rājasuta utpanno si nararṣabha |<br>
praṇetā vipraṇaṣṭānāṁ andhānāṁ nayanaṁ dadā ||</p>
<p><a class='ref sc' id='sc48' href='#sc48'>SC 48</a>nāsmāsu kadācid bhūtvā gurur antarahāyatu |<br>
<a class='ref sen' id='sen3.347' href='#sen3.347'>Sen 3.347</a> aparyantaṁ tava sthānaṁ bhavatu lokanāyaka ||</p>
<p><a class='ref sc' id='sc49' href='#sc49'>SC 49</a>apāyā tatrāntībhūtā svayaṁbhū tava tejasā |<br>
nirākāśo kṛto svargo tvāṁ prāpya puruṣottama ||</p>
<p><a class='ref sc' id='sc50' href='#sc50'>SC 50</a>yo mithyatvaniyato rāśi puruṣapuṁgavottama |<br>
eṣa aniyataṁ rāśiṁ tvāṁ prāpya pūrayiṣyati ||</p>
<p><a class='ref sc' id='sc51' href='#sc51'>SC 51</a>yaś cāpy aniyato raśi tvāṁ prāpya suravandita |<br>
pūrayiṣyati samyaktvarāśiṁ rājakulodita ||</p>
<p><a class='ref sc' id='sc52' href='#sc52'>SC 52</a>adbhutānāṁ ca dharmāṇāṁ vivṛddhir upalabhyate |<br>
tvāṁ prāpya puruṣādityaṁ tamontakaram acyutaṁ ||</p>
<p><a class='ref sc' id='sc53' href='#sc53'>SC 53</a>tasya te bhāṣamāṇasya bhūtāṁ dharmāṁ janapriya |<br>
abhinandati te vākyaṁ sendro loko mahāmune ||</p>
<p><a class='ref sc' id='sc54' href='#sc54'>SC 54</a>iti stuvanti devagaṇā varadaṁ prītimānasaṁ |<br>
anantaguṇasaṁpannaṁ sārthavāhanarottamam iti ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
