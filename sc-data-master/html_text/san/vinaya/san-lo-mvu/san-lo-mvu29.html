<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu29' lang='san'>
<header>
<ul>
<li class='division'>Mahāvastu</li>
</ul>
<h1>29. The Buddha in Veśālī</h1>
</header>
<p><a class='ref sc' id='sc1' href='#sc1'>SC 1</a>atha bhagavān anupūrveṇa vaiśālīm anuprāptaḥ || bhagavāṁ dāni vaiśālīye sābhyantarabāhirāye svastyayanaṁ karoti | svastyayanagāthāṁ bhāṣati ||</p>
<h2>The Discourse on the Gems</h2>
<blockquote class='gatha'>
<p><a class='ref sc' id='sc2' href='#sc2'>SC 2</a>namo ’stu buddhāya namo ’stu bodhaye<br>
namo vimuktāya namo vimuktaye |<br>
namo ’stu jñānasya namo ’stu jñānino<br>
lokāgraśreṣṭhāya namo karotha ||</p>
<p><a class='ref sc' id='sc3' href='#sc3'>SC 3</a>yānīha bhūtani samāgatāni<br>
bhūmyāni vā yāni va antarīkṣe |<br>
sarvāṇi vā āttamanāni bhūtvā<br>
śṛṇvantu svastyayanaṁ jinena bhāṣitaṁ ||</p>
<p><a class='ref sc' id='sc4' href='#sc4'>SC 4</a>imasmiṁ vā loke parasmiṁ vā punaḥ<br>
svargeṣu vā yaṁ ratanaṁ praṇītaṁ |<br>
na taṁ samaṁ asti tathāgatena<br>
<a class='ref sen' id='sen1.291' href='#sen1.291'>Sen 1.291</a> devātidevena narottamena |<br>
imaṁ pi buddhe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā</p>
<p><a class='ref sc' id='sc5' href='#sc5'>SC 5</a><span class='gap'>+ + + + + + + + + + + + + + +</span><br>
<span class='gap'>+ + + + + + + + + + + + + + +</span><br>
idaṁ pi dharme ratanaṁ praṇītaṁ |<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc6' href='#sc6'>SC 6</a>yaṁ buddhaśreṣṭho parivarṇaye śuciṁ<br>
yam āhu ānantariyaṁ samādhiṁ<br>
samādhino tasya samo na vidyate |<br>
idaṁ pi dharme ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc7' href='#sc7'>SC 7</a>ye pudgalā aṣṭa sadā praśastā<br>
catvāri etāni yugāni bhonti |<br>
te dakṣiṇīyā sugatena uktāḥ<br>
etāni dinnāni mahatphalāni |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc8' href='#sc8'>SC 8</a>sarvaiva yasya darśanasaṁpadāyo<br>
<a class='ref sen' id='sen1.292' href='#sen1.292'>Sen 1.292</a> trayo sya dharmā jahitā bhavanti |<br>
satkāyadṛṣṭīvicikitsitaṁ ca<br>
śīlavrataṁ cāpi yat asti kiṁcit* |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc9' href='#sc9'>SC 9</a>kiṁ cāpi śaikṣo prakaroti pāpaṁ<br>
kāyena vācā yatha cetasāpi |<br>
abhavyo so tasya nigūhanāya<br>
abhavyatā dṛṣṭapatheṣu uktā |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc10' href='#sc10'>SC 10</a>yathā indrakīlo pṛthivīsanniśrito syā<br>
catūrbhi vātehi asaṁprakampi |<br>
tathopamaṁ satpuruṣaṁ vademi<br>
yo āryasatyāni sudeśitāni<br>
gambhīra-arthāni avetya paśyati |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc11' href='#sc11'>SC 11</a>ye āryasatyāni vibhāvayanti<br>
gambhīraprajñena sudeśitāni |<br>
kiṁ cāpi te bhonti bhṛśaṁ pramattā<br>
<a class='ref sen' id='sen1.293' href='#sen1.293'>Sen 1.293</a> na te bhavāṁ aṣṭa upādiyanti |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc12' href='#sc12'>SC 12</a>ye yuktayogī manasā succhandasā<br>
naiṣkramyiṇo gautamaśāsanasmiṁ |<br>
te prāptiprāptā amṛtaṁ vigāhya<br>
vimuktacittā nirvṛtiṁ bhuṁjamānā |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc13' href='#sc13'>SC 13</a>kṣīṇaṁ purāṇaṁ navo nāsti saṁcayo<br>
vimuktā āyatike bhavasmiṁ |<br>
te kṣīṇabījā avirūḍhidharmā<br>
nirvānti dhīrā yatha tailadīpā |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc14' href='#sc14'>SC 14</a>agnir yathā prajvalito niṣīde<br>
indhanakṣayā śāmyati vegajāto |<br>
evaṁvidhaṁ dhyāyino buddhaputrāḥ<br>
prajñāya rāgānuśayaṁ grahetvā<br>
adarśanaṁ mṛtyurājasya yānti |<br>
<a class='ref sen' id='sen1.294' href='#sen1.294'>Sen 1.294</a> idaṁ pi saṁghe ratanaṁ praṇītaṁ<br>
manuṣyato vā amanuṣyato vā ||</p>
<p><a class='ref sc' id='sc15' href='#sc15'>SC 15</a>grīṣmāṇamāse prathame caitrasmiṁ<br>
vane pragulmā yatha puṣpitāgrā<br>
vāteritā te surabhiṁ pravānti |<br>
evaṁvidhaṁ dhyāyino buddhapūtrāḥ<br>
śīlen’ upetā surabhiṁ pravānti |<br>
idaṁ pi saṁghe ratanaṁ praṇītaṁ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc16' href='#sc16'>SC 16</a>yānīha bhūtāni samāgatāni<br>
bhūmyāni vā yāni va antarīkṣe |<br>
maitrīkarontu sada manuṣyakā prajā<br>
divaṁ cā rātriṁ ca haranti vo baliṁ |<br>
tasmād dhi taṁ rakṣatha apramattā<br>
mātā va putraṁ anukampamānā |<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc17' href='#sc17'>SC 17</a>vipaśyismiṁ viśvabhuvi krakucchande<br>
bhāmakanakamunismiṁ kāśyape<br>
mahāyaśe śākyamunismiṁ gautame |<br>
etehi buddhehi maharddhikehi<br>
yā devatā santi abhiprasannā |<br>
<a class='ref sen' id='sen1.295' href='#sen1.295'>Sen 1.295</a> vāḍhaṁ pi taṁ rakṣayantu ca karontu<br>
svastyayanaṁ mānuṣikaprajāye |<br>
tasmā hi taṁ rakṣatha apramattā<br>
mātā va putraṁ anukampamānā |<br>
[etaṁ pi saṁghe ratanaṁ praṇītaṁ]<br>
etena satyena susvasti bhotu<br>
manuṣyato vā amanuṣyato vā ||</p>
<p><a class='ref sc' id='sc18' href='#sc18'>SC 18</a>yo dharmacakraṁ abhibhūya lokaṁ<br>
pravartayati sarvabhūtanukampitaṁ |<br>
etādṛśaṁ devamanuṣyaśreṣṭhaṁ<br>
buddhaṁ namasyāmi susvasti bhotu |<br>
dharmaṁ namasyāmi susvasti bhotu<br>
saṁghaṁ namasyāmi susvasti bhotu<br>
manuṣyato vā amanuṣyato vā ||</p>
</blockquote>
<p><a class='ref sc' id='sc19' href='#sc19'>SC 19</a>gośṛṅgīye buddhapramukhe bhikṣusaṁghe bhaktaṁ kṛtvā śālavanaṁ niryātitaṁ || lecchavīnām etad abhūṣī || pratibalo asmākam ekako bhagavantaṁ saśrāvakasaṁghaṁ yāvajjīvam upasthihituṁ cīvarapiṇḍapātraśayanāsanaglānapratyayabhaiṣajyapariṣkārehi || api tu tathā kriyatu yathā mahājano puṇyena saṁyujyeyā || manuṣyataṇḍulo ohārīyatu || tehi manuṣyataṇḍulo ohārito paṁcaviṁśam uttaraṁ vā taṇḍulajātā || evaṁ tehi bhagavāṁ saśrāvakasaṁgho saptāham upasthito ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>śirimantaṁ maheśākhyaṁ varṇavantaṁ yaśasvinaṁ |<br>
<a class='ref sen' id='sen1.296' href='#sen1.296'>Sen 1.296</a> saṁbuddhaṁ paryupāsanti candraṁ tārāgaṇā yathā ||</p>
<p><a class='ref sc' id='sc21' href='#sc21'>SC 21</a>pītālaṁkāravasanāḥ karṇikārā va puṣpitā |<br>
saṁbuddhaṁ paryupāsanti ghanakeyūradhāriṇaḥ ||</p>
<p><a class='ref sc' id='sc22' href='#sc22'>SC 22</a>haricandanaliptāṁgā kāśikottamadhāriṇaḥ |<br>
<span class='gap'>+ + + + + + + + + + + + + + + + + + + + + + + +</span><br>
tāṁ devasaṁghāṁ pariṣāṁ samāgatāṁ<br>
śuciṁ sujātāṁ śatapuṇyalakṣaṇāṁ |<br>
sarveṇa buddho abhibhoti tejasā<br>
nakṣatrarājā iva tārakāṇāṁ ||</p>
<p><a class='ref sc' id='sc23' href='#sc23'>SC 23</a>candro yathā vigatavalāhake nabhe<br>
abhirocate tāragaṇāṁ prabhāṁkaro |<br>
evaṁ h’ imāṁ kṣatriyabhūmipālāṁ<br>
sarveṇa buddho abhibhoti tejasā ||</p>
<p><a class='ref sc' id='sc24' href='#sc24'>SC 24</a>sūryo yathā prabhavati antarīkṣe<br>
ādityamārgasmiṁ sthito virocati |<br>
evaṁ h’ imāṁ kṣatriyabhūmipālāṁ<br>
sarveṇa buddho abhibhoti tejasā ||</p>
<p><a class='ref sc' id='sc25' href='#sc25'>SC 25</a>sūryo yathā pratapati antarīkṣe<br>
ādityamārgasmiṁ sthito virocati |<br>
evaṁ h’ imāṁ kṣatriyabhūmipālāṁ<br>
sarveṇa buddho abhibhoti tejasā ||</p>
<p><a class='ref sc' id='sc26' href='#sc26'>SC 26</a>padmaṁ yathā kokanadaṁ sujātaṁ<br>
prabhāsitaṁ phullam upetagandhaṁ |<br>
<a class='ref sen' id='sen1.297' href='#sen1.297'>Sen 1.297</a> evaṁ p’ imāṁ kṣatriyabhūmipālāṁ<br>
sarveṇa buddho abhibhoti tejasā ||</p>
<p><a class='ref sc' id='sc27' href='#sc27'>SC 27</a>śakro yathā asuragaṇapramardako<br>
sahasranetro tridaśābhirocate |<br>
evaṁ imāṁ kṣatriyabhūmipālāṁ<br>
sarveṇa buddho abhibhoti tejasā ||</p>
<p><a class='ref sc' id='sc28' href='#sc28'>SC 28</a>brahmā yathā bhūtanukampi sarvāṁ<br>
maruprabhāṁ abhirocati tejasā |<br>
evaṁ imāṁ kṣatriyabhūmipālāṁ<br>
sarveṇa buddho abhibhoti tejasā ||</p>
<p><a class='ref sc' id='sc29' href='#sc29'>SC 29</a>daśāṁgupetaṁ pramuṁci śiriṁ śuciṁ<br>
tataś ca buddhvā amṛtaprasādaṁ |<br>
vines’ imāṁ kṣatriyabhūmipālāṁ<br>
dharmaṁ imaṁ pāṇitale va darśaye ||</p>
</blockquote>
<p><a class='ref sc' id='sc30' href='#sc30'>SC 30</a>evam āyuṣmatā ānandena bhagavān abhistuto ||</p>
<p><a class='ref sc' id='sc31' href='#sc31'>SC 31</a>bhagavāṁ vaiśālakānāṁ lecchavīnāṁ dharmayā kathayā saṁdarśayitvā samuttejayitvā saṁpraharṣayitvā bahūni ca prāṇiśatasahasrāṇi abhivineti || vaiśālakānāṁ lecchavīnāṁ tāvad dānaṁ deyadharmaṁ imāye anumodanāye ||</p>
<blockquote class='gatha'>
<p><a class='ref sc' id='sc32' href='#sc32'>SC 32</a>yathāpi te madhukarakā sametvā<br>
nānāvidhāṁ kusumarasāṁ grahetvā |<br>
tuṇḍehi pādehi ca saṁharitvā<br>
<span class='gap'>+ + + + + + + + + + + + + + +</span> ||</p>
<p><a class='ref sc' id='sc33' href='#sc33'>SC 33</a><a class='ref sen' id='sen1.298' href='#sen1.298'>Sen 1.298</a> sāmagriye bhavati rasagandhayoso<br>
taṁ saṁstṛtaṁ bhavati madhu praṇītaṁ |<br>
varṇena gandhena rasen’ upetaṁ<br>
bhaiṣajyabhakteṣu ca taṁ upeti ||</p>
<p><a class='ref sc' id='sc34' href='#sc34'>SC 34</a>em’ eva grāme nigameṣu vā punaḥ<br>
mahājano bhavati yahiṁ sa āgato |<br>
saputradārā puruṣastriyo ca<br>
kalyāṇakāryeṣu samānacchandā ||</p>
<p><a class='ref sc' id='sc35' href='#sc35'>SC 35</a>samoharitvāna dadanti pānaṁ<br>
saṁghasya bhaktāni karonti yāguṁ |<br>
pānāni saṁyaksukhakhādanīyā<br>
rasāṁ ca āryānumatāṁ dadanti ||</p>
<p><a class='ref sc' id='sc36' href='#sc36'>SC 36</a>yathāprasādaṁ ca yathānubhāvaṁ<br>
kalpaṁ bahuṁ cāpi samoharitvā |<br>
punar punaḥ denti prasannacittā<br>
samuccayaṁ gacchati puṇyarāśiḥ ||</p>
<p><a class='ref sc' id='sc37' href='#sc37'>SC 37</a>abhivādanāṁjalikarmaṇo ca<br>
pratyutthāna-m-āsanatāṁ tato ca |<br>
vaiyāvṛtyaṁ dharmanumodanāṁ ca<br>
mahājano prīto karoti puṇyaṁ ||</p>
<p><a class='ref sc' id='sc38' href='#sc38'>SC 38</a>te dinnadānā kṛtapuṇyakarmakā<br>
yenaiva vācātha samoharitva vā |<br>
<a class='ref sen' id='sen1.299' href='#sen1.299'>Sen 1.299</a> yainaiva ca karmasabhāgatāye<br>
sarve pi te svargam upenti sthānaṁ ||</p>
<p><a class='ref sc' id='sc39' href='#sc39'>SC 39</a>divyehi rūpehi samaṁgibhūtā<br>
paricāriyanty apsarasāṁ gaṇehi |<br>
prabhūtabhakṣā pravarānnapānā<br>
vimānaśreṣṭhopagatā ramanti ||</p>
<p><a class='ref sc' id='sc40' href='#sc40'>SC 40</a>yadā ca te enti manuṣyalokaṁ<br>
sarve pi āḍhyakuleṣu jātā |<br>
ṛddheṣu sphīteṣu mahādhaneṣu<br>
prabhūtanārīnarasaṁkuleṣu ||</p>
<p><a class='ref sc' id='sc41' href='#sc41'>SC 41</a>madhuṁ kṛtaṁ satpuruṣapraśastaṁ<br>
sarvehi puṣpehi sukhāvahāya |<br>
yaṁ kiṁcid artho manasā ca prārthitaḥ<br>
sarvo sa ṛddhyeya yathāmano ca ||</p>
<p><a class='ref sc' id='sc42' href='#sc42'>SC 42</a>sarvārthaṁ saṁgamya upetha nirvṛtiṁ<br>
sasarvasaṁskārakileśasūdanāṁ |<br>
saṁvarṇaye lokahito mahāprabhuḥ<br>
saputradārā sahajñātibāndhavā ||</p>
</blockquote>
<p><a class='ref sc' id='sc43' href='#sc43'>SC 43</a>te dāni lecchavayo bhagavantam āhansuḥ || ayam asmākaṁ bhagavan udyānānāṁ mahā-udyānaṁ yad idaṁ mahāvanaṁ sakūṭāgāraśālaṁ | taṁ ca bhagavato saśrāvakasaṁghasya dema niryātema || bhagavāṁ dāni bhikṣūn āmantresi || tena hi bhikṣavo anujānāmi ārāmārthaṁ vihārārthaṁ kalpārthaṁ || bhagavāṁ dāni mahāvanāto cāpālaṁ cetiyaṁ āgataḥ || lecchavayo <a class='ref sen' id='sen1.300' href='#sen1.300'>Sen 1.300</a> pṛcchanti || kahiṁ bhagavāṁ || bhikṣavo āhansuḥ || eṣa vāsiṣṭhāho bhagavāṁ mahāvanāto yena cāpālaṁ cetiyaṁ tenopasaṁkrānto divāvihārāya || te dāni lecchavayo āhansuḥ || dema bhagavato cāpālaṁ cetiyaṁ saśrāvakasaṁghasya niryātema || aparakāle lecchavikā mahāvanam āgatā bhagavato pādavandakā bhagavāṁ ca kṛtabhaktakṛtyo saptāmracetiyaṁ gato divāvihārāya || lecchavayo bhikṣūṇāṁ pṛcchanti || āryā kahiṁ bhagavān* || bhikṣū āhansuḥ || eṣa vāsiṣṭhāho bhagavāṁ kṛtabhaktakṛtyo yena saptāmracetiyaṁ ten’ upasaṁkrānto divāvihārāya || te dāni lecchavayo yena saptāmracetiyaṁ ten’ upasaṁkramitvā bhagavataḥ pādau śirasā vanditvā bhagavantam etad avocat* || dema bhagavaṁ saptāmracetiyaṁ bhagavato saśrāvakasaṁghasya niryātema || evaṁ bahuputracetiyaṁ gautamakaṁ cetiyaṁ kapinahyaṁ cetiyaṁ || bhūyo cāpi bhagavān kṛtyabhaktakṛtyo mahāvanāto yena markaṭahradatīraṁ cetiyan ten’ upasaṁkrānto divāvihārāya || lecchavayo āgatā mahāvanaṁ bhagavato pādavandakāḥ || bhikṣūṇāṁ pṛcchanti || āryā kahiṁ bhagavān* || bhikṣū āhansu || eṣa vāsiṣṭhāho bhagavāṁ kṛtabhaktakṛtyo yena markaṭahradatīraṁ ten’ upasaṁkrānto divāvihārāya || te dāni yena markaṭahradatīraṁ cetiyan ten’ upasaṁkramitvā bhagavataḥ pādau śirasā vanditvā bhagavantam etad uvāca || dema markaṭahradatīraṁ cetiyaṁ bhagavataḥ saśrāvakasaṁghasya niryātema || āmrapālīye bhagavataḥ saśrāvakasaṁghasya bhaktaṁ kṛtvā āmravanaṁ niryātitaṁ || bālikāye bhagavataḥ saśrāvakasaṁghasya bhaktaṁ kṛtvā bālikāchavī niryātitā ||</p>
<p class='endsection'>iti śrīmahāvastu-avadāne chatravastuṁ samāptaṁ ||</p>
<blockquote class='gatha'>
<p><a class='ref sc' id='sc44' href='#sc44'>SC 44</a>atha aparimitayaśadharmarājño<br>
navavidhaśāsanadharmakośarakṣo |<br>
<a class='ref sen' id='sen1.301' href='#sen1.301'>Sen 1.301</a> bhavatu gaṇavaro cirasthitiko<br>
śiripravaro acalo yathā sumerū ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
