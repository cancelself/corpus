<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu106' lang='san'>
<header>
<ul>
<li class='division'>Mahāvastu</li>
</ul>
<h1>106. The Temptation by Māra</h1>
</header>
<p><a class='ref sc' id='sc1' href='#sc1'>SC 1</a>bhagavān samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyāṁ viharati ṛṣivadane mṛgadāve | tatra khalu bhagavāṁ āyuṣmantāṁ paṁcakāṁ bhadravargīyān āmantrayati || mukto haṁ bhikṣavaḥ sarvapāśehi ye divyā ye ca mānuṣā | caratha bhikṣavaś cārikāṁ mā ca duve ekena agamittha || santi hi bhikṣavaḥ satvāḥ śuddhā alparajā aparokṣajātikā te ca aśravaṇatvād dharmāṇāṁ parihāyanti | ahaṁ pi gaṁse yena uruvilvāyāṁ senāpatigrāmakaṁ jaṭilānām anukaṁpāya ||</p>
<p><a class='ref sc' id='sc2' href='#sc2'>SC 2</a>atha khalu mārasya papiṣṭhasyaitad abhūṣi || ayaṁ khu śramaṇo gautamo vārāṇasyāṁ viharati ṛṣivadane mṛgadāve so paṁcakāṁ bhadravargikāṁ bhikṣūn āmantrayati mukto haṁ bhikṣavaḥ sarvapāśehi ye divyā ye ca mānuṣā yūyam api bhikṣavaḥ muktāḥ sarvapāśehi ye divyā ye ca mānuṣāś caratha bhikṣavaḥ cārikāṁ mā ca ekena duve agamittha santi bhikṣavaḥ satvā alparajā aparokṣajātikā aśravaṇatvād dharmāṇāṁ parihāyanti ahaṁ pi gaṁse yena uruvilvāyāṁ senapatigrāmakaṁ jaṭilānām anukaṁpāya yaṁ nūnāhaṁ upasaṁkrameyaṁ <a class='ref sen' id='sen3.416' href='#sen3.416'>Sen 3.416</a> vicakṣukarmāya || atha khalu māro pāpīmāṁ bhagavantaṁ gāthāye dhyabhāṣe ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>amukto manyase mukto kiṁ tu mukto ti manyasi |<br>
gāḍhabaṁdhanabaddho si na me śramaṇa mokṣyasi ||</p>
</blockquote>
<p><a class='ref sc' id='sc4' href='#sc4'>SC 4</a>atha khalu bhagavāṁ māraṁ pāpīmaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>mukto haṁ sarvapāśehi ye divyā ye mānuṣā |<br>
evaṁ jānāhi pāpīmaṁ nihato tvam asi antaka ||</p>
</blockquote>
<p><a class='ref sc' id='sc6' href='#sc6'>SC 6</a>atha khalu māro pāpīmāṁ jānāti khalu me śramaṇo gautamo tti duḥkhī dumano vipratisārī tatraiva antarahāye | ittham etaṁ śrūyati ||</p>
<p><a class='ref sc' id='sc7' href='#sc7'>SC 7</a>bhagavān samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyām viharati ṛṣivadane mṛgadāve śāstā devānāṁ ca manuṣyāṇāṁ ca | atha khalu bhagavato ekasya rahogatasya pratisaṁlīnasya ayam evaṁrūpo cetasaḥ parivitarko udapāsi | kāmā anityaduḥkhavipariṇāmadharmā || atha khalu mārasya pāpīyasa etad abhūṣi || ayaṁ śramaṇo gautamo vārāṇasyāṁ viharati ṛṣivadane mṛgadāve tasyaikasya rahogatasya pratisaṁlīnasya ayam eva cetasaḥ parivitarko udapāsi kāmā anityaduḥkhavipariṇāmadharmā yaṁ nūnāhaṁ upasaṁkrameyaṁ vicakṣukarmāya || atha khalu māro pāpīmāṁ yena bhagavāns tenopasaṁkramitvā bhagavantaṁ gāthāye dhyabhāṣe ||</p>
<blockquote class='gatha'>
<p><a class='ref sc' id='sc8' href='#sc8'>SC 8</a>dṛḍho nāma mayā pāśo carati mānasaṁ tava |<br>
tena tvāṁ bandhayiṣyāmi na me śramaṇa mokṣyasi ||</p>
</blockquote>
<p><a class='ref sc' id='sc9' href='#sc9'>SC 9</a><a class='ref sen' id='sen3.417' href='#sen3.417'>Sen 3.417</a> atha khalu bhagavāṁ māraṁ pāpīmaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc10' href='#sc10'>SC 10</a>paṁcakāmaguṇe loke manaḥ ṣaṣṭhaṁ praveditaṁ |<br>
tatra me vigato chando vindo vidhvasto vinalīkṛto |<br>
evaṁ jānāhi pāpīmaṁ nihato tvam asi antaka ||</p>
</blockquote>
<p><a class='ref sc' id='sc11' href='#sc11'>SC 11</a>atha khalu mārasya pāpīyasa etad abhūṣi | jānāti khalu me śramaṇo gautamo ti | duḥkhī durmano vipratisārī tatraivāntarahāyi | etthaṁ etaṁ śrūyati ||</p>
<hr>
<p><a class='ref sc' id='sc12' href='#sc12'>SC 12</a>bhagavān samyaksaṁbuddho yad arthaṁ samudāgato tam artham abhisaṁbhāvayitvā vārāṇasyāṁ viharati ṛṣivadane mṛgadāve || atha khalu bhagavato ekasya rahogatasya pratisaṁlīnasya ayam eva cetaso parivitarko udapāsi upadhir anityo duḥkho vipariṇāmadharmo ti || atha khalu mārasya pāpīyasa etad abhūṣi || śramaṇo gautamo vārāṇasyāṁ viharati ṛṣivadane mṛgadāve ekasya rahogatasya pratisaṁlīnasya ayam evarūpo cetasaḥ parivitarko udapāsi upadhir anityo duḥkho vipariṇāmadharmo ti yaṁ nūnāhaṁ upasaṁkrameyaṁ vicakṣukarmāya || atha khalu māro pāpīmāṁ yena bhagavāṁs tenopasaṁkramitvā bhagavantaṁ gāthāye dhyabhāṣe ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a>nandati putrehi putrimāṁ<br>
gomiko gohi tathaiva nandati |<br>
upadhīhi nandati jano<br>
na hi so nandati yo nirupadhi ||</p>
</blockquote>
<p><a class='ref sc' id='sc14' href='#sc14'>SC 14</a><a class='ref sen' id='sen3.418' href='#sen3.418'>Sen 3.418</a> atha khalu bhagavāṁ māraṁ pāpīmaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>socati putrehi putrimāṁ<br>
gomiko gohi tathaiva socati |<br>
upadhīhi jano prabādhito<br>
na hi śocati yo nirudhiḥ ||</p>
</blockquote>
<p><a class='ref sc' id='sc16' href='#sc16'>SC 16</a>atha khalu māro pāpīmāṁ jānāti māṁ śramaṇo gautamo ti duḥkhī durmano vipratisārī tatraivāntarahāye | ittham etaṁ śrūyati ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>suvimalavimalasya nirmalasya śucisya<br>
bhagavato ’malavarṇo kīrtito gautamasya |<br>
tam arahitaṁ pradeśaṁ sarvasatvāna deti<br>
sarvajagataḥ kriyābhirnirvṛtiṁ prāpuṇeti ||</p>
</blockquote>
<p><a class='ref sc' id='sc18' href='#sc18'>SC 18</a>bhikṣū bhagavantam āhansuḥ || kathaṁ bhagavān udānaṁ bhāṣati ||</p>
<blockquote class='gatha'>
<p><a class='ref sc' id='sc19' href='#sc19'>SC 19</a>yasmiṁ na māyā vasati na mānaṁ<br>
yo vītarāgo anigho nirāso |<br>
pranunnakrodho abhinirvṛtātmā<br>
so brāhmaṇo sa śramaṇo sa bhikṣuḥ ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
