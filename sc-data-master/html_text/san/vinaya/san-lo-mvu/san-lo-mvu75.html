<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu75' lang='san'>
<header>
<ul>
<li class='division'>Mahāvastu</li>
</ul>
<h1>75. The Reconciliation of Father and Son</h1>
</header>
<p><a class='ref sc' id='sc1' href='#sc1'>SC 1</a>atha khalu saṁjayī vairaṭiputro parivrājako rājagṛhe nagare catvaraśṛṁgāṭake śravaṇāmukheṣu āha ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>āgato śramaṇo gautamo magadhānāṁ girivrajaṁ |<br>
(sarve saṁjaye) netvāna kaṁ su nāma nayiṣyati ||</p>
</blockquote>
<p><a class='ref sc' id='sc3' href='#sc3'>SC 3</a>etaṁ prakaraṇaṁ bhikṣū bhagavato ārocayanti || bhagavān āha ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>nayanti ve mahāvīrā saddharmeṇa tathāgatā |<br>
dharmeṇa nayamānānāṁ kā asūyā vijānato ||</p>
</blockquote>
<p><a class='ref sc' id='sc5' href='#sc5'>SC 5</a>bhagavān msamyaksaṁbuddho yad arthaṁ samudāgato tam arthaṁ abhisaṁbhāvayitvā rājagṛhe viharati śāstā devānāṁ ca manuṣyāṇāṁ ca || aśroṣīt khalu kapilavāstavyā śākyaśākyāyānīyaḥ | bhagavāṁ kila pravṛttapravaradharmacakraḥ rājagṛhe viharati devamanuṣyāṇāṁ <a class='ref sen' id='sen3.91' href='#sen3.91'>Sen 3.91</a> arthacaryā caramāṇo || atha khalu kapilavāstavyā śākyā yena rājā śuddhodano tenopasaṁkramitvā rājānaṁ śuddhodanam etad avocat* || bhagavān mahārāja anuttarāṁ samyaksaṁbodhim abhisaṁbuddho pravṛttapravaradharmacakraḥ devamanuṣyāṇāṁ arthacaryāṁ caranto rājagṛhe viharati | sādhu mahārājā bhagavato dūtaṁ preṣayatu | anukampitā bhagavatā devamanuṣyā | sādhu bhagavāṁ jñātīṁ pi anukaṁpatu || rājā śuddhodano āha || evam astu visarjiyatu || teṣāṁ śākyānāṁ bhavati | ko pratirūpo bhagavato dūto yogyo ca || śākyā āhansuḥ || mahārāja ayaṁ tāva chandako sa yeva bhagavato kumārabhūtasya upasthāyako etena sādhu kumāro abhiniṣkrānto ayaṁ pi udāyī purohitaputro bhagavato kumārabhūtasya dārakavayasyo abhūṣi sahapāṁśukrīḍanako | ete preṣiyantu || te dāni vuccanti | chandakakālodāyi gacchatha rājagṛhaṁ bhagavato sakāśam upasaṁkrametha bhagavato vandanāṁ vadetha ca vadatha | anukampitā bhagavatā devamanuṣyāḥ sādhu bhgavāṁ jñātīṁ pi anukaṁpaye | yaṁ ca vaḥ bhagavāṁ jalpeya taṁ kuryātha ||</p>
<p><a class='ref sc' id='sc6' href='#sc6'>SC 6</a>te dāni rājño śuddhodanasya pratiśrutvā kapilavāstuto nagarāto nirgamya anupūrveṇa rājagṛhaṁ anuprāptā veṇuvanaṁ kalandakanivāpaṁ || atha khalu chandakakālodāyi yena bhagavāns tenopasaṁkramitvā bhagavataḥ pādau śirasā vanditvā ekānte asthānsu || bhagavān sānaṁ āha || chandakakālodāyi kiṁ vo āgatā || te āhansuḥ || bhagavantaṁ kapilavastuṁ nayiṣyāmaḥ || bhagavān etasmiṁ vastusmiṁ etasmiṁ nidāne etasmiṁ prakaraṇe tāye velāye imāṁ dharmapadāṁ bhāṣati ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>yasya jitaṁ nātha jīvati jitaṁ asya na jināti antako |<br>
taṁ buddham anantagocaraṁ apadaṁ kena padena neṣyatha ||</p>
<p><a class='ref sc' id='sc8' href='#sc8'>SC 8</a><a class='ref sen' id='sen3.92' href='#sen3.92'>Sen 3.92</a> yasya jālinī samūhatā tṛṣṇā nāsya kahiṁ pi netrikā |<br>
taṁ buddham anantavikramaṁ apadaṁ kena padena neṣyatha ||</p>
</blockquote>
<p><a class='ref sc' id='sc9' href='#sc9'>SC 9</a>te dāni bhagavatā vucyanti || chandaka-udāyi kiṁ pravrajiṣyatha || te dāni na pravrajitukāmāḥ yaṁ ca rājñā śuddhodanena sandiṣṭā yaṁ vo bhagavāṁ jalpeya taṁ kuryātha paśyanti ca nāpy atra kāṣāyāṇi nāpy atra kalpako yo keśaśmaśrum avatārayeya te dāni bhagavataḥ gauraveṇa akāmakā āhansuḥ || bhagavaṁ pravrajiṣyāmīti || te dāni bhagavatā ehibhikṣukāya ābhāṣṭā | etha bhikṣavaś chandakakālodāyi caratha tathāgate brahmacaryaṁ || te dāni bhagavatā ehibhikṣukāye ābhāṣṭā yat kiṁcid gṛhiliṁgaṁ gṛhiguptaṁ gṛhidhvajaṁ gṛhikalpantaṁ sarvaṁ samantarahitaṁ trivīcaravasanaṁ prādurbhūtaṁ sambhakaṁ ca pātraṁ prakṛtisvabhāvasaṁsthitā ca keśā īryā ca sānaṁ saṁsthihe sayyathāpi nāma varṣaśatopasaṁpannānāṁ bhikṣūṇāṁ || eṣa āyuṣmantānāṁ chandakakālodāyīnāṁ pravrajyā upasaṁpadā bhikṣubhāvo ||</p>
<p><a class='ref sc' id='sc10' href='#sc10'>SC 10</a>bhagavāṁ dāni yato abhiniṣkrānto yataḥ anuttarāṁ samyaksaṁbodhim abhisaṁbuddho nāpi jānāti bhagavāṁ saptahi varṣehi jātibhūmiṁ tataḥmukhaniṣaṇṇapūrvo antamasato śvāsapraśvāsadharmo pi || saptānāṁ varṣāṇām atyayena kapilavāstavyānāṁ śākyānāṁ pūrve jñātisālohitā manuṣyeṣu cyavitvā kuśalasya karmasya vipākena deveṣūpapannāḥ devabhūtā bhagavantaṁ yācanti | anukampitā bhagavatā devamanuṣyāḥ sādhu bhagavāṁ jñātīṁ pi anukampatu | samayo bhagavataḥ jñātīnām anukampāya || adhivāseti bhagavān tāsāṁ devatānāṁ tūṣṇībhāvena || atha khalu devatā bhagavato tūṣṇībhāvena <a class='ref sen' id='sen3.93' href='#sen3.93'>Sen 3.93</a> adhivāsanāṁ viditvā tuṣṭā āttamanā bhagavataḥ pādau śirasā vanditvā bhagavantaṁ pradakṣiṇīkṛtya tatraivāntarahāyensuḥ || bhagavatā dāni jātibhūmiya abhimukhaṁ āsanaṁ prajñāpayitaṁ || āyuṣmāṁ dāni udāyī bhagavato nimittajño | tasya etad abhūṣi || yathā bhagavatā kapilavastu-abhimukhaṁ āsanaṁ prajñāpayitaṁ jñātīṁ bhagavāṁ anukampitukāmo || so bhagavantaṁ yācati ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a>idaṁ avikṣiptamanā śṛṇotha<br>
yathā jinaṁ apratimaṁ aneyaṁ |<br>
nipātya jānū śirasāpi vandya<br>
kālodāyī yācati aprameyaṁ ||</p>
<p><a class='ref sc' id='sc12' href='#sc12'>SC 12</a>aṁgāriṇo dāni (drumā) bhadanta<br>
phalesino <span class='gap'>+ + + + + +</span> |<br>
te arcimanto va prabhāsayanti<br>
samayo mahāvīra bhagī rasānāṁ ||</p>
<p><a class='ref sc' id='sc13' href='#sc13'>SC 13</a>vanāni phullāni manoramāṇi<br>
samantato sarvadiśā pravānti |<br>
puṣpaṁ tyajitvā phalam ādiyante<br>
samayo ito prakramituṁ te śāstu ||</p>
<p><a class='ref sc' id='sc14' href='#sc14'>SC 14</a>na cātiśītaṁ na ca ati-uṣṇaṁ<br>
ṛtusukhaṁ adhvani te bhaveya |<br>
paśyantu te koliyā śakiyā ca<br>
mukhaṁ rohiṇīm iva tārakāṇi ||</p>
</blockquote>
<p><a class='ref sc' id='sc15' href='#sc15'>SC 15</a><a class='ref sen' id='sen3.94' href='#sen3.94'>Sen 3.94</a> atha khalu bhagavān āyuṣmato śāriputrasya bhagavato śikhisya cārikāṁ varṇayati ||</p>
<blockquote class='gatha'>
<p><a class='ref sc' id='sc16' href='#sc16'>SC 16</a>udāraṁ punar abhūṣi śāriputra itaḥ purā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc17' href='#sc17'>SC 17</a>yaṁ so grāmaṁ vā nigamaṁ vā upasaṁkramati nāyako |<br>
tahiṁ tahiṁ sopānīyaṁ bhoti aṣṭāṁgasammitaṁ ||</p>
<p><a class='ref sc' id='sc18' href='#sc18'>SC 18</a>yaṁ so grāmaṁ vā nigamaṁ vā upasaṁkramati nāyako |<br>
tahiṁ tahiṁ sumanodyānaṁ pratyudgacche caturdiśaṁ ||</p>
<p><a class='ref sc' id='sc19' href='#sc19'>SC 19</a>yaṁ so grāmaṁ vā nigamaṁ vā upasaṁkramati nāyako |<br>
sthāṇuṣvāpuṣpitā vṛkṣā saṁpravānti caturdiśaṁ ||</p>
<p><a class='ref sc' id='sc20' href='#sc20'>SC 20</a>yasya yasyaiva vṛkṣasya mūle tiṣṭhati nāyako |<br>
so so muṁcati puṣpāṇi obhāsitvā drumottamo ||</p>
<p><a class='ref sc' id='sc21' href='#sc21'>SC 21</a>yasya yasyaiva vṛkṣasya mūle tiṣṭhati nāyako |<br>
so so muṁcati phalāni pratipūrṇāni sarvaśo ||</p>
<p><a class='ref sc' id='sc22' href='#sc22'>SC 22</a>mānuṣyakā ca ye vṛkṣā puṣpāṇi ca phalāni ca |<br>
cārikāyatanāni dṛśyensuḥ śikhisya lokanāyake ||</p>
<p><a class='ref sc' id='sc23' href='#sc23'>SC 23</a>amānuṣyā ca ye vṛkṣā puṣpāṇi ca phalāni ca |<br>
cārikāyatanāni dṛśyensuḥ śikhisya lokanāyake ||</p>
<p><a class='ref sc' id='sc24' href='#sc24'>SC 24</a>tatreyaṁ pṛthivī kampe samudrāś ca saparvatā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc25' href='#sc25'>SC 25</a>mandāravāṇi puṣpāṇi devā saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc26' href='#sc26'>SC 26</a>mahāmandāravāṇi puṣpāṇi devā saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc27' href='#sc27'>SC 27</a>karkāravāṇi puṣpāṇi devā saṁprakire tadā |<br>
<a class='ref sen' id='sen3.95' href='#sen3.95'>Sen 3.95</a> cārikāṁ pratipannasya śikhisya lokanāyake ||</p>
<p><a class='ref sc' id='sc28' href='#sc28'>SC 28</a>mahākarkāravāṇi puṣpāṇi devā saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc29' href='#sc29'>SC 29</a>rocamānāni puṣpāṇi devāḥ saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc30' href='#sc30'>SC 30</a>mahārocamānāni puṣpāṇi devāḥ saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc31' href='#sc31'>SC 31</a>maṁjūṣakāni puṣpāṇi devāḥ saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc32' href='#sc32'>SC 32</a>mahāmaṁjūṣapuṣpāṇi devāḥ saṁprakire tadā |<br>
cārikāṁ pratipannasya śikhisya lokanāyake ||</p>
<p><a class='ref sc' id='sc33' href='#sc33'>SC 33</a>bhīṣmāṇi cāpi puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc34' href='#sc34'>SC 34</a>mahābhīṣmāṇi ca puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc35' href='#sc35'>SC 35</a>samantagandhāni puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc36' href='#sc36'>SC 36</a>mahāsamantagaṁdhāni puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc37' href='#sc37'>SC 37</a>pārijātāni puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc38' href='#sc38'>SC 38</a>suvarṇakāni puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc39' href='#sc39'>SC 39</a>rūpyamayāni puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc40' href='#sc40'>SC 40</a><a class='ref sen' id='sen3.96' href='#sen3.96'>Sen 3.96</a> ratnāmayāni puṣpāṇi devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc41' href='#sc41'>SC 41</a>candanasya ca cūrṇāni devāḥ saṁprakire tadā |<br>
cārikāñ caramāṇasya śikhisya lokanāyake ||</p>
<p><a class='ref sc' id='sc42' href='#sc42'>SC 42</a>agurusya ca cūrṇāni devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc43' href='#sc43'>SC 43</a>keśarasya ca cūrṇāni devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc44' href='#sc44'>SC 44</a>tamālapatracūrṇāni devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc45' href='#sc45'>SC 45</a>divyaratanacūrṇāni devāḥ saṁprakire tadā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc46' href='#sc46'>SC 46</a>tūryakoṭīsahasrāṇi saṁpravādyensu ambare |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc47' href='#sc47'>SC 47</a>antarīkṣasmiṁ bherīyo saṁpravādyensu aghaṭṭitāḥ |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc48' href='#sc48'>SC 48</a>cailakṣepāṇi akarensu antarīkṣe sthitā marū |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc49' href='#sc49'>SC 49</a>nāgarājā suparṇā ca abhikrāntā ca mānuṣāḥ |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc50' href='#sc50'>SC 50</a>ime pi bahavo yakṣā varṇavanto yaśasvinaḥ |<br>
cārikām anubandhensu śikhisya lokanāyake ||</p>
<p><a class='ref sc' id='sc51' href='#sc51'>SC 51</a>ṣaḍāśīti sahasrāṇi gṛhapatīnāṁ samāgatāḥ |<br>
<a class='ref sen' id='sen3.97' href='#sen3.97'>Sen 3.97</a> cārikām anubandhensu carante lokanāyake ||</p>
<p><a class='ref sc' id='sc52' href='#sc52'>SC 52</a>na tatra kṣudhā pipāsā vā nāpi ca hāni varṇitā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc53' href='#sc53'>SC 53</a>na tatra śītam uṣṇaṁ vā daṁśā vā maśakā pi vā |<br>
cārikāṁ caramāṇasya śikhisya lokanāyake ||</p>
<p><a class='ref sc' id='sc54' href='#sc54'>SC 54</a>so cārikāṁ caritvāna vinayitvā bahūṁ janāṁ |<br>
saṁbuddho parinirvāye ṛṣī kṣīṇapunarbhavo ||</p>
</blockquote>
<p><a class='ref sc' id='sc55' href='#sc55'>SC 55</a>atha khalv āyuṣmāṁ śāriputro utthāyāsanāto ekāṁsam uttarāsaṁgaṁ kṛtvā dakṣiṇaṁ jānumaṇḍalaṁ pṛthivyāṁ pratiṣṭhāpayitvā yena bhagavāṁs tenāṁjaliṁ praṇāmayitvā bhagavantam etad avocat* || bhagavān api bhagavato śikhisya samaśīlo samaprajño balehi vaiśāradyehi buddhadharmehi | bhagavato pi edṛśā yeva cārikā bhaviṣyati yathāpi bhagavato śikhisya || bhagavāṁ cārikāṁ care bahujanahitāya bahujanasukhāya lokānukaṁpāye mahato janakāyasyārthāya hitāya sukhāya devānāṁ ca manuṣyāṇāṁ ca ||</p>
<blockquote class='gatha'>
<p><a class='ref sc' id='sc56' href='#sc56'>SC 56</a>tato karitvā ekāṁsaṁ praṇāmetvāna aṁjaliṁ |<br>
cārikān tatra yācesi śariputro tathāgataṁ ||</p>
<p><a class='ref sc' id='sc57' href='#sc57'>SC 57</a>etasya dāni samayo yaṁ dāni bhagavāṁ pi hi |<br>
cārikāṁ prakrame śāstā anukaṁpāya prāṇināṁ ||</p>
<p><a class='ref sc' id='sc58' href='#sc58'>SC 58</a>yācitā bhāvitadharmā śarīrāntimacāriṇo |<br>
prakareyu avakāśaṁ anukaṁpāya prāṇināṁ ||</p>
<p><a class='ref sc' id='sc59' href='#sc59'>SC 59</a>ito ham ardhamāsena karitvāna upoṣadhaṁ |<br>
<a class='ref sen' id='sen3.98' href='#sen3.98'>Sen 3.98</a> cārikāṁ prakramiṣyāmi anukaṁpāya prāṇināṁ ||</p>
<p><a class='ref sc' id='sc60' href='#sc60'>SC 60</a>tato ca ardhamāsena taṁ kṛtvāna upoṣadhaṁ |<br>
cārikāṁ prakrame śāstā anukaṁpāya prāṇināṁ ||</p>
<p><a class='ref sc' id='sc61' href='#sc61'>SC 61</a>yaṁ so grāmaṁ vā nigamaṁ vā upasaṁkramati gautamaḥ |<br>
tahiṁ tahiṁ samarujā pratyupenti caturdiśaṁ ||</p>
<p><a class='ref sc' id='sc62' href='#sc62'>SC 62</a>yaṁ so grāmaṁ vā nigamaṁ upasaṁkramati gautamaḥ |<br>
sthānasya puṣpitā vṛkṣā saṁpravānti caturdiśaṁ ||</p>
<p><a class='ref sc' id='sc63' href='#sc63'>SC 63</a>yasya yasyaiva vṛkṣasya mūle tiṣṭhati gautamo |<br>
so so muṁcati puṣpāṇi onamitvā drumottamo ||</p>
<p><a class='ref sc' id='sc64' href='#sc64'>SC 64</a>yasya yasyaiva vṛkṣasya mūle tiṣṭhati gautamo |<br>
so so muṁcati phalāni pratipūrṇāni sarvaśo ||</p>
<p><a class='ref sc' id='sc65' href='#sc65'>SC 65</a>mānuṣakā ca ye vṛkṣā puṣpāṇi ca phalāni ca |<br>
cārikān tāni dṛśyensu carante lokanāyake ||</p>
<p><a class='ref sc' id='sc66' href='#sc66'>SC 66</a>amānuṣā ca ye vṛkṣā puṣpāṇi ca phalāni ca |<br>
cārikāṁ tāni dṛśyensu carante lokanāyake ||</p>
<p><a class='ref sc' id='sc67' href='#sc67'>SC 67</a>tato yaṁ pṛthivī kampe sasamudrā saparvatā |<br>
cārikāṁ pratipannasya carante lokanāyake ||</p>
<p><a class='ref sc' id='sc68' href='#sc68'>SC 68</a>mandāravāṇi puṣpāni devāḥ saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc69' href='#sc69'>SC 69</a>mahāmandāravāṁ puṣpāṁ devās saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc70' href='#sc70'>SC 70</a>karkāravāṇi puṣpāṇi devāḥ saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc71' href='#sc71'>SC 71</a><a class='ref sen' id='sen3.99' href='#sen3.99'>Sen 3.99</a> mahākarkāravāṁ puṣpāṁ devāḥ saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc72' href='#sc72'>SC 72</a>rocamānāni puṣpāṇi devāḥ saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc73' href='#sc73'>SC 73</a>mahārocamānāni puṣpāṇi devāḥ saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc74' href='#sc74'>SC 74</a>maṁjūṣakāṇi puṣpāṇi devās saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc75' href='#sc75'>SC 75</a>mahāmaṁjūṣapuṣpāṇi devā saṁprakire tadā |<br>
cārikāṁ pratipannasya carante lokanāyake ||</p>
<p><a class='ref sc' id='sc76' href='#sc76'>SC 76</a>bhīṣmāṇi ca puṣpāṇi devās saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc77' href='#sc77'>SC 77</a>mahābhīṣmāṇi ca puṣpāṇi devās saṁprakire tadā |<br>
cārikāñ caramāṇasya carante lokanāyake ||</p>
<p><a class='ref sc' id='sc78' href='#sc78'>SC 78</a>samantagaṁdhāni puṣpāṇi devas saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc79' href='#sc79'>SC 79</a>mahāsamantagaṁdhāni puṣpāṇi devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc80' href='#sc80'>SC 80</a>parijātāni puṣpāṇi devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc81' href='#sc81'>SC 81</a>suvarṇamayāni puṣpāṇi devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc82' href='#sc82'>SC 82</a>rūpyayāni puṣpāṇi devāḥ saṁprakire tadā |<br>
<a class='ref sen' id='sen3.100' href='#sen3.100'>Sen 3.100</a> cārikāṁ caramāṇasya carante lokanāyake ||</p>
<p><a class='ref sc' id='sc83' href='#sc83'>SC 83</a>ratnamayāni puṣpāṇi devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc84' href='#sc84'>SC 84</a>candanasya ca cūrṇāni devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc85' href='#sc85'>SC 85</a>agurusya ca cūrṇāni devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc86' href='#sc86'>SC 86</a>keśarasya ca cūrṇāni devāḥ saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc87' href='#sc87'>SC 87</a>tamālapatracūrṇāni devās saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc88' href='#sc88'>SC 88</a>divyā ca ratnacūrṇāni devās saṁprakire tadā |<br>
cārikāṁ caramāṇasya carante lokanāyake ||</p>
<p><a class='ref sc' id='sc89' href='#sc89'>SC 89</a>tūryakoṭisahasrāṇi saṁpravādyensu ambare |<br>
cārikāṁ caramāṇasya carante lokanāyake ||</p>
<p><a class='ref sc' id='sc90' href='#sc90'>SC 90</a>antarīkṣasmiṁ bherīyo saṁpravādyensu aghaṭṭitā |<br>
cārikāṁ caramāṇasya carante lokanāyake ||</p>
<p><a class='ref sc' id='sc91' href='#sc91'>SC 91</a>cailakṣepāṇi karensu antarīkṣe sthitā marū |<br>
cārikāṁ caramāṇasya carante lokanāyake ||</p>
<p><a class='ref sc' id='sc92' href='#sc92'>SC 92</a>nāgarājā suparṇā ca abhikrāntā ca mānuṣāḥ |<br>
cārikāṁ caramāṇasya carante lokanāyake ||</p>
<p><a class='ref sc' id='sc93' href='#sc93'>SC 93</a>ime pi bahuvo yakṣā varṇavanto yaśasvinaḥ |<br>
cārikām anubandhensu carante lokanāyake ||</p>
<p><a class='ref sc' id='sc94' href='#sc94'>SC 94</a>ime pi bahavo devāḥ varṇavanto yaśasvinaḥ |<br>
<a class='ref sen' id='sen3.101' href='#sen3.101'>Sen 3.101</a> cārikām anubandhensu carante lokanāyake ||</p>
<p><a class='ref sc' id='sc95' href='#sc95'>SC 95</a>trisāhasrā vibhū devā varṇavanto yaśasvinaḥ |<br>
cārikām anubandhensu carante lokanāyake ||</p>
<p><a class='ref sc' id='sc96' href='#sc96'>SC 96</a>ṣaḍāśīti sahasrāṇi brāhmaṇānāṁ samāgatā |<br>
cārikām anubandhensu carante lokanāyake ||</p>
<p><a class='ref sc' id='sc97' href='#sc97'>SC 97</a>ṣaḍāśīti sahasrāṇi gṛhapatināṁ samāgatā |<br>
cārikām anubandhensu carante lokanāyake ||</p>
<p><a class='ref sc' id='sc98' href='#sc98'>SC 98</a>na tatra kṣudhā pipāsā nāpi ca hāni varṇitā |<br>
cārikāṁ caramāṇasya carante lokanāyake ||</p>
<p><a class='ref sc' id='sc99' href='#sc99'>SC 99</a>na tatra śītam uṣṇaṁ vā daṁśā vā masakāni vā |<br>
cārikāṁ caramāṇasya carante lokanāyake ||</p>
<p><a class='ref sc' id='sc100' href='#sc100'>SC 100</a>so cārikāṁ caritvāna vinetvā ca bahūṁ janāṁ |<br>
upāgame lokanātho śākyānāṁ kapilāhvayaṁ ||</p>
</blockquote>
<p><a class='ref sc' id='sc101' href='#sc101'>SC 101</a>atha bhagavāṁ nyagrodhārāme viharati mahatā bhikṣusaṁghena sārdhaṁ aṣṭādaśabhir bhikṣuśatehi || aśroṣī rājā śuddhodano bhagavān kośaleṣu cārikāṁ caramāṇo mahatā bhikṣusaṁghena sārdham aṣṭādaśabhir bhikṣuśatehi yena kośalānāṁ nagaraṁ tad anusāre tad anuprāpto tatraiva viharati nyagrodhārāme || te dāni sarve kapilavāstavyāḥ śākyā śākyayinyaś ca bhagavato darśanakāmāḥ svakasvakāni yugyayānāni yojayanti | bhagavato darśanāya gamiṣyāmaḥ || aśroṣīt khalu rājā śuddhodano kapilavāstavyāḥ śākyā śākyayinyaś ca svakasvakāni yugyayānāni yojāpayanti | nyagrodhārāmaṁ <a class='ref sen' id='sen3.102' href='#sen3.102'>Sen 3.102</a> gamiṣyāmaḥ bhagavantaṁ darśanāya || tena dāni kapilavastusmiṁ ghoṣaṇā kārāpitā || na kenacit prathamaṁ bhagavato upasaṁkramitavyaṁ | sarvehi mayā sārdhaṁ nyagrodhārāmaṁ gantavyaṁ bhagavantaṁ darśanāya ||</p>
<p><a class='ref sc' id='sc102' href='#sc102'>SC 102</a>atha khalu rājā śuddhodano sārdhaṁ sarvakenāntaḥpureṇa yaśodharāpramukhena sārdhaṁ kumārāmātyehi ca sārdhaṁ śākyehi saparivārehi sārdhaṁ dhanugraharathāśvārohehi sārdhaṁ vaṇijasārthavāhehi sārdhaṁ śreṣṭhipramukhehi nigamehi mahatā rājānubhāvena mahatā rājarddhīye kapilavastuto nagarāto niryāsi bhagavantaṁ darśanāya || rājā śuddhodano kapilavastuto caturghoṭena aśvarathena nirdhāvati śākiyamaṇḍalaparivṛto nyagrodhārāmaṁ bhagavantaṁ darśanāya | bhikṣusaṁgho ca kapilavastunagaraṁ piṇḍāya praviśati | rājñā śuddhodanena bhikṣusaṁgho dṛṣṭo || so dāni amātyānāṁ pṛcchati || bho bhaṇe amātyā kiṁ imān edṛśā parivrājakā || amātyā āhansuḥ || deva kumārasya eṣo parivāro || so dāni tāṁ kṛśaśarīrāṁ bhikṣū ṛṣipravrajitāṁ uruvilvākāśyapanadīkāśyapagayākāśyapaśāriputramaudgalyāyanā ca saparivārā tapatapitaśarīrāṁ muṇḍā pātrapāṇīṁ dṛṣṭvā paridīnamukhavarṇo saṁvṛtto || mama putro yadi na pravrajiṣyati rājā bhaviṣyati cakravartī cāturdvīpo vijitāvī dhārmiko dharmarājā saptaratnasamanvāgato rājasahasraparivṛto medinīm adhyāvasiṣyat* || imam edṛśaṁ parivāraṁ nivartetha ahaṁ na taṁ icchāmi draṣṭuṁ || te dāni bhikṣū amātyehi vuccanti || rājā vo na draṣṭukāmo nivartetha || te dāni nivartitvā nyagrodhārāmaṁ gatāḥ || na mo bhagavan rājā śuddhodano icchati draṣṭuṁ | asmākaṁ ca dṛṣṭvā pratinivartito || bhagavān āha || imahiṁ eva sarvasya bhikṣusaṁghasya āhāraṁ bhaviṣyati || uruvilvākāśyapo bhagavantam <a class='ref sen' id='sen3.103' href='#sen3.103'>Sen 3.103</a> āmantrayati || gacchāmi bhagavan rājānaṁ śuddhodanaṁ nivartemi || bhagavān nādhivāseti || nadīkāśyapo pi gayākāśyapo pi upaseno pi sarve te maharddhikā bhikṣū bhagavantaṁ yācenti || gacchāma bhagavan rājānaṁ śuddhodanaṁ prasādemaḥ yathā bhagavantam upasaṁkrameya || bhagavān teṣāṁ pi nādhivāseti ||</p>
<p><a class='ref sc' id='sc103' href='#sc103'>SC 103</a>atha khalv āyuṣmato mahāmaudgalyāyanasya etad abhūṣi || kaṁ bhagavān ākāṁkṣati bhikṣuṁ yo rājānaṁ śuddhodanam abhiprasādeyā || andrākṣīt* mahāmaudgalyāyano divyena cakṣuṣā viśuddhenātikrāntamānuṣyakena bhagavato cittaṁ kālodāyismiṁ bhikṣusmiṁ pratiṣṭhitaṁ | kālodāyī bhikṣu rājānaṁ śuddhodanam abhiprasādayiṣyati || dṛṣṭvā ca punaḥ yenāyuṣmāṁ kālodāyī tenopasaṁkramitvā āyuṣmato kālodāyisya etad uvāca || lābhā te āyuṣmaṁ udāyi sulabdhā lābhā yasya te śāstā ākāṁkṣati udāyī bhikṣu rājānaṁ śuddhodanaṁ abhiprasādayiṣyati | asti anye sthavirasthavirā bhikṣū yācante na labhanti | tvaṁ gaccha āyuṣman* udāyi rājānaṁ śuddhodanaṁ abhiprasādehi || evam ukte āyuṣmāṁ kālodāyī āyuṣmantaṁ mahāmaudgalyāyanam etad uvāca || durāsadā āyuṣmaṁ mahāmaudgalyāyana rājānaḥ kṣatriyā mūrdhnābhiṣiktā janapadasthāmavīryaprāptā || sayyathāpi nāmāyuṣmaṁ mahāmaudgalyāyana samiddho mahāgniskandho puruṣasya durāsado bhavati upasaṁkramaṇāya evam evāyuṣmaṁ mahāmaudgalyāyana rājāno kṣatriyā mūrdhnābhiṣiktā janapadasthāmavīryaprāptāḥ durāsadā upasaṁkramaṇāya || sayyathāpi nāmāyuṣmaṁ mahāmaudgalyāyana kuñjaro ṣaṣṭihāyano durāsado bhavati upasaṁkramituṁ evam evāyuṣmaṁ mahāmaudgalyāyana kṣatriyā mūrdhnābhiṣiktā janapadasthāmavīryaprāptāḥ durāsadā upasaṁkramaṇāya || sayyathāpi nāmāyuṣmaṁ mahāmaudgalyāyana siṁho mṛgarājo dāṭhī balī keśarī mṛgādhipatir <a class='ref sen' id='sen3.104' href='#sen3.104'>Sen 3.104</a> durāsado bhavati puruṣasyopasaṁkramaṇāya evam evāyuṣmaṁ mahāmaudgalyāyana rājānaḥ kṣatriyā mūrdhnābhiṣiktā janapadasthāmavīryāprāptāḥ puruṣasiṁhā durāsadā bhavanti upasaṁkramaṇāya || sayyathāpi nāmāyuṣmaṁ mahāmaudgalyāyana śārdūlo olīnakāyo gurudarśano durāsado bhavati puruṣasya upasaṁkramaṇāya evam evāyuṣman mahāmaudgalyāyana kṣatriyā rājāno mūrdhnābhiṣiktā janapadasthāmavīryaprāptāḥ puruṣaśārdūlā durāsadā bhavanti upasaṁkramaṇāya || atha khalu bhagavān āyuṣmantaṁ kālodāyiṁ gāthāya adhyabhāṣe ||</p>
<blockquote class='gatha'>
<p><a class='ref sc' id='sc104' href='#sc104'>SC 104</a>śṛṇu mama udāyibhadrā paramakuśalaprasādānāṁ tvam agro |<br>
śākyakulanandijananaṁ rājavaraṁ laghu prasādehi ||</p>
<p><a class='ref sc' id='sc105' href='#sc105'>SC 105</a>na hi anyo koci bhikṣu samartho rājño prasādayituṁ cittaṁ |<br>
nānyatra tvayā udāyi sabhāgacaritena bhagavato ||</p>
<p><a class='ref sc' id='sc106' href='#sc106'>SC 106</a>bhūtapūrvaṁ udāyi atītam adhvānam abhū bhūmipatī |<br>
nāmena satyavardhano vighuṣṭaśabdo dharaṇipālo ||</p>
<p><a class='ref sc' id='sc107' href='#sc107'>SC 107</a>dhārmiko dharmarājā saṁpūjitaḥ prāṇakoṭinayutehi |<br>
dharmeṇa imāṁ vasumatiṁ samudraparyaṁtāṁ anuśāse ||</p>
<p><a class='ref sc' id='sc108' href='#sc108'>SC 108</a>tasya ca abhūṣi rājño putro darśāvī pūrvabuddhānāṁ |<br>
nāmena matisāro guṇagaṇaparicāritamatī ca ||</p>
<p><a class='ref sc' id='sc109' href='#sc109'>SC 109</a>kāmeṣu doṣadarśī anarthiko sarvakāmabhogeṣu |<br>
oruptakuśalamūlo gṛhe na ramati vivekarato ||</p>
<p><a class='ref sc' id='sc110' href='#sc110'>SC 110</a><a class='ref sen' id='sen3.105' href='#sen3.105'>Sen 3.105</a> taṁ avaca satyavardhano putra bhuṁjāhi praṇītakāmaguṇaṁ |<br>
vaiśravaṇabhavanasadṛśe amarabhavanasannibhe veśme ||</p>
<p><a class='ref sc' id='sc111' href='#sc111'>SC 111</a>taṁ avaca matisāro daśāṁguliṁ praṇāmayitvā |<br>
naitāni dharaṇipāla dhanāni paṇḍitasya bhāvyāni ||</p>
<p><a class='ref sc' id='sc112' href='#sc112'>SC 112</a>abudhajanasamarthitāni sarāgavaśāni hi tāni vidyanti |<br>
<span class='gap'>+ + + + + + + + + + + + + + + + + + + + +</span><br>
kiṁ kāraṇaṁ anandho andhasya vaśena utpathaṁ gṛhṇe |<br>
vuhyaṁtasya velagato kathaṁ spṛheyā atrāṇasya ||</p>
<p><a class='ref sc' id='sc113' href='#sc113'>SC 113</a>baddhasya kathaṁ mukto vacanena kārādhvam abhikrameya |<br>
viṣamasthasya samāgamaṁ kathaṁ spṛheyā naro vijño ||</p>
<p><a class='ref sc' id='sc114' href='#sc114'>SC 114</a>pratibhāsi me narapati andho vuhyanto ciranaṣṭo ca |<br>
vuhyasi kāmoghena ahaṁ ca kāmāṁ jugupsāmi ||</p>
<p><a class='ref sc' id='sc115' href='#sc115'>SC 115</a>tasya ca balavantasya pituno ājñāye sa matisāro |<br>
pravraje jahitva rājyaṁ kumāro kāmāṁ ca anapekṣo ||</p>
<p><a class='ref sc' id='sc116' href='#sc116'>SC 116</a>urago vā jīrṇatvacaṁ pakvakheṭapiṇḍam iva tyaje rājyaṁ |<br>
sāgarāntamahiṁ sarvāṁ so kāmeṣu doṣadarśāvī ||</p>
<p><a class='ref sc' id='sc117' href='#sc117'>SC 117</a>atikramya kāmadhātuṁ matisāro brahmavihāram ācare |<br>
<span class='gap'>+ + + + + +</span> kumāro brahmatvagamanāye ||</p>
<p><a class='ref sc' id='sc118' href='#sc118'>SC 118</a>pravrajitasmiṁ kumāre anuvrato sya purohitakumāro |<br>
nāmena somadatto anupravrajesi matisāraṁ ||</p>
<p><a class='ref sc' id='sc119' href='#sc119'>SC 119</a><a class='ref sen' id='sen3.106' href='#sen3.106'>Sen 3.106</a> pravrajitasmiṁ kumāre pitā akāsi tasmiṁ aprasādaṁ |<br>
gatvāna somadatto prasādayesi dharaṇīpālaṁ ||</p>
<p><a class='ref sc' id='sc120' href='#sc120'>SC 120</a>tat kiṁ manyasi udāyi matisāro anyaḥ tena kālena |<br>
tena samayena ham eva anarthiko kāmabhogehi ||</p>
<p><a class='ref sc' id='sc121' href='#sc121'>SC 121</a>tat kiṁ manyase udāyi anyo so satyavardhano āsi |<br>
anyam eva so narapatiḥ śuddhodano so tadā āsi ||</p>
<p><a class='ref sc' id='sc122' href='#sc122'>SC 122</a>tat kiṁ manyase udāyi anyo so anuvrato somadatto |<br>
tuvam eva so abhūṣi prasādaye satyamahaṁ nāma ||</p>
<p><a class='ref sc' id='sc123' href='#sc123'>SC 123</a>tasmād dānīṁ udāyi rājaṁ śuddhodanaṁ prasādehi |<br>
bheṣyati mahāsamudayo prasanne tasmiṁ mahīpāle ||</p>
<p><a class='ref sc' id='sc124' href='#sc124'>SC 124</a>bheṣyati anantaphalasya upacayaḥ marumānuṣāṇāṁ kulaputra |<br>
rājavaraprasādena naravaraṁ tvaritaṁ prasādehi ||</p>
<p><a class='ref sc' id='sc125' href='#sc125'>SC 125</a>saṁprati śākyādhipatī atimānahato vitarkamathito va |<br>
tiṣṭhati saviṣaṇṇamatī giritaṭapatito yatha nāgo ||</p>
<p><a class='ref sc' id='sc126' href='#sc126'>SC 126</a>ojahareṇa balavanto puruṣo yatha rākṣasena parikṣipto |<br>
naivātmānaṁ na prajā jānati param eva bhūmipatiḥ ||</p>
<p><a class='ref sc' id='sc127' href='#sc127'>SC 127</a>aiśvaryahānim anusmaranto aiśvaryaṁ ca vicintento |<br>
mama kāsi aprasādaṁ gatvā tvaṁ lahu prasādehi ||</p>
</blockquote>
<p><a class='ref sc' id='sc128' href='#sc128'>SC 128</a>atha khalu rājā śuddhodano kapilavastusya nagaradvārāto pratinivartitvā sarveṇa <a class='ref sen' id='sen3.107' href='#sen3.107'>Sen 3.107</a> śākiyamaṇḍalena sārdhaṁ svakāyāṁ darśanaśālāyāṁ pratyasthāsi || tatra rājā śuddhodano śākyā śākyāyinyaś ca āmantresi || mahantāto pi aiśvaryādhipatyā prabhraṁśitvā kumāro pravrajito | yadi na kumāro pravrajito abhaviṣya so rājā bhave cakravartī cāturdvīpo vijitāvī dhārmiko dharmarājā saptaratnasamanvāgato tasya imāni sapta ratnāni bhavensuḥ | tadyathā | cakraratnaṁ hastiratnaṁ aśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnaṁ evaṁ saptaratnaṁ | pūraṁ cāsya putrasahasraṁ bhavet* śūrāṇāṁ vīrāṇāṁ varāṁgarūpiṇāṁ parasainyapramardakānāṁ | so imāni catvāri mahādvīpā sāgaragiriparyantā akhilān akaṇṭakāṁ adaṇḍenāśastreṇa anutpīḍena dharmeṇa vābhinirjitvā adhyāvasiṣya rājāna sahasreṣu ca parivṛto bhaveya teṣām asmākaṁ hastoktaṁ cakravartirājyaṁ abhaviṣyat te vayaṁ kumāreṇa pravrajitena mahantāto aiśvaryādhipatyāto bhraṁśitāḥ ||</p>
<p><a class='ref sc' id='sc129' href='#sc129'>SC 129</a>atha khalv āyuṣmān udāyī nyagrodhārāmāto vaihāyasam abhyudgamya rājño śuddhodanasya śākyiyamaṇḍalaparivṛtasya purato tālamātraṁ vaihāyasam antarīkṣe asthāsi || adrākṣīd rājā śuddhodanaḥ āyuṣmantaṁ udāyiṁ tālamātraṁ vaihāyasam antarīkṣe tiṣṭhantaṁ dṛṣṭvā ca punaḥ hṛṣṭo tuṣṭo saumanasyajāto utthāyāsanāto ekānsam uttarāsaṁgaṁ kṛtvā yenāyuṣmāṁ uḍāyi tenāṁjaliṁ praṇāmetvā āyuṣmantam udāyiṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc130' href='#sc130'>SC 130</a>kutas tvam āgacchasi raktacīvara<br>
kena tvam arthena ihānuprāpto |<br>
kiṁ vātra ākāṁkṣasi tvaṁ uḍāyi<br>
<span class='var' title='sudurlabhaṁ'>sudullabhaṁ</span> siddhavratāna darśanaṁ ||</p>
<p><a class='ref sc' id='sc131' href='#sc131'>SC 131</a><a class='ref sen' id='sen3.108' href='#sen3.108'>Sen 3.108</a> lābhas te rāṣṭrādhipate śirīmato<br>
yasya tava putra narāṇam uttamaḥ |<br>
tejena obhāsati sarvalokaṁ<br>
sahasrarasmīva udetva medinīṁ ||</p>
</blockquote>
<p><a class='ref sc' id='sc132' href='#sc132'>SC 132</a>evaṁ dāni sthavireṇa udāyinā tālamātraṁ vaihāyasam antarīkṣe sthitena bahūni buddhamāhātmyāni parikīrtitāni tāni ca rājā śuddhodano śrutvā prīto saṁvṛtto || so dāni śākyā śākyāyinyaś ca āmantrayati || sayyathāpi nāma vāsiṣṭhāho sūryasya abhyudentasya etaṁ pūrvaṁgamam etan nimittaṁ yad idaṁ aruṇo udāyī no sarvasaṁśayacchettā sugatasya śrāvako ||</p>
<blockquote class='gatha'>
<p><a class='ref sc' id='sc133' href='#sc133'>SC 133</a>buddhasya putro paramārthadarśī<br>
upāgato śākyākulaṁ tadantaḥ |<br>
prasādaye satyamahaṁ ity evaṁ<br>
<span class='gap'>+ + + + + + + + + + + +</span><br>
āśāya kṛṣyate kṣetraṁ bījam āśāya vapyate |<br>
āśāya vāṇijā yānti samudraṁ dhanahārakā |<br>
yo yasya āśāya tiṣṭhāmi sā me āśā samṛdhyatu ||</p>
<p><a class='ref sc' id='sc134' href='#sc134'>SC 134</a>punarpunaḥ kṣipra vapanti bījaṁ<br>
punarpunaḥ varṣati devarājaḥ |<br>
punarpunaḥ vardhati bījagrāmaṁ<br>
punarpunar lābhaṁ labhanti karṣikā ||</p>
<p><a class='ref sc' id='sc135' href='#sc135'>SC 135</a><a class='ref sen' id='sen3.109' href='#sen3.109'>Sen 3.109</a> punaḥpunar yācanakā upenti<br>
punarpunaḥ satpuruṣā dadanti |<br>
punarpunaḥ satpuruṣā pi dattvā<br>
punaḥpunar svargam upenti sthānaṁ ||</p>
<p><a class='ref sc' id='sc136' href='#sc136'>SC 136</a>dullabho puruṣājanyo na so sarvatra jāyate |<br>
yatra so jāyate vīraḥ taṁ kulaṁ sukham edhati ||</p>
<p><a class='ref sc' id='sc137' href='#sc137'>SC 137</a>vīro hi vai sapta yugāṁ punāti<br>
yasmiṁ kule jāyati bhūriprajño |<br>
piteva śākyā nayati devadevo<br>
tvayāpi jāto muni satyanāmaḥ ||</p>
<p><a class='ref sc' id='sc138' href='#sc138'>SC 138</a>śuddhodano nāma pitā jinasya<br>
buddhasya māyā kila nāma mātā |<br>
yā bodhisatvaṁ parihārya kukṣiṇā<br>
kāyasya bhedāt svargeṣu modati ||</p>
<p><a class='ref sc' id='sc139' href='#sc139'>SC 139</a>sā modati kāmaguṇehi pañcahi<br>
iṣṭehi kāntehi buddhasya mātā |<br>
atiriva <span class='gap'>+ + + + + +</span> puṇyakāmā<br>
parivāritā apsarasāṁ gaṇehi ||</p>
<p><a class='ref sc' id='sc140' href='#sc140'>SC 140</a>putrasya buddhasya asahyatāyino<br>
aṁgīrasasyāpratimasya tāyino |<br>
prītaḥ pitā harṣita eṣa śākya<br>
dharmeṇa tvaṁ gautama āryako si ||</p>
</blockquote>
<p><a class='ref sc' id='sc141' href='#sc141'>SC 141</a>rājā āha ||</p>
<blockquote class='gatha'>
<p><a class='ref sc' id='sc142' href='#sc142'>SC 142</a>yasyāntike pravrajito si bhikṣu<br>
śraddhāya so carati brahmacaryaṁ |<br>
<a class='ref sen' id='sen3.110' href='#sen3.110'>Sen 3.110</a> na so bhīto nāpi bhayaṁ upeti<br>
eko pi so ramati vṛkṣamūle ||</p>
</blockquote>
<p><a class='ref sc' id='sc143' href='#sc143'>SC 143</a>udāyī āha ||</p>
<blockquote class='gatha'>
<p><a class='ref sc' id='sc144' href='#sc144'>SC 144</a>yasyāntike pravrajito smi rāja<br>
śraddhāya so carati brahmacaryaṁ |<br>
na so bhīto nāpi bhayaṁ upeti<br>
eko pi so ramati vṛkṣamūle ||</p>
<p><a class='ref sc' id='sc145' href='#sc145'>SC 145</a>ekaṁ varan taṁ munim apramattaṁ<br>
nindāpraśaṁsāsu avepamānaṁ |<br>
siṁho va śabdeṣu asantrasantaṁ<br>
vātaṁ va jālasmiṁ asajjamānaṁ |<br>
netāraṁ anyeṣu ananyaneyaṁ<br>
bhīraṁ jinaṁ śākya kathaṁ vadesi ||</p>
<p><a class='ref sc' id='sc146' href='#sc146'>SC 146</a>yaṁ vedayasi anopamaprajñaṁ<br>
mahyaṁ putraṁ tasya pitā ti brūmi |<br>
putrasya tasya mahya putro bhosi<br>
bhuktvāna bhikṣu hara piṇḍapātraṁ ||</p>
<p><a class='ref sc' id='sc147' href='#sc147'>SC 147</a>eṣyāma vayaṁ api darśanāya<br>
buddhaṁ anativaraṁ vitīrṇakāṁkṣaṁ |<br>
loke udapāsi sa satvasāro<br>
putraṁ mahyaṁ yathā vadesi bhikṣu ||</p>
<p><a class='ref sc' id='sc148' href='#sc148'>SC 148</a>bhuktvāna bhojanaṁ yāvadarthaṁ<br>
śuciṁ praṇītaṁ rasasvādupetaṁ |<br>
<a class='ref sen' id='sen3.111' href='#sen3.111'>Sen 3.111</a> so prakrame piṇḍapātraṁ grahetvā<br>
upasaṁkrame yena jino aneyo ||</p>
<p><a class='ref sc' id='sc149' href='#sc149'>SC 149</a>so taṁ pradeśaṁ upasaṁkramitvā<br>
upanāmaye piṇḍapātraṁ jinasya |<br>
vanditva pādāṁ avaci tathāgataṁ<br>
yāsyanti te jñātayo darśanāya ||</p>
<p><a class='ref sc' id='sc150' href='#sc150'>SC 150</a>edṛśāṁ guṇāṁ śruṇitva bhūmipālo<br>
trikhuttam udānayati sulabdhā labhā |<br>
mahyaṁ anantā yaṁ trisāhasrāya<br>
lokadhātūye jine jīvamāne<br>
bhaviṣyati saṁgamo nāyakena |<br>
saṁpuṣpitā drumalatā kusumāvakīrṇā<br>
āsevitā ca dvijasaṁghanināditena |<br>
evaṁ pi mahyaṁ hṛdayaṁ prītisaṁkusumitaṁ<br>
śrutvāna putraṁ mama sarvaguṇopapetaṁ ||</p>
</blockquote>
<p><a class='ref sc' id='sc151' href='#sc151'>SC 151</a>atha khalu rājā śuddhodanaḥ anyataraṁ rājāmātyam āmantrayati || bho bhaṇe amātya sarvārthasiddho kumāro anuttarāṁ samyaksaṁbodhim abhisaṁbuddhitvā pravṛttapravaradharmacakro kapilavastūpavaneṣu anuprāpto | tataḥ putrasya sarvārthasiddhasya kumārasyābhyudgamanaṁ kariṣyāmi || tato kapilavastunagare ghoṣaṇāṁ kārāpehi | sarvehi śākyehi brāhmaṇagṛhapatikehi sarvehi ca gāndharvikehi sarvehi ca śreṇīhi sarvehi ca śilpāyatanehi mayā sārdhaṁ sarvārthasiddhasya pratyudgamanaṁ kartavyaṁ || sādhu mahārājeti || so rājāmātyo śuddhodanasya pratiśrutvā kṣipram eva kapilavastunagare catvaraśṛṁgāṭakaantarāpaṇamukheṣu <a class='ref sen' id='sen3.112' href='#sen3.112'>Sen 3.112</a> ghoṣaṇāṁ kārayati || bhagavanto sarvārthasiddhakumāro anuttarāṁ samyaksaṁbodhima bhisaṁbuddhitvā kapilavastūpavaneṣu anuprāpto | tato sarvabhavantehi rājñā śuddhodanena sārdhaṁ bhagavato pratyudgamanāya gantavyaṁ ||</p>
<blockquote class='gatha'>
<p><a class='ref sc' id='sc152' href='#sc152'>SC 152</a>śākyānāṁ vaṁśagato bheṣyati yo sya trāṇaṁ<br>
siddhābhiprāyo tṛṣabhāvaviraktacitto |<br>
kṣīṇāśravo vigatarāgo samaṁtacakṣuḥ<br>
drakṣyāmatha dvādaśavarṣe anantaprajñaṁ ||</p>
<p><a class='ref sc' id='sc153' href='#sc153'>SC 153</a>ānaṁdabheriravaṁ śrutvā śākyarāṣtre<br>
saṁgītiṁ devagaṇavāditaṁ lumbinīye |<br>
yena pratijñā kṛtā buddho bhaviṣyaṁ loke<br>
so eṣyati bhūtavacano vigatāndhakāro ||</p>
<p><a class='ref sc' id='sc154' href='#sc154'>SC 154</a>prakrānto saptapadaṁ yo iha luṁbinīye<br>
bodhyaṁgasaptaratanāni abudhye yena |<br>
yo siṁhanādaṁ nadate ahaṁ loke jyeṣṭho<br>
so eṣyati paravādaṁ prabhaṁjamāno ||</p>
<p><a class='ref sc' id='sc155' href='#sc155'>SC 155</a>yenedaṁ apakṛtaṁ garbhaśayyaṁ aśeṣaṁ<br>
ucchoṣito ca se punaḥ bhavahetuḥ sarvaṁ |<br>
ucchoṣitā tṛṣalatā ca duḥkhasya mūlaṁ<br>
so eṣyati baṁdhapramokṣaṁ karonto loke ||</p>
</blockquote>
<p><a class='ref sc' id='sc156' href='#sc156'>SC 156</a>te dāni kapilavastuto śākyā śākyāyinyaś ca taṁ ghoṣaṁ śrutvā kṣipram eva rājakuladvāre <a class='ref sen' id='sen3.113' href='#sen3.113'>Sen 3.113</a> sannipatitā sakumārāmātyā bhaṭabalāgrā purohitapramukhā brāhmaṇāḥ śreṣṭhipramukho vaniggrāmo sarve ye kapilavāstavyā gandharvikā | tadyathā cakrikavaitālikanaṭanartakaṛllamallapāṇisvarikā śobhikā laṁghakā kumbhatūṇikā velambakā dvistvalabhāṇakā paṁcavaṭukā gāyanakā bhāṇḍavikā hāsyakārakā bherīśaṁkhamṛdaṁgapaṭahikā tūṇavapaṇavaveṇavallakīekadaśīvīṇāvādā ca bahuvādyakā ca sarve rājakuladvāre sannipatensuḥ | sarve ca kapilavāstavyā śreṇiyo | tadyathā sauvarṇikā hairaṇyikā prāvārikā śaṁkhikā dantakārakā maṇikārakā prastārikā gandhikā kośāvikā tailikā ghṛtakuṇḍikā gaulikā vārikā karpāsikā dadhyikā pūpikā khaṇḍakārakā modakakārakā kaṇḍukā samitakārakā saktukārakā phalavāṇijā mūlavāṇījā cūrṇakuṭṭagandhatailikā āgrīvanīyā āviddhakā guḍapācikāḥ khaṇḍapācakāḥ śuṇṭhikāḥ sīdhukārakāḥ śarkaravāṇijā | ete cānye ca bahuvyavahārikā sarve rājakule sannipatensuḥ | sarve ca kapilavāstavyā śilpāyatanā | tasyathā lohakārakā tāmrakuṭṭā suvarṇakārakā taddhukārakā pradhvopakā roṣiṇo trapukārakā śīśapiccaṭakārā jantukārakā mālākārā purimakārakā kumbhakārā carmakārā ūrṇavāyakā varūthatantravāyakā devatātantravāyā cailadhovakā rajakā śucikā tantravāyā citrakārakā vardhakirūpakārakāḥ kālapātrikāḥ pelalakāḥ pustakārakāḥ pustakarmakārakā nāpitā kalpikā chedakā lepakā sthapatisūtradhārakā uptakoṣṭhakārakā kūpakhanakā mṛttikāvāhakā kāṣṭhavāṇijā tṛṇavāṇijā staṁbavāṇijā vaṁśavāṇijā nāvikā olumpikā suvarṇadhovakā mauṣṭikā | ete cānye ca uccāvacā janatā hīnotkṛṣṭamadhyamā <a class='ref sen' id='sen3.114' href='#sen3.114'>Sen 3.114</a> sarve rājakuladvāre sannipatensuḥ || evaṁ dāni rājā śuddhodano imena ca janakāyena antaḥpureṇa sārdhaṁ kumārāmātyehi parivṛto dhanukarathikahastyārohehi sārdhaṁ carturghoṭaratham abhiruhitvā śreṣṭhipramukho nigamo sārthavāhapramukho vāṇijagrāmo purohitapramukhā brāhmaṇā aṣṭādaśa śreṇīyo puraskṛto parivṛto mahatā rāja-ṛddhīye mahatā rājānubhāvena mahato janakāyasya hakkārahikkārabherīmṛdaṁgapaṭahaśaṁkhasaṁninādena kapilavastuto nagarāto niryātvā yena nyagrodhārāmas tena prasthito bhagavato darśanāya || bhagavato dāni evaṁ bhavati || abhimānino śākyāḥ yadi sānaṁ svake āsane niṣaṇṇako pratisaṁmodayiṣyāmi atha sānaṁ bhaviṣyati cittasyānyathātvaṁ kathaṁ hi nāma yo kumāro cakravartirājyam apahāya pavrajito anuttarāṁ samyaksaṁbodhim abhisaṁbudhitvā dharmam adhigato dharmasvāmī ātmānaṁ pratijānāti so pitaraṁ ca vṛddhatarakāṁ ca gurusthānīyāṁ ca na pratyutthihati | nāsti ca so satvo vā satvakāyo vā yasya tathāgate pratyupasthihante na saptadhā mūrdhnaṁ sphaleyā | yan nūnāhaṁ pauruṣamātraṁ vaihāyasam antarīkṣe dīrghaṁ caṁkramaṁ caṁkrameyaṁ ||</p>
<p><a class='ref sc' id='sc157' href='#sc157'>SC 157</a>atha khalu bhagavāṁ pitu rājño śuddhodanasya śākiyamaṇḍalasya ca mānātimānaṁ jñātvā āgamanaṁ viditvā pauruṣamātraṁ vaihāyasam antarīkṣe dīrghaṁ caṁkramaṁ caṁkramati aspṛśanto pādatalehi bhūmiyaṁ || atha khalu rājā śuddhodano dūrato evaṁ nyagrodhārāme bhagavantaṁ paśyati pauruṣamātraṁ vaihāyasam antarīkṣe dīrghaṁ caṁkramm caṁkramantaṁ aspṛśantaṁ pādatalehi bhūmiyaṁ dṛṣṭvā ca punaḥ āścaryādbhutasaṁhṛṣṭaromakūpajāto āścaryaṁ yādṛśaṁ kumāreṇa dharmo abhigamito yathā sarvaloke dvipadānam uttamo || atha khalu rājā śuddhodano śākyo śākiyānām āmantrayati || paśyatha bhagavanto yena kumāreṇa saṁkalpo <a class='ref sen' id='sen3.115' href='#sen3.115'>Sen 3.115</a> cintito prārthayatā draṣṭuṁ sarvajñaṁ sarvadharmeṣv abhijñātasaṁkalpaṁ sarvasiddhaṁ narendraṁ so paśyatu siddhārthaṁ sarvasiddhisaṁprāptaṁ ||</p>
<blockquote class='gatha'>
<p><a class='ref sc' id='sc158' href='#sc158'>SC 158</a>dṛṣṭvāna putraṁ paripūrṇakāyaṁ<br>
sulakṣitaṁ lakṣavicitritāṁgaṁ |<br>
pañcamamāse yatha eva candro<br>
parivṛto lakṣaṇatārakehi ||</p>
<p><a class='ref sc' id='sc159' href='#sc159'>SC 159</a>dṛṣṭvā surūpaṁ asamānakāyaṁ<br>
tam āyatākṣaṁ śiriya jvalamānaṁ |<br>
<span class='gap'>+ + + + + + + + +</span> atha khalu rājā śuddhodano yāvattakaṁ yānasya bhūmi tāvattakaṁ yānena yātvā yānāto pratyoruhya sva-antaḥpureṇa sārdhaṁ śākiyamaṇḍalena ca padasā yeva nyagrodhārāmaṁ praviṣṭo yena bhagavāns tenopasaṁkramitvā mūrdhnā bhagavataḥ pādau vanditvā gāthām adhyabhāṣi ||</p>
<p><a class='ref sc' id='sc160' href='#sc160'>SC 160</a>imaṁ tṛtīyaṁ tava bhūriprajña<br>
pādānte vandāmi samantacakṣuḥ |<br>
yaṁ ca te naimittikā vyākarensuḥ<br>
yaṁ jambucchāyā na jahe imaṁ ca ||</p>
</blockquote>
<p><a class='ref sc' id='sc161' href='#sc161'>SC 161</a>atha khalu bhagavāṁ nyagrodhārāme tālamātraṁ vaihāyasam antarīkṣe sthitvā vividhavicitrāṇi yamakaprātihāryāṇi karoti | heṣṭhimaṁ kāyaṁ prajvalati uparimāto kāyāto śītasya vārisya paṁca dhārāśatāti śravanti | uparime kāye prajvalite heṣṭhimāto kāyāto śītasya vārisya paṁca dhārāśatāni śravanti || atha khalu bhagavān ṛṣabhavarṇam ṛddhiye <a class='ref sen' id='sen3.116' href='#sen3.116'>Sen 3.116</a> abhinirmiṇitvā calatkakubhaṁ varṇarūpasamupeto purastimāyāṁ diśāyāṁ antarahito paścimāyāṁ diśāyāṁ prādurbhavati | paścimāyāṁ diśāyāṁ antarahitaḥ purastimāyāṁ diśāyāṁ prādurbhavati | uttarasyāṁ diśāyāṁ antarahito dakṣiṇāyāṁ diśāyāṁ prādurbhavati | dakṣiṇāyāṁ diśāyām antarhito uttarāyāṁ diśāyāṁ prādurbhavati || evaṁ dāni mahāprātihāryaṁ vistareṇa kartavyaṁ || tatra dāni bahūni prāṇikoṭīśatasahasrāṇi bhagavato edṛśaṁ ṛddhiprātihāryan dṛṣṭvā pramuditā prītisaumanasyajātā saṁvṛttā āścaryādbhutaprāptā hakkārasahasrāṇi pravartenti || mahāprajāpatīya dāni gautamīya yadā bhagavān abhiniṣkrānto tasyā ruṇṇena śokena ca akṣīṇi paṭalehi va saṁchannā andhā saṁjātā | tahiṁ ca nyagrodhārāme bhagavato vividhāni vicitrāṇi yamakaprātihāryāṇi karentasya hakkārasahasrāṇi vartanti mahāprajāpatī gautamī yaśodharāye pṛcchati | kiṁ ete hakkārasahasrāṇi kurvanti || yaśodharā āha || eṣo bhagavāṁ vaihāyasam antarīkṣe vividhāni vicitrāṇi yamakaprātahāryāṇi karoti nāpi tvaṁ paśyasi || yaśodharā āha || āgamehi ahan tathā kariṣyāmi yathā tvaṁ paśyasi || tāye dāni yaśodharāye yatra bhagavato prātihāryāṇi karontasya kāyāto paṁca dhārāśatāni śravanti tataḥ udakāṁjaliṁ pūretvā mahāprajāpatīye gautamīya akṣīṇi ākṣālitāni tāni ca paṭalāni buddhānubhāvena bhinnāni | tasyā dāni yathāpaurāṇā śuddhā vimalā dṛṣṭi saṁjātā ||</p>
<p><a class='ref sc' id='sc162' href='#sc162'>SC 162</a>atha khalu bhagavāṁ vaihāyasam antarīkṣe vividhāni vicitrāṇi yamakaprātihāryāṇi kṛtvā bahūni prāṇisahasrāṇi ṛddhiprātihāryāṇi darśayitvā āryadharmeṣu pratiṣṭhāpayitvā prajñapta eva āsane niṣīde || atha khalu rājā śuddhodano śākyā ca bhagavataḥ <a class='ref sen' id='sen3.117' href='#sen3.117'>Sen 3.117</a> pādau śirasā vanditvā bhagavantaṁ sādhu ca suṣṭhu ca pratisaṁmodetvā ekamante niṣīdensuḥ | mahāprajāpatī gautamī ca yaśodharā ca sārdhaṁ ca aṁtaḥpureṇa bhagavataḥ pādau śirasā vanditvā bhagavantaṁ pratisammodetvā ekamante niṣīdensuḥ | atha khalu rājā śuddhodano vegajāto bhagavato hitāhitaṁ apṛcche ||</p>
<blockquote class='gatha'>
<p><a class='ref sc' id='sc163' href='#sc163'>SC 163</a>taṁ devavarṇaṁ sukumārarūpaṁ<br>
udyānabhūmiṁ anucaṁkramantaṁ |<br>
pitā putraṁ prāṁjaliko upāgame<br>
indraṁ va devā tridaśā va śakraṁ ||</p>
<p><a class='ref sc' id='sc164' href='#sc164'>SC 164</a>idaṁ tṛtīyaṁ tava bhūriprajña<br>
pādān te vandāmi samantacakṣuḥ |<br>
yaṁ ca te naimittikā vyākarensuḥ<br>
jaṁbucchāyā na vijahe imaṁ ca ||</p>
<p><a class='ref sc' id='sc165' href='#sc165'>SC 165</a>te devavarṇā ubhaye samāgatā<br>
buddho ca buddhasya pitā ca rājā |<br>
upaśobhati sālavane niṣaṇṇo<br>
candro yathā abhragaṇā pramukto ||</p>
<p><a class='ref sc' id='sc166' href='#sc166'>SC 166</a>athāprameyasya pitur abhūṣi<br>
cirasya dṛṣṭvāna priyaṁ manāpaṁ |<br>
putraṁ svakaṁ prāṇasamaṁ niṣaṇṇaṁ<br>
hitāhitaṁ pṛcchati vegajāto ||</p>
<p><a class='ref sc' id='sc167' href='#sc167'>SC 167</a>purā tava kambalapādukā va<br>
sucitrā sūkṣmāstarasaṁsthitāsu |<br>
<a class='ref sen' id='sen3.118' href='#sen3.118'>Sen 3.118</a> abhiruhya tāṁ caṁkramase ca vīra<br>
śvetasmiṁ chattrasmiṁ dharīyamāne |<br>
so dāni tāmramṛdujālinīhi<br>
samantanemīhi sahasrehi |<br>
kuśakaṇṭakaśarkaram ākramanto<br>
kaccit te pādau na rujanti vīra ||</p>
</blockquote>
<p><a class='ref sc' id='sc168' href='#sc168'>SC 168</a>bhagavān āha ||</p>
<blockquote class='gatha'>
<p><a class='ref sc' id='sc169' href='#sc169'>SC 169</a>sarvābhibhū sarvavidū ham asmi<br>
sarveṣu dharmeṣu anopaliptaḥ |<br>
sarvaṁ jahe tṛṣṇakṣayā vimukto<br>
na mādṛśo saṁprajaneti vedanā ||</p>
</blockquote>
<p><a class='ref sc' id='sc170' href='#sc170'>SC 170</a>rājā āha ||</p>
<blockquote class='gatha'>
<p><a class='ref sc' id='sc171' href='#sc171'>SC 171</a>purā tava lohitacandanena<br>
śaśisya raktopanibhena kāle |<br>
manojñagandhena suśītalena<br>
snapakā viliṁpensu te snāpayitvā ||</p>
<p><a class='ref sc' id='sc172' href='#sc172'>SC 172</a>so dāni grīṣmāsu kharāsu rātriṣu<br>
vanād vanaṁ īryasi caṁkramanto |<br>
odātaśītena sukhena vāriṇā<br>
ko dāni te snāpayate kilantaṁ ||</p>
</blockquote>
<p><a class='ref sc' id='sc173' href='#sc173'>SC 173</a>bhagavān āha ||</p>
<blockquote class='gatha'>
<p><a class='ref sc' id='sc174' href='#sc174'>SC 174</a>śuddhā nadī gautama śīlatīrthā<br>
anāvilā sadbhiḥ sadā praśastā |<br>
<a class='ref sen' id='sen3.119' href='#sen3.119'>Sen 3.119</a> yasmiṁ hrade devagaṇehi snāto<br>
ogāḍhagātro pratarāmi pāraṁ ||</p>
<p><a class='ref sc' id='sc175' href='#sc175'>SC 175</a>dharmo hrado gautama śīlatīrtho<br>
anāvilo sadbhiḥ sadā praśasto |<br>
yasmiṁ hrade devagaṇehi snāto<br>
pṛthivīṁ pravāheti svapuṇyagandhāṁ ||</p>
</blockquote>
<p><a class='ref sc' id='sc176' href='#sc176'>SC 176</a>rājā āha ||</p>
<blockquote class='gatha'>
<p><a class='ref sc' id='sc177' href='#sc177'>SC 177</a>yadā tuvaṁ kāśikavastradhārī<br>
padumutpalacampakavāsitāni |<br>
śuddhāni vastrāṇi nivāsayitvā<br>
so śobhasi śākiyamaṇḍalasmiṁ<br>
śakro va sāhasragatāna madhye ||</p>
<p><a class='ref sc' id='sc178' href='#sc178'>SC 178</a>so dāni śāṇāni ca paṭṭakāni ca<br>
raktāni vastrāṇi drumatvacāni |<br>
dhāresi taṁ ca ajugupsamāno<br>
idaṁ pi te āścariyaṁ bhadanta ||</p>
</blockquote>
<p><a class='ref sc' id='sc179' href='#sc179'>SC 179</a>bhagavān āha ||</p>
<blockquote class='gatha'>
<p><a class='ref sc' id='sc180' href='#sc180'>SC 180</a>na cīvare śayane bhojane vā<br>
anudhyāpitā bhonti jinā narendra |<br>
labdhvā manāpaṁ athavāpi apriyaṁ<br>
upekṣakā bhonti jinā prajānakā ||</p>
</blockquote>
<p><a class='ref sc' id='sc181' href='#sc181'>SC 181</a>rājā āha ||</p>
<blockquote class='gatha'>
<p><a class='ref sc' id='sc182' href='#sc182'>SC 182</a>purā tava ajanyarathā vicitrā<br>
suvarṇakaṁsarucirā mahārhā |<br>
<a class='ref sen' id='sen3.120' href='#sen3.120'>Sen 3.120</a> śvetaṁ ca cchattraṁ maṇikhaḍgacāmaraṁ<br>
dhruvaṁ grahensu te diśaṁ prayāyataḥ ||</p>
<p><a class='ref sc' id='sc183' href='#sc183'>SC 183</a>purā tava vātajavo udagro<br>
hayottamo kaṇṭhako śīghravego |<br>
ājāneyo kañcanajālacchanno<br>
abhīkṣṇa so vahati yena kāmaṁ ||</p>
<p><a class='ref sc' id='sc184' href='#sc184'>SC 184</a>yo yugyayānehi tuvaṁ upeto<br>
rathehi aśvehi ca kuṁjarehi ca |<br>
rāṣṭreṇa rāṣṭraṁ anucaṁkramanto<br>
kaccin na śrānto si tad adya brūhi ||</p>
</blockquote>
<p><a class='ref sc' id='sc185' href='#sc185'>SC 185</a>bhagavān āha ||</p>
<blockquote class='gatha'>
<p><a class='ref sc' id='sc186' href='#sc186'>SC 186</a>ratho me ṛddhipādo svacittavāhano<br>
dhṛtī ca prajñā ca smṛtī ca sārathī |<br>
samyakpradhānā caturo me aśvā<br>
samaṁ prayāto haṁ padaṁ susaṁskṛtaṁ ||</p>
</blockquote>
<p><a class='ref sc' id='sc187' href='#sc187'>SC 187</a>rājā āha ||</p>
<blockquote class='gatha'>
<p><a class='ref sc' id='sc188' href='#sc188'>SC 188</a>purā tuvaṁ rūpiyabhājaneṣu<br>
suvarṇapātreṣu ca bhuṁjiyāna |<br>
śuciṁ praṇītarasakaṁ ca bhojanaṁ<br>
rājānubhāvena upasthihensu ||</p>
<p><a class='ref sc' id='sc189' href='#sc189'>SC 189</a>so dāni loṇaṁ ca aloṇakaṁ ca<br>
lūkhaṁ alūkhaṁ arasaṁ sarasaṁ ca |<br>
<a class='ref sen' id='sen3.121' href='#sen3.121'>Sen 3.121</a> paribhuṁjasi taṁ ca jugupsamāno<br>
idaṁ pi te āścariyaṁ bhadanta ||</p>
</blockquote>
<p><a class='ref sc' id='sc190' href='#sc190'>SC 190</a>bhagavān āha ||</p>
<blockquote class='gatha'>
<p><a class='ref sc' id='sc191' href='#sc191'>SC 191</a>ye cāpi buddhā purimā atītā<br>
anāgatā yo pi cahaṁ aneyo |<br>
lūkhaṁ alūkhaṁ arasaṁ sarasaṁ ca<br>
damārthiko lokahitāya bhuṁjati ||</p>
</blockquote>
<p><a class='ref sc' id='sc192' href='#sc192'>SC 192</a>rājā āha ||</p>
<blockquote class='gatha'>
<p><a class='ref sc' id='sc193' href='#sc193'>SC 193</a>purā tuvaṁ goṣṭhikatūlikāsu<br>
ajināstṛte kṣomasukhopadhāne |<br>
suvarṇapāde śayane mahānte<br>
tvaṁ modase muktapuṣpāvakīrṇe ||</p>
<p><a class='ref sc' id='sc194' href='#sc194'>SC 194</a>so dāni durgāya kharāya bhūmiye<br>
tṛṇāni patrāṇi ca saṁstaritvā |<br>
tvaṁ modase <span class='gap'>+ + +</span> satvasāro<br>
kaccit te gātrāṇi rujanti dhīra ||</p>
</blockquote>
<p><a class='ref sc' id='sc195' href='#sc195'>SC 195</a>bhagavān āha ||</p>
<blockquote class='gatha'>
<p><a class='ref sc' id='sc196' href='#sc196'>SC 196</a>nāsmadvidhā śākya duḥkhaṁ svapanti<br>
sarve ca me śokajvarā prahīṇā |<br>
so haṁ sadā nirjvaratho viśoko<br>
jagrāmy ahaṁ sarvabhūtānukampī ||</p>
</blockquote>
<p><a class='ref sc' id='sc197' href='#sc197'>SC 197</a><a class='ref sen' id='sen3.122' href='#sen3.122'>Sen 3.122</a> rājā āha ||</p>
<blockquote class='gatha'>
<p><a class='ref sc' id='sc198' href='#sc198'>SC 198</a>purā tuvaṁ gautama svake agāre<br>
antaḥpure devavimānakalpe |<br>
pradīpakhadyotagaṇābhikāśe<br>
kūṭāgāre pithitavātapāne ||</p>
<p><a class='ref sc' id='sc199' href='#sc199'>SC 199</a>vicitramālyābharaṇātha nāritho<br>
alaṁkṛtā apsarasannikāśā |<br>
upasthitā kiṁkaraṇīyā utsukā<br>
mukhaṁ udīkṣanti kim ārya āha ||</p>
</blockquote>
<p><a class='ref sc' id='sc200' href='#sc200'>SC 200</a>bhagavān āha ||</p>
<blockquote class='gatha'>
<p><a class='ref sc' id='sc201' href='#sc201'>SC 201</a>adyāpi me śākya svake vihāre<br>
devā ca brahmā ca prabhāsvarā ca |<br>
cittaṁ py eṣāṁ mahya vaśena vartati<br>
yahiṁ ca icchāmi tahiṁ thapemi ||</p>
</blockquote>
<p><a class='ref sc' id='sc202' href='#sc202'>SC 202</a>rājā āha ||</p>
<blockquote class='gatha'>
<p><a class='ref sc' id='sc203' href='#sc203'>SC 203</a>bherīmṛdaṁgaturiyābhigīto<br>
paṇisvarākhyānavidūhi tatvaṁ |<br>
sa śobhasi śākiyamaṇḍalasmiṁ<br>
śakro va sāhasragatāna madhye ||</p>
</blockquote>
<p><a class='ref sc' id='sc204' href='#sc204'>SC 204</a>bhagavān āha ||</p>
<blockquote class='gatha'>
<p><a class='ref sc' id='sc205' href='#sc205'>SC 205</a>sūtrānte vaiyyākaraṇābhigīto<br>
vidyāvimuktipratibodhano haṁ |<br>
<a class='ref sen' id='sen3.123' href='#sen3.123'>Sen 3.123</a> sobhāmy ahaṁ bhikṣusaṁghamadhye<br>
brahmā va sāhasragatāna madhye ||</p>
</blockquote>
<p><a class='ref sc' id='sc206' href='#sc206'>SC 206</a>rājā āha ||</p>
<blockquote class='gatha'>
<p><a class='ref sc' id='sc207' href='#sc207'>SC 207</a>purā tuvaṁ bhīma svake agāre<br>
antaḥpure devavimānakalpe |<br>
rakṣanti te varmadharā manuṣyā<br>
susañcitāḥ khaḍgaḍṛḍhā prahāriṇo ||</p>
<p><a class='ref sc' id='sc208' href='#sc208'>SC 208</a>so dāni eko vihare araṇye<br>
ulūkabheraṇḍakasaṁnināde |<br>
anekavyālācaritāsu rātriṣu<br>
kvacit* na bhīto si tad adya brūhi ||</p>
</blockquote>
<p><a class='ref sc' id='sc209' href='#sc209'>SC 209</a>(bhagavān āha || )</p>
<blockquote class='gatha'>
<p><a class='ref sc' id='sc210' href='#sc210'>SC 210</a>sarve pi ce yakṣagaṇā samāgatā<br>
caṇḍā pi hastī giridurgacārī |<br>
na mādṛśe romaharṣaṁ janeyu<br>
bhayaṁ prahāyābhayam asmi prāptaḥ ||</p>
<p><a class='ref sc' id='sc211' href='#sc211'>SC 211</a>eko carāmi muni apramatto<br>
nindāpraśaṁsāsu avepamāno |<br>
siṁho va śabdeṣu asantrasanto<br>
vātaṁ va jāleṣu asajyamānaṁ |<br>
netāram anyeṣu ananyaneyaṁ<br>
bhīruṁ jinaṁ śākya kathaṁ vadesi ||</p>
</blockquote>
<p><a class='ref sc' id='sc212' href='#sc212'>SC 212</a><a class='ref sen' id='sen3.124' href='#sen3.124'>Sen 3.124</a> rājā āha ||</p>
<blockquote class='gatha'>
<p><a class='ref sc' id='sc213' href='#sc213'>SC 213</a>pṛthivī ca te vijitā sarvakalpā<br>
putrāṇa te pūrasahasram asya |<br>
ratnāni ca sapta parityajitvā<br>
śrāmaṇyam evābhigato si vīrā ||</p>
</blockquote>
<p><a class='ref sc' id='sc214' href='#sc214'>SC 214</a>bhagavān āha ||</p>
<blockquote class='gatha'>
<p><a class='ref sc' id='sc215' href='#sc215'>SC 215</a>pṛthivī ca me vijitā sarvakalpā<br>
putrāṇa me pūrasahasram asti |<br>
ratnāni ca aṣṭa imāni santi<br>
etādṛśaṁ ratnam anyaṁ na asti ||</p>
<p><a class='ref sc' id='sc216' href='#sc216'>SC 216</a>taṁ vītarāgaṁ susamāhitendriyaṁ<br>
samyakpramuktaṁ akhilaṁ anaśravaṁ |<br>
putraṁ pitā prāṁjaliko upāgame<br>
deśehi me mārgaṁ manuṣyahitāye ||</p>
<p><a class='ref sc' id='sc217' href='#sc217'>SC 217</a>tam enaṁ jñānena pharitva śāstā<br>
śuddhodanaṁ pitaraṁ etad abravīt* ||</p>
<p><a class='ref sc' id='sc218' href='#sc218'>SC 218</a>abhīkṣṇaṁ so locaya bhikṣudarśanaṁ<br>
mā pramādyi bheṣyati tuhyaṁ dharmo ||</p>
<p><a class='ref sc' id='sc219' href='#sc219'>SC 219</a>athāprameyasya pitu abhūṣi<br>
saṁvarṇitaṁ tāyino bhikṣudarśanaṁ |<br>
samanantaraṁ satpuruṣo bhajanto<br>
athottarīdharmacakṣuṁ viśodhaye ||</p>
<p><a class='ref sc' id='sc220' href='#sc220'>SC 220</a>etādṛśo āsi tadā samāgamo<br>
<a class='ref sen' id='sen3.125' href='#sen3.125'>Sen 3.125</a> pituś ca putrasya ca harṣaṇīyo |<br>
tan tādṛśaṁ sugatam anusmaranto<br>
nirāmiṣāṁ ko na labheya prītiṁ ||</p>
</blockquote>
<p class='endsection'>pitāputrasamāgamo samāpto ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
