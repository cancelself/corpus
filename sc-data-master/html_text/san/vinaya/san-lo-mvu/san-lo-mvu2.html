<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu2' lang='san'>
<header>
<ul>
<li class='division'>Mahāvastu</li>
</ul>
<h1>2. Maudgalyāyana’s Visits to Hell</h1>
</header>
<p><a class='ref sc' id='sc1' href='#sc1'>SC 1</a>atha āyuṣmān mahāmaudgalyāyano ’bhīkṣṇaṁ nirayacārikāṁ gacchati || tatra satvāṁ <a class='ref sen' id='sen1.5' href='#sen1.5'>Sen 1.5</a> paśyati aṣṭasu mahānarakeṣu pratyekaṣoḍaśotsadeṣu anekavidhāni nairayikāni duḥkhasahasrāṇi samanubhonto || ahaṁ ca āyuṣmān kolitasthaviro caranto narakacārikāṁ ādrākṣīt satvā narakeṣu anubhavantā bahū duḥkhā saṁjīve niraye ūrdhvapādā adhośirā vāsīhi ca paraśūhi ca kṣīyantā | apare pi parasparaṁ praduṣṭamanasaṁkalpā āyasehi nakhehi pāṭenti tīkṣṇāni ca asipatrāṇi hasteṣu prādurbhavanti yehi parasparaṁ gātrāṇi cchindanti na ca kālaṁ karonti yāvat sānaṁ pāpakā karmā na parikṣīṇā || kālasūtre mahānarake adrākṣīt satvāṁ kālasūtreṇa sūtritāṅgā nihatakṣīyantāṁ paraśūhi pi vipaṭīyantāṁ karapatrehi vipāṭīyantān* || takṣitapaṭito ca sānaṁ kāyo puna ruhyati asātā vedanā vedayanti na caivaṁ kālaṁ karonti karmopastabdhatvāt* || saṁghāte pi mahānarake adrākṣīt satvasahasrāṇi parvatehi pīḍiyantā ādīptasaṁprajvalitasajyotibhūtehi śoṇitanadyo ca prasavanti bhūyo ca tāni parvatāni te ca saṁkramanti na caivaṁ tāvat kālaṁ karonti karmopastabdhatvāt* || ādrākṣīd ekāntaraurave satvasahasriyo tāmramayaghaneṣu ādīptasaṁprajvalitasajyotibhūteṣu dhūmasamākuleṣu prakṣiptā duḥkhasahasrāṇi anubhontā || mahāraurave ādīptasaṁprajvalite <a class='ref sen' id='sen1.6' href='#sen1.6'>Sen 1.6</a> sajyotibhūte agnismiṁ saṁprakṣiptānāṁ mahārāvaṁ ravantānāṁ ca śabdo cakravāḍamahācakravāḍehi parvatehi pratihanyate yehi caturhi mahādvīpehi jambudvīpapūrvavidehaaparagodānīyauttarakuruṣu manuṣyāṇāṁ śrotābhāsam āgacchati || adrākṣīt tapane anekā satvasahasriyo ekāntakaduḥkhavedanā vedayantāṁ pārṣṇi upādāya yāvad adhikṛkāṭikā ayokuṭṭanehi kuṭṭīyantā aparāṇi ca duḥkhasahasrāṇi samanubhavantā na caivaṁ tāva kālaṁ karonti karmopastabdhatvāt* || tasmiṁ mahānarake ādiptasaṁprajvalite sajyotibhūte anekāyo satvasahasriyo upapannā duḥkhā vedanāṁ vedentā || tasmiṁ mahānarake samantāyojanaśatike pūrvāya bhittīya arcisahasrāṇi utpattitvā paścimāye bhittīye pratyahanyanti | paścimāye bhittīye arcisahasrāṇi utpattitvā pūrvāye bhittīye pratyahanyanti | dakṣiṇāye utpattitvā uttarāye pratyahanyanti | uttarāye utpattitvā dakṣiṇāyaṁ pratyahanyanti | bhūmīye utpattitvā tale pratyahanyanti | talāto utpattitvā bhūmau pratyahanyanti | tāyo satvasahasriyo samantato paripatanti na caivaṁ tāvat kālaṁ karonti karmopastabdhatvāt* | pratāpasmiṁ mahānarake parvatā prajvalitā ādīptā sajyotibhūtā | nairayikehi satvehi śūlopetehi tāni parvatāni paricāritāni || edṛśāni duḥkhāni samanubhavanti na caivaṁ tāva kālaṁ karonti karmopastabdhatvāt* || ato mahānarake muktāḥ kukkulante ’vagāhanti | te ca tatra kukkule dahyamānāyo janā <a class='ref sen' id='sen1.7' href='#sen1.7'>Sen 1.7</a> pradhāvanti na caivaṁ kālaṁ karonti karmopastabdhatvāt* || kukkulāto muktāḥ kuṇapaṁ avagāhanti | tatra kṛṣṇehi prāṇakehi ayomukhehi khajjanti na caivaṁ kālaṁ karonti karmopastabdhatvāt* || kuṇapāto muktā narakotsadā drumāṇi ramaṇīyāni ca vanaprāntāni paśyanti tena sukhārthino tāni vanaprāntāni dhāvanti | tatrāpi sānaṁ kulalā ca gṛdhrā ca kākolūkā ca ayomukhā ārdravṛkṣe vā varjayitvā mānsāni khādanti yaṁ teṣām asthīni avaśeṣāṇi bhūyo pi mānsacchavi mānsaśoṇitam upajāyati na caivaṁ kālaṁ kurvanti karmopastabdhatvāt* || te teṣāṁ pakṣiṇāṁ bhītā alene lenasaṁjñino asipatravanaṁ narakakumbhaṁ ca praviśanti || tatrāpi saṁpraviṣṭānāṁ vātāni upavāyanti yais tāni asipatrāni patanti tīkṣṇāni | teṣāṁ satvānāṁ gātraṇi pratyāhanyanti naivaṁ sānaṁ kaścit kāye pradeśo yo akṣato bhavati antamasato bālāgrakoṭiniṣkramamātro pi na caivaṁ kālaṁ karonti karmopastabdhatvāt* || te kṣatā ca śayānā rudhiramrakṣitaśarīrā vaitaraṇīṁ nadīṁ avagāhanti satvā kaṭhināṁ kṣāranadīṁ yāva sānaṁ ślakṣṇitāni aṁgāni pratividhyanti na caivaṁ kālaṁ karonti karmopastabdhatvāt* || tato ’pi sānaṁ narakapālā āyasehi aṅkuśehi uddharetvā nadītīre ādīptāye bhūmiye saṁprajvalitasatejobhūtāye <a class='ref sen' id='sen1.8' href='#sen1.8'>Sen 1.8</a> āviddhānāṁ evam āha || ahaha bho puruṣāḥ kim icchatha || te evam āhansuḥ || paribubhukṣitā sma saṁpipāsitā sma || tato sānaṁ narakapālāḥ ayoviṣkaṁbhanebhi mukhaṁ viṣkaṁbhayitvā ādīptasaṁprajvalitasatejobhūtehi ayoṣaṇḍaṁ dhamenti mukhaṁ svakaṁ vivarayitvā ādīptāni saṁprajvalitāni satejobhūtāni ayoguḍāni mukhe saṁprakṣipanti || taṁ bhuṁjantāṁ bhavanto || tāmralohaṁ ca sānaṁ vilīnakaṁ pāyayanti || pibantāṁ bhavanto || yo sānaṁ dhamamāna eva oṣṭhaṁ dahati oṣṭhaṁ dahitvā jihvāṁ dahati jihvāṁ dahitvā tālukaṁ dahati tālukaṁ dahitvā kaṇṭhaṁ dahati kaṇṭhaṁ dahitvā antraṁ dahati antraṁ dahitvā antraguṇam ādāya adhobhāgena gacchati na caivaṁ tāvat kālaṁ karonti karmopastabdhatvā ||</p>
<p><a class='ref sc' id='sc2' href='#sc2'>SC 2</a>evaṁ sthaviro mahāmaudgalyāyano aṣṭasu mahānarakeṣu satvā duḥkhasahasrāṇy anubhavantā dṛṣṭvān’ aho kṛcchraṁ ti jetavanam āgatvā caturṇāṁ pariṣadāṁ vistareṇārocayati || evaṁ satvā aṣṭasu mahānarakeṣu ṣoḍaśotsadeṣu vividhāni duḥkhasahasrāṇi pratyanubhavanti | tasmāj jñātavyaṁ prāptavyaṁ boddhavyaṁ abhisaṁboddhavyaṁ kartavyaṁ kuśalaṁ kartavyaṁ brahmacaryaṁ na ca vā loke kiñcit pāpaṁ karma karaṇīyaṁ ti vademi || evaṁ sthavirasya mahāmaudgalyāyanasya śrutvā bahūni prāṇisahasrāṇi devamanuṣyāṇāṁ adbhutaṁ prāpnuvanti ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen1.9' href='#sen1.9'>Sen 1.9</a> evaṁ samāsato narakavarṇaḥ || vistarato ’py upavarṇayiṣyāmi ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>imaṁ lokaṁ pāralokaṁ satvānām āgatiṁgatiṁ |<br>
cyuti-upapattisaṁsāraṁ saṁbuddho svayam addasā ||</p>
<p><a class='ref sc' id='sc5' href='#sc5'>SC 5</a>āvajjanto saphalatāṁ karmaṇāṁ prāṇasaṁśritāṁ |<br>
yathāsthānaṁ vipākaṁ ca svayam avabudhye muniḥ |<br>
so abhijñāya ākhyāsi narakān aṣṭa gautamaḥ |<br>
pratyakṣadharmā bhagavāṁ sarvadharmeṣu cakṣumāṁ ||</p>
<p><a class='ref sc' id='sc6' href='#sc6'>SC 6</a>saṁjīvaṁ kālasūtraṁ ca saṁghātaṁ dvau ca rauravau |<br>
athāparā mahāvīcī tapano ca pratāpano ||</p>
<p><a class='ref sc' id='sc7' href='#sc7'>SC 7</a>ity ete aṣṭau nirayā ākhyātā duratikramā |<br>
ākīrṇā raudrakarmebhiḥ pratyekaṣoḍaśotsadā ||</p>
<p><a class='ref sc' id='sc8' href='#sc8'>SC 8</a>catuḥkalā caturdvārā vibhaktā bhāgaśo mitā |<br>
udgatā yojanaśataṁ samantāt śatayojanaṁ ||</p>
<p><a class='ref sc' id='sc9' href='#sc9'>SC 9</a>ayaḥprākāraparikṣiptā ayasā pratikubjitāḥ |<br>
teṣām ayomayī bhūmiḥ prajvalitā tejasāyutā ||</p>
<p><a class='ref sc' id='sc10' href='#sc10'>SC 10</a>sadāyasaphālāsphārā āvasathā durāsadā |<br>
romaharṣaṇarūpā ca bhīṣmā pratibhayā duḥkhā ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen1.10' href='#sen1.10'>Sen 1.10</a> mahadbhayaṁkarā sarve arciśatasamākulā |<br>
ekaiko yojanaśataṁ ādāye saṁprabhāsati ||</p>
<p><a class='ref sc' id='sc12' href='#sc12'>SC 12</a>yatra satvā bahū raudrā mahākilviṣakārakā |<br>
ciraṁ kālaṁ patappanti api ca varṣaśatāni api ||</p>
<p><a class='ref sc' id='sc13' href='#sc13'>SC 13</a>ayomayehi daṇḍehi sthūlanarakapālakāḥ |<br>
hananti pratyamitrāṇi ye bhonti kṛtakilviṣā ||</p>
<p><a class='ref sc' id='sc14' href='#sc14'>SC 14</a>teṣām ahaṁ kīrtayiṣyāmi girā yam anupūrvaśaḥ |<br>
śrotum ādāya satkṛtya śṛṇotha mama bhāṣataḥ ||</p>
<p><a class='ref sc' id='sc15' href='#sc15'>SC 15</a>saṁjīve satvā niraye ūrdhapādā adhośirāḥ |<br>
pralaṁbayitvā takṣyanti vāsīhi paraśūhi ca ||</p>
<p><a class='ref sc' id='sc16' href='#sc16'>SC 16</a>tato nakhehi tīkṣṇehi āyasehi svayaṁbhuhi |<br>
anyamanyaṁ vivādenti kruddhā krodhavaśānugāḥ ||</p>
<p><a class='ref sc' id='sc17' href='#sc17'>SC 17</a>asino cāparā teṣāṁ tīkṣṇā hasteṣu jāyitha |<br>
yehi cchindanti anyonyaṁ <span class='var' title='Senart: praduṣtamanasārakā'>praduṣṭamanasā</span> narāḥ ||</p>
<p><a class='ref sc' id='sc18' href='#sc18'>SC 18</a>teṣāṁ sīdanti gātrāṇi śītalavāta ūhatā |<br>
sarvāṅgajvalanas teṣāṁ pūrvakarmavipākataḥ ||</p>
<p><a class='ref sc' id='sc19' href='#sc19'>SC 19</a>evaṁ śāstā yathābhūtam abhijñāya tathāgato |<br>
saṁjīvam iti ākhyāsi āvāsaṁ pāpakarmaṇāṁ ||</p>
<p><a class='ref sc' id='sc20' href='#sc20'>SC 20</a><a class='ref sen' id='sen1.11' href='#sen1.11'>Sen 1.11</a> saṁjīvāto ca nirmuktā kukkulam avagāhiṣu |<br>
hanyamānā samāgamya dīrghamāyatavistaraṁ ||</p>
<p><a class='ref sc' id='sc21' href='#sc21'>SC 21</a>te khu tatra pradhāvanti yojanāni anekaśo |<br>
dahyamānā kukkulena vedentā bahuduḥkhakaṁ ||</p>
<p><a class='ref sc' id='sc22' href='#sc22'>SC 22</a>kukkulāto ca nirmuktāḥ kuṇapam avagāhitha |<br>
dīrghapadātivistīrṇaṁ te vidhvaṁsitapauruṣā ||</p>
<p><a class='ref sc' id='sc23' href='#sc23'>SC 23</a>tam enaṁ kṛṣṇaprāṇakā agnitīkṣṇamukhā kharā |<br>
chaviṁ bhittvāna khādanti mānsaśoṇitabhojanāḥ ||</p>
<p><a class='ref sc' id='sc24' href='#sc24'>SC 24</a>kuṇapāto ca uttīrṇā drumā paśyanti śobhanā |<br>
haritān patrasaṁchannās tān āyānti sukhārthinaḥ<br>
tam enaṁ kulalā gṛdhrā kākolā ca ayomukhā |<br>
ārdravṛkṣe ca varjitvā khādanti rudhirakṣatāṁ ||</p>
<p><a class='ref sc' id='sc25' href='#sc25'>SC 25</a>yadā ca khāditā bhonti asthīni avaśeṣitā |<br>
punaḥ teṣāṁ chavimānsaṁ rudhiraṁ copajāyate ||</p>
<p><a class='ref sc' id='sc26' href='#sc26'>SC 26</a>te bhītā utpatitvāna alenā lenasaṁjñino |<br>
asipatravanaṁ ghoraṁ hanyamānā upāgami ||</p>
<p><a class='ref sc' id='sc27' href='#sc27'>SC 27</a><a class='ref sen' id='sen1.12' href='#sen1.12'>Sen 1.12</a> tato kṣatā ca ārtā ca bahurudhiramrakṣitā |<br>
asipatravanā muktāḥ yānti vaitaraṇīṁ nadīṁ ||</p>
<p><a class='ref sc' id='sc28' href='#sc28'>SC 28</a>tena tām avagāhanti taptāṁ kṣārodakāṁ nadīṁ |<br>
teṣāṁ ca aṅgamaṅgāni kṣatāni pratividhyata ||</p>
<p><a class='ref sc' id='sc29' href='#sc29'>SC 29</a>tato ’ṅkuśehi viddhitvā āyasaiḥ yamapauruṣāḥ |<br>
utkṣipitvā nadītīre bhuṁjāventi ayoguḍāṁ ||</p>
<p><a class='ref sc' id='sc30' href='#sc30'>SC 30</a>tāmralohaṁ ca śulvaṁ ca āpāyenti vilīnakaṁ |<br>
tam eṣām antram ādāya adhobhāgena gacchati ||</p>
<p><a class='ref sc' id='sc31' href='#sc31'>SC 31</a>etāni pāpakarmāntā narakāṁ pratipadyitha |<br>
akṛtvāna kuśalaṁ karma vāmamārgānusāriṇaḥ ||</p>
<p><a class='ref sc' id='sc32' href='#sc32'>SC 32</a>ye ca pāpāni karmāṇi parivarjanti yoniśaḥ |<br>
ekāntakuśalācārā na te gacchanti durgatiṁ ||</p>
<p><a class='ref sc' id='sc33' href='#sc33'>SC 33</a>tasmā dvirūpaparyāyā karmā kalyāṇapāpakā |<br>
pāpāni parivarjitvā kalyāṇaṁ ācare śubhaṁ ||</p>
<p><a class='ref sc' id='sc34' href='#sc34'>SC 34</a>kālasūtrasmiṁ narake ārdravṛkṣe va varjitāḥ |<br>
sūtrayitvāna teṣāṅgā vāsīhi paraśūhi ca ||</p>
<p><a class='ref sc' id='sc35' href='#sc35'>SC 35</a>tato ayomayā patrā dīrghakālasutāpitā |<br>
dahantā pīḍayantā ca gātreṣu pariveṣṭitā ||</p>
<p><a class='ref sc' id='sc36' href='#sc36'>SC 36</a><a class='ref sen' id='sen1.13' href='#sen1.13'>Sen 1.13</a> dahitvā pīḍayitvā ca ayopatrā vighaṭṭitā |<br>
āvṛṁhitaṁ chavimānsaṁ rudhiraṁ ca prasāraye ||</p>
<p><a class='ref sc' id='sc37' href='#sc37'>SC 37</a>tato pārṣṇīhi pāṭetvā yāva adhikṛkāṭikāṁ |<br>
kālasūtrasmiṁ narake bahū api saṁghaṭṭati ||</p>
<p><a class='ref sc' id='sc38' href='#sc38'>SC 38</a>bhairave andhakārasmiṁ vārtā yatra na dṛśyati |<br>
dhūmasaṁghātasmiṁ tasmiṁ narake osaranti ca ||</p>
<p><a class='ref sc' id='sc39' href='#sc39'>SC 39</a>te ca tatra pradhāvanti yojanāni anekaśaḥ |<br>
anyamanyaṁ ākramantā badhreṣu paramantraśaḥ ||</p>
<p><a class='ref sc' id='sc40' href='#sc40'>SC 40</a>evaṁ śāstā yathābhūtaṁ abhijñāya tathāgataḥ |<br>
kalasūtraṁ idaṁ vakṣe āvāsaṁ pāpakarmiṇāṁ ||</p>
<p><a class='ref sc' id='sc41' href='#sc41'>SC 41</a>saṁghātasmiṁ ca narake mahatā parvatā adho |<br>
teṣām antarikaṁ satvā mṛgavaśo praveśitā ||</p>
<p><a class='ref sc' id='sc42' href='#sc42'>SC 42</a>te pi śailā samāgamya satvānāṁ karmapratyayā |<br>
pīḍayanti bahu prāṇāṁ agniskandhanibhāni ’va ||</p>
<p><a class='ref sc' id='sc43' href='#sc43'>SC 43</a>pīḍitānāṁ ca gātrāṇāṁ bahuṁ sravati śoṇitaṁ |<br>
śarīrasaṁbhrame cāpi pūyanadyo pravartitha ||</p>
<p><a class='ref sc' id='sc44' href='#sc44'>SC 44</a><a class='ref sen' id='sen1.14' href='#sen1.14'>Sen 1.14</a> āyasāsu ca droṇīṣu ayomuśalakoṭiṣu |<br>
subhanti pratyamitrāṇi api varṣaśataṁ bahuṁ ||</p>
<p><a class='ref sc' id='sc45' href='#sc45'>SC 45</a>evaṁ śāstā yathābhūtāṁ abhijñāya tathāgataḥ |<br>
saṁghātam idam ākhyāsi āvāsaṁ pāpakarmiṇāṁ ||</p>
<p><a class='ref sc' id='sc46' href='#sc46'>SC 46</a>rauravasmiṁ ca narake oruddhā janatā bahu |<br>
agnismiṁ prajvalitasmiṁ śabdaṁ kurvanti bhairavaṁ ||</p>
<p><a class='ref sc' id='sc47' href='#sc47'>SC 47</a>yadā ca agnir nirvāti atha tūṣṇībhavanti te |<br>
punar agnismiṁ prajvalite nirnādanti mahatsvaraṁ ||</p>
<p><a class='ref sc' id='sc48' href='#sc48'>SC 48</a>dvitīyo pi ca ākhyāto rauravo romaharṣaṇaḥ |<br>
nirantakūlanarako gambhīro na samuttaro ||</p>
<p><a class='ref sc' id='sc49' href='#sc49'>SC 49</a>tatra daṇḍaṁ gṛhītvāna sthūlanarakapālakā |<br>
subhanti pratyamitrāṇi api varṣaśataṁ bahuṁ ||</p>
<p><a class='ref sc' id='sc50' href='#sc50'>SC 50</a>evaṁ śāstā yathābhūtaṁ abhijñāya tathāgato |<br>
rauravaṁ iti ākhyāsi āvāsaṁ pāpakarmiṇāṁ ||</p>
<p><a class='ref sc' id='sc51' href='#sc51'>SC 51</a>tapanasmiṁ ca narake taptaloho samudyataḥ |<br>
niḥsvanante ca saṁtaptā agniskandhasamā duḥkhā ||</p>
<p><a class='ref sc' id='sc52' href='#sc52'>SC 52</a>tatra pāpasamācārā oruddhā janatā bahu |<br>
pacyanti pāpakarmāntā ye bhonti kṛtakilviṣāḥ ||</p>
<p><a class='ref sc' id='sc53' href='#sc53'>SC 53</a><a class='ref sen' id='sen1.15' href='#sen1.15'>Sen 1.15</a> tāṁ pakvamātrā saṁkhinnā khādenti sunakhā bahu |<br>
pravṛddhakāyā balino mānsaśoṇitabhojanā ||</p>
<p><a class='ref sc' id='sc54' href='#sc54'>SC 54</a>yadā ca khāditā bhonti asthīni avaśeṣitā |<br>
atha teṣāṁ chavimānsaṁ rudhiraṁ ca upajāyati ||</p>
<p><a class='ref sc' id='sc55' href='#sc55'>SC 55</a>evaṁ śāstā yathābhūtam abhijñāya tathāgataḥ |<br>
tapanam idam ākhyāsi āvāsaṁ pāpakarmaṇāṁ ||</p>
<p><a class='ref sc' id='sc56' href='#sc56'>SC 56</a>pratāpanasmiṁ narake tīkṣṇaśūlā ayomukhā |<br>
mahato agniskandhasya parvato bhayabhairavaḥ ||</p>
<p><a class='ref sc' id='sc57' href='#sc57'>SC 57</a>tatra pāpasamācārā āvṛtā janatā bahu |<br>
aṇvanti pāpakarmāntā machā kaṭhallagatā yathā ||</p>
<p><a class='ref sc' id='sc58' href='#sc58'>SC 58</a>evaṁ śāstā yathābhūtaṁ abhijñāya tathāgataḥ |<br>
pratāpanan ti ākhyāsi āvāsaṁ pāpakarmiṇāṁ ||</p>
<p><a class='ref sc' id='sc59' href='#sc59'>SC 59</a>tato avīcī narako ekāntakaṭuko duḥkho |<br>
mahanto taposaṁtapto arcisaṁghagaṇāvṛtaḥ ||</p>
<p><a class='ref sc' id='sc60' href='#sc60'>SC 60</a>ayoguḍā hi agnismiṁ yatha-r-iva saṁtāpitā |<br>
evaṁ avīcī narake heṣṭā upari pārśvato ||</p>
<p><a class='ref sc' id='sc61' href='#sc61'>SC 61</a>jātavedosamā kāyāḥ teṣāṁ narakavāsināṁ |<br>
<a class='ref sen' id='sen1.16' href='#sen1.16'>Sen 1.16</a> paśyanti karmadṛḍhatāṁ na tasmāt bhoti no gatiḥ ||</p>
<p><a class='ref sc' id='sc62' href='#sc62'>SC 62</a>te ca tatra pradhāvanti dṛṣṭvā dvāram apāvṛtaṁ |<br>
api niṣkramaṇaṁ yasmā asti mokṣagaveṣiṇāṁ ||</p>
<p><a class='ref sc' id='sc63' href='#sc63'>SC 63</a>yeṣāṁ ca pāpakaṁ karma avipakvaṁ purā kṛtaṁ |<br>
na te labhanti nirgantuṁ nirayāt karmapratyayā ||</p>
<p><a class='ref sc' id='sc64' href='#sc64'>SC 64</a>evaṁ śāstā yathābhūtaṁ abhijñāya tathāgataḥ |<br>
avīcim iti ākhyāsi āvāsaṁ pāpakarmiṇāṁ ||</p>
</blockquote>
<h2>The Hell Named Saṁjīva</h2>
<p><a class='ref sc' id='sc65' href='#sc65'>SC 65</a>saṁjīvaṁ nāma || kasya karmasya vipākena tatra satvā upapadyanti | iha sapatnā ye vā bhonti sāpatnakā vā vairiṇaḥ kṣetravairikā vā vastuvairikā vā vapravairikā vā pratirājāno vā caurā vā saṁgrāmagatā anyamanyasmiṁ sāpatnāni cittāni upasthāpayitvā kālaṁ kurvanti tasya karmasya vipākato tatra satvā upapadyanti || evaṁ khalu punaḥ ādhipateyamātram etaṁ tatropapatteḥ | tatropapannā anyeṣāṁ pi pāpakānām akuśalānāṁ karmāṇāṁ vipākaṁ pratyanubhavanti || kasya karmasya vipākena takṣīyanti || yehi iha jīvanto prāṇakā tacchitā bhavanti vāsīhi paraśūhi kuṭhārīhi tasya karmasya vipākena takṣīyanti || kasya karmasya vipākato teṣāṁ śītako vāyu upavāyati ||</p>
<p><a class='ref sc' id='sc66' href='#sc66'>SC 66</a><a class='ref sen' id='sen1.17' href='#sen1.17'>Sen 1.17</a> yehi iha nivāpakabhojanāni dattāni bhonti śṛgālamahiṣāṇa śūkarāṇa kukkuṭāna poṣitāni māṁsārthāya vadhiṣyāmi tti tasya karmasya vipākato teṣāṁ <span class='gap'>+ + + + + + + + +</span> hasteṣu nakhā jāyanti daṇḍā vā āyasā || yathā iha āyudhayānāni dattāni bhonti evaṁ yūyaṁ imehi āyudhehi itthaṁnāmaṁ grāmaṁ vā nagaraṁ vā nigamaṁ vā hanadhvaṁ manuṣyāṁ vā tiracchānagatāṁ vā tasya karmasya vipākato teṣāṁ hasteṣu daṇḍā vāyasā jāyanti asino ca || kenaiṣa saṁjīvo || tatra teṣāṁ nairayikānāṁ evaṁ bhavati saṁjīvaṁ kālasūtrabhūtikaṁ tenaiṣa saṁjīvanirayo ||</p>
<h2>The Hell Named Kālasūtra</h2>
<p><a class='ref sc' id='sc67' href='#sc67'>SC 67</a>kālasūtraṁ nāma || so narako yāva āyudhahastā yāva sajyotibhūto || tatra tāṁ nairayikā nirayapālā ārdravṛkṣe vā varjetvā kālasūtravaśena takṣanti aṣṭāṁśe pi ṣaḍaṁśe pi caturaṁśe pi || anyeṣāṁ dāni pārṣṇi upādāya yāvat kṛkāṭikāto yathā ikṣugaṇḍikā evaṁ chindantā gacchanti anyeṣāṁ punaḥ kṛkāṭikād upādāya yāvat pārṣṇi yathā ikṣugaṇḍikā evaṁ chindantā gacchanti || te tathābhūtā atimātraṁ duḥkhā vedanā vedenti na ca punaḥ kālaṁ karonti yāvaṁ na tatpāpakaṁ karma kṣīṇaṁ bhavati ||</p>
<p><a class='ref sc' id='sc68' href='#sc68'>SC 68</a><a class='ref sen' id='sen1.18' href='#sen1.18'>Sen 1.18</a> kasya karmasya vipākena tatra satvā upapadyanti || yehi iha baddhā bhavanti hastinigaḍādibhiḥ karmakārāpitā vā bhavanti ettakānāṁ hastāni chindatha pādāni chindatha ettakānāṁ nāsā ettakānāṁ snāyumānsaṁ utpāṭetha ettakānāṁ bāhu ettakānāṁ pṛṣṭhimānsaṁ utpāṭetha paṁcavāraṁ vā daśavārakaṁ vā tasya karmasya vipākena tatra satvā upapadyanti || evaṁ khalu punaḥ ādhipateyamātram etaṁ tatropapatteḥ || tatropapannā anyeṣāṁ pi pāpakānām akuśalānāṁ karmaṇāṁ vipākaṁ pratyanubhavanti || tatra te nairayikā nirayapālais tāḍyamānā paribhāṣyamāṇāḥ subhassū ti āhansu || te saṁbhītā bahūni prāṇasahasrāṇi yathā naivajīvāni evan tiṣṭhanti || atha yamapālānāṁ paṭṭānāṁ taptānāṁ saṁprajvalitānāṁ sajyotibhūtānāṁ bahūni paṭṭasahasrāṇi purato vaihāyasā gacchanti teṣāṁ dāni āgacchantāṁ śabdaṁ karonti | etāni āgacchantīti || tāni teṣāṁ āgatvā pratyekaṁ gātrāṇi pariveṣṭanti || tatra teṣāṁ chaviṁ nirdahanti carma pi mānsaṁ pi snāyuṁ pi nirdahanti yathā sarvaṁ pi nirdagdhaṁ bhavati || atha teṣāṁ āvṛṁhitaṁ tacchavimānsalohitaṁ vyavadahyati || te tathābhūtā adhimātraṁ duḥkhā vedanāṁ vedayanti na ca punaḥ kālaṁ karonti yāva sānaṁ taṁ pāpakaṁ karma vyantīkṛtaṁ na bhavati || evaṁ khalu punaḥ ādhipateyamātram etaṁ tatropapatteḥ | tatropapannā anyeṣāṁ pi pāpakānām <a class='ref sen' id='sen1.19' href='#sen1.19'>Sen 1.19</a> akuśalānāṁ karmaṇāṁ vipākaṁ pratyanubhavanti || kasya karmasya vipākena tatra satvā upapadyanti || yehi iha jīvantā prāṇā anekaśo ghātāvitā bhavanti yehi iha yācanakehi vā paṇḍakehi vā sarvadaṇḍehi vā duḥśīlehi vā pravrajitehi cīvarāṇi vā kāyabandhanāni vā paribhuṁjitāni bhavanti tasya karmasya vipākena tatra satvā upapadyanti || evaṁ khalu punaḥ ādhipateyamātram etaṁ tatropapatteḥ | tatropapannā anyeṣāṁ pi pāpakānām akuśalānāṁ karmaṇāṁ vipākaṁ pratyanubhavanti || anyeṣāṁ dāni pārṣṇi upādāya yāva kṛkāṭikāto vadhrī vidārenti || anyeṣāṁ dāni kṛkāṭikāto upādāya yāva pārṣṇi vadhrī vidārenti || anyeṣāṁ dāni kṛkāṭikā upādāya yāva kaṭīyo cīrakavadhrāni karonti || te tathābhūtā adhimātrāṁ vedanā vedayanti || kasya karmasya vipākenātra satvā upapadyanti || yehi idha erakavārṣikā vā kārāpitā cīrakavārṣikā kārāpitā vā tasya karmasya vipākena tatra satvā upapadyanti || yo niraye andhakāradhūmasaṁgho parito so dhūmo tīkṣṇo <a class='ref sen' id='sen1.20' href='#sen1.20'>Sen 1.20</a> kaṭuko bhayānako chaviṁ bhittvā carma bhittvā mānsaṁ bhittvā snāyuṁ bhittvā āsthiṁ bhittvā asthimarjaṁ mānsādy atiniryāti || sarve kāyā mūrchantā tatra saṁprakṣiyanti || te tatra anekāni yojanaśatāni anvāhiṇḍantā anyamanyaṁ ākramantā paṭisubhanti || te tathābhūtā adhimātrā vedanāṁ vedenti na ca punaḥ kālaṁ karonti yāva sānaṁ taṁ pāpakaṁ karma vyantīkṛtaṁ na bhavati || kasya karmasya vipākato tatra satvā upapadyanti || yehi idha randhreṣu vā guttīṣu vā kārāsu vā bandheṣu vā sāhikānāṁ vā kiṁpuruṣakānāṁ vā undurūṇāṁ vā viḍālānāṁ vā ajagarāṇāṁ vā vile dhūpaṁ kṛtvā dvārā rakṣitā bhavanti madhukarā vā dhūmena bādhitā bhavanti tasya karmasya vipākato tatra satvā upapadyanti || evaṁ khalu punaḥ vividhānāṁ pāpakānāṁ akuśalānāṁ karmāṇāṁ vipākato tatra satvā upapadyanti || evaṁ khalu punaḥ ādhipateyamātram etaṁ tatropapatteḥ | tatropapannāḥ anyeṣāṁ pi vistaraḥ || kenedaṁ kālasūtraṁ || tatra nairayikān nirayapālā ārdravṛkṣe vā varjetvā kālasūtravaśena takṣanti tenaiṣa kālasūtranirayo yathākartavyo ||</p>
<h2>The Hell Named Saṁghāta</h2>
<p><a class='ref sc' id='sc69' href='#sc69'>SC 69</a><a class='ref sen' id='sen1.21' href='#sen1.21'>Sen 1.21</a>saṁghāto nāma || so narako parvatāntarikasaṁsthito āyaso ādīptasaṁprajvalito sajyotibhūto anekāni yojanaśatāni āyato || tatra teṣāṁ nairayikānāṁ nirayapālā āyudhahastā uddeśenti || te dāni bhītāḥ taṁ parvatāntarikaṁ praviśanti || teṣāṁ dāni purato ’gni prādurbhūto | te dāni bhītāḥ pratinivartanti | teṣāṁ dāni pṛṣṭhato ’gni prādurbhavati || te dāni śailāḥ parasparaṁ samāgacchanti | teṣu dāni āgacchanteṣu śabdaṁ karonti etāgacchanti etāgacchantīti || te samāgatā yathā ikṣu evaṁ pīḍayanti || te dāni śailā vaihāyasam abhyudgacchanti || te teṣāṁ heṣṭā anupraviśanti | yadā anupraviṣṭā bhavanti bahūni prāṇisahasrāṇi te dāni śailā sanniviśanti yathā ikṣugaṇḍā evaṁ pīḍenti lohitanadīyo prasyandanti || asthisaṁkalikāḥ parivarjyanti nirmānsā snāyusaṁyuktāḥ || tathābhūtā vedanā vedenti na ca punaḥ kālaṁ karonti yāva sānaṁ na taṁ pāpakaṁ karma vyantīkṛtaṁ bhavati || kasya karmasya vipākena tatra satvā upapadyanti || yehi iha kīṭakamardanāni vā kārāpitāni bhavanti talamardanāni vā asipatre vā devānāṁ tathaivā jīvantakā evaṁ prāṇakā patrayaṣṭīhi pīḍitā bhavanti likṣā vā yūkā vā sāṁkuśā vā nakhehi piccitā bhavanti tasya karmasya vipākena tatra satvā upapadyanti || evaṁ khalu punaḥ ādhipateyamātram etaṁ tatropapatteḥ | <a class='ref sen' id='sen1.22' href='#sen1.22'>Sen 1.22</a> tatropapannāḥ anyeṣāṁ pi pāpakānām akuśalānāṁ karmāṇāṁ vipākaṁ pratyanubhavanti || tā asthisaṁkalikāyo āyasāhi droṇīhi ādīptāhi saṁprajvalitāhi sajyotibhūtāhi āyasehi muśalehi ādīptehi saṁprajvalitehi sajyotibhūtehi ayopāte yathā paṁca varṣaśatāni bhavanti || te tathābhutā evaṁ duḥkhāṁ tīvrāṁ vedanā vedayanti || kasya karmasya vipākena tatra satvā upapadyanti || yehi iha jīvantakā prāṇakā śaktīhi vijjhitā bhavanti vā gadāsihi bādhyante vā yehi saṁprajvalitehi sajīvāni prāṇakāni vyāpādya udūkhale muśalehi saṁkliṣṭā bhavanti tasya karmasya vipākato tatra satvā upapadyanti || kenaiṣa saṁghāto ti vuccati || tatra nairayikā satvāḥ saṁghātam āpadyante tenaiṣa nirayo saṁghāto ti vuccati ||</p>
<p><a class='ref sc' id='sc70' href='#sc70'>SC 70</a><span class='gap'>+ + + + + + + + +</span> tatra te nairayikā bahūni prāṇasahasrāṇi pratyekapratyekaṁ vā gharakehi oruddhā chinna-īryāpathā gacchanti || teṣāṁ haste agni prajvalati | yathā yathā agni prajvalati tathā tathā śabdaṁ karonti | yathā yathā agnir nirvāti tathā tathā tuṣṇībhavanti || te tathābhūtā adhimātrāṁ vedanā vedayanti || kasya karmasya vipākato tatra satvā upapadyanti || yehi iha atrāṇā anabhisaraṇā karmakārāpitā bhavanti gehadāghā <a class='ref sen' id='sen1.23' href='#sen1.23'>Sen 1.23</a> vā kṛtā bhavanti vanadāghā kṛtā bhavanti randhreṣu vā guttīṣu vā kārāsu vā bandheṣu vā sāhikānām vā kiṁpuruṣāṇāṁ vā undurūṇāṁ vā viḍālānāṁ vā ajagarāṇāṁ vā vileṣu agniṁ datvā dvārāṇi rakṣitāni bhavanti madhūni vā tāmbūlāni vā agninā bādhitāni bhavanti tasya kamasya vipākena tatra satvā upapadyanti || evaṁ khalu punaḥ ādhipateyamātram etaṁ tatropapatteḥ | tatropapannāḥ anyeṣāṁ pāpakānām akuśalānāṁ karmāṇāṁ vipākaṁ pratyanubhavanti || <span class='gap'>+ + + + + +</span></p>
<h2>The Hell Named Mahāraurava</h2>
<p><a class='ref sc' id='sc71' href='#sc71'>SC 71</a>mahārauravo nāma || so narako saṁcito āyaso ādīpto saṁprajvalito sajyotibhūto anekāni yojanaśatāni āyato || tatra teṣāṁ nairayikānāṁ nirayapālā mudgarahastā uddeśenti || te dāni bhītā apy ekatyā dhāvanti apy ekatyāḥ palāyanti apy ekatyā na palāyanti apy ekatyā kutrāpi avasakkanti apy ekatyā na avasakkanti apy ekatyā anuśakyaṁ saṁjñāpayamānāḥ pratyudgacchanti || te dāni narakapālā kasya dāni yūyaṁ atra saṁjñāpayamānā pratyudgacchatheti tāṁ praharanti yathā dadhighaṭikā evaṁ śīryanti viśīryanti || ye ca dhāvanti ye ca na dhāvanti te tathābhūtā duḥkhāṁ kharāṁ kadukāṁ vedanā vedenti || kasya karmasya vipākena tatra satvā upapadyanti || yehi iha <a class='ref sen' id='sen1.24' href='#sen1.24'>Sen 1.24</a> candramasūryāṇi āvaritvāna bandhanāni kṛtāni bhavanti praveśayitvā osiranti ettha yūyaṁ mā candramāsūryaṁ paśyatha tasya karmasya vipākena tatra satvā upapadyanti || kasya karmasya vipākato teṣāṁ satvānāṁ śīrṣāṇi piccīyanti || yehi iha jīvantakānāṁ prāṇakānāṁ śīrṣāṇi piccitāni bhavanti ahīnāṁ vṛścikānāṁ śataghnīnāṁ tasya karmasya vipākena teṣāṁ śīrṣāṇi piccīyanti || kena taṁ rauravaṁ || tatra te nairayikā rodantā na śaknonti ambeti vā tāteti vā bāndhavān upetuṁ || tenedaṁ rauravan ti saṁjñitaṁ ||</p>
<h2>Tapana Hell</h2>
<p><a class='ref sc' id='sc72' href='#sc72'>SC 72</a>tapano nirayo || tatra te nairayikā oruddhā bahūni prāṇisahasrāṇi tiṣṭhanti || te dāni ārdravṛkṣe vā varjetvā khādanti || yadā dāni bhavanti nirmānsā asthisaṁkalikā oruddhā snāyuyuktā te dāni saṁmūrchitvā sahavedanā prapatanti || atha teṣāṁ karmavipākato śītalako vāto upavāyati || tena teṣāṁ chavimānsalohitaṁ upajāyati || atha te purato praveśenti te tathābhūtā || kasya karmasya vipākena tatra satvā upapadyanti || yehi iha advārakā gharā pratiyattā bhavanti teṣāṁ bhittiyo listāpattiyāyaṁ (?) bhavanti jīvantakā prāṇakā tatrāpi vā kartarikāhi praśastā bhavanti tasya karmasya vipākena tatra satvā upapadyanti || tatra kasya karmasya vipākena khajjanti || yehi iha jīvantakā prāṇakā khādāpitā bhavanti siṁhehi vyāghrehi dvīpihi ṛkṣehi <a class='ref sen' id='sen1.25' href='#sen1.25'>Sen 1.25</a> tarakṣuhi tasya karmasya vipākena khajjanti || kasya karmasya vipākato teṣāṁ śītako vāto upavāyati || yehi idha nivāpakabhojanāni dattāni bhavanti mṛgāṇāṁ mahiṣāṇāṁ sūkarāṇāṁ kukkuṭānāṁ sthūlamānsārthāya vadhiṣyāmi tti tasya karmasya vipākato teṣāṁ śītako vāto upavāyati || kenaiṣa tapano || nairayikā dahyanti tenaiṣo tapano nāma narako āyasehi śūlehi santaptehi samantato hi anupravārito || tatra te nairayikā keci ekaśūlenāyutā pacyanti keci dvihi keci yāvaddaśahi śūlehi āyutā pacyanti || yadā dāni ekaṁ pārśvaṁ pakvaṁ bhavati vistīrṇam atha dvitīyena pārśvena || apy ekatyā nairayikā adhimātratvāt pāpakānām akuśalānāṁ karmaṇāṁ vipākato svayam eva anuparivartayanti || te tathābhūtā adhimātrāṁ vedanā vedayanti || kasya karmasya vipākato tatra satvā upapadyanti || yehi iha jīvaśūlikā kāritā bhavanti eḍakāyo te tasya karmasya vipākato tatra satvā upapadyanti || evaṁ khalu punaḥ ādhipateyamātram etaṁ tatropapatteḥ | tatropapannāḥ anyeṣāṁ pi pāpakānām akuśalānāṁ karmaṇāṁ vipākaṁ pratyanubhavanti || <span class='gap'>+ + + + + +</span></p>
<h2>Avīci Hell</h2>
<p><a class='ref sc' id='sc73' href='#sc73'>SC 73</a><span class='gap'>+ + +</span> kenaiṣa avīci nāma || tasya purastimāto kuḍḍāto arciyo paścime kuḍḍe pratihanyanti <a class='ref sen' id='sen1.26' href='#sen1.26'>Sen 1.26</a> paścimāto kuḍḍāto arciyo purastime kuḍḍe pratihanyanti dakṣiṇāto kuḍḍāto arciyo uttare kuḍḍe pratihanyanti uttarāto kuḍḍāto arciyo dakṣiṇe kuḍḍe pratihanyanti | bhūmiye utpattitā arciyo tale pratihanyanti talā nipatitāyo arciyo bhūmiye pratihanyanti sarvo ’rcīhi so narako pratibaddho || tatra te nairayikā bahūni prāṇasahasrāṇi yathā kāṣṭhāni evaṁ vicitraṁ pacyanti || te tathābhūtā duḥkhāṁ tīvrāṁ kharāṁ kaṭukāṁ vedanā vedayanti na caivaṁ tāvat kālaṁ karonti yāvat sānaṁ na tatpāpakaṁ karma vyantīkṛtaṁ bhavati || evan taṁ pūrve manuṣyabhūtehi abhisaṁskṛtaṁ abhisamādiyitvā niyataṁ vedanīyaṁ || evaṁ khalu puna ādhipateyamātram etan tatropapatteḥ | tatropapannā anyeṣāṁ pi pāpakānām akuśalānāṁ karmāṇāṁ vipākaṁ pratyanubhavanti || kasya karmasya vipākena tatra satvā upapadyanti || ye iha mātṛghātakā vā bhavanti pitṛghātakā vā arhantaghātakā vā tathāgatasya vā duṣṭacittā rudhirotpādakā vā sarveṣām api īdṛśānām akuśalānāṁ karmapathānāṁ vipākena tatra satvā upapadyanti || evaṁ khalu punar vividhānāṁ pāpakānām akuśalānāṁ karmāṇāṁ vipākena tatra satvā upapadyanti || tenaiṣa avīci iti vuccati || tatra te nairayikā avīciṁ kaṭukāṁ tīvrāṁ kharāṁ vedanā vedayanti no yathānyeṣu narakeṣu narakapālā bhītā karmāṇi kārāpenti śītako vāto upavāyati yathā anyatra na evaṁ tatra || atra khalu avīciṁ mahānarake duḥkhāṁ tīvrāṁ kharāṁ kaṭukāṁ vedanā vedayanti tena eṣo avīcī nāma mahānarako ||</p>
<p class='endsection'><a class='ref sen' id='sen1.27' href='#sen1.27'>Sen 1.27</a>iti śrīmahāvastu-avadāne narakaparivartaṁ nāma sūtraṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
