<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu107' lang='san'>
<header>
<ul>
<li class='division'>Mahāvastu</li>
</ul>
<h1>107. The Jātaka of Asthisena</h1>
</header>
<p><a class='ref sc' id='sc1' href='#sc1'>SC 1</a>asmābhir api bhagavan kathaṁ piṇḍāya caritavyaṁ bhavati bhikṣāṁ dehīti || bhagavān āha || na hoti tūṣṇībhūtena uddeśena sthātavyaṁ | evam āryāṇāṁ yācanaṁ ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītamadhvāne ihaiva vārāṇasyāṁ nagare rājaputrasya asthiseno nāma purohitaputro vayasyo | so kāmeṣu ādīnavaṁ dṛṣṭvā parivrājakapravrajyāṁ pravrajito <a class='ref sen' id='sen3.419' href='#sen3.419'>Sen 3.419</a> kaumārabrahmacārī daśakuśalapathasamādāyavartī devapārago parivrājakaśāstreṣu gatiṁgato || so dāni rājaputro rājyaprāpto so naṁ asthisenaṁ purohitaputraṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>naiva dviṣanti saprajñā asthisena vanīpakaṁ |<br>
brahmacāri priyo me si yāce brahme yad icchasi ||</p>
</blockquote>
<p><a class='ref sc' id='sc4' href='#sc4'>SC 4</a>atha khalu bhikṣavo asthiseno vanīpako gāthāye pratyabhāṣe ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>yācento apriyo bhavati adento bhavati apriyo |<br>
tasmād bhavantaṁ na yācāmi mā me vidveṣaṇā bhavet* ||</p>
</blockquote>
<p><a class='ref sc' id='sc6' href='#sc6'>SC 6</a>atha khalu bhikṣavaḥ sa kāśirājā asthisenaṁ vanīpakaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>yo hi yācanako santo yācitavyaṁ na yācati |<br>
paraṁ ca puṇyaṁ tyājeti ātmanā ca vihanyati ||</p>
</blockquote>
<p><a class='ref sc' id='sc8' href='#sc8'>SC 8</a>atha khalu bhikṣavaḥ asthiseno vanīpako taṁ kāśirājaṁ pratyabhāṣe ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>yācanāṁ rodanam āhu adānaṁ pratirodanaṁ |<br>
tasmād bhavantaṁ na yācāmi mā me ārodanaṁ bhavet* ||</p>
<p><a class='ref sc' id='sc10' href='#sc10'>SC 10</a>na vai yācati saprajño nāryo veditum arhati |<br>
uddeśa āryā tiṣṭhanti eṣā āryāṇa yācanā ||</p>
</blockquote>
<p><a class='ref sc' id='sc11' href='#sc11'>SC 11</a>atha khalu bhikṣavaḥ sa kāśirājā asthisenaṁ vanīpakaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc12' href='#sc12'>SC 12</a>dadāmi te brāhmaṇa rohiṇīnāṁ<br>
pūrṇaṁ sahasraṁ saha puṅgavena |<br>
<a class='ref sen' id='sen3.420' href='#sen3.420'>Sen 3.420</a> āryo hi āryasya kathaṁ na dadyā<br>
śrutvāna gāthāṁ kathitām subhāṣitāṁ ||</p>
</blockquote>
<p><a class='ref sc' id='sc13' href='#sc13'>SC 13</a>bhagavān āha || nānyo bhikṣavas tadā sa kāśirājño asthiseno nāma purohitaputro parivrājako vayasyo abhūṣi | ahaṁ sa tadā asthiseno parivrājako abhūṣi ||</p>
<p class='endsection'>asthisenasya jātakaṁ samāptaṁ ||</p>
<p><a class='ref sc' id='sc14' href='#sc14'>SC 14</a>bhagavān āha ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>na vai yācati saprajño nāryo vedayitum arhati |<br>
uddeśe āryās tiṣṭhante eṣā āryāṇa yācanā ||</p>
</blockquote>
<p><a class='ref sc' id='sc16' href='#sc16'>SC 16</a>evaṁ bhikṣavaḥ piṇḍacāraṁ caritavyaṁ || te dāni bhikṣū bhagavantam āhansuḥ || kim asmābhir bhagavaṁ bhikṣāye labdhāye vaktavyaṁ svasti svastīti || bhagavān āha || na bhikṣavo yuṣmābhir ādiśitavyaṁ bhikṣāyāṁ labdhāyāṁ ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>sarvapāpasyākaraṇaṁ kuśalasyopasaṁpadā |<br>
svacittaparyādāpanaṁ etad buddhānuśāsanaṁ ||</p>
</blockquote>
<p><a class='ref sc' id='sc18' href='#sc18'>SC 18</a>te dāni bhikṣū ṛṣivadane mṛgadāve varṣoṣitā diśodiśaṁ cārikāṁ prakrāntā || ṛṣivadane devatā teṣāṁ bhikṣūṇāṁ sthānāni caṁkramāṇi niṣadyāni śayyāni śūnyāni nirabhiramyāṇi dṛṣṭvā ratiṁ avindantī yena bhagavāṁs tenopasaṁkramitvā bhagavantaṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc19' href='#sc19'>SC 19</a>arati me viṣaye dya khyāyati<br>
śūnyaṁ dṛṣṭva viviktamānuṣaṁ |<br>
<a class='ref sen' id='sen3.421' href='#sen3.421'>Sen 3.421</a> te citrakathā bahuśrutā<br>
kahiṁ te gautama śrāvakā gatā ||</p>
</blockquote>
<p><a class='ref sc' id='sc20' href='#sc20'>SC 20</a>bhagavān āha ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>magadhāṁ gatā kośalāṁ gatā<br>
vajjibhūmiṁ ca athāpare gatā |<br>
mṛgakā va asaṁgacāriṇo<br>
praviviktā viharanti bhikṣavaḥ ||</p>
</blockquote>
<p><a class='ref sc' id='sc22' href='#sc22'>SC 22</a>bhagavāṁ prasthito | nāvikena bhagavantaṁ dṛṣṭvā gaṁgātīram upasaṁkramantaṁ nāvā allīpitā || bhagavāṁ nāvam āruhya nāvikam āha ||</p>
<blockquote class='gatha'>
<p><a class='ref sc' id='sc23' href='#sc23'>SC 23</a>siṁca bhikṣu imāṁ nāvāṁ maitrāye siktā te laghu bheṣyati |<br>
chittvā rāgaṁ ca doṣaṁ ca tato nirvāṇam eṣyasi ||</p>
<p><a class='ref sc' id='sc24' href='#sc24'>SC 24</a>siṁca bhikṣu imāṁ nāvāṁ karuṇāya siktā te laghu bheṣyati |<br>
chittvā rāgaṁ ca doṣaṁ ca tato nirvāṇam eṣyasi ||</p>
<p><a class='ref sc' id='sc25' href='#sc25'>SC 25</a>siṁca bhikṣu imāṁ nāvāṁ muditāya siktā te laghu bheṣyati |<br>
chittvā rāgaṁ ca doṣaṁ ca tato nirvāṇam eṣyasi ||</p>
<p><a class='ref sc' id='sc26' href='#sc26'>SC 26</a>siṁca bhikṣu imāṁ nāvāṁ upekṣāye siktā te laghu bheṣyati |<br>
chittvā rāgaṁ ca doṣaṁ ca tato nirvāṇam eṣyasi ||</p>
<p><a class='ref sc' id='sc27' href='#sc27'>SC 27</a>maitrāvihārī yo bhikṣuḥ prasanno buddhaśāsane |<br>
adhigacchati padaṁ śāntaṁ asecanaṁ ca mocanaṁ ||</p>
<p><a class='ref sc' id='sc28' href='#sc28'>SC 28</a>karuṇāvihārī yo bhikṣu prasanno buddhaśāsane |<br>
adhigacchati padaṁ śāntaṁ apṛthagjanasevitaṁ ||</p>
<p><a class='ref sc' id='sc29' href='#sc29'>SC 29</a>muditāvihārī yo bhikṣu prasanno buddhaśāsane |<br>
<a class='ref sen' id='sen3.422' href='#sen3.422'>Sen 3.422</a> adhigacchati padaṁ śāntaṁ akāpuruṣasevitaṁ ||</p>
<p><a class='ref sc' id='sc30' href='#sc30'>SC 30</a>upekṣāvihārī yo bhikṣu prasanno buddhaśasane |<br>
adhigacchati padaṁ śāntaṁ nirvāṇaṁ padam acyutaṁ ||</p>
<p><a class='ref sc' id='sc31' href='#sc31'>SC 31</a>dharmārāmo dharmarato dharmam anuvicintayaṁ |<br>
dharmaṁ samanusmaraṁ bhikṣu saddharmān na parihāyati ||</p>
<p><a class='ref sc' id='sc32' href='#sc32'>SC 32</a>udagracitto sumanā abhibhūya priyāpriyaṁ |<br>
tato prāmodyabahulo bhikṣu nirvāṇasantike ||</p>
<p><a class='ref sc' id='sc33' href='#sc33'>SC 33</a>na śīlavratamātreṇa bāhuśrutyena vā punaḥ |<br>
atha vā samādhilābhena prāntaśayyāsanena ca ||</p>
<p><a class='ref sc' id='sc34' href='#sc34'>SC 34</a>spṛhayaṁ naiṣkramyasukhaṁ apṛthagjanasevitaṁ |<br>
bhikṣu viśvāsam āpadye aprāpte āśravakṣaye ||</p>
<p><a class='ref sc' id='sc35' href='#sc35'>SC 35</a>bhikṣu na tāvatā bhavati yāvatā bhikṣate parāṁ |<br>
viṣamāṁ dharmāṁ samādāya bhikṣu bhoti na tāvatā ||</p>
<p><a class='ref sc' id='sc36' href='#sc36'>SC 36</a>yo ca kāmāṁ ca pāpāṁ cādhikṛtvā brahmacaryavāṁ |<br>
niḥśreṇībhūto saprajño sa vai bhikṣūti vuccati ||</p>
<p><a class='ref sc' id='sc37' href='#sc37'>SC 37</a>yato care yato tiṣṭhe yato āse yato śaye |<br>
yato saṁmiṁjaye kāyaṁ yato kāyaṁ prasāraye ||</p>
<p><a class='ref sc' id='sc38' href='#sc38'>SC 38</a>yatayāyī yataseyyo asyā<br>
yatasaṁkalpa dhyāyi apramatto |<br>
<a class='ref sen' id='sen3.423' href='#sen3.423'>Sen 3.423</a> adhyāyarato samāhito<br>
eko saṁtuṣito tam āhu bhikṣuṁ ||</p>
<p><a class='ref sc' id='sc39' href='#sc39'>SC 39</a>cakṣuṣā saṁvaro sādhu sādhu śrotreṇa saṁvaraḥ |<br>
ghrāṇena saṁvaro sādhu sādhu jihvāya saṁvaro ||</p>
<p><a class='ref sc' id='sc40' href='#sc40'>SC 40</a>kāyena saṁvaro sādhu manasā sādhu saṁvaraḥ |<br>
sarvatra saṁvṛto bhikṣuḥ sarvaduḥkhā pramucyate ||</p>
</blockquote>
<p><a class='ref sc' id='sc41' href='#sc41'>SC 41</a>so dāni bhagavatā vaśībhāvena vinīto | siṁca bhikṣu imāṁ nāvāṁ ti ābhāṣṭasya yat kiṁcid gṛhiliṁgaṁ gṛhiguptaṁ gṛhidhvajaṁ gṛhikalpaṁ sarvaṁ samantarhitaṁ tricīvaraṁ cāsya prādurbhavet suṁbhakaṁ ca pātraṁ prakṛtisvabhāvasaṁsthitā ca keśā īryāpathaṁ cāsya saṁsthihe tadyathāpi nāma varṣaśatopasaṁpannasya bhikṣusya || evaṁ āyuṣmato gaṁgeyakasya nāvikasya pravrajyā upasaṁpadā bhikṣubhāvo ||</p>
<p><a class='ref sc' id='sc42' href='#sc42'>SC 42</a>taṁ tahiṁ bhagavāṁ visarjayati || so dāni bhagavantaṁ āha || yadi bhagavaṁ kenacit pṛcchiyeyaṁ ko tvaṁ ti kiṁ mayā bhagavaṁ vaktavyaṁ || bhagavān āha || śramaṇo pi tvaṁ brāhmaṇo pi tvaṁ vedako pi tvaṁ tārako pi tvaṁ pārago pi tvaṁ ||</p>
<p><a class='ref sc' id='sc43' href='#sc43'>SC 43</a>śakro devānām indro māṇavakavarṇam ātmānaṁ ṛddhīye abhinirmiṇitvā prāsādiko darśanīyo śobhanehi jaṭehi nīlehi nīlamayūragrīvasaṁnikāśehi sauvarṇena yaṣṭikamaṇḍalunā bhagavato pātracīvarakuṇḍikam ādāya pṛṣṭhato gacchati || jano āha || ko svāyaṁ māṇavako prāsādiko darśanīyo || so dāni āha ||</p>
<blockquote class='gatha'>
<p><a class='ref sc' id='sc44' href='#sc44'>SC 44</a>yo vīro dhṛtisaṁpanno dhyāyī apratipudgalo |<br>
arhanto sugato loke tasyāhaṁ paricārako ||</p>
<p><a class='ref sc' id='sc45' href='#sc45'>SC 45</a><a class='ref sen' id='sen3.424' href='#sen3.424'>Sen 3.424</a> yo vuhyamānaṁ tāreti dharmanāvāya gautamo |<br>
uttīrṇo pārago buddho tasyāhaṁ paricārako ||</p>
</blockquote>
<p><a class='ref sc' id='sc46' href='#sc46'>SC 46</a>bhagavāṁ pi śakraṁ devānām indraṁ visarjayati ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
