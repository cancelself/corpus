<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu12' lang='san'>
<header>
<ul>
<li class='division'>Mahāvastu</li>
</ul>
<h1>12. The Fifth Bhūmi</h1>
</header>
<p><a class='ref sc' id='sc1' href='#sc1'>SC 1</a>evam ukte āyuṣmān mahākāśyapo āyuṣmantaṁ mahākātyāyanam etad uvāca || bho jinaputra bodhisatvā avaivartikā caturthībhūmito ye paṁcamāṁ bhūmiṁ saṁkrāmanti teṣāṁ katamaṁ sandhicittaṁ bhavatīti || evam ukte āyuṣmān mahākātyāyana āyuṣmantaṁ mahākāśyapam uvāca || ādīptāṁ sarvabhavāṁ paśyanti rāgadveṣamohebhyaḥ | aśaraṇyaṁ nirānandaṁ sandhicittaṁ catuḥpaṁcamānantaraṁ bhavatīti ||</p>
<p><a class='ref sc' id='sc2' href='#sc2'>SC 2</a>evam ukte āyuṣmān mahākāśyapa āyuṣmantaṁ mahākātyāyanam uvāca || ye punar bho <a class='ref sen' id='sen1.111' href='#sen1.111'>Sen 1.111</a> jinaputra samyaksaṁbuddhena bhagavatā paṁcamāyāṁ bhūmau samyaksaṁbuddhāḥ pūjitās teṣāṁ samyaksaṁbuddhānāṁ kāni nāmāni gotrāṇi kevattā śrāvakasannipātā kevattikā prabhā kevattikam āyuḥpramāṇam iti || evam ukte āyuṣmān mahākātyāyana āyuṣmantaṁ mahākaśyapaṁ gāthābhiḥ adhyabhāṣi ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>śākyamuni nāma jinavaro abhūṣi vaśibhūtakoṭiparivāro |<br>
vyāmaprabho girighano kanakagirinibho nihataśatruḥ ||</p>
<p><a class='ref sc' id='sc4' href='#sc4'>SC 4</a>ṣaḍvarṣasahasrāṇi āyuḥ puruṣottamasya tatkālaṁ |<br>
nāmaṁ tasya yaśavrato abhūṣi atisundaro buddho ||</p>
<p><a class='ref sc' id='sc5' href='#sc5'>SC 5</a>gotreṇa gautamo ’sau ayaṁ ca bhagavān tadāsi śreṣṭhisuto |<br>
yvāgūdānaṁ datvā buddhapramukhe kṛtā praṇidhiḥ ||</p>
<p><a class='ref sc' id='sc6' href='#sc6'>SC 6</a>yaṁ maye kuśalam upacitaṁ saṁśliṣya saṁghe arhante dattvā |<br>
tena paramārthadarśī bhaveyam akhilaṁ mamaṁ puṇyaṁ ||</p>
<p><a class='ref sc' id='sc7' href='#sc7'>SC 7</a>antim’ avataraṇagāmī sundaro sudarśano nāma narasiṁhaḥ |<br>
bhāradvājasagotro prabhā ca daśayojanā tasya ||</p>
<p><a class='ref sc' id='sc8' href='#sc8'>SC 8</a>vaśibhūtānāṁ koṭī parivāro tasya satvasārasya |<br>
daśavarṣasahasrāṇi āyuḥ tada māradamakasya ||</p>
<p><a class='ref sc' id='sc9' href='#sc9'>SC 9</a><a class='ref sen' id='sen1.112' href='#sen1.112'>Sen 1.112</a> rājā ca cakravartī abhūṣi dharaṇīṁdharo ti nāmena |<br>
so taṁ jinaṁ sudarśanaṁ saśiṣyasaṁghaṁ idam uvāca ||</p>
<p><a class='ref sc' id='sc10' href='#sc10'>SC 10</a>sarvaṁ hitopadhānaṁ ahaṁ ti demi iti paṇḍito avacī |<br>
evaṁ ca bhaveyam ahaṁ praṇidhesi paraṁ praṇidhi rājā ||</p>
<p><a class='ref sc' id='sc11' href='#sc11'>SC 11</a>jarāmaraṇasya sāgaragatāṁ alīno janatāṁ tāreyyaṁ |<br>
<span class='gap'>+ + + + + + + + + + + + + + + + + + + + + + + + + + + + + +</span><br>
anupahatakuśalamūlo abhūṣi bhagavāṁ nareśvaro nāma |<br>
gotreṇa ca vāsiṣṭho ābhā daśayojanā tasya ||</p>
<p><a class='ref sc' id='sc12' href='#sc12'>SC 12</a>vaśibhūtānāṁ koṭī parivāro tasya dvādaśa āsi |<br>
nava ca varṣasaharāṇi manujāna tadā abhūṣy āyuḥ ||</p>
<p><a class='ref sc' id='sc13' href='#sc13'>SC 13</a>rājā ca cakravartī abhūṣi aparājito ti nāmena |<br>
so daśabalaṁ narendraṁ prasannacitto idam uvāca ||</p>
<p><a class='ref sc' id='sc14' href='#sc14'>SC 14</a>saptaratanāṅgacitrā imāṁ anekaratanasampattīyo |<br>
śīti catur uttarā tava vibhū vihārān ahaṁ demi ||</p>
<p><a class='ref sc' id='sc15' href='#sc15'>SC 15</a>so taṁ dānaṁ dattvā tasmiṁ nareśvarake anupraṇidhiṁ |<br>
praṇidhesi evaṁ bhaveyam adhigaccheyaṁ jinabalāni ||</p>
<p><a class='ref sc' id='sc16' href='#sc16'>SC 16</a>vijayo nāma amātyo abhūṣi pūrvaṁ jinaḥ suprabho nāma |<br>
<a class='ref sen' id='sen1.113' href='#sen1.113'>Sen 1.113</a> gotreṇa kāśyapo ’sau prabhā ca daśayojanā tasya ||</p>
<p><a class='ref sc' id='sc17' href='#sc17'>SC 17</a>tasya ca śiṣyasaṁgho aṣṭādaśa koṭī dhutarajānāṁ |<br>
viṁśan narāṇa āyuḥ varṣasahasrāṇi tatkālaṁ ||</p>
<p><a class='ref sc' id='sc18' href='#sc18'>SC 18</a>so vandya jinavaraṁ taṁ vijayo nimantrayī bhavanirghātiṁ |<br>
adhivāsayati daśabalo atha vijayo harṣito āsi ||</p>
<p><a class='ref sc' id='sc19' href='#sc19'>SC 19</a>agreṇa praṇītena ca adhigatasvādena bhakṣyabhojyena |<br>
saṁntarpayitvānugataṁ praṇidhesi tadā anupraṇidhiṁ ||</p>
<p><a class='ref sc' id='sc20' href='#sc20'>SC 20</a>so ’ham api bhaveyam evaṁ naravaramahito naramaruṇa hitakaro|<br>
tenāpi nāyakavaro daśabalo bhave vādiśārdūlo ||</p>
<p><a class='ref sc' id='sc21' href='#sc21'>SC 21</a>āsīt pūrvaṁ buddhas tathāgato ratanaparvato nāma |<br>
gotreṇa gautamo ’sau prabhā ca daśayojanā tasya ||</p>
<p><a class='ref sc' id='sc22' href='#sc22'>SC 22</a>triṁśat manuṣyakoṭyo parivāro āsi dāntacittānāṁ |<br>
varṣasahasrāṇi viṁśaṁ āyuḥ tadāsi manuṣyāṇāṁ ||</p>
<p><a class='ref sc' id='sc23' href='#sc23'>SC 23</a>rājā ca cakravartī abhūṣi tatkālam acyuto nāma |<br>
jinakramāṇi nipīḍiya idam avaci varaṁ naramarūṇāṁ ||</p>
<p><a class='ref sc' id='sc24' href='#sc24'>SC 24</a>prāsādasahasrāṇi mahyaṁ naranāgā caturaśītiṁ |<br>
<a class='ref sen' id='sen1.114' href='#sen1.114'>Sen 1.114</a> tāni samalaṁkṛtāni saśiṣyasaṁghasya ahaṁ demi ||</p>
<p><a class='ref sc' id='sc25' href='#sc25'>SC 25</a>adhivāsanāṁ viditvā rājā <span class='gap'>+ + + + + +</span> prītamano |<br>
anupraṇidhiṁ praṇidhesi purato varalakṣaṇadharasya ||</p>
<p><a class='ref sc' id='sc26' href='#sc26'>SC 26</a>kuśalena anena ahaṁ kuśalopacitavarāṇāṁ caritānāṁ |<br>
durantakavīryakarmo bhaveya nātho anāthānāṁ ||</p>
<p><a class='ref sc' id='sc27' href='#sc27'>SC 27</a>gaganatalavimalacitto saṁbuddho kanakaparvato nāma |<br>
abhūṣi naratāmahito kauṇḍinyo nāma gotreṇa ||</p>
<p><a class='ref sc' id='sc28' href='#sc28'>SC 28</a>tasya śubhakarmajātā śarīraprabhā abhū yojanāni ṣaṭ* |<br>
paṁca vaśībhūtānāṁ koṭīyo ca parivāro ’sya ||</p>
<p><a class='ref sc' id='sc29' href='#sc29'>SC 29</a>daśa ṣaḍvarṣā āyuṁ tadā abhūṣi manujānāṁ ca caturdaśa sahasrāṇi |<br>
varṣāṇāṁ saptatriṁśa varṣasahasrāṇi ityeva ||</p>
<p><a class='ref sc' id='sc30' href='#sc30'>SC 30</a>āsi tada cakravartī rājā priyadarśano ti nāmena |<br>
saptaratanadyutīmān* caturdvīpaḥ pṛthivipālo ||</p>
<p><a class='ref sc' id='sc31' href='#sc31'>SC 31</a>so kanakavarṇaparvataṁ saṁbuddhaṁ kramavareṣu nipatitvā |<br>
yācati sāmātyagaṇo muktāhārāntapuro prāha ||</p>
<p><a class='ref sc' id='sc32' href='#sc32'>SC 32</a>mama nagaranigamabharitaṁ rājyaṁ caturo mahādhanadvīpāḥ |<br>
tān tava dadāmi vīrā saśiṣyasaṁghasya nirapekṣaḥ ||</p>
<p><a class='ref sc' id='sc33' href='#sc33'>SC 33</a><a class='ref sen' id='sen1.115' href='#sen1.115'>Sen 1.115</a> yad bhojanaṁ ṛṣīṇāṁ yad vastraṁ yā ca oṣadhividhīyo |<br>
yāni śayanāsanāni ca prāsādavare tathā yeva ||</p>
<p><a class='ref sc' id='sc34' href='#sc34'>SC 34</a>niḥsṛṣṭam eva sarvaṁ paribhojyaṁ yasya dvādaśākāraṁ |<br>
mama pravararūpadhāri anukampārthaṁ kuruhi karuṇāṁ ||</p>
<p><a class='ref sc' id='sc35' href='#sc35'>SC 35</a>etad dattvā dānaṁ so pārthivalambako anupraṇidhiṁ |<br>
praṇidhesi prītimānaso purato saṁpūrṇakuśalasya ||</p>
<p><a class='ref sc' id='sc36' href='#sc36'>SC 36</a>paramārthaṁ śūkṣmadarśi vaiśāradyavarapāramiprāptaḥ |<br>
tenāhaṁ nāyakavaro bhaveya sarvopadhikṣayakaro ||</p>
<p><a class='ref sc' id='sc37' href='#sc37'>SC 37</a>dvātriṁśalakṣaṇadharo bhagavān nāmena puṣpadanto ti |<br>
abhūt paramārthadarśi vatso gotreṇa saṁbuddho ||</p>
<p><a class='ref sc' id='sc38' href='#sc38'>SC 38</a>tasyāpi yojanāni nava śarīraprabhā jinapravarasya |<br>
vaśibhūtakoṭiyo catustriṁśad daśabale samanubaddhāḥ ||</p>
<p><a class='ref sc' id='sc39' href='#sc39'>SC 39</a>paṁcāśaṁ ca abhūṣi varṣasahasrāṇi āyuḥparimāṇaṁ |<br>
manujāna evaṁ na vimati kāryā tatropadeśasmiṁ ||</p>
<p><a class='ref sc' id='sc40' href='#sc40'>SC 40</a>pārthivo caiva narapatī taṁ kālaṁ āsi durjayo nāma |<br>
apagamya puṣpadantaṁ vandati pādāṁ saparivāraḥ ||</p>
<p><a class='ref sc' id='sc41' href='#sc41'>SC 41</a><a class='ref sen' id='sen1.116' href='#sen1.116'>Sen 1.116</a> kṛtakarapuṭo prasannaḥ naraprabho puṣpadantam idam āha |<br>
adhivāsayatu me daśabalo saptāhaṁ bhojanavidhānaṁ ||</p>
<p><a class='ref sc' id='sc42' href='#sc42'>SC 42</a>adhivāsanaṁ viditvā rājāsya <span class='var' title='Senart: durjayordhvabala'>durjayarddhi bala</span> eva |<br>
chādayati medinitalaṁ suvarṇapaṭṭehi rucirehi ||</p>
<p><a class='ref sc' id='sc43' href='#sc43'>SC 43</a>tatra ratanāmayāni vinikṣipati āsanāni citrāṇi |<br>
bhojanavidhiṁ ca citrāṁ sthāpayati sugandhipratyagrāṁ ||</p>
<p><a class='ref sc' id='sc44' href='#sc44'>SC 44</a>saptaratanāmayāni chatrāṇi naramarūṇāṁ aṣṭaśataṁ |<br>
dhārenti bhūṣaṇadharā citrābharaṇadhāriṇo puruṣā ||</p>
<p><a class='ref sc' id='sc45' href='#sc45'>SC 45</a>evaṁ ekaikasya vaśibhūtasya dhārenti hṛdimano |<br>
chatraratanaṁ vicitraṁ śaśiśaṁkhatalopamaṁ vimalaṁ ||</p>
<p><a class='ref sc' id='sc46' href='#sc46'>SC 46</a>santarpayitva rājā saparivāraṁ puṣpasāhvayaṁ sugataṁ |<br>
atha manasā praṇidheti tadā va so taṁ anupraṇidhiṁ ||</p>
<p><a class='ref sc' id='sc47' href='#sc47'>SC 47</a>tvam iva-m-ahaṁ saṁbuddho dharmaṁ prakāśayeya naramarūṇāṁ |<br>
<span class='gap'>+ + + + + + + + + + + + + + + + + + + + + + + + + + +</span><br>
dvātriṁśallakṣaṇadharo nāmena lalitavikramo saṁbuddho |<br>
āsi bhagavāṁ bhavanudo vāsiṣṭhagotro dhutakileśo ||</p>
<p><a class='ref sc' id='sc48' href='#sc48'>SC 48</a>tasya ca svaśarīrajātā prabhā abhū yojanāni triṁśa duve |<br>
<a class='ref sen' id='sen1.117' href='#sen1.117'>Sen 1.117</a> vaśibhūtakoṭiyo ca triṁśa naravarasya parivāro ||</p>
<p><a class='ref sc' id='sc49' href='#sc49'>SC 49</a>āyuṁ tadā narāṇāṁ varṣasahasrāṇi āsi caturaśītiṁ |<br>
rājā ca tadā āsī caturaṁgabalo priyo manāpo ||</p>
<p><a class='ref sc' id='sc50' href='#sc50'>SC 50</a>prāsādakoṭiyo ca catvāriṁśaṁ anekaratanānāṁ |<br>
kārayati bhūmipālo pravaraṁ ekaṁ ca prāsādaṁ ||</p>
<p><a class='ref sc' id='sc51' href='#sc51'>SC 51</a>śayyāsanaṁ ca vipulaṁ kārayate pārthivo nirupavadyaṁ |<br>
bhojanagilānapraccayam ṛṣiyogyaṁ sanniveśeti ||</p>
<p><a class='ref sc' id='sc52' href='#sc52'>SC 52</a>bhagavato niryātitvā saśiṣyasaṁghasya so anupraṇidhiṁ |<br>
praṇidheti hṛṣṭacitto rājā purato daśabalasya ||</p>
<p><a class='ref sc' id='sc53' href='#sc53'>SC 53</a>durlabhasadṛśo asamaḥ daśabalo ca jarāmaraṇavimatimathano |<br>
bhaveyaṁ śreṣṭho naramaruṇāṁ kugaṇīgaṇavacanamathano ||</p>
<p><a class='ref sc' id='sc54' href='#sc54'>SC 54</a>dvātriṁśalakṣaṇadharo bhagavāṁ āsī mahāyaśo nāma |<br>
gotreṇa kāśyapo so vistīrṇayaśo amitakīrtiḥ ||</p>
<p><a class='ref sc' id='sc55' href='#sc55'>SC 55</a>śarīrabhāsā tasya paṁcāśaṁ yojanāni puṇyavato |<br>
vaśibhūtakoṭiyo ca tasyāsī paṁcapaṁcāśaṁ ||</p>
<p><a class='ref sc' id='sc56' href='#sc56'>SC 56</a>varṣasahasrāṇi tadā caturaśītiṁ āyuḥparimāṇaṁ |<br>
<a class='ref sen' id='sen1.118' href='#sen1.118'>Sen 1.118</a> āsi tadā manujānāṁ caturguṇa eṣa caturaśīti ||</p>
<p><a class='ref sc' id='sc57' href='#sc57'>SC 57</a>rājā tadā abhūṣī nāmena so mṛgapatisvaro nāma |<br>
cāturdvīpādhipatir vipulabalavaro ajitacakro ||</p>
<p><a class='ref sc' id='sc58' href='#sc58'>SC 58</a>so ratnaskandhaśākhāṁ vanakhaṇḍāṁ yojanāni ṣaṇṇavati |<br>
kārāpayi bhūmipati pravarāṁ varavastrasaṁchannāṁ ||</p>
<p><a class='ref sc' id='sc59' href='#sc59'>SC 59</a>vaiḍūryamaṇitalāṁ ca kṛtvāna vasudhāṁ vibhūṣaṇavicitrāṁ |<br>
aguruvaradhūpagandhāṁ sugandhapuṣpāvakīrṇatalāṁ ||</p>
<p><a class='ref sc' id='sc60' href='#sc60'>SC 60</a>taṁ tatra vādisiṁhaṁ ṛṣabhaṁ so bhojanena saptāhaṁ |<br>
tarpayati bhūmipālo prasannacitto praṇītena ||</p>
<p><a class='ref sc' id='sc61' href='#sc61'>SC 61</a>taṁ suravaravana-upamaṁ tato vanaṁ tasya satvasārasya |<br>
niryātayati prasanno divāvihāraṁ daśabalasya ||</p>
<p><a class='ref sc' id='sc62' href='#sc62'>SC 62</a>dattvā sa rājā <span class='gap'>+ + +</span> mahāyaśasya saśiṣyasaṁghasya |<br>
rājā udagracitto praṇidheti tadā anupraṇidhiṁ ||</p>
<p><a class='ref sc' id='sc63' href='#sc63'>SC 63</a>bahujanamahito svayaṁbhu ananyaneyo bhaveya sarvajño |<br>
kuśalena hi me tena tathāgatabalo vibhū bhomi ||</p>
<p><a class='ref sc' id='sc64' href='#sc64'>SC 64</a>vipulabalapuṇyakośo nayānayajño jino ratanacūḍo |<br>
<a class='ref sen' id='sen1.119' href='#sen1.119'>Sen 1.119</a> āsi abhinīlanetro nirupamaguṇasaṁcayo dhīro ||</p>
<p><a class='ref sc' id='sc65' href='#sc65'>SC 65</a>tasya ca prabhā śarīre yojanaśatavistarā samantena |<br>
bhāradvājasagotro sa sarvadarśī tadā āsi ||</p>
<p><a class='ref sc' id='sc66' href='#sc66'>SC 66</a>tasya saṁgho āsī navanavati koṭiyī dhūtarajānāṁ |<br>
varṣāṇāṁ ca sahasrāṇi caturāśītiṁ tadā āyuṁ ||</p>
<p><a class='ref sc' id='sc67' href='#sc67'>SC 67</a>rājā tada cakravarti abhūṣi cāturdvīpo mahisthāmo |<br>
nāmena maṇiviṣāṇo śāsati dharmeṇa yo janatāṁ ||</p>
<p><a class='ref sc' id='sc68' href='#sc68'>SC 68</a>dvānavati koṭinayutāṁ prāsādānām anekarūpāṇāṁ |<br>
kārayati bhūmipālo taṁ ratanajinaṁ samuddiśya ||</p>
<p><a class='ref sc' id='sc69' href='#sc69'>SC 69</a>so pravarakāñcananibhaṁ naramarugaṇasatkṛtaṁ ratanacūḍaṁ |<br>
bhojayati saparivāraṁ varṣāṇi daśa aviśrāmaṁ ||</p>
<p><a class='ref sc' id='sc70' href='#sc70'>SC 70</a>prathamadivasaṁ ca sugataṁ bhojetvā sārdhaṁ śiṣyasaṁghena |<br>
niryāteti naravaro prāsādavarāṁ guṇadharasya ||</p>
<p><a class='ref sc' id='sc71' href='#sc71'>SC 71</a>so taṁ dānaṁ datvā tasya mahāpudgalasya rājavaro |<br>
anupraṇidheti praṇidhiṁ prasannacitto jinasakāśaṁ ||</p>
<p><a class='ref sc' id='sc72' href='#sc72'>SC 72</a>ucchinnamohajālo prasannacitto asaṁgapratibhāno |<br>
tāreyya sarvajanatāṁ saṁsāramahārṇave patitāṁ ||</p>
<p><a class='ref sc' id='sc73' href='#sc73'>SC 73</a>evam eva aprameyā paṁcamyāṁ bhūmiyāṁ puruṣasiṁhāḥ |<br>
<a class='ref sen' id='sen1.120' href='#sen1.120'>Sen 1.120</a> pratyekajinā tathāpi śaikṣāśaikṣā ca jinaputrāḥ ||</p>
<p><a class='ref sc' id='sc74' href='#sc74'>SC 74</a>saṁpūjitā bhagavatā ime tathānye tathāgatāḥ sarve |<br>
samupacita kuśalamūlaṁ arthe jagatasya sarvasya ||</p>
</blockquote>
<p><a class='ref sc' id='sc75' href='#sc75'>SC 75</a>evam ukte āyuṣmān mahākāśyapa āyuṣmantaṁ mahākātyāyanam uvāca || ye bho jinaputra bodhisatvā bodhāye praṇidhenti te katibhir ākāraiḥ pañcamāyāṁ bhūmau vartamānāḥ ṣaṣṭhāyāṁ bhūmau vivartanti || evam ukte āyuṣmān mahākātyāyanaḥ āyuṣmantaṁ mahākāśyapam uvāca || caturbhi bho jinaputra ākārair dhutadharmadhara bodhisatvā bodhāye ye praṇidhenti paṁcamāyāṁ bhūmau vartamānāḥ ṣaṣṭhyāṁ bhūmau vivartanti || katamehi caturhi || samyaksaṁbuddhānuśāsane pravrajitvā yogācārehi sārdhaṁ sambhuvaṁ kurvanti | aṣṭamake dhutavedanāgṛddhā bhāvanā uttrasanti | śamathavipaśyanābhāvanābahulāś ca abhīkṣṇaṁ viharanti | ālaṁbaṇālaṁbaṇacittaṁ hetuśo parikalpenti || ye hi keci bho dhutadharmadhara bodhisatvā bodhāya praṇidhento paṁcamāyāṁ bhūmau vartamānā ṣaṣṭhyāṁ bhūmau vivartanti sarve te imehi caturhi ākārehi vivartensuḥ vivartanti vivartiṣyanti vā ||</p>
<blockquote class='gatha'>
<p><a class='ref sc' id='sc76' href='#sc76'>SC 76</a>ity eṣā paṁcamī bhūmī vyākṛtā saṁnidarśitā |<br>
teṣāṁ bahuvidhapuṇyānāṁ bodhisatvāna māriṣa iti ||</p>
</blockquote>
<p class='endsection'>iti śrīmahāvastu-avadāne paṁcamī bhūmiḥ samāptā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
