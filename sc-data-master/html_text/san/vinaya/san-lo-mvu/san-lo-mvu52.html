<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu52' lang='san'>
<header>
<ul>
<li class='division'>Mahāvastu</li>
</ul>
<h1>52. Gotama’s Early Wanderings</h1>
</header>
<h2>The Prophecy of Kaṇṭhaka</h2>
<p><a class='ref sc' id='sc1' href='#sc1'>SC 1</a><a class='ref sen' id='sen2.189' href='#sen2.189'>Sen 2.189</a> chandako bodhisatvena abhiniṣkramantena anomiyāto adhisthānāto nivartito | chandakaś ca kaṇṭhako ca kapilavastu āgatā || rājā śuddhodano śrutvā chandako āgato kaṇṭhakam ādāya chatraṁ ca ābharaṇāni ca rājakulāto bāhiradvāraśālāṁ nirdhāvito sāntaḥpuro yaśodharāpi kaṇṭhakaṁ grīvāyām upagṛhya prarīdantī āha || kahin te kaṇṭhaka kumāro nīto kiṁ mayā tava aparāddhaṁ chandakasya ca yaṁ yūyaṁ mama sukhaprasuptāye kumāram ādāya gatā ahaṁ ca ṣaṣṭisahasraṁ ca antaḥpuraṁ bhavati vidhavākṛtaṁ || chandako āha || kim asmākaṁ aparādhaṁ kṛtaṁ ahaṁ pi uccena svareṇa āravāmi | kumāreṇa abhiniṣkramantena kaṇṭhakena uccena svareṇa hīṣaṇaśabdaṁ na ca yuṣmākaṁ ko pi vibudhyati || devasahasrakoṭīyo antarīkṣe samāgatā || imāṁ mallabhūmiṁ anomiyaṁ nāma adhiṣṭhānaṁ nīto <span class='var' title='vaśiṣṭhasya?'>vaśiṣṭasya</span> ṛṣisya āśramapadasya nātidūre || kumāreṇa lubdhakasya kāśikāni dattvā kāṣāyāṇi gṛhītāni svayaṁ cūḍā asipatreṇa cchinnā sā ca cūḍā śakreṇa devarājena praticchitā || tataḥ mo kumāreṇa ābharaṇāni dattvā nivartitā | evaṁ ca ahaṁ sandiṣṭo | pitaraṁ me kauśalyaṁ pṛcchesi mātusvasāye pi sarvasya jñātivargasya | kṛtakāryo pi paripūrṇasaṁkalpo āgamiṣyāmi || yaśodharā ca ṣaṣṭisahasraṁ ca antaḥpuraṁ sarvaṁ ca śākyarāṣṭraṁ roditvā paridevitvā svakasvakāni niveśanāni gatā ||</p>
<p><a class='ref sc' id='sc2' href='#sc2'>SC 2</a>chandakasya rājakulaṁ praveśitvā rājārhaṁ praṇītaṁ annapānakhādyabhojyaṁ upanāmitaṁ | kaṇṭhakasyāpi madhumrakṣitāni modakāni upanāmitāni tathā anyam api rājārhaṁ khādyabhojyaṁ modakaprakārāṇi ca kaṇṭhakasya purato rāśīkṛtā na ca kaṇṭhako paribhuṁjati ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen2.190' href='#sen2.190'>Sen 2.190</a> bodhisatvaṁ samanusmaranto sarvakālam aśrūṇi pravarteti | antaḥpurikā ca aṁśukehi dukūlehi paṭṭorṇehi ca mahārahehi rājārhehi vastrehi kaṇṭhakasya anye aśrūṇi pramārjenti anye śīrṣaṁ pramārjenti anye grīvaṁ pramārjenti anye pṛṣṭhaṁ pramārjenti anye skandhaṁ pramārjenti anye bāhuṁ pramārjenti anye sandhiṁ pramārjenti anye bāladhiṁ pramārjenti anye pādāni parimardayanti anye madhumrakṣitāni ālopāni mukhe allīyanti anye nānāprakārāṇi khajjakāni allīyanti anye ukkārikāni allīyanti anye modakāni allīyanti suvarṇarūpyamayehi bhājanehi ratnavicitrehi rājārahāṇi pānāni allīyanti na ca kaṇṭhaka āhāraṁ karoti | bodhisatvasya śokena anāhāro ca kaṇṭhako kālagato bodhisatvam apaśyanto || tasya kālagatasya rājñā śuddhodanena mahatā rājānubhāvena śarīrapūjā kṛtā || samanantarakālagato ca trāyastriṁśehi upapanno śikhaṇḍisya devaputrasya putratvam abhyudgato kaṇṭhako nāma devaputro maharddhiko mahānubhāvo anyeṣāṁ pūrvopapannānāṁ devasahasrāṇāṁ devaputrāṇāṁ divyehi daśahi sthānehi abhibhavati | tadyathā divyenāyuṣā divyena varṇena divyena sukhena divyena aiśvaryeṇa divyena parivāreṇa divyehi ca rūpehi śabdehi gandhehi rasehi divyehi ca sparśehi ||</p>
<p><a class='ref sc' id='sc4' href='#sc4'>SC 4</a>yadā bhagavāṁ pravṛttapravaradharmacakro vaistārikaśāsanasaṁjāto tadāyuṣmatā mahāmaudgalyāyanena deveṣu cārikāṁ caramāṇena kaṇṭhako devaputro dṛṣṭo dṛṣṭvā ca punaḥ gāthayā adhyabhāṣe ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a><a class='ref sen' id='sen2.191' href='#sen2.191'>Sen 2.191</a> candro yathā paṁcadaśīṁ nakṣatraparivārito |<br>
obhāseti diśāṁ sarvāṁ tārakā vigatā nabhā ||</p>
<p><a class='ref sc' id='sc6' href='#sc6'>SC 6</a>tathopamam idaṁ veśma divyaṁ devapure tava |<br>
prajvālyamāno varṇena ādityo va virocasi ||</p>
<p><a class='ref sc' id='sc7' href='#sc7'>SC 7</a>musāragalvamuktāhi maṇilohitakāhi ca |<br>
citrā susaṁskṛtā bhūmi na cātrodvāyate rajaḥ ||</p>
<p><a class='ref sc' id='sc8' href='#sc8'>SC 8</a>vaiḍūryasya suvarṇasya sphāṭikarūpiyasya ca |<br>
kūṭāgāraśubhāsthānā prāsādā te manoramā ||</p>
<p><a class='ref sc' id='sc9' href='#sc9'>SC 9</a>prāsādānāṁ ca avidūre puṣkariṇyo sunirmitā |<br>
vaiḍūryaphalakasopānā suvarṇavālikasaṁstṛtā ||</p>
<p><a class='ref sc' id='sc10' href='#sc10'>SC 10</a>tāsāṁ ca tīreṣu drumā sujātā<br>
mahā mahāntaṁ viṭapaṁ samudgatā |<br>
abhyudgatā brahmapuraṁ ca ambarād<br>
vāteritā sarvadiśā pravānti ||</p>
<p><a class='ref sc' id='sc11' href='#sc11'>SC 11</a>teṣāṁ ca tīreṣu drumā sujātā<br>
mahā mahāntaṁ viṭapaṁ samudgatā |<br>
saṁpuṣpitā bhānti diśā catasro<br>
dvijehi ghuṣṭā rucirasvarehi ||</p>
<p><a class='ref sc' id='sc12' href='#sc12'>SC 12</a>saṁchannā puṇḍarīkehi padumehi utpalehi ca |<br>
nānāvarṇehi puṣpehi vānti sarvadīśo diśo ||</p>
<p><a class='ref sc' id='sc13' href='#sc13'>SC 13</a>ekamekasmiṁ tūryasmiṁ ṣaṣṭi nṛtyanti apsarā |<br>
<a class='ref sen' id='sen2.192' href='#sen2.192'>Sen 2.192</a> tāsāṁ ca nṛtyamānānāṁ divyakanyā kānane ||</p>
<p><a class='ref sc' id='sc14' href='#sc14'>SC 14</a>divyo niścarate sabdo dvijakanyāgaṇe yathā |<br>
suvarṇapāde paryaṁke nirmite ratanāmaye ||</p>
<p><a class='ref sc' id='sc15' href='#sc15'>SC 15</a>saṁskṛte suvisṛṣṭe svargakāyasmi modasi |<br>
suvarṇapāde paryaṁke nirmite ratanāmaye ||</p>
<p><a class='ref sc' id='sc16' href='#sc16'>SC 16</a>prekṣamāṇo diśā sarvāṁ brahmā ca upaśobhasi |<br>
tasmiṁ <span class='gap'>+ + +</span> paryaṁke tūlikāstṛte ||</p>
<p><a class='ref sc' id='sc17' href='#sc17'>SC 17</a>alaṁkṛtā devakanyā vījanti cāmarehi te |<br>
tavam ete apsarasaṁghā hemajālā alaṁkṛtā ||</p>
<p><a class='ref sc' id='sc18' href='#sc18'>SC 18</a>bāhāṁ vikīrya nṛtyanti gāyanti ca suvāditaṁ |<br>
kācit tatra upagāyanti upavādenti apsarā ||</p>
<p><a class='ref sc' id='sc19' href='#sc19'>SC 19</a>kācic ca upanṛtyanti saṁgītasmiṁ suvādite |<br>
kācit te ruciraṁ śabdaṁ muṁcanty aṁgehi sarvaśo ||</p>
<p><a class='ref sc' id='sc20' href='#sc20'>SC 20</a>kāsāṁcit sarvaromehi vānti gandhā amānuṣā |<br>
taṁ devakanyāhi upetarūpaṁ<br>
niveśanaṁ te padumuttarāhi ||</p>
<p><a class='ref sc' id='sc21' href='#sc21'>SC 21</a>suvarṇakaṁcukakṛtabhūtim etaṁ<br>
bhavanamaho laṁkṛtam apsarohi |<br>
kiṁ tvaṁ karma karitvāna pūrva anyāsu jātiṣu |<br>
kena kuśalamūlena trāyastriṁśopapadyatha ||</p>
<p><a class='ref sc' id='sc22' href='#sc22'>SC 22</a>kiṁ tvaṁ karma karitvāna pūrve mānuṣyake bhave |<br>
<a class='ref sen' id='sen2.193' href='#sen2.193'>Sen 2.193</a> kena kuśalamūlena vipākam anubhosimaṁ ||</p>
<p><a class='ref sc' id='sc23' href='#sc23'>SC 23</a>kena tvayā ayaṁ labdho āyurvaśo yaśo balaṁ |<br>
ṛddhiṁ ca parivāraṁ ca anubhosi amānuṣaṁ ||</p>
<p><a class='ref sc' id='sc24' href='#sc24'>SC 24</a>kiṁ tvayā kalyāṇaṁ karma karitvā anyāsu jātiṣu |<br>
kena kuśalakarmeṇa vipākam anubhosimaṁ ||</p>
<p><a class='ref sc' id='sc25' href='#sc25'>SC 25</a>kena te brahmacaryeṇa saṁyamena damena ca |<br>
kena kuśalakarmeṇa svargakāyasmi modasi ||</p>
<p><a class='ref sc' id='sc26' href='#sc26'>SC 26</a>kenāpi evaṁ jvalito anubhāvo varṇo ca te |<br>
kena kuśalakarmeṇa sarvāṁ diśāṁ prabhāsasi ||</p>
<p><a class='ref sc' id='sc27' href='#sc27'>SC 27</a>pṛcchito devaputra brūhi kasya karmasyidaṁ phalaṁ |<br>
so devaputro ātmanā maudgalyāyanena pṛcchito |<br>
praśnaṁ pṛṣṭo viyākarṣi sthavirasyeti me śrutaṁ ||</p>
<p><a class='ref sc' id='sc28' href='#sc28'>SC 28</a>ahaṁ kapilavastusmiṁ śākyānāṁ nagarottame |<br>
aṭṭālakoṭṭaracite dṛḍhaprākāratoraṇe ||</p>
<p><a class='ref sc' id='sc29' href='#sc29'>SC 29</a>godhāmukhaniryūhadṛḍhārgalakapāṭatoraṇe |<br>
hayagajarathācīrṇe āvāse śākyaśreṣṭhino ||</p>
<p><a class='ref sc' id='sc30' href='#sc30'>SC 30</a>ākīrṇajanamanuṣye nagare sādhunirmite |<br>
śuddhodanasya putrasya sahajo āsi kaṇṭhako ||</p>
<p><a class='ref sc' id='sc31' href='#sc31'>SC 31</a>yadā cābhiniṣkramesi pravrajyāye narottamo |<br>
tadā sa vacanam āha bahusamyaggirāṁ bravīt* ||</p>
<p><a class='ref sc' id='sc32' href='#sc32'>SC 32</a><a class='ref sen' id='sen2.194' href='#sen2.194'>Sen 2.194</a> tāṁ saha girāṁ śruṇitvā harṣajātena cetasā |<br>
vegajāto namasyanto vahed ahaṁ puruṣottamaṁ ||</p>
<p><a class='ref sc' id='sc33' href='#sc33'>SC 33</a>pareṣāṁ viṣayaṁ gatvā udgatasmiṁ divākare |<br>
mama cchandakaṁ ca vihāya anavekṣo sa prakrame ||</p>
<p><a class='ref sc' id='sc34' href='#sc34'>SC 34</a>tasya tāmranakhā caraṇāṁ jihvāyā parilehiya |<br>
rodamāno udvīkṣeyaṁ gacchantaṁ puruṣottamaṁ ||</p>
<p><a class='ref sc' id='sc35' href='#sc35'>SC 35</a>tasyaiva adarśanena śākyaputrasya śrīmato |<br>
khura-ābādha utpadyet tato kālaṁ karomy ahaṁ ||</p>
<p><a class='ref sc' id='sc36' href='#sc36'>SC 36</a>tasyaivam anubhāvena vimānam āvasāmy ahaṁ |<br>
nārīvaragaṇākīrṇaṁ kūṭāgāraṁ varuttamaṁ ||</p>
<p><a class='ref sc' id='sc37' href='#sc37'>SC 37</a>saced bhadante gacchāsi śākyasiṁhasya santike |<br>
kaṇṭhako vacanaṁ āha vadesi puruṣottamaṁ |<br>
eṣo cāham api āmaṁsye vandituṁ puruṣottamaṁ ||</p>
<p><a class='ref sc' id='sc38' href='#sc38'>SC 38</a>sādhu khu darśanaṁ bhoti tādṛśānāṁ maharṣiṇāṁ |<br>
tena mayā idaṁ labdhaṁ āyuvarṇayaśobalaṁ |<br>
ṛddhiṁ ca parivāraṁ ca anubhomi amānuṣaṁ ||</p>
<p><a class='ref sc' id='sc39' href='#sc39'>SC 39</a>tena me brahmacaryeṇa saṁyamena damena ca |<br>
ayaṁ me tādṛśī ṛddhī apratikrāntā amānuṣī ||</p>
<p><a class='ref sc' id='sc40' href='#sc40'>SC 40</a>taṁ karmaṁ kuśalaṁ kṛtvā yat taṁ upacitaṁ purā |<br>
tena kuśalakarmeṇa vipākam anubhavāmy ahaṁ ||</p>
<p><a class='ref sc' id='sc41' href='#sc41'>SC 41</a>bhogā ca me utpadyensu ye kecit* manasi priyā |<br>
devā ca me namasyanti teṣāṁ ca upacito ahaṁ ||</p>
<p><a class='ref sc' id='sc42' href='#sc42'>SC 42</a><a class='ref sen' id='sen2.195' href='#sen2.195'>Sen 2.195</a> tasmiṁ cittaṁ prasādetha dakṣiṇīyeṣu tādṛśaṁ ||</p>
<p><a class='ref sc' id='sc43' href='#sc43'>SC 43</a>paśyati rakṣabhūtena karmaṁ upacitaṁ śubhaṁ ||</p>
</blockquote>
<p class='endsection'>iti śrīmahāvastuavadānakathāyāṁ kaṇṭhakasya vyākaraṇaṁ samāptaṁ ||</p>
<h2>The Prophecy of Sujātā</h2>
<p><a class='ref sc' id='sc44' href='#sc44'>SC 44</a>śuddhāvasehi devehi tahiṁ araṇyāyatane kāṣāyaprāvṛto lubdhako nirmito | so dāni bodhisatvena dṛṣṭo ||</p>
<blockquote class='gatha'>
<p><a class='ref sc' id='sc45' href='#sc45'>SC 45</a>tatrādrākṣīd araṇyasmiṁ lubdhakaṁ kāṣāyaprāvṛtaṁ ||</p>
<p><a class='ref sc' id='sc46' href='#sc46'>SC 46</a>so tatra upasaṁkramya idaṁ vacanam abravīt* ||</p>
<p><a class='ref sc' id='sc47' href='#sc47'>SC 47</a>imau kāśikau gṛhṇitvā dehi kāṣāyaṁ tvaṁ mama |<br>
so tau kāśikau gṛhītvā deti kāṣāyaṁ lubdhako ||</p>
<p><a class='ref sc' id='sc48' href='#sc48'>SC 48</a>tataḥ kāṣāyau gṛhṇitvā tuṣṭo āttamano abhūt* |<br>
so patho me varo dhīro uttamārthasya prāptaye ti ||</p>
</blockquote>
<p><a class='ref sc' id='sc49' href='#sc49'>SC 49</a>bodhisatvo dharmāraṇyaṁ vaśiṣṭhasya ṛṣisya āśramapadaṁ praviṣṭaḥ || vaśiṣṭho pi ṛṣi bodhisatvaṁ dṛṣṭvā vismito ko yaṁ bhaviṣyati mānuṣo vā devo vā śakro vā brahmā vā yasya kāyasya prabhāye sarvam imaṁ tapovanam obhāsitaṁ || sarve te vaṭukā bodhisatvaṁ dṛṣṭvā tvaritatvaritā svakasvakāni parṇakūṭīni pradhāvitā nānāprakārāṇi phalāni gṛhya pānīyaṁ ca bodhisatvam upasaṁkrāntā ||</p>
<blockquote class='gatha'>
<p><a class='ref sc' id='sc50' href='#sc50'>SC 50</a>tatra vṛddhaṁ mahāprājñaṁ tāpasantapatāṁ varaṁ |<br>
vaśiṣṭhaṁ nāma gotreṇa dadarśa ca jagāma ca ||</p>
<p><a class='ref sc' id='sc51' href='#sc51'>SC 51</a>tāmradhūmāruṇajaṭaṁ jvālam iva adarśi taṁ |<br>
<a class='ref sen' id='sen2.196' href='#sen2.196'>Sen 2.196</a> āsīnaṁ munim avyagraṁ nirvātam iva sāgaraṁ ||</p>
<p><a class='ref sc' id='sc52' href='#sc52'>SC 52</a>abhigamya ca dharmātmā naṁ muniṁ śākyapuṁgavo |<br>
anujñāto praviṣṭāya bhūmiyāṁ upaviśya sa ||</p>
<p><a class='ref sc' id='sc53' href='#sc53'>SC 53</a>samudra iva gambhīro vīryavā himavān iva |<br>
śākyarājasutaṁ dṛṣṭvā maharṣi vismito abhūt* ||</p>
<p><a class='ref sc' id='sc54' href='#sc54'>SC 54</a>ko nvayaṁ vapuṣā śrīmān* jvalaty anupamadyuti |<br>
suvarṇo dhūmāpagataḥ jotimāno yathānalaḥ ||</p>
<p><a class='ref sc' id='sc55' href='#sc55'>SC 55</a>vyūḍhoraskyo mahābāhuḥ supraśastakarāṁguli |<br>
samantakukṣiś ca ślakṣṇo eṇavṛtti kaṭīmahān* ||</p>
<p><a class='ref sc' id='sc56' href='#sc56'>SC 56</a>kāṁcanastambhasadṛśo govṛṣākṣo mahādyutiḥ |<br>
śārdūlavṛṣabhaskandhaḥ padmapādakaro naghaḥ ||</p>
<p><a class='ref sc' id='sc57' href='#sc57'>SC 57</a>śarīralakṣaṇair asya jātiśataguṇācitaiḥ |<br>
śobhato śarīraṁ tasya nakṣatrair iva candramāḥ ||</p>
<p><a class='ref sc' id='sc58' href='#sc58'>SC 58</a>vibhūṣaṇā naiva gātreṣu racitā anurūpikā |<br>
śarīraṁ bhūṣayanty asya lakṣaṇāni mahātmanaḥ ||</p>
<p><a class='ref sc' id='sc59' href='#sc59'>SC 59</a>merumaṇḍalasāreṇa gacchatā gajagāminā |<br>
ākrāntā sahasā padbhyāṁ raṇatīva vasundharā ||</p>
<p><a class='ref sc' id='sc60' href='#sc60'>SC 60</a>snigdhagambhīraśabdena svareṇa anunādinā |<br>
trilokam arhate kṛtsnam ājñāpayitum ojasā ||</p>
<p><a class='ref sc' id='sc61' href='#sc61'>SC 61</a>vyaṁjanāni hi yā yasya lakṣaṇāni ca lakṣaye |<br>
<br>
<a class='ref sen' id='sen2.197' href='#sen2.197'>Sen 2.197</a> yukto yaṁ sarvabhūtānāṁ trilokapatir īśvaraḥ ||</p>
<p><a class='ref sc' id='sc62' href='#sc62'>SC 62</a>prabhayā pūrayaty eṣa svaśarīrasamucchrayā |<br>
tapovanam idaṁ sarvaṁ udayann iva bhāskaro ||</p>
<p><a class='ref sc' id='sc63' href='#sc63'>SC 63</a>aśītivyaṁjanopeto dvātriṁśadvaralakṣaṇaḥ |<br>
sanatkumārapratimo kumāro dyutimān ayaṁ ||</p>
<p><a class='ref sc' id='sc64' href='#sc64'>SC 64</a>sarvalakṣaṇasaṁpannaṁ sarvabhūtamanoharaṁ |<br>
kumāraṁ paripṛccheyaṁ maharṣi upagamya taṁ ||</p>
<p><a class='ref sc' id='sc65' href='#sc65'>SC 65</a>gandharvaśaśisaṁkāśa devagarbhopama yuvā |<br>
kasya tvaṁ kinnimittaṁ vā tapovanam upāgato ||</p>
<p><a class='ref sc' id='sc66' href='#sc66'>SC 66</a>satyānuparivartinyā sarvabhūtātmayā girā |<br>
ślakṣṇayā priyavādinyā babhāṣe sa nṛpātmajaḥ ||</p>
<p><a class='ref sc' id='sc67' href='#sc67'>SC 67</a>ikṣvākuvaṁśaprabhavaḥ śuddhodananṛpātmajaḥ |<br>
vihāya pṛthivīṁ rājyaṁ ujjhitvā mokṣam āsthitaḥ ||</p>
<p><a class='ref sc' id='sc68' href='#sc68'>SC 68</a>lokan tu bahubhir duḥkhair dṛṣṭvaivaṁ samabhidrutaṁ |<br>
mokṣārtham abhiniṣkrānto jātivyādhijarādibhiḥ ||</p>
<p><a class='ref sc' id='sc69' href='#sc69'>SC 69</a>yatra sarvaṁ na bhavate yatra sarvaṁ nirudhyate |<br>
yatropaśāmyate sarvaṁ tat padaṁ prārthayāmy ahaṁ ||</p>
<p><a class='ref sc' id='sc70' href='#sc70'>SC 70</a>evam ukte mahāprājño mahātmā satyavāgṛṣiḥ |<br>
uvāca vadatāṁ śreṣṭhaṁ śākyarājakuloditaṁ ||</p>
<p><a class='ref sc' id='sc71' href='#sc71'>SC 71</a>īdṛśena hi vṛttena vṛttyā lakṣaṇasaṁpadā |<br>
prajñayā ca mahābhāga na kiṁcid yaṁ na prāpaye ||</p>
</blockquote>
<p><a class='ref sc' id='sc72' href='#sc72'>SC 72</a><a class='ref sen' id='sen2.198' href='#sen2.198'>Sen 2.198</a> bodhisatvo dāni vaiśāliṁ gato ārāḍaṁ kālāmaṁ allīno | nirveditvā nāyaṁ mārgo nairyāṇiko tato rājagṛhaṁ gato ||</p>
<blockquote class='gatha'>
<p><a class='ref sc' id='sc73' href='#sc73'>SC 73</a>gatvā ca so rājagṛhaṁ māgadhānāṁ girigahvare |<br>
piṇḍāye abhisaresi ākīrṇavaralakṣaṇaḥ ||</p>
<p><a class='ref sc' id='sc74' href='#sc74'>SC 74</a>tam adṛśāsi prāsādāt* śreṇiyo magadhādhipaḥ |<br>
prasannacitto dṛṣṭvā ca amātyāṁ idam abravīt* ||</p>
<p><a class='ref sc' id='sc75' href='#sc75'>SC 75</a>imaṁ bhavanto paśyantu ākīrṇavaralakṣaṇaṁ |<br>
āroheṇa ca sampannaṁ yugamātraṁ ca prekṣati ||</p>
<p><a class='ref sc' id='sc76' href='#sc76'>SC 76</a>utkṣiptacakṣur medhāvī nāyam ūnakulodito |<br>
rājadūtānubandhantu kahiṁ vāsam upeṣyati ||</p>
<p><a class='ref sc' id='sc77' href='#sc77'>SC 77</a>tato taṁ saṁdiśitā dūtā pṛṣṭhato anubandhiṣu |<br>
gamiṣyati kahiṁ bhikṣuḥ kahiṁ vāsam upeṣyati ||</p>
<p><a class='ref sc' id='sc78' href='#sc78'>SC 78</a>piṇḍāye cāraṁ caritvāna niṣkramye nagarān muniḥ |<br>
pāṇḍavaṁ abhisaresi atra vāso bhaviṣyati ||</p>
<p><a class='ref sc' id='sc79' href='#sc79'>SC 79</a>jñātvā ca bāsopagataṁ eko dūto upāviśat* |<br>
aparo kṣipram āgamya rājño ārocaye tadā ||</p>
<p><a class='ref sc' id='sc80' href='#sc80'>SC 80</a>eṣa bhikṣuḥ mahārāja pāṇḍavasmiṁ puras tataḥ |<br>
niṣaṇṇo vṛkṣamūlasmiṁ ekāgro susamāhitaḥ ||</p>
<p><a class='ref sc' id='sc81' href='#sc81'>SC 81</a>dvīpīva sutanuṁ vittaṁ vyāghraṁ vā girisānugaṁ |<br>
siṁhaṁ vā giridurgasmiṁ mahāsiṁho mṛgādhipaḥ ||</p>
<p><a class='ref sc' id='sc82' href='#sc82'>SC 82</a>tato ca rājā tvaramāno amātyāṁ adhyabhāṣati |<br>
<a class='ref sen' id='sen2.199' href='#sen2.199'>Sen 2.199</a> kṣipraṁ panthaṁ viśodhetha drakṣyāma puruṣottamaṁ ||</p>
<p><a class='ref sc' id='sc83' href='#sc83'>SC 83</a>tato ca te rājadūtā mahāmātrā yaśasvino |<br>
kṣipraṁ panthaṁ viśodhensuḥ svayaṁ rājā iheṣyati ||</p>
<p><a class='ref sc' id='sc84' href='#sc84'>SC 84</a>tato ca te rājadhūtā mahāmātrā yaśasvino |<br>
gatvā rājño nivedensuḥ śuddho te deva pāṇḍavo ||</p>
<p><a class='ref sc' id='sc85' href='#sc85'>SC 85</a>tato ca niryāti rājā senā ca caturaṁginī |<br>
mitrāmātyaparivṛtto jñātisaṁghapuraskṛto ||</p>
<p><a class='ref sc' id='sc86' href='#sc86'>SC 86</a>yānāto otaritvāna padasā upasaṁkrame |<br>
sārāyaṇīṁ kathāṁ kṛtvā ekamante upāviśi ||</p>
<p><a class='ref sc' id='sc87' href='#sc87'>SC 87</a>niṣadya pramukho rājā bodhisatvam adhyabhāṣati |<br>
udagro tvamasi rājñaḥ aśvāroho va selako ||</p>
<p><a class='ref sc' id='sc88' href='#sc88'>SC 88</a>dadāmi bhogāṁ bhuṁjāhi jātīṁ cākhyāhi pṛcchito | bodhisatva āha ||</p>
<p><a class='ref sc' id='sc89' href='#sc89'>SC 89</a>nijajanapado rāja himavantasya pārśvataḥ |<br>
dhanavīryeṇa sampanno kośaleṣu nivāsito |<br>
ādityo nāma gotreṇa śākiyo nāma jātiye ||</p>
<p><a class='ref sc' id='sc90' href='#sc90'>SC 90</a>tato kulā pravrajito haṁ na kāmāṁ abhiprārthaye |<br>
prahāṇāya gamiṣyāmi veśmaṁ muktā ratanāmayaṁ ||</p>
<p><a class='ref sc' id='sc91' href='#sc91'>SC 91</a>taṁ kho tathā bhotu spṛśāhi nirvṛtiṁ<br>
bodhiṁ ca prāpto punar āgamesi |<br>
<a class='ref sen' id='sen2.200' href='#sen2.200'>Sen 2.200</a> mahyaṁ pi dharmaṁ kathayesi gautama<br>
yam ahaṁ śrutvāna vrajeya svargatiṁ ||</p>
</blockquote>
<p><a class='ref sc' id='sc92' href='#sc92'>SC 92</a>bodhisatva āha ||</p>
<blockquote class='gatha'>
<p><a class='ref sc' id='sc93' href='#sc93'>SC 93</a>taṁ kho mahārāja tathā bhaviṣyati<br>
bodhiṁ spṛśiṣyāmi na me tra saṁśayo |<br>
prāpto ca bodhiṁ punar āgamiṣyaṁ<br>
dharmaṁ ca te deśayiṣyaṁ pratiśṛṇomīti ||</p>
</blockquote>
<p><a class='ref sc' id='sc94' href='#sc94'>SC 94</a>bodhisatva udrakaṁ rāmaputraṁ allīno nāyaṁ mārgo niryāṇiko ti | tato pasaṁkramya gayāṁ gato || gayāśīrṣe parvate tisro upamā pratibhāyensuḥ || tato uruvilvāṁ gato piṇḍāya praviṣṭo || kāśyapo pūraṇo uruvilvāṁ piṇḍāye praviṣṭo ||</p>
<blockquote class='gatha'>
<p><a class='ref sc' id='sc95' href='#sc95'>SC 95</a>nīvaraṇaṁ vijahitvā śṛṇotha ekāgramānasā sarve |<br>
yathā purimajinasaṁgamo yaśasvino bodhisatvasya ||</p>
<p><a class='ref sc' id='sc96' href='#sc96'>SC 96</a>pravrajyāyabhyupetvā arāḍa-udrakaṁ vane aparituṣṭo |<br>
prakrami diśaṁ pradakṣiṇāṁ purimajinanisevitaṁ deśaṁ ||</p>
<p><a class='ref sc' id='sc97' href='#sc97'>SC 97</a>piṇḍāye praticaranto uruvilvāṁ prāpto kanakaniṣkanibho |<br>
grāmikagharaṁ āgami naranārisamākulaṁ kāle ||</p>
<p><a class='ref sc' id='sc98' href='#sc98'>SC 98</a>atha grāmikasya dhītā nāmena sujātā paṇḍitā kulīnā |<br>
taṁ dṛṣṭvā rājaputraṁ prakampitā prītivegena ||</p>
<p><a class='ref sc' id='sc99' href='#sc99'>SC 99</a>aśrūṇi pravartayanti purato sthitā hi sapatis sagauravā |<br>
<a class='ref sen' id='sen2.201' href='#sen2.201'>Sen 2.201</a> ālapati rājaputraṁ mā tvaṁ nivartayasya naravara ||</p>
<p><a class='ref sc' id='sc100' href='#sc100'>SC 100</a>candrapratipūrṇavadana mā gā nityan tu sarvato nigamā |<br>
atṛpṭā hi mama nayanā tava vīra nirīkṣamāṇāye ||</p>
<p><a class='ref sc' id='sc101' href='#sc101'>SC 101</a>kiṁ tu khu sucāruvikrama surūpalakṣaṇa varābharaṇadhāri |<br>
prakramasi atṛptāyā sarvāndhakṛto yaṁ me hṛdayaṁ ||</p>
<p><a class='ref sc' id='sc102' href='#sc102'>SC 102</a>sā śruṇati devatānāṁ girāṁ nabhagatānāṁ ca bhāṣantāṁ |<br>
eṣa khalu kapilavastuto śuddhodanarājavaraputro ||</p>
<p><a class='ref sc' id='sc103' href='#sc103'>SC 103</a>sā tasya darśanatṛṣā nirdhāvitā guṇaśatā kīrtayati |<br>
varapuruṣa viprahīno svabandhujanasya kathaṁ āsī ||</p>
<p><a class='ref sc' id='sc104' href='#sc104'>SC 104</a>pramadāgaṇasaṁparivṛtā rudanti anugacchanti kanakavarṇaṁ |<br>
paridevate ca karaṇaṁ aṭavivanamukhe prapadyantaṁ ||</p>
<p><a class='ref sc' id='sc105' href='#sc105'>SC 105</a>sukhitā vaneṣu sakulā mṛgā ca vanadevā vanarājā ca |<br>
ye rājahaṁsagatikaṁ vīkṣanti vanevaraṁ vīraṁ ||</p>
<p><a class='ref sc' id='sc106' href='#sc106'>SC 106</a>sukumāraphullagātraṁ kamaladalanibhehi pādaratanehi |<br>
katham ākramasi vasudhāṁ tṛṇakuśaśarasaṁstṛtavidurgāṁ ||</p>
<p><a class='ref sc' id='sc107' href='#sc107'>SC 107</a>mṛṣṭānnarasasamudito nānārasapravaravṛṁhitaśarīro |<br>
mūlaphalapatrabhakṣo bheṣyasi kathaṁ nirjharavanānte ||</p>
<p><a class='ref sc' id='sc108' href='#sc108'>SC 108</a>kanakagajadantapāde varāstare kusumasaṁkule śayane |<br>
supiyāna kathaṁ śayiṣyasi tṛṇakuśaśarasaṁstṛtataleṣu ||</p>
<p><a class='ref sc' id='sc109' href='#sc109'>SC 109</a>śruṇiyāna varendra bhavane paṭahatripuṣkaraninādasaṁgītiṁ |<br>
<a class='ref sen' id='sen2.202' href='#sen2.202'>Sen 2.202</a> śroṣyasi kharāṁ bhayakarāṁ saṁruṣitagajagarjitaninādāṁ ||</p>
<p><a class='ref sc' id='sc110' href='#sc110'>SC 110</a>mūlaphalapatrasaphalā te bhavatu diśā anugramṛgasaṁghā |<br>
mā tṛṣitabhukṣitasya te śilā tape vanecara śarīraṁ ||</p>
<p><a class='ref sc' id='sc111' href='#sc111'>SC 111</a>grīṣmaparitāpitasya te bhavatu salilagarbhamaṇḍapopavanaṁ |<br>
śiśire ca vigatajalado divākaro bhātu giridarīṣu ||</p>
<p><a class='ref sc' id='sc112' href='#sc112'>SC 112</a>rākṣasayakṣabhujaṁgaparivāraṁ tava devagarbhasukumāraṁ |<br>
nakṣatracandrapravaraṁ hṛdayanayananandanaśarīraṁ ||</p>
<p><a class='ref sc' id='sc113' href='#sc113'>SC 113</a>so vindhyapādapārśve gajavara iva padminīm abhilaṣanto |<br>
praviśati tapovanantaṁ śṛṇotha vividhaṁ vanavarasya ||</p>
<p><a class='ref sc' id='sc114' href='#sc114'>SC 114</a>kvaci raktapallavalatā taruṇatarukusumamaṁjalike raṇye |<br>
kvaci vanadevopataptā kvacit kramatkuṁjaravibhagnā ||</p>
<p><a class='ref sc' id='sc115' href='#sc115'>SC 115</a>kvacid vipulaghanapalāśapralambaphalaiḥ taru alaṁkṛta agamyaiḥ |<br>
kvaci jīrṇo koṭarataru vanapādapagulmavṛtamūlo ||</p>
<p><a class='ref sc' id='sc116' href='#sc116'>SC 116</a>kvaci padmasaro surūpo kvaci girisaritālābho vanaḥ vīrāḥ |<br>
tāpasakulāśramā kvaci kokilaśukamoraparigītā ||</p>
<p><a class='ref sc' id='sc117' href='#sc117'>SC 117</a>kvacid vivaratṛṇajāṁgalā kvacit <span class='gap'>+ + + + + +</span> śarapallavaraktā |<br>
kvacit rurucamaramahiṣā kvacit kvacid vyāghrasiṁhamaṇāḥ ||</p>
<p><a class='ref sc' id='sc118' href='#sc118'>SC 118</a>kvaci raktapallavalatā taruṇatarupralambitā nānā |<br>
<a class='ref sen' id='sen2.203' href='#sen2.203'>Sen 2.203</a> udyānagamanaśrāntā pramadāyo viya nidrāyantyo ||</p>
<p><a class='ref sc' id='sc119' href='#sc119'>SC 119</a>kvaci kuravakataruśikharo prakusumito vyaktapuṣpasuvibuddho |<br>
nidrāgalitanayanānāṁ nārīṇām iva vibuddhānāṁ ||</p>
<p><a class='ref sc' id='sc120' href='#sc120'>SC 120</a>madhurapavaneritā kvaci nānādrumakusumacitravanaśākhā |<br>
ālambanti parasparaṁ pramadā salīlā viyānyonyaṁ ||</p>
<p><a class='ref sc' id='sc121' href='#sc121'>SC 121</a>kvaci kupyakavanaśākhā prakusumitā bhāramaprasahamānā |<br>
anuvellitā <span class='gap'>+ + +</span> sahodaram iva vatsalā pramadā ||</p>
<p><a class='ref sc' id='sc122' href='#sc122'>SC 122</a>kvaci kiṁśukā kusumitā vanarājivanāntare gurukule vā |<br>
raktāmbarottarīyā pramadā vipulākṣiyo vanitā ||</p>
<p><a class='ref sc' id='sc123' href='#sc123'>SC 123</a>kvacit* vasumatipradeśo navasaṁpuṣpitapuṣpaiḥ saṁchanno |<br>
ābharaṇabharitavasanā salalitaśayanā navavadhū va ||</p>
<p><a class='ref sc' id='sc124' href='#sc124'>SC 124</a>kvaci kaṭhinakaṇṭakalatā mṛgamahiṣavarāhāṇa padaniketā |<br>
śabaraśara-āhatānāṁ mṛgāna rudhireṇa siktāni ||</p>
<p><a class='ref sc' id='sc125' href='#sc125'>SC 125</a>kvaci gajakaraṁkanikaro kṣitiṁ gale paṭapāṇḍarāstaraṇakalpo |<br>
kvaci vyāghrakeśarihatā viṣādi naravāraṇavarāhā ||</p>
<p><a class='ref sc' id='sc126' href='#sc126'>SC 126</a>kvaci rākṣasapralāpā piśācakumbhāṇḍabheravarutāni |<br>
kvaci guhyakabhaṇitāni niśāsu pavaneṣu pracaranti ||</p>
<p><a class='ref sc' id='sc127' href='#sc127'>SC 127</a>kvacit* niśāsu jaladharā garjanti pratinandati vyālagaṇā |<br>
<br>
<a class='ref sen' id='sen2.204' href='#sen2.204'>Sen 2.204</a> <span class='gap'>+ + +</span> bhairavakarā karonti rūpāṇi ca bahūni ||</p>
<p><a class='ref sc' id='sc128' href='#sc128'>SC 128</a>pādapavanasmiṁ tasmiṁ viharati so sarvalokahitakāmo |<br>
caṇḍamṛgarākṣasānāṁ hṛtabahumānena yo ramyo ||</p>
<p><a class='ref sc' id='sc129' href='#sc129'>SC 129</a>yatha ātmano mṛgapatiḥ sarvajagahitaṁ tato viśeṣeṇa |<br>
prārthayati satvasāro satvāna tad api damāścaryaṁ ||</p>
<p><a class='ref sc' id='sc130' href='#sc130'>SC 130</a>ekekasatvamokṣaṇe yadi kalpam asaṁkhyaṁ sarvasatvānāṁ |<br>
duḥkham anubhomi tāreṣyaṁ sarvasatvānāṁ vyavasitam idaṁ ||</p>
<p><a class='ref sc' id='sc131' href='#sc131'>SC 131</a>satvasārasya ṣaḍvarṣā duṣkaraṁ vane caritvā karmakṣaye |<br>
smṛti labdhā yatra pathāsmi gato nāyaṁ mārgo mokṣāye ||</p>
<p><a class='ref sc' id='sc132' href='#sc132'>SC 132</a>asti tasmiṁ mati pūrve jaṁbudrume śākyarājam udyāne |<br>
prathamaṁ dhyānaṁ samādayi sa bhaviṣyati bodhiye mārgo ||</p>
<p><a class='ref sc' id='sc133' href='#sc133'>SC 133</a>na ca śākyaṁ durbalena kṛśena pariśuṣkarudhiramānsena |<br>
bodhim abhigantuṁ yad ahaṁ punar āhāram abhyavahareyaṁ ||</p>
<p><a class='ref sc' id='sc134' href='#sc134'>SC 134</a>devatā avoca mā tvaṁ āharayahi mā te yaśo parihāye |<br>
vayam ojaṁ gātreṣu tuhyaṁ upasaṁhariṣyāmatha ||</p>
<p><a class='ref sc' id='sc135' href='#sc135'>SC 135</a>tasyāsi ahaṁ sarvaśo satatam anāhāra ity abhijñāto |<br>
ojaś ce mahya tehi upasaṁhāritaṁ mṛṣā asyā ||</p>
<p><a class='ref sc' id='sc136' href='#sc136'>SC 136</a>so anṛtavacanabhīto alam iti tāṁ devatāṁ pratikṣipiya |<br>
mudrakulacchahareṇḍā phāṇikṛtaṁ yūṣam upabhuṁje ||</p>
<p><a class='ref sc' id='sc137' href='#sc137'>SC 137</a><a class='ref sen' id='sen2.205' href='#sen2.205'>Sen 2.205</a> anupūrvaṁ ca śarīre sthāmaṁ ca balaṁ ca saṁjanetvāna |<br>
āhāraṁ samagaveṣi uruvilvam upāgami sa sādhu ||</p>
<p><a class='ref sc' id='sc138' href='#sc138'>SC 138</a>atha sā pūrvajanetrī sujātā nāmena paṇḍitakulīnā |<br>
nyagrodhapādapamūle tiṣṭhati madhupāyasaṁ gṛhya ||</p>
<p><a class='ref sc' id='sc139' href='#sc139'>SC 139</a>kiṁ brahmacāri avacā karśitam āyāsitaṁ tava śarīraṁ |<br>
sā pāyasaṁ dadatvā parikīrtaya rājaputrasya ||</p>
<p><a class='ref sc' id='sc140' href='#sc140'>SC 140</a>rāja-ṛṣisya ca tasya āsi madhupāyasaṁ tatra sujātaṁ |<br>
tāṁ avaci pārthivasuto kimartham etaṁ dadasi dānaṁ ||</p>
<p><a class='ref sc' id='sc141' href='#sc141'>SC 141</a>jātiśatāni janetrī abhūṣi yā tasya śuddhasatvasya |<br>
sā pratibhaṇesi madhuraṁ prārthemi samṛdhyatu mahyaṁ ||</p>
<p><a class='ref sc' id='sc142' href='#sc142'>SC 142</a>himavantapādapārśve nagaraṁ kapilāhvayanti vikhyātaṁ |<br>
diśavidiśaviśrutayaśaṁ pramuditanaranārisaṁkīrṇaṁ ||</p>
<p><a class='ref sc' id='sc143' href='#sc143'>SC 143</a>tasmiṁ nagare kumāro putro śuddhodanasya śākyasya |<br>
avahāya bāndhavajanaṁ vanaṁ gato rājyam utsṛjya ||</p>
<p><a class='ref sc' id='sc144' href='#sc144'>SC 144</a>ṣaḍvarṣa tasya vrajato tapovane ugre bhairave vane |<br>
dānena me tasya bhavati praṇidhī paripūriyā ||</p>
<p><a class='ref sc' id='sc145' href='#sc145'>SC 145</a>tena tapena varo yaṁ mārgeti me sa samṛdhyatu artho |<br>
aham api tena pathena gaccheya mahānaravareṇa ||</p>
<p><a class='ref sc' id='sc146' href='#sc146'>SC 146</a>tato prādurāsi vācā antarīkṣādamānuṣī |<br>
sujāte eṣo so dhīro śākyarājakulodito ||</p>
<p><a class='ref sc' id='sc147' href='#sc147'>SC 147</a><a class='ref sen' id='sen2.206' href='#sen2.206'>Sen 2.206</a> etena tapā ācīrṇā duṣkarā romaharṣaṇā |<br>
śuṣkaśoṇitamānsena nānārūpā tapovane ||</p>
<p><a class='ref sc' id='sc148' href='#sc148'>SC 148</a>te nirarthāni utsṛjya prakrame varapādapaṁ |<br>
atra atītā saṁbuddhā prāptā saṁbodhim uttamaṁ ||</p>
<p><a class='ref sc' id='sc149' href='#sc149'>SC 149</a>tato aśrūṇi vartenti saumanasyasamarpitā |<br>
kaṁpamānā naravyāghraṁ kṛtāṁjali uvāca sā ||</p>
<p><a class='ref sc' id='sc150' href='#sc150'>SC 150</a>dṛṣṭo si bhairavavane ugratapābhyutthito kamalanetra |<br>
dṛṣṭvā me śokamathitaṁ hṛdayaṁ prītiṁ samanubhoti ||</p>
<p><a class='ref sc' id='sc151' href='#sc151'>SC 151</a>ṣaḍvarṣāṇi mamāgre na suptapūrvā sukhāya śayyāni |<br>
śokaśarātāpena tava tapam anucintayantīye ||</p>
<p><a class='ref sc' id='sc152' href='#sc152'>SC 152</a>taṁ kho rājyaṁ jano ca pitā ca abhivatsalā ca mātusvasā |<br>
tava śrutvā tapaso ntaṁ prītisumanaso bhaviṣyanti ||</p>
<p><a class='ref sc' id='sc153' href='#sc153'>SC 153</a>hohinti kapilanagare tūryaśatanināditāni bhavanāni |<br>
ānandapramuditāni prahasitanaranārisaṁghāni ||</p>
<p><a class='ref sc' id='sc154' href='#sc154'>SC 154</a>madhupāyasam upabhuktvā purimabhavanetriye bhava nirghātī |<br>
drumarājapṛthivīṣaṇḍe amṛtam adhigato padam aśokaṁ ||</p>
<p><a class='ref sc' id='sc155' href='#sc155'>SC 155</a>vyākari narapradīpo jātiśatā paṁca jananī mahyāsi |<br>
bheṣyasi anāgate dhvani pratyekajino jinavrato ti ||</p>
</blockquote>
<p class='endsection'>iti śrīmahāvastune sujātāvyākaraṇaṁ samāptaṁ ||</p>
<blockquote class='gatha'>
<p><a class='ref sc' id='sc156' href='#sc156'>SC 156</a><a class='ref sen' id='sen2.207' href='#sen2.207'>Sen 2.207</a> atha bodhisatvo uruvilvāye senāpatigrāmakāto piṇḍāya nānāprakārāṇāṁ pūpānāṁ bharitena pātreṇa nirdhāvati kāśyapo ca pūraṇo tiriktakena pātreṇa nirdhāvati ||</p>
</blockquote>
<p><a class='ref sc' id='sc157' href='#sc157'>SC 157</a>so bodhisatvena pṛcchiyati || āyuṣmaṁ kāśyapa labhyati bhikṣā ti || so dāni kāśyapo bodhisatvaṁ gāthāyam adhyabhāṣati ||</p>
<blockquote class='gatha'>
<p><a class='ref sc' id='sc158' href='#sc158'>SC 158</a>praskandako balākalpo ujjaṁgalo ca jaṁgalo |<br>
etehi pāpagrāmehi ekāpi bhikṣā na labhyati ||</p>
</blockquote>
<p><a class='ref sc' id='sc159' href='#sc159'>SC 159</a>atha bodhisatvo kāśyapaṁ pūraṇaṁ gāthāya pratyabhāṣati ||</p>
<blockquote class='gatha'>
<p><a class='ref sc' id='sc160' href='#sc160'>SC 160</a>praskandako balākalpo ujjaṁgalo ca jaṁgalo |<br>
etehi bhadragrāmehi paśya pātraṁ bharitaṁ abhū ||</p>
</blockquote>
<p><a class='ref sc' id='sc161' href='#sc161'>SC 161</a>yaṁ bodhisatva akāmakānāṁ mātāpitṝṇāṁ aśrukaṇṭhānāṁ rudanmukhānāṁ abhiniṣkrānto rājñā śuddhodanena puruṣā visarjitā | kumārasya divasavārtāṁ nityam ānetha || tato yaṁ kumāro anomiyaṁ gato vaśiṣṭhasya ṛṣisya āśramapadaṁ tato pravṛtti āgatā || yaṁ vaśiṣṭhasya ṛṣisya āśramapadāto vaiśāliṁ gato tato ca rājño śuddhodanasya pravṛtti āgatā || yaṁ vaiśāliyaṁ araḍaṁ kālāmam upasaṁkrānto tato pi pravṛtti āgatā || yaṁ vaiśālito rājagṛhaṁ gato tato pi pravṛtti āgatā || yaṁ rājagṛhe udakaṁ rāmaputram upasaṁkrānto tato pi pravṛtti āgatā || yaṁ rājñā śreṇiyena bimbisāreṇa vistīrṇehi bhogehi pravārito tato pi pravṛtti āgatā || yaṁ rājagṛhāto gayāśīrṣaṁ parvataṁ gato tato pi pravṛtti āgatā || yaṁ gayāśīrṣāto parvatāto uruvilvāṁ gato nadīya nairaṁjanāya tīre uruvilvake vanaṣaṇḍe tato rājño śuddhodanasya pravṛtti āgatā ||</p>
<p><a class='ref sc' id='sc162' href='#sc162'>SC 162</a><a class='ref sen' id='sen2.208' href='#sen2.208'>Sen 2.208</a> yaṁ uruvilvake vanakhaṇḍe ugraṁ ca tapaṁ tapyati prahāṇaṁ ca pratidadhāti tataḥ pravṛttir gacchati || yaṁ bodhisatvo āsphānakaṁ dhyānaṁ dhyāyati lūkhatāya ca nāsikāśrotrehi ca ubhayato ca karṇaśrotravivarāntarehi bodhisatvena āśvāsapraśvāsā uparuddhā teṣāṁ puruṣāṇāṁ bhavati kālagato kumāro ti no uśvasati na praśvasati tehi gatvā kapilavastuṁ rājño śuddhodanasya niveditaṁ | mahārāja kālagato kumāro ti || rājā na pattīyati | teṣāṁ puruṣāṇāṁ pṛcchati | kathaṁ yūyaṁ jānatha kumāro kālagato ti || te āhansuḥ || mahārāja ugreṇa tapena lūhāhāratāye ca kālagato nāpi uśvasati na praśvasati kāṣṭhabhūto āsati | tataḥ asmākaṁ bhavati yathā kumāro na uśvasati na praśvasati kṛśo ca durbalaśarīro kālagataḥ kumāro ti || rājño dāni śuddhodanasya etad abhūṣi || yādṛśā kumārasya garbhāvakrānti āsi yadṛśā ca devasahasrehi pūjā kṛtā garbhacaṁkramasya yādṛśāye ca vidhīye lumbinīvane udyāne kumāro jāto jātamātro ca pṛthivīyaṁ sapta padāni prakrānto diśā ca abhilokito mahāhasitaṁ ca ūhasito vacanaṁ pravyāhṛto ahaṁ loke agro jyeṣṭho śreṣṭho pūjyo devānāṁ ca manuṣyāṇāṁ ca yādṛśāni ca kumāre jātamātre āśvaryādbhutāni acetanā pṛthivī kaṁpitā devasahasrehi ca pūjā kṛtā yādṛśā ca abhiniṣkramaṇasampadā āsi tatra na edṛśā mahāpuruṣā alpāyuṣkā bhavanti || bhavitavyaṁ kumāro yathā pūrve pravrajyām apravrajito sītalāye jambucchāyāye paryaṁkena niṣaṇṇaḥ śāntaṁ samādhiṁ samāpanno bhaviṣyati | tad ete jānanti kālagato kumāro ti || so dāni teṣāṁ puruṣāṇāṁ āha || gacchatha kumārasya sakāśaṁ na kumāro kālagato śāntaṁ samādhiṁ samāpanno || kumārasya <a class='ref sen' id='sen2.209' href='#sen2.209'>Sen 2.209</a> divasapravṛttiṁ mama ānetha || te dāni puruṣā bhūyo uruvilvāṁ gatāḥ tapovanaṁ ca praviṣṭāḥ kumāraṁ ca arogaṁ svastivantaṁ samādhito vyutthitaṁ paśyanti || te dāni puruṣā vismitā paṇḍito rājā śuddhodano || yadā bhagavāṁ pravṛttapravaradharmacakro etaṁ prakaraṇaṁ bhikṣūhi śrutaṁ || bhikṣū bhagavantaṁ pṛcchanti || kathaṁ bhagavaṁ rājā śuddhodano teṣāṁ āpṛṣṭapuruṣāṇāṁ śrutvā kumāro kālagato ti nābhiśraddadhāti || bhagavān āha || na hi bhikṣavo na etarahiṁ eva rājā śuddhodano mamāntareṇa kālagato ti śrutvā nābhiśraddadhāti | anyadāpi mamāntareṇa eṣa kālagato ti śrutvā nābhiśraddadhāti || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
