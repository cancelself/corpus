<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu108' lang='san'>
<header>
<ul>
<li class='division'>Mahāvastu</li>
</ul>
<h1>108. The Three Kāśyapas</h1>
</header>
<p><a class='ref sc' id='sc1' href='#sc1'>SC 1</a>atha khalu bhagavato etad abhūṣi || kim adhimuktā jaṭilā jaṭilā khalu jaṭilādhimuktā ti bhagavāṁ jaṭilasahasraṁ abhinirmiṇitvā prāsādikāṁ prasādanīyāṁ maheśākhyāṁ tehi saṁparivārito vaihāyasena ṛddhīye uruvilvākāśyapasya jaṭilasya upasaṁkrānto || uruvilvākāśyapaḥ saparivāro sārdhaṁ paṁcahi jaṭilaśatehi jaṭilasahasraṁ dṛṣṭvā prāsādikāṁ ca darśanīyāṁ ca saṁkocam āpanno | imaṁ vāsmākam āśramaṁ sarvo upasthito mahājanakāyo āgamiṣyati te cāsmākaṁ abhiprasannā uruvilvākāśyapasya ṛṣisya saparivārasya loke samasamo nāsti ayaṁ ca ṛṣi jaṭilasahasraparivāro maharddhiko mahānubhāvo adyaivam ihāśramaṁ prāpto sarvajanakāyo etasya ṛṣisya sahasraparivārasya maharddhikasya mahānubhāvasyābhiprasīdiṣyati | abhiprasannā ca prasannādhikāraṁ kariṣyanti satkariṣyanti gurukariṣyanti mānayiṣyanti pūjayiṣyanti apacāyiṣyanti mama saparivārasya na tathā samanvāhariṣyanti || atha khalu bhagavāṁ uruvilvākāśyapasya ṛṣisya imam evarūpaṁ cetaso parivitarkam ājñāya svayaṁ jaṭilaveśam antarahāyitaṁ ca nirmitaṁ ca jaṭilasahasraṁ || atha khalu uruvilvākāśyapo jaṭilo tasmiṁ jaṭilasahasre antarhite svakena rūpeṇa ca bhagavantaṁ dṛṣṭvā tathāgatam arhantaṁ samyaksaṁbuddhaṁ vidyācaraṇasaṁpannaṁ sugataṁ lokavidaṁ anuttaraṁ puruṣadamyasārathiṁ <a class='ref sen' id='sen3.425' href='#sen3.425'>Sen 3.425</a> śāstāraṁ devānāṁ ca manuṣyāṇāṁ ca dvātriṁśatīhi mahāpuruṣalakṣaṇehi samanvāgataṁ aśītiha anuvyaṁjanehi upaśobhitaśarīraṁ aṣṭādaśehi āveṇikehi buddhadharmehi samanvāgataṁ daśahi tathāgatabalehi balavantaṁ caturhi vaiśāradyehi viśāradaṁ prāsādikaṁ prasādanīyaṁ ca śāntendriyaṁ śāntamānasaṁ uttamadamasamathaprāptaṁ paramadamaśamathaprāptaṁ nāgo viya kāritakāraṇo avahirgatehi indriyehi avahirgatena mānasena sthitena dharmatāprāptena gupto nāgo jitendriyo hradam ivāccho anāvilo viprasanno ratanayūpaṁ va abhyudgataṁ suvarṇabimbam iva prabhāsayantaṁ tejorāśiṁ śirīye dīpyamānaṁ dvitīyam iva ādityaṁ udayantaṁ asecanakaṁ apratikūlaṁ darśanāya | dṛṣṭvā ca punar uruvilvākāśyapo saparivāro vismito abhūṣi | maharddhiko śramaṇo gautamo mahānubhāvo ’yaṁ ahaṁ punar maharddhikataro ||</p>
<p><a class='ref sc' id='sc2' href='#sc2'>SC 2</a>atha khalu so janakāyo āgatāgato bhagavantam upasaṁkramensuḥ bhagavataḥ pādau śirasā vanditvā bhagavantam eva puraskarensuḥ bhagavato darśanena na tṛpyensuḥ || atha uruvilvākāśyapasya ṛṣisya etad abhūṣi || aho punar me āśramāto śramaṇo gautamo anyena prakrameyā || atha bhagavān uruvilvākāśyapasya ṛṣisya imam evarūpaṁ cetaso parivitarkam ājñāya tadyathāpi nāma balavāṁ puruṣo saṁmiṁjitāṁ vā bāhāṁ prasāraye prasāritāṁ vā bāhāṁ saṁmiṁjaye ettakena kṣaṇavītihāreṇa uruvilvākāśyapasya ṛṣisyāśramāto vaihāyasam abhyudgamya uruvilvāyāṁ senāpatigrāmake pratyasthāsi nadyā nairaṁjanāyās tīre ajapālasya nyagrodhamūle || atha khalu uruvilvākāśyapasya jaṭilavṛtteḥ apagatena janakāyena etad abhūṣi || aho punaḥ śramaṇo gautamo ihāgacche ihāgato khādanīyaṁ bhojanīyaṁ paribhuṁjeyā || atha khalu bhagavāṁ uruvilvākāśyapasya jaṭilasya imaṁ evarūpaṁ cetasaḥ parivitarkam ājñāya tadyathāpi nāma balavāṁ puruṣo sammiṁjitāṁ vā bāhāṁ prasāraye prasāritāṁ vā bāhāṁ saṁmiṁjaye ettakena kṣaṇavītihāreṇa ajapālasya nyagrodhamūlāto vaihāyasam abhyudgamya uruvilvākāśyapasya <a class='ref sen' id='sen3.426' href='#sen3.426'>Sen 3.426</a> jaṭilasyāśrame pratyasthāsi || atha khalu uruvilvākāśyapasya jaṭilasya saparivārasya etad abhūṣi || maharddhiko śramaṇo gautamo mahānubhāvo parasatvānāṁ parapudgalānāṁ cittena cittaṁ jānāti maharddhikatarā ca vayaṁ || atha khalu uruvilvākāśyapo jaṭilo bhagavantaṁ svahastena praṇītena khādanīyabhojanīyena santarpayati || atha khalu bhagavāṁ bhuktāvī dhautapātra apanītapāṇir uruvilvākāśyapasya ṛṣisya jaṭilasya taṁ deyadharmaṁ imāyānumodanāyānumodaye ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>agnihotramukhā yajñā sāvitrī chandasāṁ mukhaṁ |<br>
rājā mukhaṁ manuṣyāṇāṁ nadīnāṁ sāgaro mukhaṁ ||</p>
<p><a class='ref sc' id='sc4' href='#sc4'>SC 4</a>nakṣatrāṇāṁ candro mukhaṁ <span class='gap'>+ + + + + + + + +</span> |<br>
ādityo tapasāṁ ūrdhvaṁ tiryag adhas tapasvatāṁ |<br>
sadevakasya lokasya saṁbuddho vadatāṁ varo ||</p>
</blockquote>
<p><a class='ref sc' id='sc5' href='#sc5'>SC 5</a>atha khalu uruvilvākāśyapo saparivāro vaihāyasam antarīkṣe sthito agniṁ juhvati teṣāṁ tam agniṁ na jvalati teṣām etad abhūṣi || kasyāyam anubhāvo yenāgnir na prajvalati | nūnaṁ śramaṇasya gautamasyānubhāvena || so dāni agniḥ prajvalito teṣām etad abhūṣi || maharddhiko śramaṇo gautamo mahānubhāvo vayaṁ punaḥ maharddhikatarā || tahiṁ agnismiṁ āhutiṁ prakṣipati na ca patati teṣām etad abhūṣi || kasyāyam anubhāvo yenāgnismiṁ āhunī na patati | nūnaṁ śramaṇasya gautamasyānubhāvena | yato sānaṁ evaṁ bhavati śramaṇasya gautamasyānubhāvo ti tataḥ sā āhutir agnihotrasmiṁ patati || agniṁ juhutvāntarīkṣāto <a class='ref sen' id='sen3.427' href='#sen3.427'>Sen 3.427</a> otariṣyāmo ti na śaknonti otarituṁ || teṣām etad abhūṣi || kasyāyam anubhāvo yenāntarīkṣāto na śaknoma āśramaṁ otarituṁ | nūnaṁ śramaṇasya gautamasyānubhāvena || yataḥ sānaṁ etad abhūṣi śramaṇasyāyaṁ gautamasyānubhāvo ti atha tato antarīkṣāto āśrame pratiṣṭhitā śivikeṣu svakasvakeṣu niṣīdiṣyāmo ti na ca tāni śivikāni addaśensuḥ || teṣām etad abhūṣi || kasyāyam anubhāvo yena vayaṁ śivikāṁ na dṛśema | nūnaṁ śramaṇasya gautamasyānubhāvena || yato sānaṁ evaṁ bhavati śramaṇasya gautamasyānubhāvo ti atha tāni sivikāni addasensuḥ || teṣām etad abhūṣi || maharddhiko śramaṇo gautamo mahānubhāvo vayaṁ punar maharddhikatarā | pāniyakarakāni ādāya udakahārā gamiṣyāmo ti na ca tāni karakāni addensuḥ || teṣām etad abhūṣi || kasyāyam anubhāvo nūnaṁ śramaṇasya gautamasya | yato sānaṁ evaṁ bhavati śramaṇasya gautamasyānubhāo ti atha tāni svakasvakāni karakāni addaśensuḥ || teṣām etad abhūṣi || maharddhiko śramaṇo gautamo mahānubhāvo vayaṁ punar maharddhikatarā || karakāni ādāya nairaṁjanāṁ nadīṁ udakahāriṁ gatā na ca śaknonti tāni karakāni bharayituṁ || teṣāṁ etad abhūṣi || kasyāyam anubhāvo nūnaṁ śramaṇasya gautamasya || yato sānaṁ evaṁ bhavati śramaṇasyāyaṁ gautamasyānubhāvo ti atha tāni karakāni udakena bharensuḥ || teṣām etad abhūṣi || maharddhiko yaṁ śramaṇo gautamo mahānubhāvo vayaṁ punar maharddhikatarā || āhāraṁ kariṣyanti na ca śaknonti āhāraṁ kartuṁ || teṣām etad abhūṣi ||</p>
<p><a class='ref sc' id='sc6' href='#sc6'>SC 6</a><a class='ref sen' id='sen3.428' href='#sen3.428'>Sen 3.428</a> kasyāyam anubhāvo nūnaṁ śramaṇasya gautamasya || yato sānaṁ evaṁ bhavati śramaṇasyāyaṁ gautamasyānubhāvo tti tataḥ śaknonti āhāraṁ kartuṁ || teṣām etad abhūṣi || maharddhiko śramaṇo gautamaḥ mahānubhāvo vayaṁ punar maharddhikatarā || kṛtāhārā kāṣṭhāni pātayiṣyāmo ti utkṣipitāni kuṭhārāṇi na śaknonti nikṣipituṁ || teṣām etad abhūṣi || kasyāyam anubhāvo nūnaṁ śramaṇasya gautamasya || yato sānaṁ evaṁ bhavati śramaṇasya gautamasyāyam anubhāvo ti atha tāni kuṭhārāṇi utkṣiptāni nikṣepensuḥ tāni ca kāṣṭhāni pātayensuḥ || teṣāṁ etad abhūṣi || maharddhiko yaṁ śramaṇo gautamo mahānubhāvo vayaṁ punar maharddhikatarāḥ ||</p>
<p><a class='ref sc' id='sc7' href='#sc7'>SC 7</a>evaṁ bhagavāṁ uruvilvākāśyapasya saṁmukhā trayo bhrātarāṁ saparivārāṁ paṁcahi prātihāryaśatehi vinayesi | paścimaṁ prātihāryaṁ || bhagavāṁ pratisaṁlīyitukāmo uruvilvākāśyapam āha || kāśyapa atra agniśaraṇamhi te saṁlayiṣyāmīti || uruvilvākāśyapo āha || so gautama agniśaraṇo apraveśyo kenacit* manuṣyeṇa vā amanuṣyeṇa vā atra saraṇe duṣṭanāgo prativasati | vayaṁ pi tāvad etaṁ agniśaraṇaṁ dūre parivarjema tasya duṣṭanāgasya bhayena || bhagavān āha || anujānāhi tvaṁ kāśyapa pratisaṁlayiṣyāmi aham atrāgniśaraṇe || uruvilvākāśyapo āha || na te bho gauatama agniśaraṇaṁ anujānāmi | atra doṣa eva ākhyāyati etaṁ agniśaraṇaṁ imāni ca bahūni tṛṇakuṭikāparṇakuṭikāśatāni yatra bhavāṁ gautamo nandati tatra pratilīyatu || atha khalu bhagavāṁ utthāyāsanāto uruvilvākāśyapasyāgniśaraṇaṁ <a class='ref sen' id='sen3.429' href='#sen3.429'>Sen 3.429</a> praviśitvā niṣīde pratisaṁlayanāya || bhagavān dāni agniśaraṇe tejodhātuṁ samāpanno | so dāni bhagavataḥ tejaṁ asahanto yato bhagavato pātraṁ caturhi mahārājehi dinnaṁ tatra okasto | bhagavatā ca maitryā sphuṭo damito ca nirviṣo saṁvṛtto na ca bhūyo krodhaṁ vyāvahati || agniśaraṇo bhagavato tejena ekajvālībhūto dṛśyati || teṣāṁ jaṭilānām etad abhūṣi || duṣṭanāgena gautamo śramaṇo dagdho agniśaraṇo ca sarvaṁ ādīptaṁ || te dāni udakam ādāya pradhāvitā agniśaraṇaṁ nirvāpayiṣyāmo tti śramaṇaṁ ca gautamaṁ parimocayiṣyāmo tti || bhagavāṁ taṁ nāgaṁ dametvā nirviṣaṁ kṛtvā pātreṇādāya uruvilvākāśyapasyopanāmayati || uruvilvākāśyapo bhagavato pātragataṁ tan nāgaṁ saparivāro vismito | maharddhiko śramaṇo gautamo mahānubhāvo yatra hi nāma paśya bhagavan manuṣyeṇa vā amanuṣyeṇa vā na śakyaṁ praveṣṭuṁ ti so śramaṇasya gautamasya tejena paryādinno || atha khalu uruvilvākāśyapasya saṁmukhā te trayo bhrātaro saparivārā bhagavatā imena paścimena prātihāryeṇa sarve abhiprasāditā ||</p>
<blockquote class='gatha'>
<p><a class='ref sc' id='sc8' href='#sc8'>SC 8</a>damayitvā uragarājaṁ uruvilvākāśyapaagniśaraṇasmiṁ |<br>
pātreṇa nīharitvā kāśyapaśiriṇo upanayāsi ||</p>
<p><a class='ref sc' id='sc9' href='#sc9'>SC 9</a>eṣo sya paśya kāśyapa paryādinno svatejasā tejo |<br>
yasya bhavanaṁ na śakyaṁ praveṣṭum iha kenacil loke ||</p>
<p><a class='ref sc' id='sc10' href='#sc10'>SC 10</a>saṁhṛṣṭaromakūpo uruvilvākāśyapo saparivāro |<br>
naranāgena hi nāgo dānto upaśamayito dṛṣṭo ||</p>
<p><a class='ref sc' id='sc11' href='#sc11'>SC 11</a>so nāgo yasyārthaṁ maharṣibhavanaṁ āsīd duḥpraveśo |<br>
so dānto nirviṣaś ca kṛto yaṁ buddhānubhāvena ||</p>
</blockquote>
<p><a class='ref sc' id='sc12' href='#sc12'>SC 12</a><a class='ref sen' id='sen3.430' href='#sen3.430'>Sen 3.430</a> bhagavān āha ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a>mayā vinīte na santi doṣā atrāniyato kāśyapa na vidyate |<br>
nabhaṁ pateya pṛthivī phaleya ca na buddhadānto saviṣo caret* ||</p>
<p><a class='ref sc' id='sc14' href='#sc14'>SC 14</a>visarjito bhagavatā sa saṁvartanāga ti pannago bhaṇito |<br>
mānuṣakāyo bhūtvā praṇipate caraṇeṣu sugatasya ||</p>
<p><a class='ref sc' id='sc15' href='#sc15'>SC 15</a>śaraṇaṁ bhavāhi naravara ayaṁ na me atyayo mahāprajña |<br>
yasya mama āsi cittaṁ praduṣṭam apaviddhaṁ pratyakṣaṁ ||</p>
<p><a class='ref sc' id='sc16' href='#sc16'>SC 16</a>bāhyaṁ kṛtaṁ narottama aparādho mama anatyayo yam ahaṁ |<br>
taṁ khalu vināyakavara puna te śaraṇaṁ ahaṁ gacche ||</p>
<p><a class='ref sc' id='sc17' href='#sc17'>SC 17</a>vaṁditva vandanīyaṁ bahuśo ca pradakṣiṇīkaritvāna |<br>
gurugāraveṇa mahatā namasya nāgo apakrānto ||</p>
</blockquote>
<p><a class='ref sc' id='sc18' href='#sc18'>SC 18</a>bhagavatā uruvilvākāśyapo paṁcaśataparivāro nadīkāśyapo ca triśataparivāro gayākāśyapo ca dviśataparivāro sarve trayo bhrātaro paṁcahi prātihāryaśatehi balavaśībhāve vinītā ehibhikṣukāye sarve pravrājitā upasaṁpāditā | etha bhikṣavaś caratha tathāgate brahmacaryaṁ || teṣāṁ dāni bhagavatā ehibhikṣukāye ābhāṣṭānāṁ yat kiṁcid ṛṣiliṁgaṁ ṛṣigupti ṛṣidhvajaṁ ṛṣikalpaṁ sarvaṁ samantarahitaṁ tricīvarā ca sānaṁ prādurbhavensuḥ sumbhakā ca pātrā prakṛtisvabhāvasaṁsthitā ca keśā īryāpatho sānaṁ saṁsthihe tadyathā varṣaśatopasaṁpannānāṁ bhikṣūṇāṁ | evam āyuṣmantānām uruvilvākāśyapanadīkāśyapagayākāśyapānāṁ trayāṇāṁ bhrātṝṇāṁ saparivārāṇāṁ upasaṁpadā bhikṣubhāvo ||</p>
<p><a class='ref sc' id='sc19' href='#sc19'>SC 19</a><a class='ref sen' id='sen3.431' href='#sen3.431'>Sen 3.431</a>teṣāṁ dāni upaseno nāma bhāgineyo tasyaiva nadyā nairaṁjanāyās tīre āśramaṁ māpayitvā patropetaṁ puṣpopetaṁ phalopetaṁ tatrāsau prativasati triśataparivāro caturdhyānalābhī paṁcābhijño maharddhiko mahānubhāvo || tehi dāni uruvilvākāśyapapramukhehi bhikṣūhi sarvantaṁ ṛṣibhāṇḍaṁ ajinopānahacīvarā ca kaṭhīnakā ca kamaṇḍaluṁ ca nadyāṁ nairaṁjanāyāṁ pravāhitā | so asmākaṁ bhāgineyo upaseno etena ṛṣibhāṇḍena saparivāro kāryaṁ kariṣyati || tehi taṁ bhāṇḍaṁ nairaṁjanāyāṁ vuhyantaṁ dṛṣṭvā tehi taṁ bhāṇḍaṁ sarvaṁ utkaḍḍhitaṁ || tasya dāni upasenasya ṛṣisya etad abhūṣi | mā haiva me mātulakā kenacid viheṭhitā bhaviṣyanti || so dāni śīghraśīghraṁ tvaramāṇarūpo saparivāro uruvilvākāśyapanadīkāśyapagayākāśyapānāṁ āśramaṁ āgato bhagavāṁ ca saparivāro kṛtabhaktakṛtyo | bhikṣusaṁgho nadyāṁ nairaṁjanāyāṁ pātrāṇi nimajjetvā śodhenti parimārjanti ||</p>
<p><a class='ref sc' id='sc20' href='#sc20'>SC 20</a>atha khalu upaseno ṛṣir yena uruvilvākāśyapo tenopasaṁkramitvā āyuṣmantaṁ uruvilvākāśyapaṁ gāthāye adhyabhāṣe ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>mohaṁ te juhito agni mohan te so tapo kṛto |<br>
yaṁ jahe paścime kāle jīrṇāṁ va urago tvacaṁ ||</p>
</blockquote>
<p><a class='ref sc' id='sc22' href='#sc22'>SC 22</a>atha khalv āyuṣmāṁ uruvilvākāśyapo upasenaṁ ṛṣiṁ gāthāye pratyabhāṣe ||</p>
<blockquote class='gatha'>
<p><a class='ref sc' id='sc23' href='#sc23'>SC 23</a>mohaṁ me juhito agni mohaṁ me so tapo kṛto |<br>
yaṁ jahe paścime kāle jīrṇāṁ va urago tvacaṁ ||</p>
</blockquote>
<p><a class='ref sc' id='sc24' href='#sc24'>SC 24</a>so pi ca bhagavatā saparivāro balavaśībhāve vinīto ehibhikṣukāye pravrājito <a class='ref sen' id='sen3.432' href='#sen3.432'>Sen 3.432</a> upasaṁpādito | etha bhikṣavo caratha tathāgate brahmacaryaṁ || teṣāṁ bhagavatā ehibhikṣukāye ābhāṣṭānāṁ yat kiṁcid ṛṣiliṁgaṁ ṛṣigupti ṛṣidhvajaṁ ṛṣikalpaṁ sarvaṁ samantarahitaṁ tricīvaraṁ sānaṁ ca prādurbhūtaṁ sumbhakaṁ ca pātraṁ prakṛtisvabhāvasaṁsthitā ca keśā īryā ca saṁsthihe tadyathāpi nāma varṣaśatopasaṁpannānāṁ bhikṣūṇāṁ | eṣo āyuṣmato upasenasya ardhatriśataparivārasya pravrajyā upasaṁpadā bhikṣubhāvo || idaṁ bhagavato prathamaṁ śrāvakasaṁnipātaṁ ardhatrayodaśa bhikṣuśatāni ||</p>
<p><a class='ref sc' id='sc25' href='#sc25'>SC 25</a>bhikṣū bhagavantam āhansuḥ || kasya bhagavaṁ karmasya vipākena āyuṣmantā uruvilvākāśyapanadīkāśyapagayākāśyapā trayo bhrātaro maharddhikā mahānubhāvā kṣiprādhigamā ca || bhagavān āha || eteṣām eva bhikṣavaḥ pūrvapraṇidhānaṁ buddhe oruptasya kuśalamūlasya vipāko yat te maharddhikā ca mahānubhāvāś ca kṣiprādhigamāś ca ||</p>
<p><a class='ref sc' id='sc26' href='#sc26'>SC 26</a>bhūtapūrvaṁ bhikṣavo tītamadhvāne hastināpure rājā mahendro nāmābhūṣi kṛtapuṇyo maheśākhyo dhārmiko dharmarājā susaṁgṛhītaparivāro dānasaṁvibhāgaśīlo | tasya dāni rājño puṣpo nāma tathāgato rhan samyaksaṁbuddho saśrāvakasaṁgho hastināpure yācitako vasati || kaliṁgeṣu siṁhapuraṁ nāma nagaraṁ tatra trayo bhrātaro ekamātṛkā rājyaṁ kārayaṁti | teṣāṁ dāni tatra rājye ratanaṁ utpannaṁ te taṁ ratanam ādāya tataḥ siṁhapurāto hastināpuram āgatā | tehi taṁ ratanaṁ rājño mahendrakasya upanāmitaṁ || so dāni rājā mahendrako tena prābhṛtena teṣāṁ bhrātṝṇāṁ prīto saṁjāto || so āha || kiṁ vo kariṣyāmi || te dāni āhansuḥ || icchāmo bhagavāṁ puṣpo asmākaṁ nagare varṣāvāsaṁ vasetha asmākam anukampāya | adyaiva tena prāptena mahantam āpūrtaṁ kartukāmā || so dāni rājā mahendrako āha || puno pi bhagavāṁ puṣpo asmākaṁ nagare vasiṣyati ||</p>
<p><a class='ref sc' id='sc27' href='#sc27'>SC 27</a><a class='ref sen' id='sen3.433' href='#sen3.433'>Sen 3.433</a> yūyam apīmena puṇyena saṁgṛhītā bhavatha || tehi dāni bhrātṝhi bhagavāṁ puṣpo saśrāvakasaṁgho tahiṁ svake nagare yācito | bhagavāṁ tatraiva vassaṁ vusto parinirvṛto | tehi bhagavato puṣpasya nirvṛtasya śarīrapūjā ca stūpo ca kārito ||</p>
<blockquote class='gatha'>
<p><a class='ref sc' id='sc28' href='#sc28'>SC 28</a>rājño mahendrasya mahiṁ praśāsato<br>
dharmeṇa jñānaṁ ca samādāyavartino |<br>
trayo bhrātaro āsi samānacāriṇo<br>
putrā ca dārā ca tadānuvartakā ||</p>
<p><a class='ref sc' id='sc29' href='#sc29'>SC 29</a>te ekadā susamānacāriṇo<br>
dharmeṇa vai aiśvariyaṁ akāsi |<br>
prabhūtabhogā ratanānubaddhā<br>
tāva bahūni varṣāṇi toṣaye ||</p>
<p><a class='ref sc' id='sc30' href='#sc30'>SC 30</a>te ekarājyasamānabhojanā<br>
buddhaṁ addaśensu dvipadānam uttamaṁ |<br>
nakṣatranāmo <span class='gap'>+ + +</span> pāramīṁ gato<br>
svaśaktito devamanuṣyapūjito ||</p>
<p><a class='ref sc' id='sc31' href='#sc31'>SC 31</a>parinirvṛte kāruṇikasmiṁ śāstuni<br>
stūpaṁ akarimha vayaṁ saprajñā |<br>
saputradārā saha jñātibāndhavaiḥ<br>
āryā ca śreṣṭhā nagarasmiṁ ātmano ||</p>
<p><a class='ref sc' id='sc32' href='#sc32'>SC 32</a>hastīhi aśvehi rathehi pattihi<br>
nṛtyena gītena ca vāditena ca |<br>
<a class='ref sen' id='sen3.434' href='#sen3.434'>Sen 3.434</a> gandhena mālyena vilepanena ca<br>
pūjāṁ akarimha vayaṁ maharṣiṇo ||</p>
<p><a class='ref sc' id='sc33' href='#sc33'>SC 33</a>te stūpapūjāya phalena saṁprati<br>
kalpāṁ na ema dvānavati durgā |<br>
tenaiva karmeṇa mahāmune <span class='gap'>+ + +</span><br>
sarve sma dāntā tava dhīra śāsane ||</p>
</blockquote>
<p class='endsection'>samāptaṁ āyuṣmantānāṁ uruvilvākāśyapanadīkāśyapagayākāśyapānāṁ jātakaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
