<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu39' lang='san'>
<header>
<ul>
<li class='division'>Mahāvastu</li>
</ul>
<h1>39. The Gift of a Necklace to Yaśodharā</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ | bhagavatā kumārabūtena udyāne kanyānām ābharaṇāni viśrāṇayan tena yaśodharāye eva bahukaṁ dinnaṁ || bhagavān āha || na bhikṣavo idānīm eva mayā yaśodharāye bahukaṁ dinnaṁ || bhikṣū āhansuḥ || anyadāpi bhagavan || bhagavān āha || anyadāpi bhikṣavaḥ ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītamadhvāne nagare vārāṇasī kāśijanapade rājā rājyaṁ kārayati kṛtapuṇyo maheśākho saṁgṛhītaparijano dānasaṁvibhāgaśīlo mahābalo mahākośo mahāvāhano | tasya taṁ rājyaṁ ṛddhaṁ ca sphītaṁ ca kṣemaṁ ca subhikṣaṁ cākīrṇajanamanuṣyaṁ <a class='ref sen' id='sen2.68' href='#sen2.68'>Sen 2.68</a> ca sukhibahujanamanuṣyaṁ ca praśāntadaṇḍaḍamaraṁ sunigṛhītataskaraṁ vyavahārasaṁpannaṁ || tasya dāni rājño pañcaśatam antaḥpuraṁ | tasya yā agramahiṣī sā sarvasyāntaḥpurasyātīva prāsādikā ca darśanīyā ca paṇḍitā ca vidhijñā ca sarvakalāsamanvāgatā ca || so rājā abhīkṣṇaṁ antaḥpurasya vastrāṇi ca ābharaṇāni ca viśrāṇeti | tasyāpi rājño śatasahasramūlyo hāro ābaddhako tasya ca hārasya madhye maṇiratnaṁ yatra catvāri mahādvīpā dṛśyanti jambudvīpo pūrvavideho aparagodānīyo uttarakuruḥ sumeruś ca parvarājā | anekaśatasahasramūlyaṁ taṁ maṇiratnaṁ tasya mahāhārasya madhye || tāṁ devīṁ pṛcchati ābharaṇāni viśrāṇento || devi atīva tvaṁ me manaṁ harasi | ko tra upāyo yena devī me manaṁ harati || sā dāni hevī taṁ rājānaṁ gāthayādhyabhāṣati |</p>
<blockquote class='gatha'>
<p><a class='ref sc' id='sc3' href='#sc3'>SC 3</a>ceṣṭālīlāsamācārā nimittasya ca grāhaṇaṁ |<br>
kautūhālena capalāstribhir ārajyanti pārthiva ||</p>
</blockquote>
<p><a class='ref sc' id='sc4' href='#sc4'>SC 4</a>syāt khalu punar bhikṣavaḥ yuṣmākam evam asyād anyaḥ sa tena kālena tena samayena kāśirājā abhūṣi | na khālv etad evaṁ draṣṭavyaṁ | tat kasya hetoḥ | ahaṁ sa bhikṣavas tena kālena tena samayena kāśirājā abhūṣi | anyā sā tena kālena tena samayena kāśirājasyāgramahiṣī | na khalv etad evaṁ draṣṭavyaṁ | tat kasya hetoḥ | eṣā sā bhagavatī yaśodharā tena kālena tena samayena kāśirājasyāgramahiṣī abhūṣi | tadāpi etasyā mayā bahuṁ dinnaṁ ||</p>
<p class='endsection'>iti śrīyaśodharāye hārapradānajātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
