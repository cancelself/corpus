<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu66' lang='san'>
<header>
<ul>
<li class='division'>Mahāvastu</li>
</ul>
<h1>66. The Kuśa Jātaka (2)</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref sen' id='sen3.1' href='#sen3.1'>Sen 3.1</a>abhūṣi rājā ikṣvāku vārāṇasyāṁ mahābalo |<br>
mahāyaśo vijitāvī tasya putro na prajāyitha ||</p>
<p><a class='ref sc' id='sc2' href='#sc2'>SC 2</a>tasya abhūṣi cittaṁ sya tasmiṁ kāle maharddhikaṁ |<br>
yaṁ nūnāhaṁ strīyāgāraṁ osireyaṁ triḥ pakṣataḥ ||</p>
<p><a class='ref sc' id='sc3' href='#sc3'>SC 3</a>caturdaśiṁ paṁcadaśiṁ yāvat pakṣasya aṣṭamiṁ |<br>
so stryāgāram ośirati prajārthaṁ so narādhipaḥ ||</p>
<p><a class='ref sc' id='sc4' href='#sc4'>SC 4</a>tā hṛṣṭamanasaṁkalpā sarvālaṁkārabhūṣitā |<br>
mṛgikā iva saṁtrastāḥ dvāre dvāre upāgami ||</p>
<p><a class='ref sc' id='sc5' href='#sc5'>SC 5</a>kācit* jalpantiyo lobhenti aparā ca hasantiyo |<br>
aparā ca dhāvamānā uccāvacam anudhāvati ||</p>
<p><a class='ref sc' id='sc6' href='#sc6'>SC 6</a>sarvā pracalitā āsī sarvā āsi pramūrchitā |<br>
ikṣvākurājanagaraṁ rājapatnīhi mūrchitaṁ ||</p>
<p><a class='ref sc' id='sc7' href='#sc7'>SC 7</a><span class='gap'>+ + + + + + + + + + + + + + +</span><br>
kāle vikāle āgacche brāhmaṇo mama santike ||</p>
<p><a class='ref sc' id='sc8' href='#sc8'>SC 8</a>prativedayatha me kṣipram api yācanako siyā |<br>
api yācanako asya yatra dinnaṁ mahāphalaṁ ||</p>
<p><a class='ref sc' id='sc9' href='#sc9'>SC 9</a>tato śakro vicinteti trayastriṁśānam īśvaraḥ ||</p>
<p><a class='ref sc' id='sc10' href='#sc10'>SC 10</a><a class='ref sen' id='sen3.2' href='#sen3.2'>Sen 3.2</a> purohitasy’ imaṁ karmaṁ yaṁ rājā kartum icchati ||</p>
<p><a class='ref sc' id='sc11' href='#sc11'>SC 11</a>so ca jīrṇo bhavitvāna bhagno daṇḍaparāyaṇo |<br>
vepamānehi gātrehi rājadvāram upāgataḥ ||</p>
<p><a class='ref sc' id='sc12' href='#sc12'>SC 12</a>tato saṁcārakaṁ dūtaṁ brāhmaṇo etad abravīt* ||</p>
<p><a class='ref sc' id='sc13' href='#sc13'>SC 13</a>prativedehi me kṣipraṁ draṣṭuṁ icche narādhipaṁ ||</p>
<p><a class='ref sc' id='sc14' href='#sc14'>SC 14</a>tataḥ saṁcārako dūtaḥ rājānam etad abravīt* |<br>
brāhmaṇo devam anuprāpto rājānaṁ draṣṭum icchati ||</p>
<p><a class='ref sc' id='sc15' href='#sc15'>SC 15</a>svāgataṁ te mahābrahma atha te anurāgataṁ |<br>
kim icchasi kim eṣāṇo kenārtho kiṁ dadāmi te ||</p>
<p><a class='ref sc' id='sc16' href='#sc16'>SC 16</a>śrutaṁ me evaṁ ikṣvāku janasya iha bhāṣato |<br>
rājā stryāgāram osirati triḥ pakṣasya narādhipa ||</p>
<p><a class='ref sc' id='sc17' href='#sc17'>SC 17</a>caturdaśiṁ paṁcadaśiṁ yāva pakṣasya aṣṭamiṁ |<br>
putrārthiko naraśreṣṭho evaṁ me śruta bhāṣitaṁ ||</p>
<p><a class='ref sc' id='sc18' href='#sc18'>SC 18</a>so haṁ ca taṁ ghoṣaṁ śrutvā hṛṣṭapramuditendriyaḥ |<br>
stryārthiko iha gaccheyaṁ tena me pratimānaya ||</p>
</blockquote>
<p><a class='ref sc' id='sc19' href='#sc19'>SC 19</a>rājā āha ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>ehi kṣipraṁ kaṁcukīya nārīyo darśaye lahuṁ |<br>
yāya se syād abhiprāyo tāyadya tam anugrahe ||</p>
<p><a class='ref sc' id='sc21' href='#sc21'>SC 21</a>so dāni kaṁcukīyena brāhmaṇo tam antaḥpuraṁ ||</p>
<p><a class='ref sc' id='sc22' href='#sc22'>SC 22</a>praveśito tasya devī aliṁdā tada vuccati ||</p>
</blockquote>
<p><a class='ref sc' id='sc23' href='#sc23'>SC 23</a><a class='ref sen' id='sen3.3' href='#sen3.3'>Sen 3.3</a> brāhmaṇo āha ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>eṣā eva me bhavatu yeyaṁ tiṣṭhati māninī |<br>
tiṣṭhamānā anavadyāṁgī mukham aśrūhi siṁcati ||</p>
</blockquote>
<p><a class='ref sc' id='sc25' href='#sc25'>SC 25</a>kubjakā āha ||</p>
<blockquote class='gatha'>
<p><a class='ref sc' id='sc26' href='#sc26'>SC 26</a>icchasi tuvaṁ sthavira yuvatīhi paricāritaṁ |<br>
na ca tvāṁ kācid yuvati pāṇināpi parāmṛśe ||</p>
<p><a class='ref sc' id='sc27' href='#sc27'>SC 27</a>icchasi tuvaṁ sthavira yuvatīhi paricāritaṁ |<br>
na ca tvāṁ kācid yuvati pādenāpi parāmṛśe ||</p>
<p><a class='ref sc' id='sc28' href='#sc28'>SC 28</a>pūtivalī palitamukho vadarīkusumo va vāso durgandhaḥ |<br>
chagalo va gandhaprāpto apagaccha na me tvayā kāryaṁ ||</p>
</blockquote>
<p><a class='ref sc' id='sc29' href='#sc29'>SC 29</a>rājā āha ||</p>
<blockquote class='gatha'>
<p><a class='ref sc' id='sc30' href='#sc30'>SC 30</a>vṛttiṁ vo demi dhanaṁ vā dhānyaṁ vā grāmavarāṇi vā |<br>
tam eva dāniṁ bhuṁjāhi kiṁ alindāya kāhisi ||</p>
</blockquote>
<p><a class='ref sc' id='sc31' href='#sc31'>SC 31</a>brāhmaṇo āha ||</p>
<blockquote class='gatha'>
<p><a class='ref sc' id='sc32' href='#sc32'>SC 32</a>kāsano mūrchito cāhaṁ mūrchiyāmi muhur muhuḥ |<br>
omūtremi svakāṁ śayyāṁ eṣā me utthapeṣyati ||</p>
<p><a class='ref sc' id='sc33' href='#sc33'>SC 33</a>tūṣṇīṁ bhohi tuvaṁ kubje varṇakam eva pīṣahi |<br>
priyo ahaṁ aliṁdāye na tuvaṁ manasīkara ||</p>
<p><a class='ref sc' id='sc34' href='#sc34'>SC 34</a><a class='ref sen' id='sen3.4' href='#sen3.4'>Sen 3.4</a> tūṣṇīṁ bhohi tuvaṁ kubje mālām eva ca gūhasi |<br>
priyo ahaṁ aliṁdāye na tuvaṁ manasīkara ||</p>
</blockquote>
<p><a class='ref sc' id='sc35' href='#sc35'>SC 35</a>rājā āha ||</p>
<blockquote class='gatha'>
<p><a class='ref sc' id='sc36' href='#sc36'>SC 36</a>saced rājakule piṇḍaṁ brāhmaṇa bhoktum icchasi |<br>
tam eva dāni bhuṁjāhi kim alindāya kāhisi ||</p>
</blockquote>
<p><a class='ref sc' id='sc37' href='#sc37'>SC 37</a>brāhmaṇo āha ||</p>
<blockquote class='gatha'>
<p><a class='ref sc' id='sc38' href='#sc38'>SC 38</a>mā bhavān rājā ikṣvāku dattaṁ samanutapyaye |<br>
priyaṁ yadi pravāretvā paścāt samanutapyasi |<br>
āmantremi ca gacchāmi yaṁ na desi nimantritaṁ ||</p>
</blockquote>
<p><a class='ref sc' id='sc39' href='#sc39'>SC 39</a>rājā āha ||</p>
<blockquote class='gatha'>
<p><a class='ref sc' id='sc40' href='#sc40'>SC 40</a>na brahma anutapyāmi bhohi tvaṁ tuṣito punaḥ |<br>
sarvā pi te upasthāntu aliṁdāye saha imā ||</p>
<p><a class='ref sc' id='sc41' href='#sc41'>SC 41</a>imāṁ ca vṛṣaliṁ kubjāṁ maithunārthaṁ dadāmi te |<br>
dāsī vā te ayaṁ bhotu nehi nāṁ yena icchasi ||</p>
</blockquote>
<p><a class='ref sc' id='sc42' href='#sc42'>SC 42</a>kubjā āha ||</p>
<blockquote class='gatha'>
<p><a class='ref sc' id='sc43' href='#sc43'>SC 43</a>viṣaṁ khādiya mariṣyaṁ sacen me deva dāsyasi |<br>
imaṁ vā theraṁ bhagnāṁgaṁ mārayiṣyaṁ rahogataṁ ||</p>
</blockquote>
<p><a class='ref sc' id='sc44' href='#sc44'>SC 44</a>brāhmaṇo āha ||</p>
<blockquote class='gatha'>
<p><a class='ref sc' id='sc45' href='#sc45'>SC 45</a>sarvakubjāhi me vairaṁ yā kācit pṛthivyāśritā |<br>
yatrāyaṁ vṛṣalī kubjā mama icchati hiṁsituṁ ||</p>
</blockquote>
<p><a class='ref sc' id='sc46' href='#sc46'>SC 46</a><a class='ref sen' id='sen3.5' href='#sen3.5'>Sen 3.5</a> rājā āha ||</p>
<blockquote class='gatha'>
<p><a class='ref sc' id='sc47' href='#sc47'>SC 47</a>te vayaṁ dharmadharā sma sarvajīvehi brāhmaṇa |<br>
gacchāsi mā me garhanto mahyaṁ karohi bhaṇḍanaṁ ||</p>
<p><a class='ref sc' id='sc48' href='#sc48'>SC 48</a>mṛto va jīrṇo vidhvaṁsī guruvāsī ca brāhmaṇa |<br>
ete loke pratikūlā kṛṣṇasarpo va roṣito ||</p>
<p><a class='ref sc' id='sc49' href='#sc49'>SC 49</a>[sace rājakule piṇḍaṁ brāhmaṇa bhoktum icchasi |<br>
tam evaṁ brāhmaṇa bhuñjāhi kim aliṁdāya kāhisi ||</p>
</blockquote>
<p><a class='ref sc' id='sc50' href='#sc50'>SC 50</a>brāhmaṇo āha ||</p>
<blockquote class='gatha'>
<p><a class='ref sc' id='sc51' href='#sc51'>SC 51</a>āsāṁprataṁ na ikṣvāku yaṁ varaṁ no labhāmatha |<br>
yaṁ me striyaṁ pravāretvā paścāt samanutapyasi ||</p>
<p><a class='ref sc' id='sc52' href='#sc52'>SC 52</a>āmantremi ca gacchāmi dattvā rājānutapyasi |<br>
yo me strībhiḥ pravāretvā mithyākaroṣi yācanāṁ ||</p>
</blockquote>
<p><a class='ref sc' id='sc53' href='#sc53'>SC 53</a>rājā āha ||</p>
<blockquote class='gatha'>
<p><a class='ref sc' id='sc54' href='#sc54'>SC 54</a>na brahma anutapyāmi bhohi no taruṇo punaḥ |<br>
sarvā pi te upasthāntu aliṁdāya saha imā ||</p>
<p><a class='ref sc' id='sc55' href='#sc55'>SC 55</a>imāṁ bhadra ramāpehi brāhmaṇa yāvad icchasi |<br>
āstṛtasmiṁ śayane bhohi sā tava syā vaśānugā ||</p>
<p><a class='ref sc' id='sc56' href='#sc56'>SC 56</a>so tāṁ haste grahetvāna suśroṇitanumadhyamāṁ |<br>
rudanmukhīm aśrukaṇṭhīṁ rājadvārāto niṣkrame ||</p>
<p><a class='ref sc' id='sc57' href='#sc57'>SC 57</a>rājakulāto niṣkramya anuprākāre kuṭi nirmitā |</p>
</blockquote>
<p><a class='ref sc' id='sc58' href='#sc58'>SC 58</a><a class='ref sen' id='sen3.6' href='#sen3.6'>Sen 3.6</a> śakro āha ||</p>
<blockquote class='gatha'>
<p><a class='ref sc' id='sc59' href='#sc59'>SC 59</a>sunivastrā bhavitvāna ehi bhadre ramāmatha |<br>
abhimukhī ramāpehi mā bhavāhi parāṅmukhī |<br>
prahṛṣṭā me ramāpehi varan te rāmito ahaṁ ||</p>
<p><a class='ref sc' id='sc60' href='#sc60'>SC 60</a>hasantī me ramāpehi varan te rāmito ahaṁ |<br>
ehi bhadre ramāpehi varaṁ te rāmito ahaṁ ||</p>
<p><a class='ref sc' id='sc61' href='#sc61'>SC 61</a>vinā tandrāya utthehi alinde pūjito ahaṁ |<br>
gatvā rājānaṁ vedesi prīto bhohi jitaṁ mayā ||</p>
</blockquote>
<p><a class='ref sc' id='sc62' href='#sc62'>SC 62</a>śakreṇa taṁ brāhmaṇaveṣam antarahāyitvā svakena rūpeṇa sthito || sarvāṁ diśāṁ varṇena obhāsayitvā sthito | aliṁdāye dṛṣṭvātha viparyayāvasthānam utpannaṁ || sā dāni śakreṇa vareṇa pravāritā | tāye pi putro varito putraṁ me varaṁ dehi || śakro āha ||</p>
<blockquote class='gatha'>
<p><a class='ref sc' id='sc63' href='#sc63'>SC 63</a>śakro ham asmi devendro trayastriṁśānam īśvaraḥ |<br>
varaṁ varehi kalyāṇi yat kiṁcit* manasīcchasi ||</p>
</blockquote>
<p><a class='ref sc' id='sc64' href='#sc64'>SC 64</a>devī āha ||</p>
<blockquote class='gatha'>
<p><a class='ref sc' id='sc65' href='#sc65'>SC 65</a>śakraś ce me varaṁ dadyāt trayastriṁśānam īśvaraḥ |<br>
putraṁ ahaṁ varaṁ yācāmi etaṁ śakra varaṁ dada ||</p>
</blockquote>
<p><a class='ref sc' id='sc66' href='#sc66'>SC 66</a>śakra āha ||</p>
<blockquote class='gatha'>
<p><a class='ref sc' id='sc67' href='#sc67'>SC 67</a>sacet sumanasā <span class='gap'>+ + +</span> alindā ramayāsi me |<br>
utpadye yācito putro sujāto rāṣṭravardhano ||</p>
<p><a class='ref sc' id='sc68' href='#sc68'>SC 68</a>siṁhabāhu subalavāṁ varṇarūpeṇa śobhanaḥ |<br>
<a class='ref sen' id='sen3.7' href='#sen3.7'>Sen 3.7</a> utpadyiṣyati te putro sujāto rāṣṭravardhano ||</p>
<p><a class='ref sc' id='sc69' href='#sc69'>SC 69</a>siṁhāsupīḍo balavāṁ so bhaviṣyati pāpako |<br>
kuśasamajño saprajñāno pararāṣṭrapramardano ||</p>
</blockquote>
<p><a class='ref sc' id='sc70' href='#sc70'>SC 70</a>śakreṇa devīya bhaiṣajyaguḍikā dinnā | imāṁ oghṛṣitvā jihvāgreṇa svādesi tataḥ te putro bhaviṣyati || sā dāni devī tāṁ bhaiṣajyaguḍikāṁ aṁśukakoṇake baddhitvā rājakulaṁ gatā | gatvā rājño ākhyāsi || śakro so devānām indro tena brāhmaṇaveṣeṇa āgato sa ca me suṣṭhu upacīrṇo iyaṁ ca me bhaiṣajyaguḍikā dinnā nighṛṣitvā jihvāyāṁ svādesi tato te putro bhaviṣyati || rājā āha ||</p>
<blockquote class='gatha'>
<p><a class='ref sc' id='sc71' href='#sc71'>SC 71</a>prasannamukhavarṇā tvaṁ smitapūrvaṁ ca prekṣasi |<br>
bhoti khalu uttamārthāya edṛśī varṇasampadā ||</p>
</blockquote>
<p><a class='ref sc' id='sc72' href='#sc72'>SC 72</a>devī āha ||</p>
<blockquote class='gatha'>
<p><a class='ref sc' id='sc73' href='#sc73'>SC 73</a>indreṇa me mahārāja putro datto mahābalo |<br>
siṁhāsupīḍo balavāṁ pararāṣṭrapramardano ||</p>
</blockquote>
<p><a class='ref sc' id='sc74' href='#sc74'>SC 74</a>rājā ruṣito āha ||</p>
<blockquote class='gatha'>
<p><a class='ref sc' id='sc75' href='#sc75'>SC 75</a>imāṁ gale gṛhītvāna nāśetha vijitā mama |<br>
yā me āṇāṁ pratikrośe na tām icchāmi prekṣituṁ ||</p>
</blockquote>
<p><a class='ref sc' id='sc76' href='#sc76'>SC 76</a>so dāni gulikām ācchinditvā tāsāṁ ekūnānāṁ paṁcadevīśatānāṁ dinnā | sā eva na labhati asyā virūpo putro bhaviṣyati || sā pṛcchati kahiṁ sā guḍikā oghṛṣṭā | atra niṣidāyāṁ || tāye dāni udakena kledayitvāna gulikāya leśaṁ kuśāgreṇa <a class='ref sen' id='sen3.8' href='#sen3.8'>Sen 3.8</a> svāditaṁ || evaṁ sarvehi paṁcahi devīśatehi kukṣi pratilabdho navānāṁ vā daśānāṁ vā māsānām atyayena sarvā paṁca devīśatāni prasūtāḥ paṁca kumāraśutā sujātāḥ ||</p>
<p><a class='ref sc' id='sc77' href='#sc77'>SC 77</a>yāvad ikṣvākusmiṁ kālagate kuśena rājyaṁ pratilabdhaṁ || so dāni kuśo mātaram āha amātyāni ca || bhāryāṁ me agramahiṣīm ānetha || mātā tam āha || ko te pāpakasya bhāryāṁ pratirūpāṁ dāsyati pāpikāṁ te ānayiṣyāmi ||</p>
<blockquote class='gatha'>
<p><a class='ref sc' id='sc78' href='#sc78'>SC 78</a>pāpikāṁ yadi me ambe bhāryāram ānayiṣyasi |<br>
na te haṁ pāpikāṁ bhāryāṁ pāṇināpi parāmṛśe ||</p>
<p><a class='ref sc' id='sc79' href='#sc79'>SC 79</a>mama tvaṁ pāpikāṁ bhāryāṁ amba ānayitum icchasi ||</p>
<p><a class='ref sc' id='sc80' href='#sc80'>SC 80</a>na te haṁ pāpikāṁ bhāryāṁ pādenāpi parāmṛśe ||</p>
</blockquote>
<p><a class='ref sc' id='sc81' href='#sc81'>SC 81</a>aliṁdā āha ||</p>
<blockquote class='gatha'>
<p><a class='ref sc' id='sc82' href='#sc82'>SC 82</a>sukho putraka saṁvāso anyonyasamalakṣaṇā |<br>
samānavarṇā ubhaye nānyonyam abhiniṁdati ||</p>
<p><a class='ref sc' id='sc83' href='#sc83'>SC 83</a>abhimanyati kalyāṇī patiṁ dṛṣṭvāna pāpakaṁ |<br>
varaṁ te pāpikā bhāryā pāpako hi si putrakā ||</p>
</blockquote>
<p><a class='ref sc' id='sc84' href='#sc84'>SC 84</a>rājā āha ||</p>
<blockquote class='gatha'>
<p><a class='ref sc' id='sc85' href='#sc85'>SC 85</a>na me śrutaṁ vā dṛṣṭaṁ vā rājāno bhonti durbhagāḥ |<br>
pāpikāhi vā nārīhi pravicāreti nararṣabho ||</p>
<p><a class='ref sc' id='sc86' href='#sc86'>SC 86</a>rājā aham asmi kṣatriyo vijitāvī mahābalo |<br>
prabhūtakośo balavāṁ dravyakāmā hi nāriyo ||</p>
<p><a class='ref sc' id='sc87' href='#sc87'>SC 87</a>pararāṣṭrehi nārīyo sarvālaṁkārabhūṣitāḥ |<br>
ānīyanti dhanakrītā yeṣāṁ dūraṁ pitur gṛhaṁ ||</p>
<p><a class='ref sc' id='sc88' href='#sc88'>SC 88</a><a class='ref sen' id='sen3.9' href='#sen3.9'>Sen 3.9</a> tasya bhāryāram ānesi madrakarājasya dhītaraṁ |<br>
sarvācārehi saṁpannāṁ sarvāṅgopetāṁ prajāpatīṁ ||</p>
</blockquote>
<p><a class='ref sc' id='sc89' href='#sc89'>SC 89</a>sā dāni kanyā śvaśruya uktā || asmākaṁ ikṣvākukule dharmaṁ dvādaśa varṣāṇi bhartā na draṣṭavyo iti || teṣāṁ dāni śayanagṛhe pradīpā na dīpyanti || sudarśanā āha kuśasya rājño ||</p>
<blockquote class='gatha'>
<p><a class='ref sc' id='sc90' href='#sc90'>SC 90</a>idaṁ rājakulaṁ sphītam anantaratanākaraṁ |<br>
atha divā vā rātrau vā pradīpaṁ na labhāmahe ||</p>
<p><a class='ref sc' id='sc91' href='#sc91'>SC 91</a>naiva rātriṁ vā divaṁ vā paśyāma itaretaraṁ |<br>
anyamanyam apaśyantā āsāmahe rahogatā ||</p>
<p><a class='ref sc' id='sc92' href='#sc92'>SC 92</a>iha mo tamasaṁgrahe vasāmo andhakārake |<br>
andhānāṁ viya saṁvāso tathā me pratibhāyati ||</p>
</blockquote>
<p><a class='ref sc' id='sc93' href='#sc93'>SC 93</a>rājā āha ||</p>
<blockquote class='gatha'>
<p><a class='ref sc' id='sc94' href='#sc94'>SC 94</a>ahaṁ etaṁ na jānāmi ko artho kisya vā punaḥ |<br>
ambāṁ me gatvā pṛcchāhi sā te taṁ vyākariṣyati ||</p>
</blockquote>
<p><a class='ref sc' id='sc95' href='#sc95'>SC 95</a>sā dāni prabhātāye rātriye śvaśruye pādāni vanditvā āha ||</p>
<blockquote class='gatha'>
<p><a class='ref sc' id='sc96' href='#sc96'>SC 96</a>idaṁ rājakulaṁ sphītaṁ anantaratanākaraṁ |<br>
atha divā vā rātriṁ vā pradīpaṁ na labhāmatha ||</p>
<p><a class='ref sc' id='sc97' href='#sc97'>SC 97</a>naiva rātriṁ vā divā vā paśyāmo itaretaraṁ |<br>
anyamanyaṁ na paśyantā āsāmatha rahogatā ||</p>
<p><a class='ref sc' id='sc98' href='#sc98'>SC 98</a><a class='ref sen' id='sen3.10' href='#sen3.10'>Sen 3.10</a> iha mo tamasaṁgrahe saṁvasāmo ndhakārake |<br>
andhānāṁ viya saṁvāso tathemaṁ pratibhāyati ||</p>
</blockquote>
<p><a class='ref sc' id='sc99' href='#sc99'>SC 99</a>śvaśru āha ||</p>
<blockquote class='gatha'>
<p><a class='ref sc' id='sc100' href='#sc100'>SC 100</a>yadā dvādaśavarṣan te putraṁ drakṣye prajāpati |<br>
tadā drakṣyatha anyonyaṁ devā me upayācitā ||</p>
</blockquote>
<p><a class='ref sc' id='sc101' href='#sc101'>SC 101</a>sudarśanā āha ||</p>
<blockquote class='gatha'>
<p><a class='ref sc' id='sc102' href='#sc102'>SC 102</a>pāpakaṁ punar āryā yaṁ devānām upayācitaṁ |<br>
dīrgharātraṁ na drakṣyāma anyamanyasamāgamaṁ ||</p>
</blockquote>
<p><a class='ref sc' id='sc103' href='#sc103'>SC 103</a>devīye kautūhalam utpannaṁ rājaṁ paśyituṁ || sā dāni śvaśruṁ vijñapeti || śvaśru nāṁ āha || putri śuve te darśanaṁ dattaṁ paśyāhi || alindāye kuśadrumo rājākṛtyā rājāsane upaviśāpito | kuśo pi cchattraṁ dhāreti kumārā pi amātyā pi naigamajānapadā pi svakasvakeṣu āsaneṣu upaviṣṭā || sudarśanā rājaṁ paśyitvā sarvāñ ca pariṣadaṁ tuṣṭā chattradhāraṁ dṛṣṭvā manasaṁ pratihataṁ || sā dāni sudarśanā śvaśruyam āha || śobhano rājā śobhanā rājakumārā śobhanā ca pariṣā chattradhāro punar adekṣiyo | etena tāye sarājikāye pariṣāye śrī upahanyati | yadi eṣa chattradhāro atra na dṛśye evam eṣā pariṣā sarājikā śobheya || śvaśru imām āha || mā putri evaṁ jalpāhi na tvam etasya cchattradhārasya māhātmyaṁ jānāsi | mahātmā eṣa <a class='ref sen' id='sen3.11' href='#sen3.11'>Sen 3.11</a> mahābalo eṣo śīlavāṁ mahādhano etasyānubhāvena vayaṁ sarve sukhitā || sā dāni śayanagatā rājānam āha ||</p>
<blockquote class='gatha'>
<p><a class='ref sc' id='sc104' href='#sc104'>SC 104</a>na nūnaṁ tvaṁ labhe anyaṁ lokasmiṁ chattradhārakaṁ |<br>
yādṛśo te ayaṁ deva ahirīko anotrapo ||</p>
</blockquote>
<p><a class='ref sc' id='sc105' href='#sc105'>SC 105</a>rājā āha ||</p>
<blockquote class='gatha'>
<p><a class='ref sc' id='sc106' href='#sc106'>SC 106</a>kin nu rūpeṇa kalyāṇi api cāyaṁ mahābalo |<br>
mahābalo ti kṛtvāna eṣo smākaṁ hi rocati ||</p>
<p><a class='ref sc' id='sc107' href='#sc107'>SC 107</a>kiṁ nu rūpeṇa kalyāṇi api cāyaṁ mahādhano |<br>
mahādhano ti kṛtvāna eṣo smākaṁ hi rocati ||</p>
<p><a class='ref sc' id='sc108' href='#sc108'>SC 108</a>kiṁ nu rūpeṇa kalyāṇi api cāyaṁ śūro siyā |<br>
sa śūro iti kṛtvāna eṣo smākaṁ hi rocati ||</p>
<p><a class='ref sc' id='sc109' href='#sc109'>SC 109</a>kiṁ nu rūpeṇa kalyāṇi api cāyaṁ suśīlavān* |<br>
suśīlavāni ti kṛtvāna eṣo ’smākaṁ hi rocati ||</p>
<p><a class='ref sc' id='sc110' href='#sc110'>SC 110</a>kiṁ nu rūpeṇa kalyāṇi api cāyaṁ mahāsvaro |<br>
etasya anubhāvena vayaṁ sarve jīvāmatha ||</p>
<p><a class='ref sc' id='sc111' href='#sc111'>SC 111</a>sukhamitro ca me sahāyo priyo prāṇasamo ca me |<br>
etasya me vinābhāve ubhaye pi na bhavematha ||</p>
</blockquote>
<p><a class='ref sc' id='sc112' href='#sc112'>SC 112</a>devī dāni sarvā ca antaḥpuro padmasaraḥ prekṣituṁ gatā || tatra rājā prakṛtyaiva padmasaram otaritvā āsati | devī otīrṇamātrā tena gṛhītā | devī jānati dakarākṣasena <a class='ref sen' id='sen3.12' href='#sen3.12'>Sen 3.12</a> gṛhītā ti || antaḥpurikāhi puṣpavṛṣṭī pi mocitā || rājā āha ||</p>
<blockquote class='gatha'>
<p><a class='ref sc' id='sc113' href='#sc113'>SC 113</a>agamāsi devī udyānaṁ vāpipadminiprekṣikā |<br>
na me padmāni ānesi na khu te haṁ priye priyo ||</p>
</blockquote>
<p><a class='ref sc' id='sc114' href='#sc114'>SC 114</a>devī āha ||</p>
<blockquote class='gatha'>
<p><a class='ref sc' id='sc115' href='#sc115'>SC 115</a>agamaṁ deva udyānaṁ vāpiyodake snāyituṁ |<br>
piśācaṁ addarśiṁ tatra mūrchitā prapate bhṛśaṁ ||</p>
<p><a class='ref sc' id='sc116' href='#sc116'>SC 116</a>yo ca te chattraṁ dhāreti yo ca padmavane abhū |<br>
manye ekinā striyā jātā tādṛśam asya lakṣaṇaṁ ||</p>
</blockquote>
<p><a class='ref sc' id='sc117' href='#sc117'>SC 117</a>devī ca aparakālena antaḥpureṇa sārdhaṁ āmravanaṁ prekṣikā nirgatā || rājā prakṛtyaiva āmravanaṁ gatvā āmra-udyāne sthitaḥ || tatra tena devī aṇvantī gṛhītā || devī jānati vanarākṣasena gṛhītā ti | antaḥpurikāhi puṣpavṛṣṭi pi mocitā || rājā śayanagṛhe devīṁ āha ||</p>
<blockquote class='gatha'>
<p><a class='ref sc' id='sc118' href='#sc118'>SC 118</a>agamāsi devi āmravanaṁ vardhamānaṁ nirīkṣikā |<br>
na me āmrāṇi ānesi na khu te haṁ priye priyo ||</p>
</blockquote>
<p><a class='ref sc' id='sc119' href='#sc119'>SC 119</a>devī āha ||</p>
<blockquote class='gatha'>
<p><a class='ref sc' id='sc120' href='#sc120'>SC 120</a>agamaṁ deva āmravanaṁ vardhamānaṁ nirīkṣakā |<br>
piśācaṁ addarśiṁ tatra mūrchitā prapate bhṛśaṁ ||</p>
<p><a class='ref sc' id='sc121' href='#sc121'>SC 121</a><a class='ref sen' id='sen3.13' href='#sen3.13'>Sen 3.13</a> manye ekinā striyā jātā yo tava cchattraṁ dhāraye |<br>
yo ca padmavane āsi yo ca āmravane abhū ||</p>
</blockquote>
<p><a class='ref sc' id='sc122' href='#sc122'>SC 122</a>hastiśālā dāni ādīptā | rājā svayaṁ kacchaṁ bandhitvā hastino muṁcati | asinā bandhanāni cchindati paṭalāni vāhyatomukhaṁ kṣipati ||</p>
<blockquote class='gatha'>
<p><a class='ref sc' id='sc123' href='#sc123'>SC 123</a>nārāyaṇasaṁghaṭano rājā balena hastinaḥ |<br>
pāṇinā gṛhya kṣipati hastān mokṣitā dīptakā ||</p>
</blockquote>
<p><a class='ref sc' id='sc124' href='#sc124'>SC 124</a>antaḥpurikā rājño varṇaṁ bhāṣanti | aho rājño parākramo ti | anyatarāpi kubjā rājño varṇaṁ bhāṣati |</p>
<blockquote class='gatha'>
<p><a class='ref sc' id='sc125' href='#sc125'>SC 125</a>siṁhāsupīḍo balavāṁ śobhe sucipulo mahāṁ |<br>
khe candro iva ābhāti samantaparimaṇḍalaṁ ||</p>
<p><a class='ref sc' id='sc126' href='#sc126'>SC 126</a>cakoratāmranayanaḥ kāmadevo va śobhati |<br>
hastino mokṣaye rājā sthāmopeto nararṣabhaḥ ||</p>
</blockquote>
<p><a class='ref sc' id='sc127' href='#sc127'>SC 127</a>rājā āha ||</p>
<blockquote class='gatha'>
<p><a class='ref sc' id='sc128' href='#sc128'>SC 128</a>bhadrikā khu ayaṁ kubjā yā rājānaṁ praśaṁsati |<br>
kāśikāni te vastrāṇi dadāmi caturo ahaṁ ||</p>
<p><a class='ref sc' id='sc129' href='#sc129'>SC 129</a>mahendrakarājadhītā rājānaṁ dṛśya duḥkhitā |<br>
ayaṁ nāma mama bhartā evaṁrūpo ti (śokitā) ||</p>
</blockquote>
<p><a class='ref sc' id='sc130' href='#sc130'>SC 130</a><a class='ref sen' id='sen3.14' href='#sen3.14'>Sen 3.14</a> madrakarājadhītā āha ||</p>
<blockquote class='gatha'>
<p><a class='ref sc' id='sc131' href='#sc131'>SC 131</a>na bhāṣantīye kubjāye jihvāye asti cchedako |<br>
sutīkṣṇena śastreṇa yā rājānaṁ praśaṁsati ||</p>
</blockquote>
<p><a class='ref sc' id='sc132' href='#sc132'>SC 132</a>kubjā āha ||</p>
<blockquote class='gatha'>
<p><a class='ref sc' id='sc133' href='#sc133'>SC 133</a>pratitarjenti rājāno bandhena ca vadhena ca |<br>
tasmāsya varṇaṁ bhāṣāmi rakṣaṁ jīvitam ātmano ||</p>
</blockquote>
<p><a class='ref sc' id='sc134' href='#sc134'>SC 134</a>devī āha ||</p>
<blockquote class='gatha'>
<p><a class='ref sc' id='sc135' href='#sc135'>SC 135</a>na paśyāmi na drakṣyāmi ko artho jīvitena me |<br>
adyaivāhaṁ gamiṣyāmi purā prāṇā jananti me ||</p>
<p><a class='ref sc' id='sc136' href='#sc136'>SC 136</a>sā dāni kupitā devī madrakarājasya ātmajā |<br>
kubjādvitīyā yānena svakaṁ jñātikulaṁ gatā ||</p>
</blockquote>
<p><a class='ref sc' id='sc137' href='#sc137'>SC 137</a>mātāpi putraśokena tālayaṣṭīva bhagnā bhūmyāṁ nipatitā |</p>
<blockquote class='gatha'>
<p><a class='ref sc' id='sc138' href='#sc138'>SC 138</a>sā ca sālasya va yaṣṭi cchinnā paraśunā yathā ||</p>
<p><a class='ref sc' id='sc139' href='#sc139'>SC 139</a>evaṁ mediniyaṁ pati putraśokasamanvitā ||</p>
</blockquote>
<p><a class='ref sc' id='sc140' href='#sc140'>SC 140</a>rājā bhāryāśokaduḥkhito gantukāmaḥ bhāryām anveṣituṁ mātā duḥkhitā rājānaṁ kuśaṁ gāthāye pratyabhāṣati ||</p>
<blockquote class='gatha'>
<p><a class='ref sc' id='sc141' href='#sc141'>SC 141</a>aho mama mandabhāgyāye artho paryāhṛto kule |<br>
paṁcaśatayojanāto mahendradhītā ihāgatā ||</p>
<p><a class='ref sc' id='sc142' href='#sc142'>SC 142</a>śaktubhakṣā janapadā nityaṁ kambalaprāvṛtā ||</p>
<p><a class='ref sc' id='sc143' href='#sc143'>SC 143</a>lūhabhuktā lūhakarmā kathaṁ mārgaṁ gamiṣyasi ||</p>
</blockquote>
<p><a class='ref sc' id='sc144' href='#sc144'>SC 144</a><a class='ref sen' id='sen3.15' href='#sen3.15'>Sen 3.15</a> rājā āha ||</p>
<blockquote class='gatha'>
<p><a class='ref sc' id='sc145' href='#sc145'>SC 145</a>nṛtyagītavādyakrīḍāye cittamāyāśatena vā |<br>
vividhehi upāyehi vṛttiṁ kalpeyam ātmano ||</p>
</blockquote>
<p><a class='ref sc' id='sc146' href='#sc146'>SC 146</a>rājā bhrātaraṁ kuśadrumam rājye sthāpayitvā amātyāni saṁdiśitvā ||</p>
<blockquote class='gatha'>
<p><a class='ref sc' id='sc147' href='#sc147'>SC 147</a>mātaram abhivādayitvā kṛtvāna ca pradakṣiṇaṁ |<br>
tato vīṇāṁ gṛhītvāna prākrame uttarāmukhaḥ ||</p>
</blockquote>
<p><a class='ref sc' id='sc148' href='#sc148'>SC 148</a>so dāni madrakaviṣayasya anyasmiṁ grāme vāsopagato anyatarāye vṛddhāye pratiśayaṁ dinnaṁ | tadaho ca tatra grāme vīṇāvādyena ārādhito | tasya prabhūtaṁ khādyabhojyaṁ dinnaṁ mahantaṁ gopiṭakaṁ khajjakasya mahatī ca alindā bhaktasya dadhighaṭakaṁ ca nānāprakārāṇi ca vyaṁjanāni || vṛddhāye etad abhūṣi || eṣa asau ekam āhāraṁ kṛtvā śuve gamiṣyati etaṁ ca mama dvemāsikaṁ bhaktaṁ bhaviṣyati | kuśenāpi vṛddhāye ālāpaṁ ānayantena taṁ khajjakasya gopiṭakaṁ ekadukāye sarvaṁ khāditaṁ | sā ca odanasya mahatī aliṁdā yo aṣṭānāṁ vā navānāṁ vā taṇḍula-odanānāṁ pāko sarvaṁ bhuktaṁ | tāni ca vyaṁjanāni taṁ dadhikalaśaṁ | vṛddhā nirāśā ||</p>
<blockquote class='gatha'>
<p><a class='ref sc' id='sc149' href='#sc149'>SC 149</a>avidhāvidhaṁ praviśitha antako iha āgato |<br>
piśāco mānuṣarūpeṇa yo mām icchati khādituṁ ||</p>
</blockquote>
<p><a class='ref sc' id='sc150' href='#sc150'>SC 150</a>kuśo āha ||</p>
<blockquote class='gatha'>
<p><a class='ref sc' id='sc151' href='#sc151'>SC 151</a>sarve vasanti grāmasmiṁ ye ca kāyena pāpakā |<br>
ekarātriṁ vasitvāna śuve gaṁsāmi ambike ||</p>
</blockquote>
<hr>
<p><a class='ref sc' id='sc152' href='#sc152'>SC 152</a><a class='ref sen' id='sen3.16' href='#sen3.16'>Sen 3.16</a>so dāni ekarātroṣito kanyakubjaṁ gataḥ mālākāram allīno tathā pūrve śilpikajātī paścāt* mahānasaṁ | rājāpi ārādhito yāvadrājño priyo ti kṛtvā antarpurikāhi antaḥpuraṁ praveśīyati krīḍāpanako bhaviṣyati || antaḥpurikā pi mahendrakasyāpi dhītaro pṛṣṭhena vahati | sudarśanāpi tena vāhiyamānena asātā vāreti |</p>
<blockquote class='gatha'>
<p><a class='ref sc' id='sc153' href='#sc153'>SC 153</a>kiṁ dāni ahaṁ karomi kasya vā garahāmy ahaṁ |<br>
uttrāsayati mān dṛṣṭvā samudre rājñaso yathā ||</p>
<p><a class='ref sc' id='sc154' href='#sc154'>SC 154</a>kiṁ dāni ahaṁ karomi kasya vā garahāmy ahaṁ |<br>
uttrāsayati mān dṛṣṭvā mṛgī bhrāntā va lubdhakaṁ ||</p>
<p><a class='ref sc' id='sc155' href='#sc155'>SC 155</a>anūrjako yenāgato rātriṁdivam anuvrajan* |<br>
gaccha kuśa svakaṁ rājyaṁ nechāmi durvarṇaṁ ahaṁ ||</p>
</blockquote>
<p><a class='ref sc' id='sc156' href='#sc156'>SC 156</a>rājā āha ||</p>
<blockquote class='gatha'>
<p><a class='ref sc' id='sc157' href='#sc157'>SC 157</a>ahaṁ supriyo te syāme suśroṇi tanumadhyame |<br>
tava kāmehi mahantaṁ rājyaṁ pi nābhiprārthaye ||</p>
<p><a class='ref sc' id='sc158' href='#sc158'>SC 158</a>nāhaṁ gamiṣyāmi susaṁvṛtoru<br>
diśāṁ na jānāmi yato smi āgato |<br>
saṁmūḍharūpo vicarāmi loke<br>
matto smi kāmaiḥ mṛgamandalocane ||</p>
</blockquote>
<p><a class='ref sc' id='sc159' href='#sc159'>SC 159</a>devī āha ||</p>
<blockquote class='gatha'>
<p><a class='ref sc' id='sc160' href='#sc160'>SC 160</a>vikṣepo tava cittasya yaṁ anicchantim icchasi |<br>
akāmāṁ rāja kāmesi naitat paṇḍitalakṣaṇaṁ ||</p>
</blockquote>
<p><a class='ref sc' id='sc161' href='#sc161'>SC 161</a><a class='ref sen' id='sen3.17' href='#sen3.17'>Sen 3.17</a> kuśo āha ||</p>
<blockquote class='gatha'>
<p><a class='ref sc' id='sc162' href='#sc162'>SC 162</a>akāmāṁ vā sakāmāṁ vā yo naro labhate priyāṁ |<br>
lābhaṁ tatra praśaṁsanti alābho tatra pāpako ||</p>
</blockquote>
<p><a class='ref sc' id='sc163' href='#sc163'>SC 163</a>devī āha ||</p>
<blockquote class='gatha'>
<p><a class='ref sc' id='sc164' href='#sc164'>SC 164</a>prabhosi strīsahasraṁ pi ekarātreṇa rāmituṁ |<br>
ekastriyāye kāmena mahadduḥkhaṁ nigacchasi ||</p>
</blockquote>
<p><a class='ref sc' id='sc165' href='#sc165'>SC 165</a>rājā āha ||</p>
<blockquote class='gatha'>
<p><a class='ref sc' id='sc166' href='#sc166'>SC 166</a>netaṁ duḥkhaṁ prajānāmi yaśasvinī varṇalābhinī |<br>
yaṁ sucīrṇe brahmacaryasmiṁ tvaṁ me bhāryā bhaviṣyati ||</p>
</blockquote>
<p><a class='ref sc' id='sc167' href='#sc167'>SC 167</a>devī āha ||</p>
<blockquote class='gatha'>
<p><a class='ref sc' id='sc168' href='#sc168'>SC 168</a>dhig astu te brahmacaryaṁ aghan te bhotu pāpakaṁ |<br>
sunakhīṁ vā śṛgālīṁ vā paratra kāmayiṣyasi ||</p>
</blockquote>
<p><a class='ref sc' id='sc169' href='#sc169'>SC 169</a>kuśo āha ||</p>
<blockquote class='gatha'>
<p><a class='ref sc' id='sc170' href='#sc170'>SC 170</a>mā evaṁ avaca bhadre suśroṇi tanumadhyame |<br>
śramaṇā pi hime sādhu brahmacaryeṇa śobhate ||</p>
<p><a class='ref sc' id='sc171' href='#sc171'>SC 171</a>te pi bhadre sucīrṇena iha cīrṇena śobhate |<br>
svargeṣu upapadyanti tridaśe kāmakāmino ||</p>
<p><a class='ref sc' id='sc172' href='#sc172'>SC 172</a>tan te bhadre ahaṁ brūmi suśroṇi tanumadhyame |<br>
na te anyo pati asti iti siṁhasvaro kuśaḥ ||</p>
</blockquote>
<p><a class='ref sc' id='sc173' href='#sc173'>SC 173</a>devī āha ||</p>
<blockquote class='gatha'>
<p><a class='ref sc' id='sc174' href='#sc174'>SC 174</a>saced va satyaṁ vacanaṁ naimittānāṁ bhaviṣyati |<br>
na te bhāryā bhaviṣyāmi kāmaṁ chindāhi khaṇḍaśaḥ ||</p>
</blockquote>
<p><a class='ref sc' id='sc175' href='#sc175'>SC 175</a><a class='ref sen' id='sen3.18' href='#sen3.18'>Sen 3.18</a> rājā āha ||</p>
<blockquote class='gatha'>
<p><a class='ref sc' id='sc176' href='#sc176'>SC 176</a>nāhaṁ chettuṁ tavechāmi suśroṇi tanumadhyame |<br>
acchinnā yeva tvaṁ bhadre mama bhāryā bhaviṣyasi ||</p>
<p><a class='ref sc' id='sc177' href='#sc177'>SC 177</a>mahāntaṁ ca mama rājyaṁ bahūśvaṁ bahupauruṣaṁ |<br>
anantabahupradānaṁ bahvācchādanabhojanaṁ ||</p>
<p><a class='ref sc' id='sc178' href='#sc178'>SC 178</a>so haṁ rājyaṁ ca rāṣṭraṁ ca cchorayitvā ihāgataḥ |<br>
tava kāmehi samantarājyaṁ nābhiprārthaye ||</p>
</blockquote>
<p><a class='ref sc' id='sc179' href='#sc179'>SC 179</a>devī āha ||</p>
<blockquote class='gatha'>
<p><a class='ref sc' id='sc180' href='#sc180'>SC 180</a>pāṣāṇe khanase kūpaṁ karṇikāreṇa karṇikāṁ |<br>
vātaṁ jālena bandhesi anicchantīṁ yam icchasi ||</p>
<p><a class='ref sc' id='sc181' href='#sc181'>SC 181</a>akānto kiṁ kāmayasi <span class='gap'>+ + + + + +</span> ||</p>
<p><a class='ref sc' id='sc182' href='#sc182'>SC 182</a>gaccha kuśa svakaṁ rājyaṁ ātmānaṁ kiṁ kilāmasi ||</p>
</blockquote>
<p><a class='ref sc' id='sc183' href='#sc183'>SC 183</a>rājā āha ||</p>
<blockquote class='gatha'>
<p><a class='ref sc' id='sc184' href='#sc184'>SC 184</a>na etaṁ kilamathaṁ mahyaṁ brahmacaryaṁ idaṁ mama |<br>
paratra me tuvaṁ bhāryā mahyaṁ bhadre bhaviṣyasi ||</p>
</blockquote>
<p><a class='ref sc' id='sc185' href='#sc185'>SC 185</a>devī āha ||</p>
<blockquote class='gatha'>
<p><a class='ref sc' id='sc186' href='#sc186'>SC 186</a>etan tava brahmacaryaṁ upāttaṁ bhotu pāpakaṁ |<br>
sunakhīṁ vā śṛgālīṁ vā gardabhīṁ vābhiprārthaye ||</p>
<p><a class='ref sc' id='sc187' href='#sc187'>SC 187</a>rājaputro śūro vīro yuddhasmiṁ apratipudgalo |<br>
kuśo ’yam ārūḍhaprajño idaṁ vacanam abravīt* ||</p>
<p><a class='ref sc' id='sc188' href='#sc188'>SC 188</a><a class='ref sen' id='sen3.19' href='#sen3.19'>Sen 3.19</a> gacchanto te ahaṁ bhadre suśroṇi tanumadhyame |<br>
nigaḍehi te bandheyaṁ kin te kuryu sajātayo ||</p>
</blockquote>
<p><a class='ref sc' id='sc189' href='#sc189'>SC 189</a>devī āha ||</p>
<blockquote class='gatha'>
<p><a class='ref sc' id='sc190' href='#sc190'>SC 190</a>tam eva dharmam aparādhya yan te utpāditaṁ purā |<br>
tam eva dharmaṁ smaramāṇo tvaṁ me bandhitum icchasi ||</p>
</blockquote>
<p><a class='ref sc' id='sc191' href='#sc191'>SC 191</a>rājā āha ||</p>
<blockquote class='gatha'>
<p><a class='ref sc' id='sc192' href='#sc192'>SC 192</a>prabhomi te ahaṁ bhadre bandhayitvā prajāpatī |<br>
yen icchakaṁ pracāretuṁ pitā te kiṁ kariṣyati ||</p>
<p><a class='ref sc' id='sc193' href='#sc193'>SC 193</a>prabhosi strīsahasraṁ pi ekarātreṇa rāmituṁ |<br>
tvam eva me varaṁ bhadre śuddhadanti prajāpati ||</p>
</blockquote>
<p><a class='ref sc' id='sc194' href='#sc194'>SC 194</a>devī āha ||</p>
<blockquote class='gatha'>
<p><a class='ref sc' id='sc195' href='#sc195'>SC 195</a>jānāmi te mahārāja balavāṁ tvaṁ naraṣabha |<br>
durvarṇo durdṛśo cāsi duḥsparśo ca mahīpati ||</p>
<p><a class='ref sc' id='sc196' href='#sc196'>SC 196</a>sthūloṣṭho sthūlaśiro ca sthūlāṅgo si mahodaro |<br>
paśyituṁ tvāṁ na icchāmi mā ātmānaṁ kilāmaye ||</p>
</blockquote>
<p><a class='ref sc' id='sc197' href='#sc197'>SC 197</a>devī āha ||</p>
<blockquote class='gatha'>
<p><a class='ref sc' id='sc198' href='#sc198'>SC 198</a>ete udviddhaprākārāṁ aṭṭāṭṭālakakholakā |<br>
yo vā vahati nāgehi etaṁ hi vārayanti te ||</p>
<p><a class='ref sc' id='sc199' href='#sc199'>SC 199</a><span class='gap'>+ + + + + + + + + + + + + + + + + + + + + + + + + + +</span><br>
ete śaktīhi yudhyanti tomarehi śarehi ca |<br>
asīhi ca sutīkṣṇehi tvāṁ labheyaṁ prajāpati ||</p>
</blockquote>
<hr>
<p><a class='ref sc' id='sc200' href='#sc200'>SC 200</a><a class='ref sen' id='sen3.20' href='#sen3.20'>Sen 3.20</a>rājā dāni mahendrako dhītaraṁ paribhāṣati | kiṁ tvaṁ tādṛśaṁ rājānaṁ yasya pratirājānaḥ trasanti taṁ choḍitvā ihāgatā || ayaṁ cāhaṁ saptahi rājānehi uparuddho tava kṛtena | eṣo dāni te eteṣāṁ saptānāṁ rājñāṁ sapta khaṇḍāni kṛtvā dāsyāmīti ||</p>
<blockquote class='gatha'>
<p><a class='ref sc' id='sc201' href='#sc201'>SC 201</a>sā dāni bhītā rājadhītā aśrukaṇṭhā rudanmukhī |<br>
vāripūrṇehi netrehi idaṁ vacanam abravīt* ||</p>
<p><a class='ref sc' id='sc202' href='#sc202'>SC 202</a>sacet* mām amba ghātensuḥ kṣatriyā dūragāmino |<br>
asthīni me samānetvā ekamante dahāpaye ||</p>
<p><a class='ref sc' id='sc203' href='#sc203'>SC 203</a>ekamante dahāpetvā elūkaṁ mama kāraye |<br>
elūkaṁ me karitvāna karṇikāram āropaye ||</p>
<p><a class='ref sc' id='sc204' href='#sc204'>SC 204</a>tato ca puṣpite sante vasantasmiṁ himāntake |<br>
tato me ambe smareyāsi evaṁvarṇā mamātmajā ||</p>
<p><a class='ref sc' id='sc205' href='#sc205'>SC 205</a>tato ca so rājaputro yuddhasmi kovido kuśo |<br>
saṁrūḍhaprajñāno asti samādāpya iti sthitā ||</p>
<p><a class='ref sc' id='sc206' href='#sc206'>SC 206</a>imāṁ bandhitvāna bhāgabhāgaṁ karitvāna kṣatriyā |<br>
saṁgrāmaṁ ca daditvāna tataḥ kṣemaṁ bhaviṣyati ||</p>
<p><a class='ref sc' id='sc207' href='#sc207'>SC 207</a><a class='ref sen' id='sen3.21' href='#sen3.21'>Sen 3.21</a> tataḥ ca (sā rājaputraṁ) kṣatriyāṇī yaśasvinī |<br>
vepamānehi gātrehi idaṁ vacanam abravīt* ||</p>
<p><a class='ref sc' id='sc208' href='#sc208'>SC 208</a>satyan te pratijānāmi rājaputra mahābala |<br>
yadi te kocid aparādhye ācare va narādhipaḥ ||</p>
</blockquote>
<p><a class='ref sc' id='sc209' href='#sc209'>SC 209</a>kuśo āha ||</p>
<blockquote class='gatha'>
<p><a class='ref sc' id='sc210' href='#sc210'>SC 210</a>ahaṁ pi te prajānāmi śuddhadanti prajāpati ||</p>
<p><a class='ref sc' id='sc211' href='#sc211'>SC 211</a>yadi te kadācid bhūyo pi ācareyaṁ ito paraṁ ||</p>
<p><a class='ref sc' id='sc212' href='#sc212'>SC 212</a>tato prajāpatīmātā aśrukaṇṭhī rudanmukhī |<br>
vāripūrṇehi netrehi idaṁ vacanam abravīt* ||</p>
<p><a class='ref sc' id='sc213' href='#sc213'>SC 213</a>ko nu veṇo vā pāṇo vā atha vā punar pukkaso |<br>
kisya rājakule jāto kiṁ sya kurvantato mukhaṁ ||</p>
</blockquote>
<p><a class='ref sc' id='sc214' href='#sc214'>SC 214</a>sudarśanā mātaram āha ||</p>
<blockquote class='gatha'>
<p><a class='ref sc' id='sc215' href='#sc215'>SC 215</a>na eṣa veṇo na caṇḍālo atha na punaḥ pukkaso |<br>
putro ikṣvākurājasya taṁ tvaṁ dāso ti manyasi ||</p>
<p><a class='ref sc' id='sc216' href='#sc216'>SC 216</a>mayūrakroṁcābhirutaṁ vāditradhvaniniṣevitaṁ |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc217' href='#sc217'>SC 217</a>śaṁkhapāṇḍarasaṁkāśaṁ nārīsaṁghaniṣevitaṁ |<br>
kṣtriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc218' href='#sc218'>SC 218</a>suvarṇabhājanapratyuptaṁ nārīsaṁghasamākulaṁ |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc219' href='#sc219'>SC 219</a><a class='ref sen' id='sen3.22' href='#sen3.22'>Sen 3.22</a> ṣaṣṭi nagarasahasrāṇi sphītaṁ rājyam akaṇṭhakaṁ |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc220' href='#sc220'>SC 220</a>ṣaṣṭi nāgasahasrāṇi suvarṇālaṁkārabhūṣitā |<br>
suvarṇacchadamātaṁgā iṣādantā samudgatāḥ ||</p>
<p><a class='ref sc' id='sc221' href='#sc221'>SC 221</a>ārūḍhā grāmaṇīyehi khaḍgatomarapāṇibhiḥ |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc222' href='#sc222'>SC 222</a>ṣaṣṭi rathasahasrāṇī sanandighoṣālaṁkṛtā |<br>
ayosubaddhanemikā dvīpicarmaparicchadā ||</p>
<p><a class='ref sc' id='sc223' href='#sc223'>SC 223</a>ārūḍhā grāmaṇīyehi cāpahastehi varmihi |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc224' href='#sc224'>SC 224</a>ṣaṣṭi aśvasahasrāṇi ājāneyā hayottamāḥ |<br>
suvarṇamekhalādharā khalīnaratanāmayā ||</p>
<p><a class='ref sc' id='sc225' href='#sc225'>SC 225</a>ārūḍhā grāmaṇīyehi kaśāhastehi varmibhiḥ |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc226' href='#sc226'>SC 226</a>viṁśa brāhmaṇasahasrāṇī rājño bhuṁjanti nityakaṁ |<br>
divā vā yadi vā rātrau sadā satkṛtapūjitā |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
<p><a class='ref sc' id='sc227' href='#sc227'>SC 227</a>kumārāṇāṁ śatā paṁca upetā mātṛpitṛto |<br>
kṣatriyasya kulaṁ sphītaṁ taṁ tvaṁ dāso ti manyasi ||</p>
</blockquote>
<p><a class='ref sc' id='sc228' href='#sc228'>SC 228</a>rājā dāni śṛṇoti devīye jāmātā āgato tti ihaiva antaḥpure ti || so dāni bhīto ca yaṁ vāhire rājehi bhayaṁ bhaveyā imaṁ abhyantare bhayaṁ jātaṁ | kuśo kiṁ kariṣyati ||</p>
<blockquote class='gatha'>
<p><a class='ref sc' id='sc229' href='#sc229'>SC 229</a><a class='ref sen' id='sen3.23' href='#sen3.23'>Sen 3.23</a> kiṁ tvam unmattarūpā va vikṣiptacittā ca bhāṣasi |<br>
kīdṛśo so kuśo kasmād anupaśyematha vayaṁ ||</p>
</blockquote>
<p><a class='ref sc' id='sc230' href='#sc230'>SC 230</a>devī āha ||</p>
<blockquote class='gatha'>
<p><a class='ref sc' id='sc231' href='#sc231'>SC 231</a>eṣa deva abhyantarato veśma-antare tiṣṭhati |<br>
āgacchati rājaputraḥ abhiniṣkramya tiṣṭhati ||</p>
<p><a class='ref sc' id='sc232' href='#sc232'>SC 232</a>tasyāsau vacanaṁ śrutvā bhīto saṁvignamānaso |<br>
priya-anumataikāṁso kṛtvā aṁjaliṁ tiṣṭhati ||</p>
<p><a class='ref sc' id='sc233' href='#sc233'>SC 233</a>tvaṁ kṣamāhi mahārāja tvaṁ kṣamāhi nararṣabha |<br>
na vayam evaṁ jānāma siṁhasvara ihāgataḥ ||</p>
<p><a class='ref sc' id='sc234' href='#sc234'>SC 234</a>tvaṁ kṣamāhi mahārāja tvaṁ kṣamāhi nararṣabha |<br>
na vayam evaṁ jānāma mahāsvara ihāgato ||</p>
<p><a class='ref sc' id='sc235' href='#sc235'>SC 235</a>tvaṁ kṣamāhi mahārāja tvaṁ kṣamāhi mahāratha |<br>
na vayam evaṁ jānāma maṁjusvara ihāgato ||</p>
</blockquote>
<p><a class='ref sc' id='sc236' href='#sc236'>SC 236</a>rājā dāni punar dhītaraṁ paribhāṣati || ettako kālo mama jāmātu āgatasya na ca tvaṁ mama nivedesi || so dāni tat kṣaṇaṁ śatapākehi sahasrapākehi ca tailehi abhyañcitvā snāpito mahārahehi vilepanehi vilipto mahārahehi ācchādanehi ācchādito āmuktamakuṭo paṁcāṅgikena tūryeṇopasthihīyati || kuśo śvaśuraṁ āha ||</p>
<blockquote class='gatha'>
<p><a class='ref sc' id='sc237' href='#sc237'>SC 237</a>yattakā te hastī aśvā ca sarveṣāṁ karṇā pidhīyantu |<br>
mā mama siṁhanādena svakaṁ sainyaṁ bhajiṣyati ||</p>
<p><a class='ref sc' id='sc238' href='#sc238'>SC 238</a>kṣipraṁ ca aśvā yojetha suvarṇa-ucchritadhvajāṁ |<br>
<a class='ref sen' id='sen3.24' href='#sen3.24'>Sen 3.24</a> antepurāto niryāsi rājño mahendrasya paścato ||</p>
<p><a class='ref sc' id='sc239' href='#sc239'>SC 239</a>so siṁhanādaṁ nanade śūro yuddhasmiṁ īśvaro |<br>
siṁhanādaṁ naditvāna parigṛhṇati kṣatriyā ||</p>
</blockquote>
<p><a class='ref sc' id='sc240' href='#sc240'>SC 240</a>te dāni sapta kṣatriyā jīvagrāhaṁ gṛhya śvaśurasya allīpitā || te rājā āhansuḥ || kiṁ karomīti || kuśo āha || pādehi mama śvaśuraṁ allīyatha vṛddhiṁ ca karotha || te dāni pādehi ca mahendrakasya rājño abhigatā jayavuddhi ca se kṛtā || madrakarājā āha || kiṁ karomi tti || kuśo āha || kariṣyasi mama vacanaṁ || śvaśuro āha || kariṣyan ti || asti te dhītaro suvarṇasahasramaṇḍitāṁ kṛtvā ekamekasya rājño ekamekāṁ dhītaraṁ dehi jāmātaro bhontu | sukhaṁ anudvignaṁ vasiṣyasīti || rājñā mahendrakena teṣāṁ kṣatriyāṇāṁ sarveṣām ekamekā suvarṇasahasrapratimaṇḍitā dhītā dinnā suvarṇasandhīva putrapautrā || te dāni svakāni rājyāni visarjitā ||</p>
<p><a class='ref sc' id='sc241' href='#sc241'>SC 241</a>gateṣu saptarājāneṣu śvaśuraṁ kuśo āmantrayati || aham api gamiṣyāmīti || madrakarājā āha || putri sudarśane tvaṁ evaṁ parākramayuktaṁ rājānaṁ śuraṁ dīrghadarśinaṁ ikṣvākuputraṁ mahābalaṁ mahākulīnaṁ arahase premnena ca gauravena ca upasthihituṁ | yaṁ nūnāhaṁ saparivāro sarvo ca adhisthāno saṁśayāno mokṣito || sādhū ti dhītā pituḥ vacanam aśroṣīt* || rājā dāni mahendrako mahatā satkāreṇa prabhūtaṁ ratnadānaṁ dattvā jāmātukasya sudarśanāye ca caturaṁgabalakāyaṁ saṁnāhayitvā visarjitā ||</p>
<p><a class='ref sc' id='sc242' href='#sc242'>SC 242</a>so dāni yarthechite janapade āvāsito | tatra padmasare snānāya okasto ||</p>
<p><a class='ref sc' id='sc243' href='#sc243'>SC 243</a><a class='ref sen' id='sen3.25' href='#sen3.25'>Sen 3.25</a> tatra snāpayantena ātmano pratibimbaṁ dṛṣṭaḥ | sa taṁ durvarṇaṁ durdṛśaṁ ātmano pratibimbaṁ dṛṣṭvā durmano āsi | tena hi me mahendrakarājadhītā paribhavati | ātmānaṁ upakramiṣyāmi || so dāni śakreṇa devendreṇa samanvāhṛto || ayaṁ kuśo bodhisatvo durvarṇatāye ātmānam upakramitukāmaḥ tena tasya jyotīrasa-ekāvalikā maṇiratnaṁ dinnaṁ | imam ābandhāhi tataḥ te rūpeṇa sarvajambudvīpe samasamo na bhaviṣyati | yatra kāle paurāṇikaṁ rūpaṁ abhikāṁkṣasi tad etaṁ maṇiṁ pāṇinā pidhiyayāsi || so dāni tena maṇiratnena ābaddhena rājakulaṁ praviśati divyena rūpeṇa pratihārarakṣeṇa ca vāri mā praviśāhīti || so dāni āha || ahaṁ kuśo ti || pratihārarakṣo āha || bhadraṁ kuśo rājā edṛśo rūpeṇa bhaveyā ti || rājñā kuśena taṁ maṇiratnakaṁ hastenāpihitaṁ | tasya yathāpaurāṇaṁ varṇarūpaṁ saṁvṛttaṁ || pratihārarakṣo dṛṣṭvā mūrdhena praṇipatito || so dāni praviṣṭo devīya mūle || devī āha || mā rājakulaṁ avamardāhīti | kisya tvaṁ rājakulaṁ praviṣṭo || so āha || ahaṁ kuśo || devī āha || kuśo rājā edṛśena rūpeṇa bhaveyā || rājñā taṁ maṇiṁ hastena apihitaṁ | so dāni yathāpaurāṇo saṁvṛtto || devī āha || ato maṇito hastam apanehi || rājñā maṇito hasto apanīto divyaṁ cāsya punaḥ rūpaṁ saṁvṛttaṁ || ātmānam eva upasaṁkramitukāmo | tato me imaṁ jyotīrasaṁ nāma maṇiratnaṁ śakreṇa dinnaṁ || kuśo rājā āgacchatīti śrutvā ekūnā paṁca kumāraśatāni amātyā ca bhaṭabalāgraṁ ca sarve pratyudgatā | paśyanti kuśaṁ rājaṁ hastiskaṁdhavaragataṁ divyena rūpeṇa ādityam iva pratapantaṁ caturaṁgena balakāyena saṁparivṛtaṁ āgacchantaṁ | te dāni na pratyabhijānanti | <a class='ref sen' id='sen3.26' href='#sen3.26'>Sen 3.26</a> tena dāni rājñā maṇi hastena pihito yathāpaurāṇaṁ ca rūpaṁ saṁvṛttaṁ tataḥ ca sarve praṇipatitā || evaṁ mahatā samudayena kuśo rājā devīye sudarśanāya sārdham antaḥpuraṁ praviṣṭo ||</p>
<blockquote class='gatha'>
<p><a class='ref sc' id='sc244' href='#sc244'>SC 244</a>evaṁ puṇyavato arthā sarve bhonti pradakṣiṇāḥ |<br>
yathā nāma kuśo bhāryāya jñātīhi ca samāgato ||</p>
<p><a class='ref sc' id='sc245' href='#sc245'>SC 245</a>pūrvenivāsaṁ bhagavān pūrvejātim anusmaran* |<br>
jātakam idam ākhyāsi śāstā bhikṣūṇam antike ||</p>
<p><a class='ref sc' id='sc246' href='#sc246'>SC 246</a>te ca skandhā te dhātavaḥ tāni āyatanāni ca |<br>
ātmano rthaṁ ca bhagavān etam arthaṁ viyākare ||</p>
<p><a class='ref sc' id='sc247' href='#sc247'>SC 247</a>anavarāgrasmiṁ saṁsāre yatra me uṣitaṁ purā |<br>
kuśo ahaṁ tadā āsi sudarśanā yaśodharā ||</p>
<p><a class='ref sc' id='sc248' href='#sc248'>SC 248</a>māyā mātā tadā āsi mahānāmo mahendrako |<br>
māro anyataro rājā evaṁ dhāretha jātakaṁ ||</p>
<p><a class='ref sc' id='sc249' href='#sc249'>SC 249</a>evam idam aparimitaṁ bahuduḥkhaṁ<br>
uccanīcacaritaṁ purāṇaṁ |<br>
vigatajvaro vigatabhayo aśoko<br>
svajātakaṁ bhāṣati bhikṣusaṁghamadhye ||</p>
</blockquote>
<p><a class='ref sc' id='sc250' href='#sc250'>SC 250</a>bhikṣū bhagavantam āhansuḥ || tasya bhagavan karmasya vipākena kuśo rājā durvaṛṇo durdṛśo pratikūladarśano abhūṣi || bhagavān āha ||</p>
<p><a class='ref sc' id='sc251' href='#sc251'>SC 251</a>bhūtapūrvaṁ bhikṣavaḥ atītamadhvānaṁ nagare kampille paṁcālajanapade duve jāyapatikā taruṇābhirūpā parasparānuraktā bhavensuḥ | tāye istriye sādṛśaṁ tatra gṛhaṁ niḥśalyakaṁ <a class='ref sen' id='sen3.27' href='#sen3.27'>Sen 3.27</a> siddhaṁ || buddhānām anutpāde pratyekabuddhā loke utpadyanti tūṣṇīkaśobhanā khaḍgaviṣāṇakalpā | ekam ātmānaṁ damenti śamenti parinirvāyanti || tāye striyāye tatrāhāraṁ siddhaṁ || pratyekabuddho ca taṁ gṛhaṁ parviṣṭo piṇḍāya taruṇābhirūpo prāsādikena īryāpathena || prāsādikābhiprasannā devamanuṣyāḥ || tasyā striyāye pratyekabuddhaṁ dṛṣṭvā prasādam utpannaṁ || tāye tasya pratyekabuddhasya piṇḍapātro ca dinno || so cāsyā kuṭumbiko praviṣṭo paśyati taṁ ca pratyekabuddhaṁ gṛhe bhāryāṁ ca || tasya dāni śaṁkā utpannā | taruṇo yaṁ pravrajito mā haiva me kalatrā olokitā bhaviṣyati || so tāye bhāryāye paruṣavācāye āha || bhuktapūrvo te eṣo yathā tvam etasya bhojanaṁ desi || sā āha || śāntaṁ pāpaṁ pravrajito eṣo mahābhāgaḥ apūrvo eṣo adya gṛhaṁ praviṣṭaḥ prasādena me etasya bhikṣā dinnā || tato so pratyekabuddho tasya puruṣasya akuśalaṁ cittotpādaṁ jñātvā anugrahārthaṁ tato yeva gṛhāto haṁsarājā viya vaihāyasaṁ krānto || tasya dāni puruṣasya taṁ pratyekabuddhaṁ vaihāyasagataṁ dṛṣṭvā prasādam utpannaṁ mahābhāgo ayaṁ ṛṣi iti || tena sā bhāryā anukṣamāpitā praṇidhānaṁ ca utpāditaṁ | anye pi me jāti tvaṁ bhāryā bhavesīti anyarāṣṭraṁ pi gatā nānyasya vaśe vartesi nānyasya mama yeva tti ||</p>
<p><a class='ref sc' id='sc252' href='#sc252'>SC 252</a>bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena kaṁpille nagare puruṣo abhūṣi yena bhāryāye īrṣyāprakṛtena duṣṭacittena pratyekabuddho abhyācikṣito | kuśo rājā tena kālena tena samayena kaṁpillanagare so puruṣo abhūṣi || anyā sā bhāryā abhūṣi | sā sudarśanā mahendranāthadhītā || tasya bhikṣavaḥ karmaṇo vipākena kuśo rājā virūpo abhūṣi ||</p>
<p class='endsection'>kuśajātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
