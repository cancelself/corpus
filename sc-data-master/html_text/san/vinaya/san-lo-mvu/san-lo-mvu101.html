<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu101' lang='san'>
<header>
<ul>
<li class='division'>Mahāvastu</li>
</ul>
<h1>101. The Story of Pūrṇa Maitrāyaṇīputra</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen3.377' href='#sen3.377'>Sen 3.377</a>bhagavāṁ vārāṇasyāṁ viharati śāstā devānāṁ ca manuṣyāṇāṁ ca vistareṇa nidānaṁ kṛtvā apare dāni triṁśa janā ṛṣivadanasya nātidūreṇa mārgeṇa gacchanti | bhagavāṁ dāni teṣām anugrahārthāya mārgasya samīpe niṣaṇṇo | te dāni bhagavantaṁ dṛṣṭvā bhagavataḥ pādavandā upasaṁkrāntā bhagavatā ca sarve balavaśībhāvena vinītā ehibhikṣukāye ca pravrājitā upasaṁpāditā | eṣā āyuṣmatāṁ triṁśānāṁ janānāṁ pravrajyā upasaṁpadā bhikṣubhāvo ||</p>
<p><a class='ref sc' id='sc2' href='#sc2'>SC 2</a>bhagavāṁ vārāṇasyāṁ viharati ṛṣivadane mṛgadāve śāstā devānāṁ ca manuṣyāṇāṁ ca vistareṇa nidānaṁ kṛtvā kośaleṣu droṇavastukaṁ nāma grāmaṁ tahiṁ aparo brāhmaṇamahāśālo āḍhyo mahādhano mahābhogo prabhūtabhogo prabhūtasvāpateyo prabhūtadhanadhānyakośakoṣṭhāgāro prabhūtajātarūparajatavittopakaraṇo prabhūtadāsīdāsakarmakarapauruṣeyo prabhūtahastyaśvājagaveḍako | tasya dāni brāhmaṇamahāśālasya maitrāyaṇī nāma brāhmaṇī bhāryā prāsādikā darśanīyā akṣudrāvakāśā paramāye śubhavarṇapuṣkalatayā samanvāgatā || tasyā dāni maitrāyaṇīye pūrṇo nāma māṇavo putro prāsādiko darśanīyo taruṇābhirūpo kṛtapuṇyo maheśākhyo kṛtādhikāro purimakehi samyaksaṁbuddhehi cchinnabandhano ājñātabhūto āryadharmāṇāṁ caramabhaviko || so śṛṇoti | rājño śuddhodanasya sarvārthasiddho nāma kumāro dvātriṁśatīhi mahāpuruṣalakṣaṇehi samanvāgato yehi dvātriṁśatīhi mahāpuruṣalakṣaṇehi mahāpuruṣasya dve gatīyo bhavanti na tṛtīyā | saced agāram adhyāvasati rājā bhavati cakravartī caturdvīpeśvaro vijitāvī dhārmiko dharmarājā saptaratnasamanvāgato | tasya imāni sapta ratnāni bhavanti tadyathā cakraratnaṁ hastiratnaṁ aśvaratnaṁ maṇiratnaṁ gṛhapatiratnaṁ strīratnaṁ pariṇāyakaratnaṁ saptamaṁ pūraṁ cāsya bhavati sahasraṁ putrāṇāṁ śūrāṇāṁ vīrāṇāṁ varāṁgarūpaṇāṁ <a class='ref sen' id='sen3.378' href='#sen3.378'>Sen 3.378</a> parasainyaprarmadakānāṁ | so imāni catvāri mahādvīpāni adhyāvasati tadyathā jaṁbudvīpaṁ pūrvavidehaṁ aparagodānikaṁ uttarakuruṁ imāṁ mahāpṛthivīṁ sāgaragiriparyantām akhilām akaṇṭakām adaṇḍenāśastreṇānutpīḍena dharmeṇaivābhinirjitvā adhyāvasati | sacet punaḥ agārato anagāriyaṁ pravrajati tathāgato bhavati arhaṁ samyaksaṁbuddho vidyācaraṇasaṁpannaḥ sugato lokavid anuttaraḥ puruṣadamyasārathiḥ śāstā devānāṁ ca manuṣyāṇāṁ ca vighuṣṭaśabdo vighuṣṭakīrtirekho ananyaneyo abhibhū anabhibhūto ājñārthadarśī vaśī vaśavartī so ca ṛṣiṇā maharddhikena mahānubhāvena caturhi kāraṇehi ekāṁśena vyākṛto buddho loke bhaviṣyatīti athānyehi pi naimittikehi || yadā bhagavān abhiniṣkrānto so pi tadaho yeva abhiniṣkrānto anuhimavantaṁ āśramaṁ gatvā ṛṣipravrajyāṁ pravrajito caturdhyānalābhī paṁcābhijño maharddhiko mahānubhāvo ṛṣi saṁvṛtto ||</p>
<p><a class='ref sc' id='sc3' href='#sc3'>SC 3</a>tasya dāni ekūnatriṁśa ṛṣikumārā śiṣyā sarve ṣaḍaṁgavedapāragāś caturdhyānalābhinaḥ paṁcābhijñā maharddhikā mahānubhāvā || so teṣāṁ śiṣyāṇām āha || buddho loke samutpanno vārāṇasyāṁ viharati ṛṣivadane mṛgadāve manuṣyāṇāṁ dharmaṁ deśayati ādau kalyāṇaṁ madhye kalyāṇaṁ paryavasāne kalyāṇa svarthaṁ suvyaṁjanaṁ kevalaparipūrṇaṁ pariśuddhaṁ paryavadātaṁ brahmacaryaṁ saṁprakāśayati ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>sarve aśaraṇā skaṁdhāḥ abhitaptā mahābhayā |<br>
aviśvāsikā ca asārā ca iti bhāṣati gautamo ||</p>
</blockquote>
<p><a class='ref sc' id='sc5' href='#sc5'>SC 5</a>yaṁ nūnaṁ vayaṁ māṇavakāho yena vārāṇasīm ṛṣivadanaṁ mṛgadāvaṁ tenopasaṁkrameyāma <a class='ref sen' id='sen3.379' href='#sen3.379'>Sen 3.379</a> taṁ bhagavantaṁ gautamaṁ darśanāya | sādhu khalu punar bhavati tathārūpāṇāṁ tathāgatānāṁ arhantānāṁ samyaksaṁbuddhānāṁ darśanāya upasaṁkramaṇaṁ paryupāsanā ca || sādhūpādhyāya tti te māṇavakā pūrṇasya <span class='gap'>+ + + + + + + + +</span> brahmacaryaṁ saṁprakāśayantaṁ dvātriṁśatīhi mahāpuruṣalakṣaṇehi samanvāgataṁ aśītihi anuvyaṁjanehi upaśobhitaśarīraṁ aṣṭādaśehi āveṇikehi buddhadharmehi samanvāgataṁ daśahi tathāgatabalehi balavāṁ caturhi vaiśāradyehi suviśārado śāntendriyo śāntamānaso uttamadamaśamathapāramiprāpto paramadamaśamathapāramiprāptaḥ antargatehi indriyehi avahirgatena mānasena sthitena dharmatāprāptena hradam ivāccho anāvilo viprasanno ratanayūpam ivābhyudgato suvarṇayūpaṁ vā prabhāsamānaṁ tejasā śriyāye jvalamānaṁ asecanakaṁ apratikūlaṁ darśanāye | dṛṣṭvā ca punar asya atiriva manaṁ prasīde || prasannacitto ca punar yena bhagavāṁs tenopasaṁkramitvā bhagavataḥ pādau śirasā vaṁditvā bhagavantam etad uvāca || pravrajehi māṁ bhagavaṁ upasaṁpādehi māṁ sugata || atha khalu bhagavāṁ pūrṇaṁ ṛṣiṁ maitrāyaṇīputraṁ ātmatriṁśaṁ ehibhikṣukāye abhibhāṣe || etha bhikṣavaś caratha tathāgate brahmacaryaṁ || teṣāṁ dāni bhagavatā ehibhikṣukāye ābhāṣṭānāṁ yat kiṁcid ṛṣiliṁgaṁ ṛṣigupti ṛṣidhvajaṁ ṛṣikalpaṁ sarvaṁ samantarahitaṁ tricīvaraṁ ca prādurbhūtaṁ suṁbhakā ca pātrā prakṛtisvabhāvasaṁsthitā keśā īryāpatho ca sānaṁ saṁsthihe sayyathāpi nāma varṣaśatopasaṁpannānāṁ bhikṣūṇāṁ | eṣā āyuṣmataḥ pūrṇasya maitrāyaṇīputrasya ātmatriṁśasya pravrajyā upasaṁpadā bhikṣubhāvo ||</p>
<p><a class='ref sc' id='sc6' href='#sc6'>SC 6</a>so dāni ātmatriṁśo bhagavatā balavaśībhāve vinīto | so dāni balavaśībhāvaprāpto bhagavantaṁ sammukhaṁ imāhi sārūpyāhi gāthāhi abhistave ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a><a class='ref sen' id='sen3.380' href='#sen3.380'>Sen 3.380</a> yaṁ tuṣitabhavane santo himaśikharanibho gajo bhavitvāna |<br>
antimam upesi garbhaṁ daśaśatarasmisagotra taṁ priyaṁ me ||</p>
<p><a class='ref sc' id='sc8' href='#sc8'>SC 8</a>yaṁ ca ubhayato upetarūpā tava jananī ca pitā loke |<br>
mahipatikulasaṁbhavo abhū daśaśatarasmisagotra taṁ priyaṁ me ||</p>
<p><a class='ref sc' id='sc9' href='#sc9'>SC 9</a>yaṁ pratimukhasanto paricyavasi jagaṁ na kasya ci spṛśyanto |<br>
pittarudhiraśleṣmaṇā alipto daśaśatarasmisagotra taṁ priyaṁ me ||</p>
<p><a class='ref sc' id='sc10' href='#sc10'>SC 10</a>yaṁ ca kanakavarṇaṁ paśyamānā paramaprītaṁ mano anujanenti |<br>
phaṇikā anugatā va raktasūtraṁ daśaśatarasmisagotra taṁ priyaṁ me ||</p>
<p><a class='ref sc' id='sc11' href='#sc11'>SC 11</a>yaṁ ca prakampayanto vasudhāṁ jāyesi bahujanahitāya |<br>
jāto pādāni sapta kramesi daśaśatarasmisagotra taṁ priyaṁ me ||</p>
<p><a class='ref sc' id='sc12' href='#sc12'>SC 12</a>yaṁ pi ca jātasya mune chatraṁ dhārayensu guhyakādhipatī |<br>
ubhayato ca vījanīyo daśaśatarasmisagotra taṁ priyaṁ me ||</p>
<p><a class='ref sc' id='sc13' href='#sc13'>SC 13</a>yaṁ pi ca te jātamātra udupānā udgame udakadhārā |<br>
uṣṇā ca śītalā ca daśaśatarasmisagotra taṁ priyaṁ me ||</p>
<p><a class='ref sc' id='sc14' href='#sc14'>SC 14</a>yaṁ pravrajesi prahāya kāmaguṇāṁ yeva sapta ca ratanā |<br>
caturo ca mahādvīpāṁ daśaśatarasmisagotra taṁ priyaṁ me ||</p>
<p><a class='ref sc' id='sc15' href='#sc15'>SC 15</a>avahāya mahīṁ ca jñātayo atha ratnāni mahāya sapta varā |<br>
jātīmaraṇasya kāsi antaṁ daśaśatarasmisagotra taṁ priyaṁ me ||</p>
<p><a class='ref sc' id='sc16' href='#sc16'>SC 16</a><a class='ref sen' id='sen3.381' href='#sen3.381'>Sen 3.381</a> vīra mahā-ābhā udgamāsi bhagavato citte tadā vimucyamāne |<br>
ekāntasukho bhavensu daśaśatarasmisagotra taṁ priyaṁ me ||</p>
<p><a class='ref sc' id='sc17' href='#sc17'>SC 17</a>adya suvinītā jinena śāstā paramaprītamanā āryā pariṣā |<br>
śatrudamane upesi kālaṁ daśaśatarasmisagotra taṁ priyaṁ me ||</p>
<p><a class='ref sc' id='sc18' href='#sc18'>SC 18</a>yathā tava praṇidhī abhūt purastād yatha samudāgato asi lokanātha |<br>
praṇidhī āgamo ca te samṛddho daśaśatarasmisagotra taṁ priyaṁ me ||</p>
<p><a class='ref sc' id='sc19' href='#sc19'>SC 19</a>tava daśadiśatāṁ gato praṇādo janaviṣayeṣu ca nāsti koci tulyo |<br>
paramagatigato si dharmatāye daśaśatarasagotra taṁ priyaṁ me ||</p>
<p><a class='ref sc' id='sc20' href='#sc20'>SC 20</a>diṣṭyā bhagavān sukhī arogī diṣṭyā kāryaṁ idaṁ tava samṛddhaṁ |<br>
diṣṭyā namuci hato tvayā sasainyo diṣṭyā te viditam imaṁ ca paraṁ ca ||</p>
<p><a class='ref sc' id='sc21' href='#sc21'>SC 21</a>diṣṭyā te sahaṁpati yācesi diṣṭyā cāsya pratiśṛṇoṣi vīra |<br>
diṣṭyā dharmeṇa dharmacakraṁ diṣṭyā pravartaye dvādaśāṁgupetaṁ ||</p>
<p><a class='ref sc' id='sc22' href='#sc22'>SC 22</a>diṣṭyā nadito te siṁhanādo diṣṭyā te prativādo nāsti kvacit* |<br>
diṣṭyā yaṁ jinena dharme prāpte diṣṭyā te mātsaryaṁ nāsti vara ||</p>
<p><a class='ref sc' id='sc23' href='#sc23'>SC 23</a>diṣṭyā me abhūṣi divyacakṣuḥ diṣṭyā śrotram amānuṣam abhūṣi me ||</p>
<p><a class='ref sc' id='sc24' href='#sc24'>SC 24</a>dṛṣṭvā himavante mṛtyuṁ vā diṣṭyā te samitī dṛṣṭā ||</p>
<p><a class='ref sc' id='sc25' href='#sc25'>SC 25</a><a class='ref sen' id='sen3.382' href='#sen3.382'>Sen 3.382</a> iha me abhūṣi paṁcābhijñā diṣṭyā śiṣyāṇa vidheyatā abhū |<br>
diṣṭyā mo na pāpasaṁgatā sma diṣṭyā anubhomo dharmarājānaṁ ||</p>
<p><a class='ref sc' id='sc26' href='#sc26'>SC 26</a>diṣṭyā śaraṇaṁ upagatā sma diṣṭyā abhisamita catasro satyā |<br>
diṣṭyā suvisāradā te dharme diṣṭyā sma vaśībhāvam anuprāptā ||</p>
<p><a class='ref sc' id='sc27' href='#sc27'>SC 27</a>evaṁ khu tadā jinasya purato āyuṣmāṁ pūrṇo kathitamārgo |<br>
vārāṇasyāṁ mṛgadāvasmiṁ āttamano anumode dharmaprāpto ||</p>
</blockquote>
<p class='endsection'>āyuṣmato pūrṇasya maitrāyaṇīputrasya vastu samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
