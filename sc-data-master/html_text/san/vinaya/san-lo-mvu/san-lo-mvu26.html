<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu26' lang='san'>
<header>
<ul>
<li class='division'>Mahāvastu</li>
</ul>
<h1>26. The Sunshades</h1>
</header>
<p><a class='ref sc' id='sc1' href='#sc1'>SC 1</a>taramāṇaṁ tehi kambalāśvatarehi gāṁgeyakehi rājño śreṇiyasya bimbisārasya paṁca cchatraśatāni dṛṣṭvā vaiśālakānāṁ pi paṁca cchatraśatā dṛṣṭvā tehi bhagavato tarantasya paṁca cchatraśatāni pragṛhītāni | yakṣehi pi paṁca cchatraśatāni pragṛhītāni | cāturmahārājakehi pi paṁca cchatraśatāni pragṛhītāni | sunirmitenāpi devaputreṇa tato viśiṣṭataraṁ chatraṁ pragṛhītaṁ | paranirmitavaśavartihi pi caturhi pi mahārājehi paṁca cchatraśatāni pragṛhītāni | trāyastriṁśehi pi devehi paṁca cchatraśatāni pragṛhītā | śakreṇāpi devānām indreṇa cchatraṁ pragṛhītaṁ | suyāmena api devaputreṇa cchatraṁ pragṛhītaṁ | tuṣitehi devehi paṁca cchatraśatā pragṛhītā | saṁtuṣitena devaputreṇa tato viśiṣṭataraṁ chatraṁ pragṛhītaṁ | brahmakāyikehi devehi paṁca cchatraśatāni pragṛhītāni | mahābrahmaṇāpi tato viśiṣṭataraṁ <a class='ref sen' id='sen1.264' href='#sen1.264'>Sen 1.264</a> chatraṁ pragṛhītaṁ | śuddhāvāsehi devehi bhagavato gaṁgāye tarantasya cchatrapaṁcaśatāni pragṛhīṭāni | maheśvareṇāpi devaputreṇa cchatraṁ pragṛhītaṁ bhagavato gaṁgāye tarantasya || kena tāni sarvāṇi devamanuṣyakāṇi cchatrasahasrāṇi samabhibhūtāni ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>āhnikakarmikapārthivarājāna vaṁśanirvṛttārhanti |<br>
arhati ca mahābhāgo sa eṣa puruṣarṣabho chatraṁ ||</p>
<p><a class='ref sc' id='sc3' href='#sc3'>SC 3</a>ye bāhirā jayitvā ripusaṁghā aśnanti ajitarājyā |<br>
<span class='gap'>+ + + + + +</span> saṁpannā te pi narā chatram arhanti ||</p>
<p><a class='ref sc' id='sc4' href='#sc4'>SC 4</a>kiṁ puna yena samantā sarvakleśā jitā niravaśeṣā |<br>
api ca namuci sasainyo na tu cchatraśatāraho bhagavāṁ ||</p>
<p><a class='ref sc' id='sc5' href='#sc5'>SC 5</a>tārakataralaprakāśāntārakarūpānapratibhāsāṁ |<br>
vaiḍūryaratanadaṇḍāṁ cchatraśatāṁ paṁca ādāya ||</p>
<p><a class='ref sc' id='sc6' href='#sc6'>SC 6</a>rājā bimbisāro aṇvati pṛṣṭhato daśabalasya |<br>
saṁprasthito ca bhagavāṁ vajji abhimukho saha gaṇena ||</p>
<p><a class='ref sc' id='sc7' href='#sc7'>SC 7</a>nāvāya samabhirūḍho bhagavāṁ bhavati bhavaughaṁ uttīrṇo |<br>
pāre ca lecchavigaṇāḥ chatraśatāṁ paṁca dhārensuḥ ||</p>
<p><a class='ref sc' id='sc8' href='#sc8'>SC 8</a>atha paśyiyā mahīpatiṁ mahāmahīdharamahābalaniketā |<br>
nāgā pi gaṁganilayā chatraśatā paṁca dhārensuḥ ||</p>
<p><a class='ref sc' id='sc9' href='#sc9'>SC 9</a>ṛddhimanto dyutimanto dharaṇipathagatā mahābalaniketā |<br>
yakṣā pi tatra asurā muditā chatraśatā paṁca dhārensu ||</p>
<p><a class='ref sc' id='sc10' href='#sc10'>SC 10</a>āgalitamālyamuktā uḍupatiparipūrṇacārucandramukhā |<br>
<a class='ref sen' id='sen1.265' href='#sen1.265'>Sen 1.265</a> devā pi tatra muditā chatraśatāṁ paṁca dhārensuḥ ||</p>
<p><a class='ref sc' id='sc11' href='#sc11'>SC 11</a>caturo pi lokapālā pramuditamanasā vigatamadanamānā |<br>
naṭakarajavidhamanakarā dhārensu dharaṇidharasamasya ||</p>
<p><a class='ref sc' id='sc12' href='#sc12'>SC 12</a>atha so tridaśādhipatiḥ kāṁcanamaṇiratnasukṛtavarajālaṁ |<br>
raktakusumasukṛtadāmaṁ chatraṁ jagāgrasya dhāresi ||</p>
<p><a class='ref sc' id='sc13' href='#sc13'>SC 13</a>yamavaruṇanāgavanditaṁ yāmādhipatiṁ upetya vasuyāmā |<br>
śaradajalābhrapāṇḍaraṁ dhārayi ghanapavanagatisya ||</p>
<p><a class='ref sc' id='sc14' href='#sc14'>SC 14</a>tuṣitabhavanādhivāsī puna bhagavato upagato apramoho |<br>
saṁvartitakharasamavapu dhārayi cchatraṁ prasannamano ||</p>
<p><a class='ref sc' id='sc15' href='#sc15'>SC 15</a>vaiḍūryasukṛtadaṇḍaṁ prāvāḍadaśaśataśalākācitraṁ |<br>
phullakusumāsthitatalaṁ sunirmito dhāraye chatraṁ ||</p>
<p><a class='ref sc' id='sc16' href='#sc16'>SC 16</a>paranirmitavaśavartī nirmiṇe varakanakabhārasaṁchannaṁ |<br>
ratnahāralambadāmaṁ chatraṁ trailokyakīrtisya ||</p>
<p><a class='ref sc' id='sc17' href='#sc17'>SC 17</a>brahmā prasannamanaso pavanapathaviśuddhahṛdayasya |<br>
dhāresi candrasannibhaṁ chatraṁ paravādimathanasya ||</p>
<p><a class='ref sc' id='sc18' href='#sc18'>SC 18</a>saptaratanāmayaṁ puna divyakusumāmayaṁ dāmamaṇḍitaṁ |<br>
chatraṁ chatrārahasya maheśvaro dhāraye chatraṁ ||</p>
<p><a class='ref sc' id='sc19' href='#sc19'>SC 19</a>ity eṣa surādhipena kāmāvacaro saṁgho sannipatito |<br>
mahā abhu maheśvareṇa atulabaladharasya pūjārthaṁ ||</p>
</blockquote>
<p><a class='ref sc' id='sc20' href='#sc20'>SC 20</a><a class='ref sen' id='sen1.266' href='#sen1.266'>Sen 1.266</a> bhagavatā yattakāni tāni cchatrāṇi tattakā buddhā nirmitā || te anyamanyasya na paśyanti bhagavantaṁ || teṣāṁ pratyekaṁ pratyekaṁ etad abhūṣi || mama yeva cchatre nātho tiṣṭhati sugato tiṣṭhati dhvajo tiṣṭhati || devā ca manuṣyā ca yāva akaniṣṭhabhavanaṁ paśyanti buddhānubhāvena ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>atha bhagavāṁ puruṣacandro tān abhinirmiṇe saṁbuddhān ṛddhiṁ |<br>
bhagavāṁ vidarśaye na ca anyamanyasya paśyanti ||</p>
<p><a class='ref sc' id='sc22' href='#sc22'>SC 22</a>akaniṣṭhabhavanagatā tu daśabalabuddhā ambaraṁ prasadaniyaṁ ||</p>
<p><a class='ref sc' id='sc23' href='#sc23'>SC 23</a>śobhenti gagaṇatalagatā yūpam iva yathā ratanacitraṁ ||</p>
<p><a class='ref sc' id='sc24' href='#sc24'>SC 24</a>sarve suvarṇavarṇā sarve dvātriṁśalakṣaṇasamaṁgī |<br>
sarve kanakagirinibhāḥ sarve varavāraṇagatīkāḥ ||</p>
<p><a class='ref sc' id='sc25' href='#sc25'>SC 25</a>sarve manāpākārāḥ sarveṣāṁ śobhate prabhājālaṁ |<br>
sarve amitaguṇadharāḥ sarve prāmodyasaṁjananāḥ ||</p>
<p><a class='ref sc' id='sc26' href='#sc26'>SC 26</a>dṛṣṭvāna devamanujā gaganatalaṁ śobhantaṁ daśabalehi |<br>
ati-r-iva udvilyaharṣā hāhākāraṁ udīrensuḥ ||</p>
<p><a class='ref sc' id='sc27' href='#sc27'>SC 27</a>āsphoṭitaprakṣveḍitakalakalasamākulā abhivartanti |<br>
muṁcensuḥ ambaragatā varacūrṇarajākulaṁ surabhiṁ ||</p>
</blockquote>
<p><a class='ref sc' id='sc28' href='#sc28'>SC 28</a>taṁ bhagavatas tādṛśaṁ buddhavikurvitaṁ ṛddhiprātihāryaṁ dṛṣṭvā atīva devā bhagavataḥ pūjāṁ karensuḥ māndāravehi mahāmāndāravehi karkāravehi mahākarkāravehi rocamānehi <a class='ref sen' id='sen1.267' href='#sen1.267'>Sen 1.267</a> mahārocamānehi bhīṣmehi mahābhīṣmehi samantagandhehi mahāsamantagandhehi pāriyātrakapuṣpehi suvarṇapuṣpehi rūpyapuṣpehi rajatapuṣpehi candanacūrṇehi agarucūrṇehi keśaracūrṇehi bhagavantam okirensu abhyokirensu samantāt ṣaṣṭi yojanāṁ divyehi ca gandhacūrṇehi jānumātramogho saṁvṛtto || bhikṣu bhagavantam āhansuḥ || kim ayaṁ bhagavan devānubhāvo nāgānubhāvo yakṣānubhāvo yena imāni dāni cchatrasahasrāṇi devehi ca nāgehi ca rājānehi ca pragṛhītāni || bhagavān āha || tathāgatasyaiṣa bhikṣavaḥ paurāṇasya kuśaladharmasya anubhāvo || yadi tathāgato ’nuttarāṁ samyaksaṁbodhim abhisaṁbuddho na bhaviṣyati saṁsāre saṁsaranto bhagavanto yattakā etāni cchatrāṇi tattakāni cakravartirājyāni kārayiṣyet* || atha ca punas tathāgatasya sarvapuṇyapāpakṣayato parinirvāṇaṁ bhaviṣyati ||</p>
<p><a class='ref sc' id='sc29' href='#sc29'>SC 29</a>bhagavān dāni āyuṣmantaṁ vagīśam āmantresi || pratibhātu te vāgīśa tathāgatasya pūrvayogo || sādhu bhagavan āyuṣmāṁ vāgīśo bhagavataḥ pratiśrutvā tāye velāye imāṁ gāthāṁ babhāṣe ||</p>
<blockquote class='gatha'>
<p><a class='ref sc' id='sc30' href='#sc30'>SC 30</a>abhūc chāstā atītasmiṁ brāhmaṇo akutobhayo |<br>
prahīṇajāti brāhmaṇo brahmacaryasmiṁ kevalī ||</p>
<p><a class='ref sc' id='sc31' href='#sc31'>SC 31</a>satvāṁ duḥkhitāṁ dṛṣṭvāna duḥkhadharmasamarpitāṁ |<br>
dharmacakraṁ pravartesi ābhāṁ kāsi anuttarāṁ ||</p>
<p><a class='ref sc' id='sc32' href='#sc32'>SC 32</a>dharmacakraṁ pravartitvā ābhāṁ kṛtvā anuttarāṁ |<br>
saṁbuddho parinirvāyet* maharṣiḥ kṣīṇapunarbhavo ||</p>
<p><a class='ref sc' id='sc33' href='#sc33'>SC 33</a>tasya stūpam akarensuḥ śrāvakā akutobhayā |<br>
śaikṣā uttamā dāntāś ca akarensu kīrtihetave ||</p>
<p><a class='ref sc' id='sc34' href='#sc34'>SC 34</a>kṣatriyabrāhmaṇavaiśyā pūjāṁ kāsi maharṣiṇo |<br>
<a class='ref sen' id='sen1.268' href='#sen1.268'>Sen 1.268</a> nṛtyavāditragītena nānāmālyasamāgatā ||</p>
<p><a class='ref sc' id='sc35' href='#sc35'>SC 35</a>brāhmaṇo pi vicinteti pitā buddhasya paṇḍito |<br>
yaṁ nūnaṁ chatraṁ kāreyaṁ ratnākṛtaṁ śubhapāṇḍaraṁ ||</p>
<p><a class='ref sc' id='sc36' href='#sc36'>SC 36</a>vimalaṁ chatraṁ stūpasmiṁ adhiropiya saṁcite |<br>
aśrūṇi ca pravartento pitā putram apūjayi ||</p>
<p><a class='ref sc' id='sc37' href='#sc37'>SC 37</a>so taṁ karma karitvāna kalyāṇaṁ buddhavarṇitaṁ |<br>
brāhmaṇo akari kālaṁ jātānām eva dharmatā ||</p>
<p><a class='ref sc' id='sc38' href='#sc38'>SC 38</a>saṁvartāñ ca vivartāñ ca aśītin tena karmaṇā |<br>
durgatiṁ nopalabhate etac cchatrasya tatphalaṁ ||</p>
<p><a class='ref sc' id='sc39' href='#sc39'>SC 39</a>manuṣyeṣu tadā rājyaṁ dharmeṇa anuśāsayaṁ |<br>
pṛthivyāṁ cakravarty āsi vijitāvī mahābalo ||</p>
<p><a class='ref sc' id='sc40' href='#sc40'>SC 40</a>citrā janapadā āsi anuyātrāsi kṣatriye |<br>
tam eva apacāyesi śvetacchatraṁ dadat sukhaṁ ||</p>
<p><a class='ref sc' id='sc41' href='#sc41'>SC 41</a>tato cāpi cyavitvāna deveṣu upapadyitha |<br>
marūṇāṁ pravaro āsi devakāyāna pūjito ||</p>
<p><a class='ref sc' id='sc42' href='#sc42'>SC 42</a>pūjito marusaṁghānām aiśvaryakambalasthito |<br>
vasanta ’trāpi vartesi śvetacchatrasya tatphalaṁ ||</p>
<p><a class='ref sc' id='sc43' href='#sc43'>SC 43</a>devānām uttamo āsi manuṣyāṇāṁ pi uttamo |<br>
sarvatra uttamo āsi devānāṁ manujāna ca ||</p>
<p><a class='ref sc' id='sc44' href='#sc44'>SC 44</a>devānām uttamaḥ bhūtvā manuṣyāṇāṁ ca uttamo |<br>
taṁ bhavañ ca vijahitvāna āgatvā paścimaṁ bhavaṁ |<br>
<a class='ref sen' id='sen1.269' href='#sen1.269'>Sen 1.269</a> saṁbuddho pi prajāyāsi ṛṣi kṣīṇapunarbhavo ||</p>
<p><a class='ref sc' id='sc45' href='#sc45'>SC 45</a>so taṁ mārgaṁ vābhijñāye duḥkhapraśamagāminaṁ |<br>
yasya mārgasya pratilābhā duḥkhasyāntaṁ karīyati ||</p>
<p><a class='ref sc' id='sc46' href='#sc46'>SC 46</a>taṁ cātra atītā buddhā taṁ ca vīro pratāpavāṁ |<br>
sarve samaśīlaprajñā nāsti buddhāna antaraṁ ||</p>
<p><a class='ref sc' id='sc47' href='#sc47'>SC 47</a>ye ca te hi kāle kāle saṁbuddhā nātra saṁśayaṁ |<br>
sarve te sugatiṁ yānti ātmakarmaphalopagāḥ ||</p>
<p><a class='ref sc' id='sc48' href='#sc48'>SC 48</a>cakṣumāṁ brāhmaṇo āsi antevāsiś ca te ahaṁ |<br>
tvayāhaṁ codito vīra pūrvāṁ jātim anusmaret* ||</p>
<p><a class='ref sc' id='sc49' href='#sc49'>SC 49</a>evam eva etad āsi yathā bhāṣasi vāgīśa |<br>
brāhmaṇo haṁ tadā āsi antevāsi ca me bhavaṁ ||</p>
<p><a class='ref sc' id='sc50' href='#sc50'>SC 50</a>mayā tvaṁ coditaḥ santo pūrvāṁ jātim anusmaret* |<br>
tasmā dhvajapatākāṁ ca śvetacchatraṁ ca kārayet* ||</p>
<p><a class='ref sc' id='sc51' href='#sc51'>SC 51</a>vedikāṁ caiva stūpeṣu kuryāt paṁcāṁgulāni ca |<br>
sādhu puṇyavaraṁ vipulaṁ dāyakam adhivartati ||</p>
<p><a class='ref sc' id='sc52' href='#sc52'>SC 52</a>eṣā cānyā ca yā pūjā buddham uddiśya kriyate |<br>
sarvā abandhyā saphalā bhavati amṛtopagā ||</p>
<p><a class='ref sc' id='sc53' href='#sc53'>SC 53</a>na hi arcanāṁ samāṁ loke paśyāmi viśiṣṭatarāṁ kuto |<br>
yaṁ ca anyaṁ pūjayanto puṇyaṁ yāsi mahattaraṁ ||</p>
<p><a class='ref sc' id='sc54' href='#sc54'>SC 54</a>sace koci-m-asmiṁ lokasmiṁ sarvā pi devatā sadā |<br>
<a class='ref sen' id='sen1.270' href='#sen1.270'>Sen 1.270</a> pūjeya sarvaratanaiḥ naivaṁ se pratikṛtaṁ siyā ||</p>
<p><a class='ref sc' id='sc55' href='#sc55'>SC 55</a>evaṁ mahāyaśā mahākāruṇikā anukampāhitāmitā |<br>
odumbaram iva kusumaṁ na hi sulabhadarśanā saṁbuddhāḥ ||</p>
</blockquote>
<p><a class='ref sc' id='sc56' href='#sc56'>SC 56</a>atha ye me bhaṇanti varṇaṁ samādhito ca śīlato ca prajñāto ca adhigamanato ca niṣkramaṇato ca prayogato ca jātyato ca bhūtato ca bhavanti maheśākhyā ca kṛtapuṇyā tāsu tāsu jātīṣu ādeyavacanā ca bhavanti kīrtanīyā ca bahujanasya ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>tenaiva kuśalamūlenāropitena uttariṁ |<br>
prāvaraṇaṁ alpakisaraṁ teṣāṁ bhavati kāyikaṁ ||</p>
<p><a class='ref sc' id='sc58' href='#sc58'>SC 58</a>tasmāt puṇyāni kuriyāt* nicayaṁ sāṁparāyikaṁ |<br>
puṇyāni paralokasmiṁ niṣṭhā bhavati prāṇināṁ ||</p>
</blockquote>
<p><a class='ref sc' id='sc59' href='#sc59'>SC 59</a>bhagavāṁ gaṁgām uttīrṇo vaiśālīye ca sīmām ākrānto || bhagavatā te amanuṣyakā palānā || māreṇa pāpīmatā bhagavato gacchantasya yat taṁ lecchavīhi mārgaṁ muktapuṣpāvakīrṇaṁ siktasaṁmṛṣṭaṁ pratijāgritaṁ taṁ sarvaṁ prāṇakehi sphuṭaṁ || nirmito kuṇḍalo nāma parivrājako || so bhagavato tena mārgeṇa gacchantasya āha || nivartāhi ||</p>
<blockquote class='gatha'>
<p><a class='ref sc' id='sc60' href='#sc60'>SC 60</a>bahūhi prāṇehi mahī saṁvṛtā<br>
aṇūhi sthūlehi ca madhyehi ca |<br>
buddho yadā gacchati bhūtasaṁstṛte<br>
vyathā tato upapadyati ākrame ||</p>
</blockquote>
<p><a class='ref sc' id='sc61' href='#sc61'>SC 61</a><a class='ref sen' id='sen1.271' href='#sen1.271'>Sen 1.271</a> bhagavān āha ||</p>
<blockquote class='gatha'>
<p><a class='ref sc' id='sc62' href='#sc62'>SC 62</a>mṛdu saṁsparśaḥ yo tathāgatānāṁ<br>
tūrṇaṁ yathā otaritamārutānāṁ |<br>
na hi buddhaśreṣṭhāna tathāgatānāṁ<br>
śarīram āgamya vadho prajāyati ||</p>
<p><a class='ref sc' id='sc63' href='#sc63'>SC 63</a>bhayacetanā nāsti viheṣṭhanā vā<br>
prāṇeṣu so gacchati apratigho bhagavān* |<br>
sarvehi bhūtehi nivāpaṣaṇḍaṁ<br>
bhagavatā haritaśādvalaṁ nirmitaṁ ||</p>
</blockquote>
<p><a class='ref sc' id='sc64' href='#sc64'>SC 64</a>bhagavāṁ upaviṣṭo bhikṣusaṁgho ca || te lecchavayo bhagavantaṁ pṛcchanti || kasya bhagavatā śuve āgāram adhivāsitaṁ abhyantaravaiśālakānāṁ bāhiravaiśālakānāṁ vā || bhagavān āha || na hi vāsiṣṭhāho abhyantaravaiśālakānāṁ tathāgatenādhivāsitaṁ na bāhiravaiśālakānāṁ || gośṛṁgīye manuṣyālāpiko śuko preṣito gaṁgāye pāraṁ | tena tathāgato saśrāvakasaṁgho gośṛṁgīye vacanena śuvetanāya bhaktena upanimantrito || tathāgatenādhivāsitaṁ || te dāni lecchavayo abhyantaravaiśālakā ca duvecaturaśīti rājāna sahasrāṇi anyo ca mahājanakāyo kṣatriyamahāśālā gṛhapatimahāśālā vismayasampannāḥ kathaṁ śuko jalpatīti || bhagavān āha || kim atrāścaryaṁ gośṛṁgīye śuko jalpati mānuṣikāya vācāya | anyehi pi vāsiṣṭhāho pakṣibhūtehi rājyaṁ vyavaharitaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
