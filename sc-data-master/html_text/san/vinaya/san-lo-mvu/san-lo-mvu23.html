<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu23' lang='san'>
<header>
<ul>
<li class='division'>Mahāvastu</li>
</ul>
<h1>23. Megha and Meghadatta</h1>
</header>
<p><a class='ref sc' id='sc1' href='#sc1'>SC 1</a>aparo śrotriyo ṣaḍaṅgavit trayāṇāṁ vedānāṁ pārago sākṣaraprabhedānām itihāsapaṁcamānāṁ sanighaṇṭakaiṭabhānāṁ māṇavakānāṁ ācāryo kuśalo brāhmaṇakeṣu deveṣu paṁca māṇavakaśatāni vedamantrā vācayati || tahiṁ dve māṇavakā saṁmodikā priyamāṇā <a class='ref sen' id='sen1.232' href='#sen1.232'>Sen 1.232</a> megho ca nāma māṇavako meghadatto ca || meghamāṇavako paṇḍito dhīro medhāvī tīkṣṇabuddhiko || tena nacirasyaiva sarve mantrā adhītā || so dāni adhītavedādhyayano anuhimavantā janapadaṁ okasto ācāryasya ācāryadhanaṁ paryeṣayiṣyāmi iti || yaṣṭikamaṇḍalucchatraṁ upānahāṁś ca snānaśāṭiṁ ādāya yasya grāmasya vā nagarasya vā nigamasya vā sīmām ākrāmati taṁ nirītikaṁ nirupadravaṁ ca bhavati meghasya māṇavakasya tejodhātubhāvena || tena yāyinā puruṣo vijñapto || tenaivaṁ paṁca purāṇaśatāni dinnāni || tasya dāni etat abhūṣi || yaṁ nūnāhaṁ āgatako yena dīpavatī rājadhānī cakravartipuraṁ saptaratanāmayaṁ abhiramaṇīyaṁ paśyeyan ti || so dāni dīpavatīṁ rājadhanīṁ praviṣṭo paśyati ca dīpavatīṁ rājadhānīṁ alaṁkṛtāṁ || tasyaitad abhūṣi || kim idaṁ adya dīpavatīye rājadhānīye parvaṁ vā prayogaṁ vā utsavaṁ vā || atha rājño arcimasya śrutaṁ megho māṇavako adhītavedādhyayano anuhimavantāto janapadam okasto so dīpavatīṁ rājadhānīṁ āgamiṣyati | tato imaṁ nagaravaram alaṁkṛtaṁ ti || so puregāmī yo jano praviśati so taṁ kaṁcit pṛcchati || tahiṁ aparā māṇavikā prāsādikā darśanīya acapalā anuddhatā apragalbhā udakaghaṭam ādāya sapta ca utpalāni gacchati || sā tena pṛcchitā bhavati || adya nagare utsavo || atha khalu prakṛti māṇavikā meghaṁ māṇavakaṁ gāthābhiḥ adhyabhāṣe ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>api tu nāsi māṇavā ito anyapurād asi tvaṁ ihāgato |<br>
yo lokahitaṁ prabhaṁkaraṁ dīpavatīṁ prāptaṁ na budhyase ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen1.233' href='#sen1.233'>Sen 1.233</a> dīpaṁkara lokanāyako arcimato tanayo mahāyaśo |<br>
buddho nagaraṁ pravekṣyati tasya kṛte nagaraṁ alaṁkṛtaṁ ||</p>
</blockquote>
<p><a class='ref sc' id='sc4' href='#sc4'>SC 4</a>sā tena pṛcchitā || kathaṁ bhavati imā utpalāni krītāni || sā taṁ āha || paṁcahi purāṇaśatehi paṁca utpalāni krītāni dve ca me maitrāya labdhāni || megho māṇavo āha || ahan te paṁca purāṇaśatāni demi dehi me tāni paṁca utpalāni | ahaṁ etehi paṁcahi utpalehi bhagavantaṁ dīpaṁkaraṁ pūjayiṣyāmi | tvaṁ hi dvīhi pi arcaya || sā āha || samayato te paṁca utpalāni dadehaṁ | yadi mama bhāryām upādiyasi yatra yatra upapadyasi ahaṁ ca tava bhāryā bhaveyaṁ tvaṁ ca mama svāmiko bhavesi || megho māṇavo āha || anuttarāye samyaksambodhaye cittam utpādayiṣyāmi kathaṁ saṁyoge cittam utpādayiṣyāmi || sā āha || utpādehi tuvaṁ tava nāntarāyaṁ kariṣyāmi || tena meghena māṇavakenābhyupagatā || upādiyāmi tava bhāryā teṣām utpalānām arthāye || bhagavantaṁ dīpaṁkaraṁ pūjayiṣyāmi anuttarāye ca samyaksambodhaye cittam utpādayiṣyāmi || tena paṁca pūrāṇaśatāni dattvā paṁcotpalāni gṛhītā udāraṁ ca se prītiprāmodyaṁ kāye utpannaṁ buddhaśabdaṁ prakṛtiye māṇavikāye śrutvā ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>yad’ icchasi pūjituṁ lokanāyakaṁ<br>
jalajehi mālyehi manoramehi |<br>
upādiyāhi mamam adya bhāryāṁ<br>
premṇānuraktā satataṁ ti bheṣyaṁ ||</p>
<p><a class='ref sc' id='sc6' href='#sc6'>SC 6</a>udumbarasya yatha puṣpaṁ dullabhaṁ<br>
kadācid utpadyati loke māṇava |<br>
<a class='ref sen' id='sen1.234' href='#sen1.234'>Sen 1.234</a> em’ eva buddhāna mahāyaśāna<br>
kadācid utpādaṁ tathagatānāṁ ||</p>
<p><a class='ref sc' id='sc7' href='#sc7'>SC 7</a>pūjehi buddhaṁ naradamyasārathiṁ<br>
jalajehi mālyehi manoramehi |<br>
bodhāya te bheṣyati hetubhūtaṁ<br>
bhāryā ca te bheṣyi ahaṁ tahiṁ tahiṁ ||</p>
</blockquote>
<p><a class='ref sc' id='sc8' href='#sc8'>SC 8</a>megha āha ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>upādiyāmi tava adya bhāryāṁ<br>
jalajāna arthāya manoramāṇāṁ |<br>
pūjeṣyi buddhaṁ naradamyasārathiṁ<br>
bodhāya me bheṣyati hetubhūtaṁ ||</p>
<p><a class='ref sc' id='sc10' href='#sc10'>SC 10</a>sā hṛṣṭā saṁvṛttā adāsi utpalāṁ<br>
snehena premṇānugataṁ viditvā |<br>
gacchantam enaṁ anugacchi cārikāṁ<br>
śṛṁgāṭake yatra sthito hi māṇavo ||</p>
</blockquote>
<p><a class='ref sc' id='sc11' href='#sc11'>SC 11</a>bhagavān aśītihi bhikṣusahasrehi parivṛto rājñā ca arcimena aśītihi ca koṭṭarājāna sahasrehi anekehi ca kṣatriyamahāśālasahasrehi śramaṇabrāhmaṇatīrthakarehi dīpavatīṁ rājadhānīṁ saṁprasthito ||</p>
<blockquote class='gatha'>
<p><a class='ref sc' id='sc12' href='#sc12'>SC 12</a>gamanasamaye bhagavato devasahasrāṇi sannipatitāni |<br>
saptaratanāmayāni cchatrasahasrāṇi ādāya ||</p>
<p><a class='ref sc' id='sc13' href='#sc13'>SC 13</a>atha so mahāguṇadharo saṁprasthito agrato gaṇavarasya |<br>
mattagajakhelagāmī marīcijālāvatatakāyo ||</p>
<p><a class='ref sc' id='sc14' href='#sc14'>SC 14</a><a class='ref sen' id='sen1.235' href='#sen1.235'>Sen 1.235</a> verulikasphāṭikamayakāṁcanaghanakanakasukṛtadaṇḍāni |<br>
chatrāṇi devaputrā dhārenti viśuddhadevasya ||</p>
<p><a class='ref sc' id='sc15' href='#sc15'>SC 15</a>devābhinirmitāni nabhe taruṇādityamaṇḍalanibhāni |<br>
tapanīyakiṁkiṇīyārucirā varanandighoṣāṇi ||</p>
<p><a class='ref sc' id='sc16' href='#sc16'>SC 16</a>saptaratanāmayaṁ pi ca divyaṁ divyakusumamaṇḍitacchatraṁ |<br>
chatrādharasya loke dhārayi cchatraṁ tridaśarājā ||</p>
<p><a class='ref sc' id='sc17' href='#sc17'>SC 17</a>trisahasrādhipatiṁ pi ca kāṁcanaghanakanakasukṛtadaṇḍāye |<br>
varacāmarāye virajaṁ vījentiṁ narendraṁ ca anugatāḥ ||</p>
<p><a class='ref sc' id='sc18' href='#sc18'>SC 18</a>atyunnatā ca namati natāpi atyunnatā bhavati bhūmiḥ |<br>
praviśantasya bhagavato samaṁ daśabalānubhāvena ||</p>
<p><a class='ref sc' id='sc19' href='#sc19'>SC 19</a>samanantaraṁ ca bhagavāṁ dakṣiṇam eva caraṇaṁ kanakakamalaṁ |<br>
pariharati indrakīle tatra bhavati adbhuto ghoṣo ||</p>
<p><a class='ref sc' id='sc20' href='#sc20'>SC 20</a>āḍambarā mṛdaṅgā paṭahā asaṁghaṭṭitā pravādyanti |<br>
śaṁkhā paṇavā ca veṇu praviśantasmiṁ naravarasmiṁ ||</p>
<p><a class='ref sc' id='sc21' href='#sc21'>SC 21</a>yāni ratanāni nagare nihitāni peṭakakaraṇḍagatāni |<br>
tāni pi saṁghaṭṭensuḥ ratanavaravidusmiṁ praviśante ||</p>
<p><a class='ref sc' id='sc22' href='#sc22'>SC 22</a>atha mahārahāṇi mṛdūni vastrayugā mārge saṁstarayensu |<br>
bhagavato nānāvidhāni raṁgaraktā kāśikadukūlā ||</p>
</blockquote>
<p><a class='ref sc' id='sc23' href='#sc23'>SC 23</a>alaṁkṛto lokanāyako kośikārakaṁ kṣaumaṁ yaṁ tūlā kācilindika ajinapraveṇiṁ <a class='ref sen' id='sen1.236' href='#sen1.236'>Sen 1.236</a> ca vanarustā tamakūṭātapakoṭṭavakasubhūmi toṣalakolamacirāvokodbhava āmaṁ raktaka paṁcavidhā naya llaṁ ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>yāva ca agrodyānaṁ yāva ca antaḥpuraṁ mahipatisya |<br>
śobhati narendramārgo duṣyaśatasahasrasaṁstīrṇo ||</p>
<p><a class='ref sc' id='sc25' href='#sc25'>SC 25</a>atha ca vanakhaṇḍaragatā pramadā adhyokiranti narasiṁhaṁ |<br>
kusumanikarakaṁ grahetva kanakagirinibhaṁ abhikiranti ||</p>
<p><a class='ref sc' id='sc26' href='#sc26'>SC 26</a>yathayatha mahānubhāvo dīpavatīm abhyupeti kāruṇiko |<br>
tathātathā kusumanikaraṁ muṁcanti yaśasvino bhavato ||</p>
<p><a class='ref sc' id='sc27' href='#sc27'>SC 27</a>tāni ca karapramuktā surabhīṇi paṁcavarṇo <span class='gap'>+ + +</span> |<br>
saṁsthihati puṣpakaṁcuko bhagavato lokanāthasya ||</p>
<p><a class='ref sc' id='sc28' href='#sc28'>SC 28</a>gaganapathe nirālambe abhyantarakaṇṭakāni surabhīṇi |<br>
sthātu <span class='var' title='prādakṣiṇīye?'>prādakṣaṇiye</span> abhidakṣiṇaṁ kurvi kusumāni ||</p>
<p><a class='ref sc' id='sc29' href='#sc29'>SC 29</a>gacchati anugacchanti tiṣṭhanti sthāti lokapradyote |<br>
īryāpatham ṛddhimato sarvābhibhuno na vijahante ||</p>
<p><a class='ref sc' id='sc30' href='#sc30'>SC 30</a>saṁvartakā pi vātā yadi vivahensuḥ imāṁ trisāhasrāṁ |<br>
na vikopaye kuto puna vahensu taṁ puṣpakaṁcukakaṁ ||</p>
<p><a class='ref sc' id='sc31' href='#sc31'>SC 31</a>bhagavantaṁ kanakanibhaṁ kanakavaram ucchusamavarṇaṁ dṛṣṭvā |<br>
divi marūṇa gaṇā tada udīrayensuḥ aho dharmaṁ ||</p>
<p><a class='ref sc' id='sc32' href='#sc32'>SC 32</a><a class='ref sen' id='sen1.237' href='#sen1.237'>Sen 1.237</a> pramuktapuṣpāvakīrṇaṁ ca ambaraṁ dharaṇiyaṁ ca kusumoghā |<br>
śobhanti jānumātrā puṣpaṁ ca kañcukam ākāśe ||</p>
<p><a class='ref sc' id='sc33' href='#sc33'>SC 33</a>hikkārā tūryamiśrā samantato vartanti aho dharmaṁ |<br>
onādenti puravaraṁ naravṛṣabhasmiṁ praviśantasmiṁ ||</p>
<p><a class='ref sc' id='sc34' href='#sc34'>SC 34</a>haṁsakaraviṁkavarhiṇaparabhṛtasuravā ca bhṛṁganirghoṣā |<br>
dīpavatīye niśāmyati nidhiratanadhvanitavimiśrā ||</p>
</blockquote>
<p><a class='ref sc' id='sc35' href='#sc35'>SC 35</a>addaśāsi mahāmaudgalyāyana megho māṇavo bhagavantaṁ dīpaṁkaraṁ dūrato yeva āgacchantaṁ dvātriṁśatīhi mahāpuruṣalakṣaṇehi samanvāgatam aśītihi anuvyaṁjanehi upaśobhitaśarīraṁ aṣṭādaśehi āveṇikehi buddhadharmehi samanvāgataṁ daśahi tathāgatabalehi balavaṁ caturhi vaiśāradyehi samanvāgataṁ | nāgo viya kāritakāraṇo antogatehi indriyehi avahirgatamānasena sthito dharmāvasthāprāptaḥ śāntendriyo śāntamānaso uttamadamaśamathapāramiprāpto gupto nāgo jitendriyo hradam iva accho anāvilo viprasanno prāsādiko darśanīyo āsecanako apratikūlo darśanāye yojanagatāye prabhāye obhāsayanto || dṛṣṭvā ca punar asya advayasaṁjñā udapāsi || aham api buddho loke bhaviṣyāmi || atha khalu maudgalyāyana megho māṇavo tāye velāye imāṁ gāthām abhāṣi ||</p>
<blockquote class='gatha'>
<p><a class='ref sc' id='sc36' href='#sc36'>SC 36</a>cirasya cakṣuṁ udapāsi loke<br>
cirasya utpādo tathāgatānāṁ |<br>
cirasya mahyaṁ praṇidhiḥ samṛddhā<br>
buddho bhaviṣyāmi na me ’tra saṁśayaḥ ||</p>
</blockquote>
<p><a class='ref sc' id='sc37' href='#sc37'>SC 37</a><a class='ref sen' id='sen1.238' href='#sen1.238'>Sen 1.238</a> atha mahāmaudgalyāyana megho māṇavo udāraṁ harṣasaṁvegaṁ udāraṁ prītiprāmodyaṁ saṁjanayitvā tāni paṁcotpalāni bhagavato dīpaṁkarasya kṣipi | tāni pi prabhājālaṁ mukhamaṇḍalam anuparivāretvā asthāsu || prakṛtiye pi māṇavikāye tāni duve utpalāni kṣiptāni | tāni pi antarīkṣe asthānsu || trīhi prātihāryehi buddhā bhagavanto satvāṁ vinenti ṛddhiprātihāryeṇa ādeśanāprātihāryeṇa anuśāsanīprātihāryeṇa || bhagavato dīpaṁkarasya yā ca meghena māṇavena paṁca utpalāni kṣiptā yā ca prakṛtīye māṇavikāye yā ca anyāye janatāye kṣiptā taṁ bhagavato puṣpavitānam adhiṣṭhitaṁ satvānāṁ vaineyavaśena meghasya māṇavasya prītiprāmodyasaṁjananārthaṁ prāsādiko darśanīyo catuḥsthūṇo catuḥdvāro osaktapaṭṭadāmakalāpo ||</p>
<p><a class='ref sc' id='sc38' href='#sc38'>SC 38</a>meghasya tāni jalajāni bhagavato prabhāmaṇḍalasyopari samantena sthitāni dṛṣṭvā prāsādikāni prasadaniyāni prītiprāmodyaṁ kāye utpadye udāro ca cetanāprādurbhāvo || so kamaṇḍalum ekānte nikṣipitvā ajinaṁ ca prajñapetvā bhagavato dīpaṁkarasya krameṣu praṇipatitvā keśehi pādatalāni saṁparimārjanto evaṁ cittam utpādeti || aho punar ahaṁ pi bhaveyaṁ anāgatam adhvānaṁ tathāgato ’rhaṁ samyaksaṁbuddho vidyācaraṇasaṁpannaḥ sugato lokavid anuttaraḥ puruṣadamyasārathiḥ śāstā devānāṁ ca manuṣyāṇāṁ ca yathāyaṁ bhagavāṁ dīpaṁkaro etarahiṁ || evaṁ dvātriṁśatīhi mahāpuruṣalakṣaṇehi samanvāgato bhaveyaṁ aśītihi anuvyaṁjanehi upaśobhitaśarīro aṣṭādaśāhi āveṇikehi buddhadharmehi samanvāgato daśahi tathāgatabalehi balavāṁ caturhi vaiśāradyehi suviśārado yathāyaṁ bhagavāṁ dīpaṁkaro etarahiṁ || evaṁ ca anuttaraṁ dharmacakraṁ pravarteyaṁ yathāyaṁ bhagavāṁ dīpaṁkaro etarahiṁ || evaṁ samagraṁ śrāvakasaṁghaṁ parihareyaṁ || evaṁ ca devamanuṣyāḥ śrotavyaṁ <a class='ref sen' id='sen1.239' href='#sen1.239'>Sen 1.239</a> śraddhātavyaṁ manyensuḥ | evaṁ tīrṇo tārayeyaṁ mukto mocayeyaṁ āśvasto āśvāsayeyaṁ yathāyaṁ bhagavāṁ dīpaṁkaro etarahi || bhaveyaṁ bahujanahitāya bahujanasukhāya lokānukampāya mahato janakāyasya arthāya hitāya sukhāya devānāṁ ca maṣuṣyāṇāṁ ca || atha mahāmaudgalyāyana bhagavān dīpaṁkaro meghasya māṇavasya anuttareṇa buddhajñānena mahāsamudāgamanaṁ ca jñātvā kuśalamūlasambhāraṁ ca cetopraṇidhānaṁ jñātvā akhaṇḍam acchidram akalmāṣam avraṇaṁ anuttarāye samyaksaṁbodhaye vyākārṣīt* || bhaviṣyasi tvaṁ māṇava anāgatam adhvānaṁ aparimite asaṁkhyeye kalpe śākyānāṁ kapilavastusmiṁ nagare śākyamuniḥ nāma tathāgato ’rhaṁ samyaksambuddho vidyācaraṇasaṁpannaḥ sugato lokavid anuttaraḥ puruṣadamyasārathiḥ śāstā devānāṁ ca manuṣyāṇāṁ ca yathāpy aham etarhiṁ dvātriṁśatīhi mahāpuruṣalakṣaṇehi samanvāgato aśītihi anuvyaṁjanehi upaśobhitaśarīro aṣṭādaśehi āveṇikehi buddhadharmehi samanvāgato daśahi tathāgatabalehi balavāṁ caturhi vaiśāradyehi suviśārado || evaṁ tīrṇo tārayiṣyasi mukto mocayiṣyasi āśvasto āśvāsayiṣyasi parinirvṛto parinirvāpayiṣyasi yathāpi aham etarhi | evaṁ cānuttaraṁ dharmacakraṁ pravartayiṣyasi | evaṁ ca samagraṁ śrāvakasaṁghaṁ parihariṣyasi | evaṁ ca devamanuṣyā śrotavyaṁ śraddhātavyaṁ maniṣyanti | yathāpi aham etarhiṁ taṁ bhaviṣyasi bahujanahitāya bahujanasukhāya lokānukaṁpāya mahato janakāyasya arthāya hitāya sukhāya devānāṁ ca manuṣyāṇāṁ ca || samanantaravyākṛto ca mahāmaudgalyāyana bhagavatā dīpaṁkareṇa megho māṇavo anuttarāye samyaksaṁbodhaye tālamātraṁ vaihāyasam abhyudgamya ekāṁśīkṛto prāñjalīkṛto bhagavantaṁ dīpaṁkaraṁ saśrāvakasaṁghaṁ namasyamāno || iyaṁ ca mahāpṛthivī tatkṣaṇaṁ tanmuhūrtaṁ atīva ṣaḍvikāraṁ kampe saṁkampe | bhūmyā ca devā ghoṣam udīrayensu śabdam anuśrāvayensuḥ ||</p>
<p><a class='ref sc' id='sc39' href='#sc39'>SC 39</a><a class='ref sen' id='sen1.240' href='#sen1.240'>Sen 1.240</a> evaṁ megho māṇavo bhagavatā dīpaṁkareṇa anuttarāye samyaksaṁbodhaye vyākṛto tad bhaviṣyati bahujanahitāya bahujanasukhāya lokānukampāya mahato janakāyasyārthāya hitāya sukhāya devānāṁ ca manuṣyāṇāṁ ca || bhūmyānāṁ devānāṁ ghoṣaṁ śrutvā antarīkṣecarā devā cāturmahārājikā devā trāyastriṁśā yāmā tuṣitā nirmāṇaratino paranirmitavaśavartino iti hi tatkṣaṇaṁ tanmuhūrtaṁ yāva brahmakāyaṁ ghoṣam abhyudgame || evaṁ mārṣa megho māṇavo bhagavatā dīpaṁkareṇa anuttarāye samyaksaṁbodhaye vyākṛto taṁ bhaviṣyati bahujanahitāya bahujanasukhāya lokānukampāya mahato janakāyasyārthāya hitāya sukhāya devānāṁ ca manuṣyāṇāṁ c || aprameyasya ca udārasya mahato obhāsasya loke prādurbhāvo āsi || yā pi tā loke lokāntarikā andhakārā andhakārārpitā tamisrā tamisārpitā aghā aghasaṁbhūtapūrvā yatra ime pi candramasūryā evaṁ maharddhikā evaṁ mahānubhāvā ābhayā ābhāṁ nābhisaṁbhuṇanti ālokena vā ālokaṁ na spharanti te pi tena obhāsena sphuṭā abhūnsuḥ | ye pi tatra satvā upapannāḥ te pi anyonyaṁ saṁjānensuḥ || anye pi kila bho iha satvā upapannāḥ anye pi kila bho satvāḥ ihopapannāḥ || ekāntasukhasamarpitā ca tatkṣaṇaṁ tanmuhūrtaṁ sarvasatvā abhūnsu | ye pi avīce mahānarake upapannā atikrame ca devānāṁ devānubhāvaṁ nāgānāṁ nāgānubhāvaṁ yakṣāṇāṁ yakṣānubhāvaṁ || dhyāmāni ca abhūnsuḥ mārabhavanāni niṣprabhāṇi nistejāni nirabhiramyāṇi | krośikāny apy asya khaṇḍāni prapatensu | dvikrośikāny apy asya khaṇḍāni prapatensu | trikrośikāny apy asya khaṇḍāni prapatensu | yojanikāny apy asya khaṇḍāni prapatensu | dhvajāgrāṇy apy asya prapatensuḥ | māro ca pāpīmāṁ duḥkhī durmanā vipratisārī antośalyaparidāghajāto abhūṣi ||</p>
<blockquote class='gatha'>
<p><a class='ref sc' id='sc40' href='#sc40'>SC 40</a><a class='ref sen' id='sen1.241' href='#sen1.241'>Sen 1.241</a> ajinaṁ prajñapayitvā kamaṇḍaluṁ nikṣipayitva ekānte |<br>
kṣipiyān’ utpalahastaṁ nipate kramavarehi cakṣumato ||</p>
<p><a class='ref sc' id='sc41' href='#sc41'>SC 41</a>tāni ca karapramuktā surabhīṇi paṁcavarṇo <span class='gap'>+ + + + + +</span> |<br>
saṁsthihati puṣpakaṁcuko bhagavato lokanāthasya ||</p>
<p><a class='ref sc' id='sc42' href='#sc42'>SC 42</a>gaganapathe nirālambe abhyantarakaṇṭakāni surabhīṇi |<br>
sthātu prādakṣiṇiye abhidakṣiṇaṁ kṛtva kusumāni ||</p>
<p><a class='ref sc' id='sc43' href='#sc43'>SC 43</a>gacchati anugacchanti tiṣṭhanti sthāti lokapradyote |<br>
īryāpatham ṛddhimato sarvābhibhuno na vijahante ||</p>
<p><a class='ref sc' id='sc44' href='#sc44'>SC 44</a>saṁvartakā pi vātā yadi vivahensuḥ imā trisāhasrāṁ |<br>
na vikopaye <span class='var' title='Senart: kuto puna'>kṛto puna</span> vahensu taṁ puṣpakaṁcukakaṁ ||</p>
<p><a class='ref sc' id='sc45' href='#sc45'>SC 45</a>bhagavantaṁ kanakanibhaṁ kanakavaram ucchusamavarṇaṁ dṛṣṭvā |<br>
divi marūṇa gaṇā tada udīrayensuḥ aho dharmaṁ ||</p>
<p><a class='ref sc' id='sc46' href='#sc46'>SC 46</a>atha sāgarāmbaramahī saṁkampe ca divi devasaṁgheṣu |<br>
vyākaraṇasmiṁ vyākṛte abhyudgami adbhuto ghoṣo ||</p>
<p><a class='ref sc' id='sc47' href='#sc47'>SC 47</a>eṣo megho bhavatā ekāntasubhāṣitocchritadhvajena |<br>
dīpaṁkareṇa muninā vyākṛto bhaviṣyasi jino tuvaṁ ||</p>
<p><a class='ref sc' id='sc48' href='#sc48'>SC 48</a>taṁ hitasukhāya kāhasi sabrahmasurāsurasya lokasya |<br>
hāyiṣyanti apāyā narakā maru saṁvivardhanti ||</p>
<p><a class='ref sc' id='sc49' href='#sc49'>SC 49</a><a class='ref sen' id='sen1.242' href='#sen1.242'>Sen 1.242</a> dīpaṁ ca lenaṁ ca parāyaṇaṁ ca<br>
dīpaṁkaro nāma abhūṣi śāstā |<br>
ito asaṁkhyeyatarasmiṁ kalpe<br>
svākhyātadharmmo bhagavāṁ nareśo ||</p>
<p><a class='ref sc' id='sc50' href='#sc50'>SC 50</a>so uttamārthaṁ abhigamya paṇḍito<br>
viśāradaṁ vartayi dharmacakraṁ |<br>
satye ca dharme ca smṛto pratiṣṭhito<br>
mahadbhayād viṣamād uddhare prajāṁ ||</p>
<p><a class='ref sc' id='sc51' href='#sc51'>SC 51</a>megho ’ddaśā śramaṇagaṇasya nāyakaṁ<br>
dīpaṁkaraṁ paramavicitralakṣaṇaṁ |<br>
cittaṁ prasādetva jinaṁ avandi ca<br>
so vandamāno praṇidhiṁ akāsi ||</p>
<p><a class='ref sc' id='sc52' href='#sc52'>SC 52</a>evaṁ ahaṁ lokam imaṁ careyaṁ<br>
yathā ayaṁ carati asaṁgamānaso |<br>
cakraṁ pravarteyam ananyasādṛśaṁ<br>
susaṁskṛtaṁ devamanuṣyapūjitaṁ ||</p>
<p><a class='ref sc' id='sc53' href='#sc53'>SC 53</a>arthaṁ careya loke devamanuṣyā deśeyaṁ dharmaṁ |<br>
evaṁ vineya satvā yathā ayaṁ lokapradyoto ||</p>
<p><a class='ref sc' id='sc54' href='#sc54'>SC 54</a>praṇidhiṁ ca jñātvāna asaṁgasaṁgataṁ<br>
sarvehi hetūhi upasthitaṁ jino |<br>
akhaṇḍam acchidram akalmāṣāvraṇaṁ<br>
matimāṁ <span class='gap'>+ + +</span> vyākare arthadarśī ||</p>
<p><a class='ref sc' id='sc55' href='#sc55'>SC 55</a><a class='ref sen' id='sen1.243' href='#sen1.243'>Sen 1.243</a> buddho tuvaṁ bheṣyasi megha māṇava<br>
anāgate aparimitasmiṁ kalpe |<br>
kapilāhvaye ṛṣibhavanasmiṁ śākiyo<br>
tadā tvaṁ pi praṇidhivipākam eṣyasi ||</p>
</blockquote>
<p><a class='ref sc' id='sc56' href='#sc56'>SC 56</a>tena aparāṇi paṁca purāṇaśatāni preṣitāni ācāryasya || niryātetvā evaṁvidhaṁ sarvaṁ meghadattasya ācikṣati || evaṁ maye bhagavāṁ dīpaṁkaraḥ pūjito anuttarāye samyaksaṁbodhaye vyākṛto || gacchāma tarhiṁ bhagavato dīpaṁkarasya santike brahmacaryaṁ cariṣyāma tāṁ ca samitim anubhaviṣyāmaḥ || so āha || ahaṁ tāva asamāptavedo tatra na śakyāmi gantuṁ ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>yathā kāṣṭhaṁ vivahyate mahante udakārṇave |<br>
saṁghaṭṭito vinaśyati evaṁ priyasamāgamo ||</p>
</blockquote>
<p><a class='ref sc' id='sc58' href='#sc58'>SC 58</a>megho gatvā bhagavato dīpaṁkarasya santike pravrajito || te tādṛśā kalyāṇamitrāṇy āgamya buddhasahasrakoṭiyo aparimeyāṁ asaṁkhyeyāṁ ārādhetvā pūjayitvā ca saśrāvakasaṁghāṁ aprameyāni ca pratyekabuddhakoṭiniyutā pūjayitvā divyamānuṣikāṁ saṁpattim anubhavanti yāvat anuttarāṁ samyaksaṁbodhim abhisaṁbuddhā || yo rūpaṁ naradamyasārathiṁ śrutvā na rūpaṁ na upādi gacche ’haṁ upāde ’haṁ ca || so tv āha || śiraḥpraṇāmāye eṣa atīva pravaṇo megho vartate || meghasya māṇavasya sakāśāto buddhaśabdaṁ śruṇitvā na hṛṣṭo | pāpamitrasamaṁgitāye paṁcānantaryāṇi kṛtāni || paradāre prasakto tatra kāle vā vikāle <a class='ref sen' id='sen1.244' href='#sen1.244'>Sen 1.244</a> vā gacchati || taṁ mātā putrasnehena nivāreti mā tatra pāradāriko ti kṛtvā ghātayiṣyati ||</p>
<blockquote class='gatha'>
<p><a class='ref sc' id='sc59' href='#sc59'>SC 59</a>rakto arthaṁ na jānāti rakto dharmaṁ na paśyati |<br>
andhakāre tadā bhavati yaṁ rāgo sahate naraḥ ||</p>
</blockquote>
<p><a class='ref sc' id='sc60' href='#sc60'>SC 60</a>so tāṁ mātaraṁ ghātayitvā tasyā istrikāye sakāśaṁ gato yatra prasakto hasyaiva tāṁ prakṛtim ācikṣati || evaṁ tvaṁ mama iṣṭā yaṁ mayā tava kāraṇā mātā jīvitād vyaparopitā || sā strī udvignā saṁvṛttā || tāya ukto || mā me bhūyo āgacchasi || aparamātaraṁ prasakto || tato taṁ sā aparamātā āha || etha pitaraṁ jīvitād vyaparopehi tvaṁ ca me svāmiko bhaviṣyasīti || tena dāni so pitā jīvitād vyaparopito || so tatra adhiṣṭhāne jugupsito saṁvṛtto || mitrajñātikā parivarjenti || so tato adhiṣṭhānāto anyam adhiṣṭhānaṁ saṁkrānto atra me na koci jāniṣyati || tasya yo mātāpitṝṇāṁ bhikṣu kulopako āsi arahā mahānubhāvo so janapadacārikāṁ caramāṇo tam adhiṣṭhānam anuprāpto || tena dāni so dānapatiputro bhikṣuṇā tahiṁ adhiṣṭhāne dṛṣṭo || so pi taṁ bhikṣuṁ dṛṣṭvā śaṁkī saṁvṛtto mā me bhikṣu imaṁhi adhiṣṭhānaṁhi dūṣayatīti || tena dāni so pi arahā bhikṣu jīvitād vyaparopito || so dāni yo tadā āsi samyaksaṁbuddho tasya śāsane pravrajito || tena dāni śāsane pravrajitvā saṁgho ca bhinno buddhasya rudhiraṁ utpāditaṁ || etāni paṁcānantaryāṇi karmāṇi kṛtvā mahānarakeṣu upapanno ||</p>
<p><a class='ref sc' id='sc61' href='#sc61'>SC 61</a>so aṣṭasu mahānarakeṣu ṣoḍaśotsadeṣu suciraṁ dīrgham adhvānaṁ saṁdhāvitvā saṁsaritvā <a class='ref sen' id='sen1.245' href='#sen1.245'>Sen 1.245</a> yadā bhagavatā śākyamuninā anuttarā samyaksaṁbodhiḥ abhisaṁbuddhā dharmacakro pravṛttaḥ so mahāsamudre timitimiṁgilo nāma matsyajāti āyāmato bhahuyojanaśatikena ātmabhāvena || yadā thapakarṇi gṛhapati sayānapātro paṁcaśataparivāro tena mahāsamudraṁ okasto tadā tena makarabhūtena bubhukṣitena mukhaṁ ucchvāsitaṁ bhojanārthikena || tato yānapātrāṇi sthapakarṇikasya gṛhapatisya yena taṁ makaramukhaṁ tena pradhāvitā || niryātamukha āha || gṛhapati imāni yānapātrāṇi baḍavāmukhe patitāni yaṁ dāni karaṇīyaṁ taṁ karotha nāsti dāni vo jīvitaṁ || te dāni devadevatāṁ namasyanti svakasvakāni | kecic chivaṁ kecid vaiśravaṇaṁ kecit skandhaṁ kecid varuṇaṁ kecid yamaṁ kecid dhṛtarāṣṭraṁ kecid virūḍhakaṁ kecid virūpākṣaṁ kecid indraṁ kecid brahmaṁ kecit samudradevatāṁ || yāvad āyuṣmāṁ pūrṇako samanvāharati paśyati sthapakarṇikaṁ gṛhapatiṁ paṁcaśataparivāraṁ saṁśayaprāptaṁ || so tuṇḍaturikāto parvatāto vaihāyasam abhyudgamya mahāsamudre thapakarṇikasya yānapātraṁ upari vaihāyasam antarīkṣe asthāsi || te sarve paṁca vāṇijaśatāni prāñjaliṁ kṛtvā utthitā bhagavaṁ bhagavaṁ tava śaraṇagatā sma || sthaviro āha || nāhaṁ bhagavāṁ śrāvako ’ham asmi || sarve ekakaṇṭhā namo buddhasyeti udīretha || tehi sarvehi pañcehi vaṇijaśatehi namo buddhasyeti vighuṭṭhaṁ || tasya timitimiṁgilasya buddhaśabdaṁ karṇapathaṁ gato || tasya taṁ śabdaṁ śrutvā yo aprameye asaṁkhyeye kalpe meghasya māṇavasya sakāśāto dīpaṁkarabuddhaśabdo śruto taṁ mahāsamudre timitimiṁgilabhūtasya āmukhībhūto || amogho buddhaśabdo ti || tasya dāni timitimiṁgilasya bhūtasya etad abhūṣi || buddho loke prādurbhūto vayaṁ ca apāyagatā || tena dāni saṁvignena punar api mukhaṁ saṁmīlitaṁ || anāhāro kālagato taṁ buddhaśabdaṁ samanusmaranto samanantarakālagato śrāvastyāṁ mahānagaryāṁ <a class='ref sen' id='sen1.246' href='#sen1.246'>Sen 1.246</a> brāhmaṇakule upapanno tena kālena tena samayena prajāto dārako jāto || yathoktaṁ bhagavatā nāhaṁ bhikṣavo karmato ’nyad vademi iti ||</p>
<p><a class='ref sc' id='sc62' href='#sc62'>SC 62</a>tasya dāni dārakasya dharmaruci nāma kṛtaṁ || yadā mahanto saṁvṛtto tadā bhagavataḥ śāsane pravrajito || prayujyantena ghaṭantena vyāyamantena tisro vidyā ṣaḍabhijñā balavaśībhāvaṁ sākṣātkṛtaṁ || trikhutto divasasya bhagavataḥ pādavandane upasaṁkramati || yattakam upasaṁkramati tattakaṁ bhagavāṁ codeti smāreti cirasya dharmaruci sucirasya dharmaruci || so pi āha || evam etaṁ bhagavaṁ evam etaṁ sugata | cirasya bhagavaṁ sucirasya sugata || bhikṣu saṁśayena bhagavantaṁ pṛcchanti || trikhutto divasasya dharmarucir bhagavantam upasaṁkramati bhagavāñ ca tam evam āha cirasya dharmaruci sucirasya dharmarucīti bhagavantam evam āha evam etaṁ bhagavaṁ evam etaṁ sugata cirasya bhagavaṁ sucirasya sugata na ca punar bhagavaṁ vayam imasya bhāṣitasya artham ājānāma || teṣāṁ bhagavāṁ bhikṣūṇāṁ etāṁ prakṛtiṁ vistareṇārocayati dīpaṁkaram upādāya || ahaṁ ca megho māṇavo nāmena āsi eṣo ca dharmaruci meghadatto || evaṁ bhikṣavo amogho buddhaśabdo yāvad duḥkhakṣayāya saṁvartati ||</p>
<blockquote class='gatha'>
<p><a class='ref sc' id='sc63' href='#sc63'>SC 63</a>tena samayena sthaviro dharmaruci upāgamesi śāstāraṁ |<br>
pādau jinasya vandati āha pi sucirasya dharmaruci ||</p>
<p><a class='ref sc' id='sc64' href='#sc64'>SC 64</a>sucirasya lokanāyaka dharmaruci pratibhaṇāti śāstāraṁ |<br>
jānantaṁ pṛcchati jino kiṁkāraṇaṁ brusi sucirasya ||</p>
<p><a class='ref sc' id='sc65' href='#sc65'>SC 65</a>so punar āha pure ahaṁ lavaṇajale timitimiṁgilo āsi |<br>
kṣudhādaurbalyaparigato viparimuṣaṁ bhojanārthāye ||</p>
<p><a class='ref sc' id='sc66' href='#sc66'>SC 66</a><a class='ref sen' id='sen1.247' href='#sen1.247'>Sen 1.247</a> tatra bahu prāṇanayutā praviśensus tada śarīradehaṁ me |<br>
vāṇijakaśatāni paṁca praviśensu tathaiva yānena ||</p>
<p><a class='ref sc' id='sc67' href='#sc67'>SC 67</a>pātre ca praviśamāne atrāṇabhayārditā vyasanaprāptā |<br>
sarve ekavācam avaci namo daśabalasya buddhasya ||</p>
<p><a class='ref sc' id='sc68' href='#sc68'>SC 68</a>buddheti śrutva ghoṣaṁ aśrutapūrvam abhūṣim ahaṁ prīto |<br>
hṛṣṭo udagracitto tvaritaṁ saṁmīlayesi mukhaṁ ||</p>
<p><a class='ref sc' id='sc69' href='#sc69'>SC 69</a>sunensu prāṇanayutāni tiryagyonigatā vaṇijaśatāna |<br>
ghoṣeṇa daśabalasya vyutthito tadāham apāyeṣu ||</p>
<p><a class='ref sc' id='sc70' href='#sc70'>SC 70</a>tena kuśalena bhagavaṁ idaṁ me āropitaṁ manuṣyatvaṁ |<br>
sucaritaphalena tena dharmarucīti mama samājñā ||</p>
<p><a class='ref sc' id='sc71' href='#sc71'>SC 71</a>tenaivāhaṁ hetunā pravrajito tava svayaṁbhu prāvacane |<br>
nacirasya pravrajitvā abhūṣi arahāṁ dhutakleśo ||</p>
<p><a class='ref sc' id='sc72' href='#sc72'>SC 72</a>bahukalpakoṭinayutā saṁsāraṁ saṁsaritvāna anantaṁ |<br>
anusmārento sugataṁ bhaṇāmi sucirasya lokahita ||</p>
<p><a class='ref sc' id='sc73' href='#sc73'>SC 73</a>sucirasya dharmacakṣur viśodhitaṁ dharmasaṁśayaṁ chinnaṁ<br>
mohatimirāvanaddhaṁ uṣito ’smi ciraṁ apāyeṣu ||</p>
<p><a class='ref sc' id='sc74' href='#sc74'>SC 74</a>tena kuśalena timiraṁ prahīnaṁ rāgadveṣā ca ūhatā |<br>
aśeṣā bhavanetrisaritā ucchoṣitā ayam iha jātiḥ ||</p>
<p><a class='ref sc' id='sc75' href='#sc75'>SC 75</a>asya pi timitimiṁgilasya buddhaśravaṇaṁ mahatphalaṁ āsi |<br>
kiṁ puna idāni bhagavaṁ idaṁ śrutaṁ nāvahed amṛtaṁ ||</p>
<p><a class='ref sc' id='sc76' href='#sc76'>SC 76</a><a class='ref sen' id='sen1.248' href='#sen1.248'>Sen 1.248</a> tasmād vivarjayitvā nīvaraṇā paṁca cetasāvaraṇā |<br>
śrotavyaṁ buddhavacanaṁ dullabhasaṁjñām upajanetvā ||</p>
<p><a class='ref sc' id='sc77' href='#sc77'>SC 77</a>kṛcchro manuṣyalābho vivarjanā ca asārarūpavanāt* |<br>
buddhāna ca utpādo śraddhā ca bhaveya ca nirvṛtiḥ ||</p>
</blockquote>
<p class='endsection'>iti śrīmahāvastu-avadāne dīpaṁkaravastu samāptaṁ</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
