<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu97' lang='san'>
<header>
<ul>
<li class='division'>Mahāvastu</li>
</ul>
<h1>97. The Jātaka of the Group of Five</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ || bhagavatā paṁca bhadravārgīyā anyatīrthikasaṁśritā dāruṇena dṛṣṭi-oghena vuhyamānā tato dṛṣṭigatiṣu vinivartiyitvā bhayabhairavāto saṁsārasāgarāto uddharitvā kṣemasthale śive śame abhaye nirvāṇe pratiṣṭhāpitāḥ || bhagavān āha || na bhikṣavaḥ etarahim eva paṁcakā bhadravargikā mayā saṁsārasāgarāto tāritā anyadāpi mayā ete mahāsamudrāto bhagnayānapātrā alenā atrāṇā aśaraṇā aparāyaṇāḥ kṛcchraprāptā vyasanam āgatā ātmaparityāgaṁ kṛtvā mahāsamudrāto svastinā pratiṣṭhāpitāḥ || bhikṣū āhansuḥ || anyadāpi bhagavaṁ || bhagavān āha || anyadāpi bhikṣavaḥ ||</p>
<p><a class='ref sc' id='sc2' href='#sc2'>SC 2</a><a class='ref sen' id='sen3.354' href='#sen3.354'>Sen 3.354</a>bhūtapūrvaṁ bhikṣavo atītamadhvāne jambudvīpe vāṇijakā dhanahetunā yānapātreṇa mahāsamudram avatīrṇās teṣāṁ taṁ yānapātraṁ makareṇa matsyajātena bhinnaṁ tahiṁ tahiṁ ye kecid vāṇijā <span class='gap'>+ + + + + + + + + + + + + + + + + +</span> bāhāhi plavanti sārthavāhenāpi kiṁcit pūrvaṁ pratipannaṁ so pi bāhāhi samudre plavati || tasya dāni sārthavāhasya samīpe paṁca vāṇijakā bāhāhi sārthavāhena sārdhaṁ mahāsamudre plavanti || sārthavāhasyaitad abhūṣi || nāsmābhiḥ śakyaṁ bāhāhi imaṁ mahāsamudraṁ tarituṁ ihāsmābhiḥ sarvehi maritavyaṁ śrutaṁ ca me mahāsamudrī mṛtakuṇapena sārdhaṁ rātriṁ na prativasati | yaṁ nūnāhaṁ dehaparityāgaṁ kṛtvā imāṁ paṁca vāṇijāṁ ito mahāsamudrāto svastinā sthalaṁ prāpayeyaṁ || sārthavāhasya ca śastraṁ va hastagataṁ āsī | so teṣāṁ paṁcānāṁ vāṇijakānāṁ āha || mama sarve lagnatha ahaṁ vo svastinā mahāsamudrāto sthale pratiṣṭhāpayiṣyāmi || te dāni tatra udake apratiṣṭhe anālambe sarve paṁcakā vāṇijakāḥ sārthavāhasya lagnā tato sārthavāhena śastreṇa svagalakaṁ vikartitaṁ na mahāsamudro mṛtakuṇapena sārdhaṁ rātriṁ prativasati || atha khalu bhikṣavo kṣipram eva mahāsamudreṇa taṁ kuṇapaṁ sthale vāsthāpitaṁ || te dāni sarve paṁca vāṇijakāḥ sāgaravegena kuṇapena sārdhaṁ sthalaṁ kṣiptā | iyaṁ ja mahāpṛthivī atiriva saṁpracalitā mahaṁto ca bhūtānāṁ ninādo abhūṣi | devā nāgā yakṣā asurā mahāsamudre kim idaṁ ti udīrinsuḥ || mahāsamudradevatā āha || eṣo bodhisatvo vāṇijakehi sārdhaṁ yānapātreṇa mahāsamudram avatīrṇaḥ teṣāṁ taṁ yānapātraṁ makareṇa matsyajātena bhinnaṁ yehi ca vāṇijakehi pūrvaṁ pratipannaṁ te bodhisatvenātmaparityāgena mahāsamudrāto sthalaṁ prāpitā | <a class='ref sen' id='sen3.355' href='#sen3.355'>Sen 3.355</a> mayaṁ pramattavihārā yehi na samanvāhṛtaṁ evaṁ duṣkarakārakā bodhisatvā sarvasatvānāṁ anugrahapravṛttā ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>bhūtapūrvam atītaṁ bodhāya caranto vādipravaro |<br>
otīrṇo lavaṇajalaṁ timimakaranisevitaṁ ramyaṁ ||</p>
<p><a class='ref sc' id='sc4' href='#sc4'>SC 4</a>atha matsyena makareṇa bhagnaṁ pātraṁ jale samudrasmiṁ |<br>
so vāṇijo visārtho pariplavati sāgare dhīro ||</p>
<p><a class='ref sc' id='sc5' href='#sc5'>SC 5</a>atrāṇāṁ anabhisarāṁ duḥkhārditāṁ vāṇījā viditvāna |<br>
saṁcintayati upāyaṁ kathaṁ duḥkhitāṁ sukhaye satvā ||</p>
<p><a class='ref sc' id='sc6' href='#sc6'>SC 6</a>tasyāsi parivitarko śrutaṁ mayā sāgaro mṛtakuṇapena |<br>
na saṁvasati lavaṇasalilo timimakaraniṣevito rajanīṁ ||</p>
<p><a class='ref sc' id='sc7' href='#sc7'>SC 7</a>tyajeyam ātmānaṁ mā vāṇijakā sāgare vinasyante |<br>
iti dṛḍhamatisya buddhī cittacaritapāramigatasya ||</p>
<p><a class='ref sc' id='sc8' href='#sc8'>SC 8</a>yā eṣa mahākaruṇā <span class='gap'>+ + +</span> hiteṣī sarvasatveṣu |<br>
samupacitā dīrgharātraṁ sāsya bhajahe cittasaṁtānaṁ ||</p>
<p><a class='ref sc' id='sc9' href='#sc9'>SC 9</a>so avaca vāṇijagaṇaṁ ātmaṁ tyajiṣyāmi śliṣyatha mamāṁge |<br>
na hi lavaṇasaliladevatā dhareti rajanīṁ mṛtaśarīraṁ ||</p>
<p><a class='ref sc' id='sc10' href='#sc10'>SC 10</a>tīkṣṇaṁ grahetva śastraṁ nivartaye ātmano <span class='gap'>+ + +</span> śarīraṁ |<br>
kṣipraṁ samudratīraṁ vāṇijakā sarve upanītā ||</p>
<p><a class='ref sc' id='sc11' href='#sc11'>SC 11</a>atipracalitā giridharā sanagaranigamā saśailavanaṣaṇḍā |<br>
<a class='ref sen' id='sen3.356' href='#sen3.356'>Sen 3.356</a> sāgara sadānavapurā sabhujagabhavanā ca saṁkṣubhitā ||</p>
<p><a class='ref sc' id='sc12' href='#sc12'>SC 12</a>kim idaṁ ti jano parvatavanadevatā bhujaṁgā kathayensuḥ |<br>
<span class='gap'>+ + +</span> pratibhaṇe lavaṇasaliladevatā duḥkhitā ||</p>
<p><a class='ref sc' id='sc13' href='#sc13'>SC 13</a>eṣo gajasatvasāro bodhāya caranto vādipravaro |<br>
uttīrṇo lavaṇasalilaṁ mamedaṁ na viditaṁ pramattāye ||</p>
<p><a class='ref sc' id='sc14' href='#sc14'>SC 14</a>so bhinnayānapātro paripūrati sāgare narapravaro |<br>
ātmaṁ priyaṁ parityaji parajanaparimocanārthāya ||</p>
<p><a class='ref sc' id='sc15' href='#sc15'>SC 15</a>tasyaivaṁ anubhāvā pracalitā vasuṁdharā sasāgarameru |<br>
guhyaka sadānavapurā sabhujagabhavanā ca saṁkṣubhitā ||</p>
<p><a class='ref sc' id='sc16' href='#sc16'>SC 16</a>kathaṁ nāma sarvasatvā śaktā pratikartuṁ satvasārāṇāṁ |<br>
bodhāya carantānāṁ prāg eva sarvajñabhūtānāṁ ||</p>
<p><a class='ref sc' id='sc17' href='#sc17'>SC 17</a>yas tu jinaśāsanasmiṁ pratipanno bhavati sarvabhāvena |<br>
etāvatā pratikṛtaṁ bhavati hi gajasatvasārasya ||</p>
</blockquote>
<p><a class='ref sc' id='sc18' href='#sc18'>SC 18</a>bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena sārthavāho abhūṣi | naitad evaṁ draṣṭavyaṁ | tat kasya hetor ahaṁ sa bhikṣavaḥ sārthavāho abhūṣi || nānye te paṁca vāṇijakāḥ | ete te paṁcakā bhadravargikāstadāpi te ete mayā ātmaparityāgaṁ kṛtvā mahāsamudrāto svastinā sthale pratiṣṭhāpitā etarahiṁ pi mayā ātmaparityāgaṁ kṛtvā saṁsārāto tāritā nirvāṇe pratiṣṭhāpitāḥ ||</p>
<p class='endsection'>samāptaṁ paṁcakānāṁ bhadravargikānāṁ jātakaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
