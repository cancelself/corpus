<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu81' lang='san'>
<header>
<ul>
<li class='division'>Mahāvastu</li>
</ul>
<h1>81. A Former Life of Padumāvatī</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantam āhansuḥ || kasya bhagavaṁ karmasya vipākena padumāvatīye krameṣu padmāni prādurbhavanti yadā ca rājñā brahmadattena vadhyā nisṛṣṭā tato syā tāni padumāni antarahitāni bhūyo ca rājñā brahmadattena vārāṇasīto kaṁpillaṁ ānītāye santīye punar asyā krameṣu padmāni prādurbhūtāni || bhagavān āha || etasyā evedaṁ bhikṣavo padumāvatīye karmaṇo vipākaṁ abhūṣi yenāsyā krameṣu padmāni prādurbhūtāni abhūnsuḥ rājñā ca brahmadattena vadhyāye nisṛṣṭāye antarahitāni bhūyo ca rājñā brahmadattena vārāṇasīto kaṁpillaṁ ānītāye santīye prādurbhūtāni ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītamadhvāne nagare vārāṇasīyaṁ aparasya gṛhapatisya preṣaṇakarī padminīto udakaghaṭam ādāya padmena ca hastagatena vahirnagarāto antonagaraṁ praviśati ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen3.171' href='#sen3.171'>Sen 3.171</a> aparo ca pratyekabuddho vārāṇasīye nagare piṇḍāya caritvā vahirnagaraṁ nirdhāvati prāsādikena īryāyathena abhikrāntena pratikrāntena prāsādiko abhiprasannā ca devamanuṣyā || tasyā dārikāye pratyekabuddhaṁ dṛṣṭvā cittaprasādam uptannaṁ | prasannacittāya taṁ padmaṁ tasya pratyekabuddhasya dinnaṁ | pratyekabuddhenāpi anugrahārthaṁ pratigṛhītaṁ || sā dāni dārikā taṁ padmaṁ tasya pratyekabuddhasya haste atīva śobhamānaṁ paśyati svakaṁ ca hastaṁ kṣīṇitaṁ paśyati || tāye dāni bhūyo tasya pratyekabuddhasya sakāśāto taṁ padumaṁ yācitaṁ bhagavaṁ dehi me taṁ bhūyo padumaṁ ti || pratyekabuddhena taṁ padumaṁ bhūyo tasyā dārikāye dinnaṁ hanta bhadre ti || tāye padumaṁ bhūyo pratyekabuddhasya hastāto gṛhītaṁ || sā dāni svakaṁ ca hastaṁ padmena śobhamānaṁ paśyati pratyekabuddhasya hastaṁ kṣīṇitaṁ paśyati | tāye vipratisāraṁ saṁjātaṁ | na śobhanaṁ mayā kṛtaṁ yaṁ me prasannacittāye etasya ṛṣisya imaṁ padumaṁ dattvā punaḥ ācchinnaṁ || tāye dāni taṁ padumaṁ bhūyo tasya pratyekabuddhasya dinnaṁ || pratigṛhṇāhi me bhagavan bhūyaḥ imaṁ padumaṁ anukaṁpām upādāya || so dāni padumo tasyā dārikāye tena pratyekabuddhena punar gṛhītaṁ ||</p>
<p><a class='ref sc' id='sc4' href='#sc4'>SC 4</a>bhagavān āha || syāt khalu punar bhikṣavo yuṣmākam evam asyād anyā sā tena kālena tena samayena vārāṇasīyaṁ dārikā abhūṣi | na khalv etad evaṁ draṣṭavyaṁ | tat kasya hetoḥ | eṣā sā bhikṣavo padumāvatī vārāṇsīyaṁ dārikā abhūṣi || yaṁ se taṁ prasannacittāye pratyekabuddhasya padmaṁ dinnaṁ tasya karmasya vipākena padumāvatīye krameṣu padmāni prādurbhavansuḥ | yaṁ se tasya pratyekabuddhasya hastāto tat padumaṁ bhūyo ācchinnaṁ tasya karmasya vipākena rājñā brahmadattena vadhyāye āṇattāye tāni padumāni krameṣu antarhitāni | <a class='ref sen' id='sen3.172' href='#sen3.172'>Sen 3.172</a> yaṁ se taṁ padumaṁ bhūyo tasya pratyekabuddhasya dinnaṁ tasya karmasya vipākena bhūyo rājñā brahmadattena vārāṇasīto kaṁpillam ānītāye punaḥ krameṣu padmāni prādurbhūtāni ||</p>
<p class='endsection'>samāptaṁ padumāvatīye pūrvayogaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
