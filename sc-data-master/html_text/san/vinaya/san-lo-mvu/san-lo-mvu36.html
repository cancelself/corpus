<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu36' lang='san'>
<header>
<ul>
<li class='division'>Mahāvastu</li>
</ul>
<h1>36. Gotama’s Youth</h1>
</header>
<p><a class='ref sc' id='sc1' href='#sc1'>SC 1</a>rājā śuddhodano sāntaḥpuro śārdhaṁ kumāreṇa udyānabhūmiṁ nirdhāvito || bodhisatvo udyānabhūmīye anucaṁkramanto kṛṣigrāmam anuprāpto || tatra paśyati halāni vahantāni | tehi halehi dīrghako ca maṇḍūko ca utkṣiptā | maṇḍūko gṛhīto bhojanārthaṁ | so pi dīrghako kumāreṇa kṣipto || taṁ ca bodhisatvena dṛṣṭaṁ | dṛṣṭvā ca bodhisatvasya mahāntaṁ saṁvegam utpannaṁ ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>kāmaṁ śarīraṁ samaṁ tapyati jīvitaṁ ca<br>
prāpsyāmi adya amṛtaṁ bhavavipramokṣaṁ |<br>
vīryaṁ mayā hi pratisaṁharituṁ na śakyaṁ<br>
velāya ca salilavegaṁ yathāṇarvasya ||</p>
</blockquote>
<p><a class='ref sc' id='sc3' href='#sc3'>SC 3</a>jambucchāyāyāṁ bodhisatvo niṣaṇṇo pūrvāhṇe parivṛtte divasakare chāyā bodhisatvaṁ na jahāti | savitarkaṁ savicāraṁ prathamaṁ dhyānam upasaṁpadya viharati || himavantapārśvato paṁca ṛṣayo vaihāyasena vindhyaṁ gacchanti | te tatra bodhisatvasya na śaknonti uparigantuṁ ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>vayam iha maṇivajrakūṭaṁ giriṁ merum abhyudgataṁ tiryagatyarthavistārikaṁ |<br>
<a class='ref sen' id='sen2.46' href='#sen2.46'>Sen 2.46</a> gaja iva sahakāraśākhākulāṁ vṛkṣavṛndāṁ pradāretvā nirdhāvitā naikaśaḥ ||</p>
<p><a class='ref sc' id='sc5' href='#sc5'>SC 5</a>vayam amarapure pi śaktā gatā devagandharveśmāni cordhvaṁ nabhe niśritāḥ |<br>
vayam api vanaṣaṇḍam āsādya sīdāma bho kasya lakṣmī nivarteti ṛddher balaṁ ||</p>
</blockquote>
<p><a class='ref sc' id='sc6' href='#sc6'>SC 6</a>devā gāthāṁ bhāṣanti ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>nṛpatipatikulodito śākyarājātmajo bālasūryaprakāśo vidū |<br>
ravitaruṇaprabhātirekehi varṇaprabhaiḥ lakṣaṇair lakṣitāṁgo varaiḥ ||</p>
<p><a class='ref sc' id='sc8' href='#sc8'>SC 8</a>ayam iha vanamāśrito dhyānacintāparaḥ <span class='gap'>+ + + + + + + + +</span> pārthivaḥ |<br>
guṇaśatasamakoṭisaṁvardhitas tasya lakṣmī nivarteti ṛddher balaṁ ||</p>
<p><a class='ref sc' id='sc9' href='#sc9'>SC 9</a>so hi timirāndhakāre prādurbhūto pradīpakaḥ |<br>
ayaṁ taṁ prāpsyate dharmaṁ yaj jagaṁ śvāsayiṣyati ||</p>
<p><a class='ref sc' id='sc10' href='#sc10'>SC 10</a>loke kleśāgnisaṁtapte prādurbhūtaḥ mahāmuniḥ |<br>
ayan taṁ prāpsyate dharmaṁ yaj jagaṁ hlādayiṣyati ||</p>
<p><a class='ref sc' id='sc11' href='#sc11'>SC 11</a>śokasāgarakāntāre yānaśreṣṭham upasthitaṁ |<br>
ayaṁ taṁ prāpsyate dharmaṁ yaj jagaṁ tārayiṣyati ||</p>
<p><a class='ref sc' id='sc12' href='#sc12'>SC 12</a>mahāsansārakāntāre vipranaṣṭaṁ jagattrayaṁ |<br>
ayaṁ mārgavaraṁ śreṣṭhaṁ deśayiṣyati cakṣuṁān* ||</p>
<p><a class='ref sc' id='sc13' href='#sc13'>SC 13</a>saṁsāracārake baddhā dīrgharātram iyaṁ prajā |<br>
ayaṁ bandhanamokṣaṁ ca dharmarājā kariṣyati ||</p>
<p><a class='ref sc' id='sc14' href='#sc14'>SC 14</a><a class='ref sen' id='sen2.47' href='#sen2.47'>Sen 2.47</a> ākruṣṭe śūram icchanti mantreṣu kuśalaṁ sadā |<br>
sahāyaṁ arcayante khu annapānena supriyaṁ ||</p>
</blockquote>
<p><a class='ref sc' id='sc15' href='#sc15'>SC 15</a>rājā bhaktavelāyāṁ kumāraṁ pṛcchati | kahiṁ kumāro āhāraṁ kariṣyati || rājño śrutvā kaṁcukīyā ca varṣavarā ca kirātā ca vāmanakā ca samantena pradhāvitā kumāraṁ mārgantā || kumāro jambucchāyāyāṁ dhyāyanto kaṁcukīyena dṛṣṭo parivṛtte divasakare jambucchāyā kumāraṁ na jahāti || kaṁcukīyo dṛṣṭvā vismito mahābhāgo kumāro yasya acetanā chāyā na jahāti || kaṁcukīyena rājño śuddhodanasya niveditaṁ ||</p>
<blockquote class='gatha'>
<p><a class='ref sc' id='sc16' href='#sc16'>SC 16</a>vyāvṛtte timiranudasya maṇḍalasmiṁ<br>
dhyāmābhaṁ śubhavaralakṣaṇāgradhāriṁ |<br>
dhyāyantaṁ girim iva niścalaṁ narendra<br>
siddhārthaṁ na jahati jambucchāyā ||</p>
</blockquote>
<p><a class='ref sc' id='sc17' href='#sc17'>SC 17</a>rājā kaṁcukīyasya śrutvā yena kumāras tenopasaṁkramanto paśyati jambucchāyāntāṁ | rājā vismito āha ||</p>
<blockquote class='gatha'>
<p><a class='ref sc' id='sc18' href='#sc18'>SC 18</a>hutāsano vā girimūrdhanasmiṁ<br>
śaśīva nakṣatragaṇāvakīrṇo |<br>
hlādeti gātrāṇi nirīkṣyamāṇo<br>
dhyānasthito tailapradīpakalpo ||</p>
</blockquote>
<p><a class='ref sc' id='sc19' href='#sc19'>SC 19</a>rājā āha || mahābhāgo ayaṁ yasya acetanavantā pi tāvā saṁnamanti || rājñā śuddhodanena bodhisatvasya jambucchāyāgatasya pādā vanditā ||</p>
<p><a class='ref sc' id='sc20' href='#sc20'>SC 20</a><a class='ref sen' id='sen2.48' href='#sen2.48'>Sen 2.48</a> rājño śuddhodanasya etad abhūṣi || yathā kumārasya śānteṣu dhyāneṣu cittaṁ ramati so khalv eva asitasya ṛṣisya satyo vyākaraṇo bhaviṣyati || tena rājñā kumārasya vistīrṇam antaḥpuram upasthāpitaṁ tathā kumāro gṛhe abhirameya || rājñā kanyānām arthāya vividhaṁ nānāprakāraṁ aśokabhāṇḍaṁ kārāpitaṁ || kapilavastusmiṁ ca nagare ghoṣaṇā kārāpitā | sarvāhi kanyāhi rājakyaṁ udyānaṁ nirdhāvitavyaṁ sarvārthasiddho kumāro kanyānām ābharaṇāni viśrāṇeṣyati || tahiṁ udyāne rājāṇattīye kapilavastuto bahūni kanyāsahasrāṇi nirdhāvitāni || mahānāmasya śākyasya yaśodharā nāma dhītā mahatīye samṛddhīye nirdhāvitā hriyāyantī kumāram allīnā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
