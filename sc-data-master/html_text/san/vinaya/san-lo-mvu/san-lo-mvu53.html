<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu53' lang='san'>
<header>
<ul>
<li class='division'>Mahāvastu</li>
</ul>
<h1>53. The Śyāmaka Jātaka</h1>
</header>
<h2>The Preliminary Version of the Śyāmaka Jātaka</h2>
<p><a class='ref sc' id='sc1' href='#sc1'>SC 1</a>bhūtapūrvaṁ bhikṣavo atītamadhvane nagare vārāṇasī kāśijanapade aparo brāhmaṇo || tena aṣṭacatvāriṁśadvarṣāt kaumāraṁ brahmacaryaṁ cīrṇaṁ vedā ca adhītā || tena dāni aṣṭacatvāriṁśadvarṣāt kaumāraṁ brahmacaryaṁ caritvā vedā ca adhītya nāsti anapatyasya loke pi dharmo dāraṁ kṛtaṁ apatyo ca utpādito || tasya bhavati brāhmaṇasya | paribhuktā mānuṣyakā kāmā samayo me pravrajituṁ || so dāni brāhmaṇo tāṁ brāhmaṇīm āmantrayati | bhavati āmantremi pravrajiṣyāmīti || sā naṁ āha || brāhmaṇasya vā putrasya ko viveṣyati mama vā ko viveṣyati | yadi tava abhipretaṁ pravrajituṁ ahaṁ pi pravrajiṣyāmi ahaṁ pi tapaścaraṇaṁ kariṣyāmi ahaṁ pi brahmacaryaṁ cariṣyāmi | yathāpi tvaṁ tapaścaraṇaṁ kariṣyasi tathāhaṁ pi tapaścaraṇaṁ kariṣyami || brāhmaṇo āha || evam <a class='ref sen' id='sen2.210' href='#sen2.210'>Sen 2.210</a> astu tvaṁ pi pravrajāhi || te dāni vārāṇasīto nirgatā || anuhimavante sāhaṁjanī nāma āśramapado | tahiṁ gautamo nāma maharṣi prativasati paṁcataparivāro caturdhyānalābhī paṁcābhijño || so dāni brāhmaṇo tāye brāhmaṇīye tahiṁ sāhaṁjanīṁ āśramapadaṁ gatvā gautamasya ṛṣisya mūle pravrajito | sāpi brāhmaṇī pravrajitā || tena dāni tasya āśramapadasya avidūre āśramo māpito tṛṇakuṭī varṇakuṭī ca kṛtā | tasyā pāragāye tāpasīye ekānte tṛṇakuṭī kṛtā || tehi dāni tahiṁ āśramapade prativasantehi vāhirakena mārgeṇa yujyantehi ghaṭantehi vyāyamantehi dhyānāni ca abhijñā ca sākṣātkṛtā caturdhyānalābhī paṁcābhijñā mahābhāgā saṁvṛttā ugratapāśritā brahmacārī || yaṁ ṛṣi āneti mūlavikṛtiṁ vā phalavikṛtiṁ vā kodravakaṁ vā śyāmākaṁ vā priyaṁgu vā bhaṁgaṁ vā prāsādikaṁ vā śākaṁ vā mūlakaṁ vā tataḥ tasyā pi pāragāya sagarbharūpāye saṁvibhāgaṁ karoti || teṣāṁ bhavati | kiṁ imasya māṇavakasya nāmaṁ bhavatūti || teṣām etad abhūṣi | ayaṁ māṇavako śyāmavarṇako bhavati imasya māṇavakasya śyāmako ti nāma || tasya dāni māṇavakasya tehi mātāpitṛhi śyābhako ti nāma kṛtaṁ ||</p>
<p><a class='ref sc' id='sc2' href='#sc2'>SC 2</a>tahiṁ āśramapade so māṇavako unnīyati | evam anupūrveṇa so māṇavakaḥ yaṁ kālaṁ saṁvardhito pādehi aṇvitaḥ tato yaṁ evaṁ mṛgapotakehi sārdhaṁ ramati || maitrīvihārī ṛṣayo mahābhāgā | teṣāṁ mṛgapakṣiṇaḥ na santrasanti || mṛgapakṣisahasrehi tam āśramapadaṁ upaśobhitaṁ | yaṁ velan te mṛgapotakā mātaro stanaṁ pibanti tataḥ śyāmako pi tehi evaṁ mṛgapotakehi sārdhaṁ taṁ mṛgīye stanaṁ pibati | yasyā yasyā mṛgīye allīyati sā eva stanaṁ pāyeti yathā svakapotakaṁ pāyeti tathā śyāmakaṁ pi <a class='ref sen' id='sen2.211' href='#sen2.211'>Sen 2.211</a> pāyeti || evaṁ so śyāmako ṛṣikumāro tahiṁ āśramapade tehi mṛgapotakehi pakṣīhi ca sārdhaṁ saṁvardhati || yato yataḥ mṛgapotakā ca pakṣī ca aṇvanti tatra tatra śyāmako ṛṣikumāro tehi mṛgapakṣīhi parivārito aṇvati | te pi mṛgapakṣī ṛṣikumāreṇa sārdhaṁ abhiramanti || yaṁ velaṁ ṛṣikumāro uṭaje śayito bhavati tataḥ anekamṛgapotakā ca pakṣī ca nānāprakārā uṭajasya dvāramūlam anvāsanti yāvat* śyāmako ṛṣikumāro tato uṭajāto nirdhāvito bhavati | tataḥ āśramapadasya parisāmanta aṇvanti || śyāmako tehi mṛgapakṣīhi sārdhaṁ āśramapade abhiramati mṛgapakṣī pi tena śyāmakena sārdhaṁ tahiṁ āśramapade abhiramanti || śayitasyāpi ṛṣikumārasya āśramapade mṛgapotakā ca mṛgā ca pakṣī ca anuparivāritvā āsanti | yadā aṇvitukāmā bhavanti mṛgapotakā ca pakṣī ca tato taṁ śyāmakaṁ ṛṣikumāraṁ mukhatuṇḍakena pratibodhayanti || evaṁ so ṛṣikumāro tehi mṛgapakṣīhi sārdhaṁ āśramapade saṁvardhati || yaṁ velaṁ ṛṣikumāro vivṛddho saṁvṛtto tataḥ mṛgāṇām ajinena nivasto ca prāvṛto ca || yā tatra āśramapade bhavati mūlavikṛtir vā phalavikṛtir vā kodravo vā śyāmako vā cinnako vā priyaṁgur vā bhaṁgaṁ vā prāsādiko vā śākaṁ vā mūlakā vā tam ānayitvā mātāpitṝṇāṁ upanāmeti | udakam āneti kāṣṭhani āneti tṛṇakuṭiparṇakuṭīni saṁsthāpeti | tam āśramapadaṁ siṁcati saṁmārjati || paramagauraveṇa teṣāṁ mātāpitṝṇām upasthihati | prathamaṁ mātāpitaraṁ praticarati paścāt* svayaṁ āhāraṁ karoti | yata upādāya ṛṣikumāro vijñaprāpto tataḥ upādāya na kadācid adattvā <a class='ref sen' id='sen2.212' href='#sen2.212'>Sen 2.212</a> mātāpitṝṇām āhāraṁ svayaṁ āhāraṁ kṛtapūrvo | evaṁ śyāmako ṛṣikumāro tahiṁ āśramapade mātāpitaram upasthihati || iṣṭena kāntena priyena manāpena kālo gacchati ṛṣikumārasya mātāpitaraṁ upasthihantasya || mātāpitaro pi tahiṁ āśramapade prativasantā jīrṇā saṁvṛttā durbalaśarīrā cakṣuparihīṇā paraprāṇeyā aśakyā ātmaṇā āhāravidhānaṁ kartuṁ udakahārāya vā gantuṁ tṛṇakuṭīya vā parṇakuṭīya vā veṣituṁ || śyāmako ṛṣikumāro teṣāṁ mātāpitṝṇāṁ vṛddhānāṁ jīrṇānāṁ durbalaśarīrāṇāṁ cakṣuhīnānāṁ sarvahitopasthānena upasthihati daśa kuśalāṁ karmapathāṁ samādāya vartati prāsādiko ṛṣikumāro abhirūpo darśanāye śubhena karmaṇā abhinirvṛttaḥ mātāpitṛvartako kaumārabrahmacārī ugratapasāśrito prāntaśayyāsanavihārī mahābhāgo priyo devānāṁ nāgānāṁ yakṣāṇāṁ rākṣasānāṁ piśācānāṁ kumbhāṇḍānāṁ kinnarāṇāṁ kinnarīṇāṁ mṛgānāṁ pakṣīṇāṁ priyo sarvabhūtānāṁ || yato yato ṛṣikumāro gacchati mūlahārī vā patrahārī vā puṣpahārī vā phalahārī vā tato tato mṛgapakṣīhi ca devanāgehi ca kinnarehi kinnarīhi ca saṁparivṛto gacchati ||</p>
<p><a class='ref sc' id='sc3' href='#sc3'>SC 3</a>so dāni ghaṭam ādāya mṛgapakṣīhi saṁparivṛtaḥ devanāgehi ca kinnarehi ca kinnarīhi ca udakahārī girinadīṁ okasto tataḥ udakaghaṭaṁ paripūrayati || peliyakṣo nāma kāśirājā mahābalo mahākośo mahāvāhano mṛgavye aṇvanto vātajavasamena turageṇa mṛgam anujavati | ujjhitvā balavāhanā na kaścana taṁ pradeśam anuprāpto || yathoktaṁ bhagavatā dharmapade ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>gati mṛgānāṁ pavanaṁ ākāśaṁ pakṣiṇāṁ gatiḥ |<br>
dharmo gatir vibhāgīyānāṁ nirvāṇam arhatāṁ gatir iti ||</p>
</blockquote>
<p><a class='ref sc' id='sc5' href='#sc5'>SC 5</a><a class='ref sen' id='sen2.213' href='#sen2.213'>Sen 2.213</a> so mṛgo tahiṁ eva vanakhaṇḍe naṣṭo || rājā tahiṁ vanakhaṇḍe śyāma-ṛṣisya tato girinadīto udakaghaṭaṁ bharantasya śabdaṁ śṛṇoti | tasyaitad abhūṣi mṛgasya etaṁ śabdaṁ ti na manuṣyacarito ayaṁ vano || tena dāni yato taṁ śabdaṁ śyāma-ṛṣisya udakaghaṭaṁ bharantasya tato kṣurapraṁ kṣiptaṁ || so dāni kṣurapro ṛṣikumārasya hṛdaye nipatito viṣakṛto || te mṛgapakṣiṇo tena viṣakṛtasya kṣuraprasya śabdena śabdavedhigandhena diśo daśa prpalānā | śyāmaka-ṛṣi udakghaṭaṁ nadītīre sthāpetvā karuṇāni paridevati || mānsasyārthaṁ mṛgavarāhā hanyanti | carmaṇārthāya siṁhavyāghrā dvīpayo hanyanti | bālārthṁ camarīyo hanyanti | dantārthaṁ hastināgā hanyanti | bhaiṣajyārthaṁ tittirakapiṁjalāni hanyanti | asmākaṁ punar naivaṁ śakyā mānsena kāryaṁ kartuṁ na carmeṇa na keśehi na dantehi kasyārthāya vayaṁ aheṭhakā adūṣakā anaparādhino ekena iṣuṇā trayo janā hatā | aho yathā saṁprajvalito adharmo || so ca śyāma-ṛṣikumāro tathā paridevati kāśirājo ca naṁ pradeśam anuprāpto paśyati tam ṛṣikumāraṁ paridevantaṁ ajinajaṭāvalkaladharaṁ mahābhāgaṁ aśru prapātentaṁ || so rājā tam ṛṣikumāraṁ kṣurapreṇa āhataṁ dṛṣṭvā bhīto asto saṁjāto | mā haiva me sanagarajanapadaṁ śāpena bhasmīkariṣyati || so tato aśvāto avataritvā śyāma-ṛṣisya kumārasya mūrdhnā nipatito || bhagavaṁ mṛgasaṁjñena mayā etaṁ iṣu kṣiptaṁ ajānamānena anukṣamāpayiṣyaṁ bhagavantaṁ ye caite aśruvindū bhūmiṁ patanti kevalakalpaṁ jmbudvīpaṁ ete aśruvindū dahensuḥ <a class='ref sen' id='sen2.214' href='#sen2.214'>Sen 2.214</a> kim aṁga punaḥ asmadvidhānāṁ bālānāṁ || yena bhagavān āha ekena iṣuṇā trivargaṁ hatanti etaṁ na vijānāmi | bhagavān eko na trivargo | kathaṁ ekena iṣuṇā trayo janā hatāḥ || ṛṣikumāra āha || mahārāja mama mātāpitau jīrṇā vṛddhā durbalaśarīrā cakṣuhīnā brahmacārī mahābhāgā sadevakasya lokasya dakṣiṇīyā paraprāṇeyā ahaṁ ca teṣām upasthāyako | prathamaṁ teṣām āhāravidhānaṁ karomi paścād ātmano yaṁ kaṁcit teṣāṁ upasthānaparyantaṁ ahaṁ sarvaṁ karomi nāsti teṣāṁ anyo kocid yo sānaṁ upasthiheya tataḥ mayā hatena te pi hatā | nāsti mayā mṛtena teṣāṁ jīvitaṁ | tad etena kāraṇena jalpāmi ekeṣuṇā trayo janā hatā ti || kāśirājā śyāmaśirim ṛṣikumāraṁ āha || tīkṣṇaviṣakṛtena iṣuṇā hṛdayasmiṁ āhato so mayā ajānamānena jānāmahaṁ yathā tava jīvitaṁ nāsti | taṁ care ekaṁ satyaṁ pratiśruṇāmi | rājyaṁ ṛddhaṁ sphītam avahāya tava gurumātāpitaraṁ ahaṁ paricariṣyaṁ || yathā paricīrṇaṁ tathā paricariṣyaṁ || ṛṣikumāro āha | mahārāja tena me śokaśalyo hṛdayāto apagataḥ || etaṁ vacanaṁ pratiśrutvā yathā satyapratijño bhavesi me guruṣu tathā karohi mahīpāla mahāntaṁ te kuśalaṁ bhaviṣyati | teṣāṁ mahābhāgānāṁ upasthānaparicaryaṁ kṛtvā etaṁ mahārāja udakaghaṭam ādāya etāye ekapadikāye mama mātāpitṝṇām āśramapadaṁ gacchesi | mama vacanena abhivādanaṁ pṛcchesi | śyāmaśiri abhivādanaṁ pṛcchati evaṁ cāha | mṛto vo ekaputrako tan na śocitavyaṁ na roditavyaṁ jātena jīvaloke avaśyaṁ martavyaṁ albhanīyaṁ sthānaṁ tan na śakyaṁ roditena vā śocitena vā labdhuṁ na śakyaṁ svayaṁkṛtānāṁ <a class='ref sen' id='sen2.215' href='#sen2.215'>Sen 2.215</a> karmaṇāṁ palāyituṁ | nāpi mama ekasya maraṇaṁ sarvasatvā maraṇadharmā | tan mā śociṣyatha mā utkaṇṭhiṣyatha | sarvehi priyehi manāpehi nānābhāvo vinābhāvo || yathā mahārāja satyapratijño me guruṣu bhavasi tathā karohi || evaṁ saṁviditvā ṛṣikumāro viparigataśarīro kālagato ||</p>
<p><a class='ref sc' id='sc6' href='#sc6'>SC 6</a>rājā ṛṣikumāraṁ kālagataṁ viditvā roditvā paridevitvā aśrūṇi saṁmārjitvā tam udakaghaṭam ādāya tāye ekapadikāye yathopadiṣṭāye śyāmakaśiriṇā tam āśramapadaṁ gacchati || samanantaraprakrānto ca kāśirājā śyāmakaśirisya mūlāto śyāmakaśiri ca mṛgapakṣiśatehi mṛgapakṣisahasrehi parivārito devehi nāgehi yakṣehi kinnarehi kinnarīhi tathānyehi bhūtehi | ṛṣikumāraṁ parivāretvā mahāntaṁ ārodanaṁ karensuḥ mahāntaṁ ninādaṁ akarensuḥ | nūnaṁ so pāpakarmo tamāto tamaṁ gamiṣyati apāyeṣu apāyaṁ gamiṣyati yena tāva aheṭhakasya adūṣakasya anaparāddhasya aparāddhaṁ || sarvaṁ vanakhaṇḍaṁ tā parvatadarī taṁ ca āśramapadaṁ bhūtaninādehi nināditaṁ mṛgapakṣiravehi ca ārāvitaṁ || śyāmakaśirisya mātāpitarau tāni bhūtāni śrutvā mṛgapakṣiravāṇi śrutvā cintām āpannā | kim idaṁ adya nāsmabhiḥ kadācid edṛśāṇi bhūtānāṁ nirnādaśabdāni śrutapūrvāṇi na edṛśāni mṛgapakṣiravaśabdāni śrutapūrvāṇi mā haiva śyāmakaśiri siṁhena vyāghreṇa vā anyena vā vyāḍamṛgeṇa viheṭhito bhūd iti || yādṛśāni etāni nimittāni yādṛśo ca asmākaṁ hṛdayo anirvṛtto yathā ca me akṣīṇi parisphuranti || te ca tathā anirvṛttā kāyena ca cittena ca śyāmakaśiriṁ vicintenti | kāśirājā ca tam āśramapadam anuprāptaḥ mṛgapakṣiśatāni ca tataḥ āśramapadāto bhairavāṇi <a class='ref sen' id='sen2.216' href='#sen2.216'>Sen 2.216</a> ravāṇi ravantā prapalānā | ṛṣayo asyādhikaṁ santrastā || kāśirājā ekamante vṛkṣadaṇḍe aśvaṁ bandhitvā taṁ udakaghaṭam ādāya śyāmakaśirisya mātāpitṝṇāṁ sakāśam upasaṁkrānto || abhivādayāmi bhagavan* || te pṛcchanti nandantā || ko tuvanti || rājā āha || bhagavan ahaṁ peliyakṣo nāma kāśirājā kaccid bhagavān iha tapovane sukhaṁ bhavati vyāḍamṛgānucarite nirmanuṣye utpadyanti mūlaphalāni kodravaṁ śyāmākaṁ śākamūlaṁ alpakisareṇa labhyati alpā vā vyādhi śarīre alpā daṁśamasakasarīsṛpasaṁsparśā kāye upanipatanti || te dāni āhansuḥ || taṁ khu mahārāja sukhaṁ vasāmaḥ iha araṇye vyāḍamṛgānucarite nirmanuṣye āśramapade mūlapatraphalāni ca kodravaśyāmakamūlakāni alpakisareṇa labhyanti alpo ca vyādhi śarīrasmiṁ alpāni ca daṁśamasakasarīsṛpasaṁsparśā kāye upanipatanti | kaccit* mahārāja tavāpi antaḥpure kumārāmātyeṣu balavāhanakośakoṣṭhāgāreṣu kṣemaṁ nirītikaṁ nirupadravaṁ paurajānapadā anuvartanti pratirājāno na kaccid aparādhyanti devo ca kālena varṣati śasyāni saṁpadyanti kṣemaṁ ca te rājyaṁ subhikṣaṁ nirupadravaṁ || so dāni āha || taṁ khu bhagavan antaḥpure kumārāmātyeṣu balavāhanakośakoṣṭhāgāreṣu kṣemaṁ nirītikaṁ nirupadravaṁ paurajānapadā anuvartanti pratirājāno na kaccid* aparādhyanti devo ca kālena varṣati śasyāni saṁpadyanti kṣemaṁ ca rājyaṁ subhikṣaṁ ca nirupadravaṁ ca || te dāni āhansuḥ || mahārāja etāhi śivikāhi niṣīdāhi yāvat śyāmakaśiri āgacchati udakahārī gatako tato te phalodakam upanāmeṣyati || evaṁ ca tehi ṛṣīhi ukto rājā praruṇḍo || te pṛcchanti || mahārāja kiṁ rodasi || rājā āha || bhagavaṁ yasya yūyaṁ kīrtayatha śyāmakaśiri āgamiṣyati phalodakaṁ upanāmeṣyatīti so <a class='ref sen' id='sen2.217' href='#sen2.217'>Sen 2.217</a> kālagato ayaṁ ca udakaghaṭo mama haste visarjitaḥ abhivādanaṁ ca vaḥ pṛcchati evaṁ ca saṁdiśati | na śocitavyaṁ na roditavyaṁ | na śocitena vā roditena vā kocid artho | sarveṇa jātena avaśyaṁ martavyaṁ | naiva maraṇaṁ mama ekasya sarvasatvā maraṇadharmāḥ cyavanadharmā na svayaṁkṛtānāṁ karmaṇāṁ palāyituṁ śakyaṁ || te pṛcchanti || mahārāja kathaṁ śyāmaśiri kālagato || rājā āha || ahaṁ mṛgavye aṇvanto vātajavasamena turaṁgeṇa mṛgam anujavanto tam udeśam anuprāpto udakasamīpaṁ yatra śāmaśiriḥ ghaṭaṁ pūreti | tatra ca vanagahane so mṛgo naṣṭo || tasya śyāmaśirisya taṁ udakaghaṭaṁ bharantasya śabdaṁ śṛṇomi | tasya ca me tad abhūṣi | sa eva mṛgo udakena gacchatīti || tasyedaṁ gacchantasya śabdaṁ śṛṇvato mama yena taṁ śabdaṁ tena viṣakṛto kṣurapro kṣiptaḥ | so śyāmakaśirisya hṛdaye nipatito | eṣa ṛṣikumāro kālagato || te ḍāni tasya rājño śrutvā praruṇḍā aśrukaṇṭhā rudanmukhā paridevensuḥ || mahārāja mānsārthaṁ mṛgavarāhā hanyanti carmārthaṁ siṁhavyāghradvīpayo hanyanti dantārthaṁ hastināgā hanyanti bhaiṣajyārthaṁ tittiralopākā hanyanti asmākaṁ punar mahārāja na mansakāryakaṁ na carma na keśā na dantā | tat kasya hetoḥ vayam aheṭhakā adūṣakā anaparādhino ekinā iṣuṇā trayo janā hatā || kāśirājā ṛṣayo praṇipatitvā kṣamāpayati || bhagavaṁ yad ete yuṣmākaṁ aśrū bhūmiṁ nipatanti te kevalakalpaṁ jambudvīpam api dahensuḥ kiṁ punar asmadvidhānāṁ bālānāṁ || ahaṁ rājyam avahāya sasvajanaṁ sabāndhavaṁ <a class='ref sen' id='sen2.218' href='#sen2.218'>Sen 2.218</a> iha yuṣmākaṁ upasthānaṁ kariṣyāmi yathā śyāmakaśirisya upasthitaṁ tathā va ca upasthihiṣyāmi || te dāni āhansuḥ || mahārāja vayaṁ andhā cakṣurhīnā na pratibalā taṁ pradeśaṁ gantuṁ vinā praṇetareṇa | tan netu mahārājā asmākaṁ taṁ pradeśaṁ yatra śyāmakaśiriḥ || vayan taṁ ṛṣikumāraṁ satyavākyena upasthāpeṣyāmaḥ satyavkyena ca taṁ mṛgaviṣaṁ haniṣyāma || tasya rājño bhavati | yādṛśā ime ṛṣayo mahābhāgā pratibalā ete tam upasthāpayituṁ || so āha || nemi vaḥ bhagavantaṁ pradeśaṁ yatra śyāmakaśirī ||</p>
<p><a class='ref sc' id='sc7' href='#sc7'>SC 7</a>te dāni tasya rājño skandhe hastaṁ dattvā taṁ pradeśaṁ gatā || śyāmaka-ṛṣisya śīrṣaṁ utsaṁge kṛtvā pāragā śyāmakaśirisya mātā mukhamaṇḍalaṁ pāṇinā saṁparimārjantī bahuprakāraṁ rodati paridevati || śūnyo āśramapadaḥ śyāmkaśiriṇā vihīno bhaviṣyati | vanadevatā karuṇaṁ paridevitvā gamiṣyati | mṛgapakṣiṇo pi śyāmakaśiriṁ apaśyantaḥ āśramapadāto karuṇaṁ paridevantā gamiṣyanti ||</p>
<p><a class='ref sc' id='sc8' href='#sc8'>SC 8</a>ṛṣi āha || pārage mā rodāhi mā śocāhi kiṁ ruṇḍena śocitena vā kiṁcid artho bhavati || vayam pi ugratapacīrṇavaritāvino brahmacārī samarthā vayaṁ etaṁ satyavacanena utthāpayituṁ | taṁ karoma satyavacanaṁ yenāsya mṛgaviṣaṁ haniṣyāmaḥ jīvitaṁ ca upasthapeṣyāmaḥ || tehi dāni tasya satyavacanena taṁ mṛgaviṣaṁ hataṁ || yathā tvayā putra na jātu kasyacid viṣamaṁ cintitaṁ maitracitto sarvasatveṣu tathā tava hato mṛgaviṣo bhavatu || yathā tvayā na jātu adattvā mātāpitṝṇāṁ ātmano āhāraṁ kṛtaṁ tathā tava hataṁ mṛgaviṣaṁ bhavatu || yathā tava putra mātāpitarau nityakālaṁ śīlaṁ pariśuddhaṁ <a class='ref sen' id='sen2.219' href='#sen2.219'>Sen 2.219</a> rakṣataḥ tathā tava hataṁ mṛgaviṣaṁ bhavatu || so dāni ṛṣikumāro teṣāṁ mātāpitṝṇāṁ tejānubhāvena satyavacanena svakena ca sucaritatejena yathā śayitako puruṣo buddyeyā tathā vijṛmbhanto utthito ||</p>
<p><a class='ref sc' id='sc9' href='#sc9'>SC 9</a>bhagavān āha || syāt khalu punar bhikṣavaḥ yuṣmākam evam asyād anyaḥ sa tena kālena tena samayena śyāmako ṛṣikumāro || naitad evaṁ draṣṭavyaṁ || tat kasya hetoḥ || ahaṁ so bhikṣavaḥ tena kālena tena samayena śyāmako nāma ṛṣikumāro abhuṣi || anyo so bhavati rṣi śyāmakasya pitā | eṣo śuddhodano rājā taṁ kālaṁ śyāmakasya pitā abhuṣi || anyā sā tena kālena tena samayena śyāmakasya ṛṣikumārasya pāragā nāma mātā abhūṣi | eṣā sā māyādevī abhūṣi || anyo so peliyakṣo nāma kāśirājā abhūṣi || naitad evaṁ draṣṭavyaṁ || tat kasya hetoḥ || eṣa bhikṣavaḥ ānandasthaviras tena kālena tena samayena peliyakṣo nāma kāśirājā abhūṣi || tadāpi bhikṣavaḥ eṣa śuddhodano rājā mama kāraṇena kālagato ti śrutvā na śraddadhāti | na so mahārāja kālagato śyāmakaśiri mṛgaviṣeṇa so mohito | nehi tvaṁ asmākaṁ taṁ pradeśaṁ vayaṁ taṁ mṛgaviṣaṁ satyavacanena haniṣyāmaḥ taṁ ca śyāmakaśiriṁ utthāpeṣyāmaḥ || etarahiṁ pi eṣa śuddhodano rājā mama arthāya kālagato ti śrutvā nābhiśraddadhāti ||</p>
<p class='endsection'>samāptaṁ śyāmakajātakasya parikalpaṁ ||</p>
<h2>The Śyāmaka Jātaka</h2>
<blockquote class='gatha'>
<p><a class='ref sc' id='sc10' href='#sc10'>SC 10</a>lokottarasya loke aparimitayaśasya lokanāthasya |<br>
pūrvacaritaṁ bhagavato <span class='gap'>+ + +</span> guṇavato pravakṣyāmi ||</p>
<p><a class='ref sc' id='sc11' href='#sc11'>SC 11</a>na hi bodhisatvacaritaṁ sadevagandharvamānuṣe loke |<br>
<a class='ref sen' id='sen2.220' href='#sen2.220'>Sen 2.220</a> śakyam abhibhavituṁ kenaci tena daśabalo anabhibhūto ||</p>
<p><a class='ref sc' id='sc12' href='#sc12'>SC 12</a>yaṁ yaṁ tathāgatānāṁ smṛtiye balaṁ tāsu tāsu jātīṣu |<br>
maitrāya ca karuṇāya ca lokaṁ anukampamānānāṁ ||</p>
<p><a class='ref sc' id='sc13' href='#sc13'>SC 13</a>taṁ sucaritaṁ bhagavato kalpaśatasahasrasaṁcitaśubhasya |<br>
aham abhyudāhariṣyaṁ avadhānaṁ detha satkṛtya ||</p>
<p><a class='ref sc' id='sc14' href='#sc14'>SC 14</a>tena samayena bhagavāṁ vānaprasthāna tāpasakulasmiṁ |<br>
atyantaśuddhe satvaṁ upapadyitha buddhisampanno ||</p>
<p><a class='ref sc' id='sc15' href='#sc15'>SC 15</a>tasya mātāpitarau jīrṇā ca abhūnsuś cakṣuvihīnā |<br>
eteṣām utpadye hitāya lokottaro <span class='gap'>+ + +</span> ||</p>
<p><a class='ref sc' id='sc16' href='#sc16'>SC 16</a>sarvamanavadyagātro ṛddhīmāṁ saumyako viśālākṣo |<br>
tad eva tasya nāmaṁ abhūṣi śyāmo ti taṁ kālaṁ ||</p>
<p><a class='ref sc' id='sc17' href='#sc17'>SC 17</a>āścaryaṁ ṛṣikumāraṁ yo paśyati mānuṣo vā devo vā |<br>
rūpaguṇapāramigataṁ nidhyāyanto sa na tṛpyati ||</p>
<p><a class='ref sc' id='sc18' href='#sc18'>SC 18</a>svayam eva bodhisatvo kiṁ kuśalaṁ gaveṣayaṁ samādiyati |<br>
śuklaṁ kuśalaṁ dharmaṁ taṁ ca samādāya varteti ||</p>
<p><a class='ref sc' id='sc19' href='#sc19'>SC 19</a>akhaṇḍakam akalmāṣaṁ pariśuddhaṁ duṣkṛtaṁ kuśīdehi |<br>
svayaṁ carati brahmacaryaṁ paraṁ ca tatra niyojayati ||</p>
<p><a class='ref sc' id='sc20' href='#sc20'>SC 20</a>mātāpitṝṣu vīro upasthapetvā tīvraṁ paricarati |<br>
brahmacaryaṁ brahmacāri svayaṁ brahmacārivrataṁ carati ||</p>
<p><a class='ref sc' id='sc21' href='#sc21'>SC 21</a><a class='ref sen' id='sen2.221' href='#sen2.221'>Sen 2.221</a> tasyāsi samādānaṁ priyeṣu mātāpitṝṣu dayiteṣu |<br>
na khu me prapañcayitavyaṁ andheṣu parapraṇeyyeṣu ||</p>
<p><a class='ref sc' id='sc22' href='#sc22'>SC 22</a>mūlaphalam āharanto gilānakā jīrṇakā vayovṛddhān* |<br>
premnena gauraveṇa ca satkṛtya gurūn upasthāsyaṁ ||</p>
<p><a class='ref sc' id='sc23' href='#sc23'>SC 23</a>annena ca pānena ca gilānabhaiṣajyānupradānena |<br>
vastraiḥ śayyāsanena mātāpitaraṁ upasthāsyaṁ ||</p>
<p><a class='ref sc' id='sc24' href='#sc24'>SC 24</a>api cātra bodhisatvo mātāpitaraṁ bhaṇāsi mā khu bhave |<br>
na khu tāva śocitavyaṁ ahaṁ ca paricārako asmi ||</p>
<p><a class='ref sc' id='sc25' href='#sc25'>SC 25</a>taṁ avaca śyāmasundari cīraṁbhājī ca mā ca tava pāpaṁ |<br>
utpathapanthagatasya ca tuhya mā trāsentu bhūtāni ||</p>
<p><a class='ref sc' id='sc26' href='#sc26'>SC 26</a>mānsarudhirārthino pi mṛgarājā atibalā ca mātaṁgā |<br>
mārgād apakramantu te mā ca te trāsentu bhūtāni ||</p>
<p><a class='ref sc' id='sc27' href='#sc27'>SC 27</a>mṛgapotakehi sārdhaṁ prativasati āśrameṣu ramaṇiyeṣu |<br>
mṛga iva mṛgehi sārdhaṁ vasati araṇye ṛṣikumāro ||</p>
<p><a class='ref sc' id='sc28' href='#sc28'>SC 28</a>tasya tahim āśramapade prativasato kṣamadamaprahāṇasya |<br>
maitrāya ca karuṇāya ca lokaṁ anukaṁpamānasya ||</p>
<p><a class='ref sc' id='sc29' href='#sc29'>SC 29</a>prādur ahu kāśirājā nṛpati mahāvāhano maheśākhyo |<br>
so tasmiṁ āśramapade trāsayati mṛgā ca pakṣī ca ||</p>
<p><a class='ref sc' id='sc30' href='#sc30'>SC 30</a>rājā vanāntareṇa adarśi eṇīmṛgāṇa yūthāni |<br>
dṛṣṭvāna tvaritatvarito vitane dhanu sandahe kṣuraprā ||</p>
<p><a class='ref sc' id='sc31' href='#sc31'>SC 31</a><a class='ref sen' id='sen2.222' href='#sen2.222'>Sen 2.222</a> eṣo aśvāvāhī anilajavaṁ osare mṛgābhimukhaṁ |<br>
sakalaturaṁgaśreṣṭhaṁ prakīrṇaśirajaṁ tvaritagāmiṁ ||</p>
<p><a class='ref sc' id='sc32' href='#sc32'>SC 32</a>saṁprati ca ṛṣikumāro kalaśaṁ ādāya prasthito udakaṁ |<br>
avagāhi tāva girinadiṁ trastā ca mṛgā ca pakṣī ca ||</p>
<p><a class='ref sc' id='sc33' href='#sc33'>SC 33</a>atha paramakopakupito so rājā ābhatena cāpena |<br>
anudhāvanto mṛgān na addaśi kupito ṛṣikumāraṁ ||</p>
<p><a class='ref sc' id='sc34' href='#sc34'>SC 34</a>tena mṛgasya khurapro saṁdahito yena āhato śyāmaḥ |<br>
viṣaliptena aviṣamo śalyena samarpito patito ||</p>
<p><a class='ref sc' id='sc35' href='#sc35'>SC 35</a>so avaca hanyamāno kenāsmi adūṣako pitā mātā |<br>
ekeṣuṇā trayo hatā saṁprajvalito puna adharmo ||</p>
<p><a class='ref sc' id='sc36' href='#sc36'>SC 36</a>dantāna nāma kāraṇā hananti nāgā mṛgā ca mānsārthaṁ |<br>
camarī ca bālahetor dvīpayo cārthāya carmasya ||</p>
<p><a class='ref sc' id='sc37' href='#sc37'>SC 37</a>mahyaṁ punar na dantā na pi carma na śirajā nāpi ca mānsaṁ |<br>
kisya khu nāma kṛtena aheṭhakā hatā bhaviṣyāmaḥ ||</p>
<p><a class='ref sc' id='sc38' href='#sc38'>SC 38</a>so tāṁ girāṁ śruṇitvā rājā adhigamya taṁ ṛṣikumāraṁ |<br>
anuneti kṣamāpeti ca ajānatā āhato bhagavān* ||</p>
<p><a class='ref sc' id='sc39' href='#sc39'>SC 39</a>naiṣo kṣurapro saṁdhito tvam āhato si maya ajānantena |<br>
yam ajānantena kṣataṁ etaṁ mayā kṣamyatām eva ||</p>
<p><a class='ref sc' id='sc40' href='#sc40'>SC 40</a>yaṁ ca paridevanto bhaṇesi ekeṣuṇā hatā trīṇi |<br>
<a class='ref sen' id='sen2.223' href='#sen2.223'>Sen 2.223</a> viyāhara brahmacārī etaṁ me artham ākhyāhi ||</p>
<p><a class='ref sc' id='sc41' href='#sc41'>SC 41</a>taṁ avaca bodhisatvo priyeṣu mātāpitṝṣu dayiteṣu |<br>
kāraṇam upasaṁjanetva imāṁ girām abhyudīremi ||</p>
<p><a class='ref sc' id='sc42' href='#sc42'>SC 42</a>te me cirabrahmacārī mātā ca pitā ca jīrṇakā vṛddhā |<br>
teṣām acakṣaṣuṣāṇām aham eva gatiś ca nāthaś ca ||</p>
<p><a class='ref sc' id='sc43' href='#sc43'>SC 43</a>teṣām anāthamaraṇaṁ upasthitan tena rāja śocāmi |<br>
te mahyam aparicīrṇā anāthamaraṇaṁ mariṣyanti ||</p>
<p><a class='ref sc' id='sc44' href='#sc44'>SC 44</a>etena hetunā ahaṁ bhaṇāmi hatā trīṇi |<br>
kiṁci tvayi poṣiyanto na hato <span class='gap'>+ + +</span> bhaviṣyāmi ||</p>
<p><a class='ref sc' id='sc45' href='#sc45'>SC 45</a>kāśipatiḥ tīkṣṇabuddhi tenāpi asya saṁbhāvito artho |<br>
taṁ avaca ṛṣikumāraṁ praṇamya śirasā hi pādeṣu ||</p>
<p><a class='ref sc' id='sc46' href='#sc46'>SC 46</a>nirayaṁ ahaṁ patiṣyaṁ adūṣakaṁ ṛṣiputraṁ hanitvāna |<br>
etādṛśā hi hatvā narakeṣu na mucyituṁ śakyā ||</p>
<p><a class='ref sc' id='sc47' href='#sc47'>SC 47</a>ye pi tava aśruvindū patanti atyantaśuddhasatvasya |<br>
lokam api te dahensuḥ kiṁ puna asmādṛśāṁ bālā ||</p>
<p><a class='ref sc' id='sc48' href='#sc48'>SC 48</a>satyaṁ bhaṇāmi yadi me maraṇena jīvitaṁ tava bhaveya |<br>
prāṇam api ahaṁ tyajeyaṁ na vaiṣa saṁvidyate sthānaṁ ||</p>
<p><a class='ref sc' id='sc49' href='#sc49'>SC 49</a>tīkṣṇena viṣakṛtena hṛdayasmiṁ āhato si ṛṣiputra |<br>
jānāmi jīvitaṁ tava nāsti na ca me priyaṁ bhavati ||</p>
<p><a class='ref sc' id='sc50' href='#sc50'>SC 50</a>evaṁ ca te mahāyaśa pratiśruṇiṣyāmi taṁ me pattīya |<br>
<br>
<a class='ref sen' id='sen2.224' href='#sen2.224'>Sen 2.224</a> satyaṁ hi jīvaloke pratiṣṭhitaṁ eṣa paramārthaṁ ||</p>
<p><a class='ref sc' id='sc51' href='#sc51'>SC 51</a>rājyam apahāya sphītaṁ strīyo ca kāmāṁś ca parityajya |<br>
mūlaphalam āharanto gurū tavāhaṁ paricariṣyaṁ ||</p>
<p><a class='ref sc' id='sc52' href='#sc52'>SC 52</a>taṁ avaca bodhisatvo kharaṁ mama śokaśalyaparidāghaṁ |<br>
vyapanayasi rājakuṁjara imāṁ girām abhyudīrento ||</p>
<p><a class='ref sc' id='sc53' href='#sc53'>SC 53</a>idam eva udakakumbhaṁ ādāya imāhi ekapadikāhi |<br>
asmākam āśramapadaṁ gatvā vacanena me bhaṇesi ||</p>
<p><a class='ref sc' id='sc54' href='#sc54'>SC 54</a>abhivādanaṁ punaḥ puna bhaṇesi tvaṁ mātaraṁ ca pitaraṁ ca |<br>
kālagato vo putro so ca vo abhivādanaṁ āha ||</p>
<p><a class='ref sc' id='sc55' href='#sc55'>SC 55</a>na kathaṁcit* śocitavyaṁ nāpi ca ruṇḍena śocitenārtho |<br>
jātena jīvaloke sarveṇa avaśyaṁ martavyaṁ ||</p>
<p><a class='ref sc' id='sc56' href='#sc56'>SC 56</a>eṣā kilānupūrvā na suciraṁ jīvitaṁ manuṣyāṇāṁ |<br>
maraṇaṁ paryavasānaṁ āḍhyānāṁ durgatānāṁ ca ||</p>
<p><a class='ref sc' id='sc57' href='#sc57'>SC 57</a>nāpi ca svayaṁkṛtānāṁ karmāṇāṁ phalaṁ palāyituṁ śakyā |<br>
cakraparivartakasya hi uparipatati sukhaṁ ca duḥkhaṁ ca ||</p>
<p><a class='ref sc' id='sc58' href='#sc58'>SC 58</a>nāpi ca manonvitānāṁ mayā śrutaṁ nāpi cāhaṁ jānāmi |<br>
kṣaṇikasya durbalasya ca saṁskāragatasya adhruvatāṁ ||</p>
<p><a class='ref sc' id='sc59' href='#sc59'>SC 59</a>nāpi <span class='gap'>+ + +</span> maraṇaṁ nāpi ca mama eva edṛśaṁ duḥkhaṁ |<br>
anubhūto eṣa artho na kiṁci loke anāgamyaṁ ||</p>
<p><a class='ref sc' id='sc60' href='#sc60'>SC 60</a>eṣo me śokaśalyo yaṁ jīrṇā cakṣuṣā ca parihīnā |<br>
hohanti śokabahulā tava śruṇitvāna vṛttāntaṁ ||</p>
<p><a class='ref sc' id='sc61' href='#sc61'>SC 61</a><a class='ref sen' id='sen2.225' href='#sen2.225'>Sen 2.225</a> syāme tha paśya dāniṁ kāśivardhana satyapratijño bhavesi |<br>
taṁ me gurūsu pāricaryāye janādhipa bhaviṣyati ||</p>
<p><a class='ref sc' id='sc62' href='#sc62'>SC 62</a>taṁ mahārthaṁ jīrṇeṣu durbaleṣu ca paṇḍitā praśaṁsanti |<br>
paricaryaṁ hi janādhipa trīṇi pi tasyāsti aṁgāni ||</p>
<p><a class='ref sc' id='sc63' href='#sc63'>SC 63</a>puṇyaṁ ca nāma hohati yaśo ca kīrtī ca kaśalamūlaṁ ca |<br>
pṛcchāhi kāśirāja vacanam abhigamanaṁ samupasthāhi ||</p>
<p><a class='ref sc' id='sc64' href='#sc64'>SC 64</a>sādhūti śrutvāna sa vimano aśrūṇi saṁpramārjanto |<br>
prakramati kāśirājā mṛto sti śyāmo ti viditvāna ||</p>
<p><a class='ref sc' id='sc65' href='#sc65'>SC 65</a>samprati ca kāśirājā prakrānto mṛgaśatāni ca bahūni |<br>
parivārensuḥ śyāmaṁ pakṣigaṇā devatā api ca ||</p>
<p><a class='ref sc' id='sc66' href='#sc66'>SC 66</a>taṁ paśyiyāna patitaṁ śayamānaṁ mūrcchitaṁ nadītīre |<br>
rodensuḥ devatā pi mṛgapakṣiśatāni ca bahūni ||</p>
<p><a class='ref sc' id='sc67' href='#sc67'>SC 67</a>so nūnaṁ pāpakarmā tamā tamaṁ durgatīṣu durgatiyaṁ |<br>
gacchati yo tava pāpaṁ cintayati apāpadharmasya ||</p>
<p><a class='ref sc' id='sc68' href='#sc68'>SC 68</a>bhūtānāṁ ca ninādo ākāśe pṛthivīye ca nirghoṣo |<br>
vātā ca vipravānti cintayati ṛṣi aho kaṣṭaṁ ||</p>
<p><a class='ref sc' id='sc69' href='#sc69'>SC 69</a>mā haiva ṛṣikumāro viheṭhito yādṛśāni dṛśyanti |<br>
raudrāṇi kāruṇāni ca rutarutaśabdāni subahūni ||</p>
<p><a class='ref sc' id='sc70' href='#sc70'>SC 70</a>vātā pravānti kaṣṭaṁ śakunā pravyāharanti ca kharāṇi |<br>
hṛdayaṁ ca vyutthasthāno sarvo ca anirvṛto kāyo ||</p>
<p><a class='ref sc' id='sc71' href='#sc71'>SC 71</a><a class='ref sen' id='sen2.226' href='#sen2.226'>Sen 2.226</a> ete manovitarkā vartanti so ca peliyaśo nāma |<br>
prakramati āśramapadaṁ mṛgapakṣigaṇā ca santrastā ||</p>
<p><a class='ref sc' id='sc72' href='#sc72'>SC 72</a>bhītā diśo vrajanti bhayārditā devatā pi saṁjñātvā |<br>
durmanatarā abhūnsuḥ niṣpratyāśā paśyantīyo ||</p>
<p><a class='ref sc' id='sc73' href='#sc73'>SC 73</a>na imāṁ diśāṁ manuṣyo amanuṣyo vāpi kvacid āgamya |<br>
na pi dṛṣṭvā ṛṣikumāraṁ mṛgapakṣigaṇā bhayaṁ enti ||</p>
<p><a class='ref sc' id='sc74' href='#sc74'>SC 74</a>niḥsaṁśayaṁ bhaviṣyati mahadbhayo romaharṣaṇo satvo |<br>
yaṁ paśyiyā mṛgagaṇā santrasyanti pakṣisaṁghā ca ||</p>
<p><a class='ref sc' id='sc75' href='#sc75'>SC 75</a>viditaviditaṁ upagamya mātāpitaraṁ anāgamanena sya |<br>
prāṇaharo pi trasyantaṁ madhurāhi girāhi abhinandi ||</p>
<p><a class='ref sc' id='sc76' href='#sc76'>SC 76</a>te avaca svāgataṁ tava kuto tuvaṁ kasya vāsi tvaṁ dūto |<br>
andhā sma acakṣuṣkā śyāmo ca gato udakahārī ||</p>
<p><a class='ref sc' id='sc77' href='#sc77'>SC 77</a>rājāha ahaṁ mṛgavyaṁ kāśipurā nirgato saha balena |<br>
nāmena peliyakṣo aṇvāmi mṛgā gaveṣanto ||</p>
<p><a class='ref sc' id='sc78' href='#sc78'>SC 78</a>kacci tava rājakuṁjara varṣati devo rohati ca vījaṁ |<br>
antaḥpuraṁ arogaṁ mahya kumārā balāgraṁ ca ||</p>
<p><a class='ref sc' id='sc79' href='#sc79'>SC 79</a>nagareṣu janapadeṣu ca kṣemaṁ me prakṛtayo ca anuraktā |<br>
na ca vardhanti amitrā sarvo ca vivardhati kośo ||</p>
<p><a class='ref sc' id='sc80' href='#sc80'>SC 80</a>śramaṇeṣu brāhmaṇeṣu ca ārakṣo dhārmiko janapadeṣu |<br>
<br>
<a class='ref sen' id='sen2.227' href='#sen2.227'>Sen 2.227</a> vardhati na caiva hāyati dānāni ca demi satkṛtya ||</p>
<p><a class='ref sc' id='sc81' href='#sc81'>SC 81</a>yuṣmākaṁ pi araṇye taskaravyāghrabahuvyālacaritasmiṁ |<br>
na karonti kecid* hiṁsāṁ bhūtāni yathotpathagatāni ||</p>
<p><a class='ref sc' id='sc82' href='#sc82'>SC 82</a>puṣpakalaṁ prabhūtaṁ śyāmākaṁ śākamūlakaṁ pracuraṁ |<br>
alpakisareṇa labhyati alpā vyādhī śarīrasmiṁ ||</p>
<p><a class='ref sc' id='sc83' href='#sc83'>SC 83</a>nacireṇa gato kumāro niṣīda etāhi parṇaśivikāhi |<br>
bhavyasya dhārmikasya atiriva ca manomanāpasya ||</p>
<p><a class='ref sc' id='sc84' href='#sc84'>SC 84</a>atha viṣakṛtām aniṣṭāṁ prāṇaharāṁ tasya tāpasakulasya |<br>
vācāṁ pravyāharati rājā aśrūṇi vartento ||</p>
<p><a class='ref sc' id='sc85' href='#sc85'>SC 85</a>yaṁ bhaṇatha brahmacārī ṛṣiputraḥ dharmacāri samacāri |<br>
so saṁprati kālagato so vo abhivādanaṁ āha ||</p>
<p><a class='ref sc' id='sc86' href='#sc86'>SC 86</a>na kathaṁci śocitavyaṁ na pi ruṇḍaśocitena kocārtho |<br>
jātena jīvaloke sarveṇa avaśyaṁ martavyaṁ ||</p>
<p><a class='ref sc' id='sc87' href='#sc87'>SC 87</a>te tāṁ girāṁ aniṣṭāṁ amanojñāṁ apriyāṁ śruṇitvāna |<br>
avaciṁsu jīvitaṁ khu me uparundhasi evaṁ jalpanto ||</p>
<p><a class='ref sc' id='sc88' href='#sc88'>SC 88</a>so avaca eṣo artho nayena jāto yadā mayā pāpaṁ |<br>
avijānantena kṛtaṁ evaṁ kṣamyantu me devā ||</p>
<p><a class='ref sc' id='sc89' href='#sc89'>SC 89</a>aham api ca etam arthaṁ ihāgato yāṁ dhurām ṛṣikumāro |<br>
<br>
<a class='ref sen' id='sen2.228' href='#sen2.228'>Sen 2.228</a> vaheti ca tāṁ vahiṣyaṁ ahaṁ ca devā upasthāsyaṁ ||</p>
<p><a class='ref sc' id='sc90' href='#sc90'>SC 90</a>paridevate sya mātā indīvarasuprasūtavarṇasya |<br>
hasitabhaṇitāni pūrvaṁ priyasya putrasya vigaṇentī ||</p>
<p><a class='ref sc' id='sc91' href='#sc91'>SC 91</a>hā dayita syāma sundara tvayā vinābhāvasambhavo pūrvaṁ |<br>
mahyaṁ hṛdayaṁ dahiṣyati śuṣkaṁ tṛṇakāṣṭham iva agni ||</p>
<p><a class='ref sc' id='sc92' href='#sc92'>SC 92</a>śūnyam imam āśramapadaṁ khyāyati bhayabhairavaṁ anabhiramyaṁ |<br>
bhavyena dhārmikena vihīnaṁ ṛṣiṇā udāreṇa ||</p>
<p><a class='ref sc' id='sc93' href='#sc93'>SC 93</a>yaṁ nūnaṁ so sarvā no śakti kāmam ahu tena ca śamaṁ |<br>
taṁ mama asya varataraṁ na jātu etādṛśaṁ duḥkhaṁ ||</p>
<p><a class='ref sc' id='sc94' href='#sc94'>SC 94</a>asmehi nyūnā manye kṛtā vicitrā vividhā tapaścaryā |<br>
tasyaiṣa phalavipāko yaṁ sma vihīnā priyaputreṇa ||</p>
<p><a class='ref sc' id='sc95' href='#sc95'>SC 95</a>ruṇḍena śocitena mahattaraṁ pīḍitā parikilantā |<br>
bahvyasya dhārmikasya anusmarantī guṇaśatāni ||</p>
<p><a class='ref sc' id='sc96' href='#sc96'>SC 96</a>te avaca kāśirājaṁ evaṁ so yācito tahiṁ nehi |<br>
andhā sma acakṣukā sma na sma samarthā tahiṁ gantuṁ ||</p>
<p><a class='ref sc' id='sc97' href='#sc97'>SC 97</a>so avaca tahiṁ khu neṣyaṁ taṁ deśaṁ yatra so ṛṣikumāro |<br>
apy eva nāma jīve yuvā sa nihato mṛgaviṣehi ||</p>
<p><a class='ref sc' id='sc98' href='#sc98'>SC 98</a>sa kāśirājā <span class='gap'>+ + +</span> mārgeṇa yathāgatena gacchanto |<br>
<br>
<a class='ref sen' id='sen2.229' href='#sen2.229'>Sen 2.229</a> nacirasya taṁ pradeśaṁ agami yahiṁ so ṛṣikumāro ||</p>
<p><a class='ref sc' id='sc99' href='#sc99'>SC 99</a>taṁ paśyiyāna patitaṁ śayamānaṁ mūrchitaṁ nadītīre |<br>
mukharatanam asya mātā kareṇa parimārjati rudantī ||</p>
<p><a class='ref sc' id='sc100' href='#sc100'>SC 100</a>hā dayita ekaputra akiṁcanānāṁ tuvaṁ daridrāṇāṁ |<br>
bandhu abandhūnāṁ tvaṁ kathaṁ asi viheṭhito vatsa ||</p>
<p><a class='ref sc' id='sc101' href='#sc101'>SC 101</a>vanadevatā pi satye na kiṁcid artho yamamanuṣyabhūteṣu |<br>
paśyanti kiṁcit* śyāmo stokaṁ pi na vārito vatso ||</p>
<p><a class='ref sc' id='sc102' href='#sc102'>SC 102</a>duḥsoḍhaṁ yātrānnaṁ vidyate <span class='gap'>+ + +</span> bahudalaśatāni |<br>
bhavyena dhārmikena yahiṁ vihīnā priyaputreṇa ||</p>
<p><a class='ref sc' id='sc103' href='#sc103'>SC 103</a>te nūnaṁ karuṇakaruṇaṁ mṛgā ca pakṣī ca āśramapadasmiṁ |<br>
śyāmakaśirim apaśyantā garjanti ratiṁ alabhamānā ||</p>
<p><a class='ref sc' id='sc104' href='#sc104'>SC 104</a>mā śoca pārage tvaṁ na pi ruṇḍaśocitena kocārtho |<br>
jātena jīvaloke sarveṇa avaśyaṁ martavyaṁ ||</p>
<p><a class='ref sc' id='sc105' href='#sc105'>SC 105</a><span class='var' title='vayam api?'>vayabhapi</span> ca brahmacārī ciraviratā maithunehi yogehi |<br>
kāhāma satyavākyaṁ tenāsya viṣaṁ haniṣyāmaḥ ||</p>
<p><a class='ref sc' id='sc106' href='#sc106'>SC 106</a>yatha tuhya syāma sundara pāpe cittaṁ na sajjati kadācit* |<br>
tatha tava hataṁ mṛgaviṣaṁ utthehi ca satyavacanena ||</p>
<p><a class='ref sc' id='sc107' href='#sc107'>SC 107</a>yatha tava mātāpitarau śīlaṁ rakṣanti nityapariśuddhaṁ |<br>
tatha tava hataṁ mṛgaviṣaṁ utthehi ca satyavacanena ||</p>
<p><a class='ref sc' id='sc108' href='#sc108'>SC 108</a>yathā tava bhavanettī māno ca mado ca nāsti mrakṣo vā |<br>
tatha tava hataṁ mṛgaviṣaṁ utthehi ca satyavacanena ||</p>
<p><a class='ref sc' id='sc109' href='#sc109'>SC 109</a><a class='ref sen' id='sen2.230' href='#sen2.230'>Sen 2.230</a> atha so vijṛmbhamāṇo samutthito apagate mṛgaviṣasmiṁ |<br>
mātāpitṛtejena ca sucaritatejena ca svakena ||</p>
<p><a class='ref sc' id='sc110' href='#sc110'>SC 110</a>taṁ paśyiyāna rājā samutthitaṁ tena satyavacanena |<br>
saṁhṛṣṭaromakūpo nipati caraṇeṣu kṣamāpayasi ||</p>
<p><a class='ref sc' id='sc111' href='#sc111'>SC 111</a>taṁ avaca bodhisatvo sayugyabalavāhano sadevīko |<br>
sanagaranigamajanapado sukhī bhavāhi mahārāja ||</p>
<p><a class='ref sc' id='sc112' href='#sc112'>SC 112</a>paśyāhi kāśivardhana mātāpitugāravasya niṣyandaṁ |<br>
yathā samūhataṁ mṛgaviṣaṁ sucaritatejena suvakena ||</p>
<p><a class='ref sc' id='sc113' href='#sc113'>SC 113</a>yeṣāṁ mātāpitarau suśrūṣā aṁjaliṁ praṇāmaḥ ca |<br>
kartavyaṁ kāśivardhana yadi icchanti <span class='var' title='vaśiṣṭhasya?'>svagaṁ gantuṁ</span> ||</p>
<p><a class='ref sc' id='sc114' href='#sc114'>SC 114</a>asmiṁ jambudvīpe ratnāni āharitvā sarvāṇi |<br>
pūjaya mātāpitaraṁ mātāpitṝṣu na pratikuryāt* ||</p>
<p><a class='ref sc' id='sc115' href='#sc115'>SC 115</a>evaṁ na supratikaraṁ bhaṇāmi mātāpituṁ mahārāja |<br>
anukampāhi ete pūrvācāryā va lokasya ||</p>
<p><a class='ref sc' id='sc116' href='#sc116'>SC 116</a>devānām iva teṣāṁ sannamitavyaṁ manuṣyadevānāṁ |<br>
yeṣāṁ mātāpirau labhanti pūjāṁ na te śocyā ||</p>
<p><a class='ref sc' id='sc117' href='#sc117'>SC 117</a>yā sā abhūṣi mātā taṁ kālaṁ sā abhūt tadā māyā |<br>
śuddhodano sa rājā pitā bhagavato tadā āsi ||</p>
<p><a class='ref sc' id='sc118' href='#sc118'>SC 118</a>yo so mahānubhāvo samutthito tena satyavākyena |<br>
<br>
<a class='ref sen' id='sen2.231' href='#sen2.231'>Sen 2.231</a> so āsi bodhisatvo bhagavāṁ śyāmo hi taṁ kālaṁ ||</p>
<p><a class='ref sc' id='sc119' href='#sc119'>SC 119</a>yo so abhūṣi rājā taṁ kālaṁ so abhūṣi ānando |<br>
bhagavato jñāti preṣyo bahūni jātīsahasrāṇi ||</p>
<p><a class='ref sc' id='sc120' href='#sc120'>SC 120</a>nāyaṁ kva pi saṁbuddho nāpi ca svayaṁpratibhañjitagrantho |<br>
bhūtaṁ hi tad* bhagavato pūrvacaridharmaniṣpattiḥ ||</p>
</blockquote>
<p class='endsection'>samāptaṁ śyāmakajātakaṁ</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
