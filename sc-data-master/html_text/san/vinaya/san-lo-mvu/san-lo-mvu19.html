<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu19' lang='san'>
<header>
<ul>
<li class='division'>Mahāvastu</li>
</ul>
<h1>19. Apparitions</h1>
</header>
<p><a class='ref sc' id='sc1' href='#sc1'>SC 1</a>paropahārāṁś ca bho dhutadharmadhara upaharanti samyakasṁbuddhāḥ satvānām anugrahārthaṁ || tadyathā kaliṁgarājñaḥ kusumāye devyā paropahāraṁ bhagavāṁ dhruvasya śreṣṭhino vacanopahāraṁ bhagavāṁ vṛttavāṁ ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>tathaiva ca rājagṛhe purottame<br>
paropahāraṁ bhagavāṁ pravṛttavāṁ |<br>
<a class='ref sen' id='sen1.178' href='#sen1.178'>Sen 1.178</a> samutkarṣesi svavidhānakovido<br>
upālino taṁ vacanopahāraṁ ||</p>
<p><a class='ref sc' id='sc3' href='#sc3'>SC 3</a>tathā paraṁ merutaṭe samāgatāṁ<br>
sa vādisiṁho vaśināṁ vaśī vaśī |<br>
paropahāraṁ bhagavāṁ sa bhikṣu-<br>
saṁghasya taṁ idam avacā mahāmunir iti ||</p>
<p><a class='ref sc' id='sc4' href='#sc4'>SC 4</a>etāṁ sarvāṁ pravakṣyāmi upahārāṁ manoramāṁ |<br>
tasya satvapradhānasya śṛṇu vikrīḍitaṁ śubhaṁ ||</p>
<p><a class='ref sc' id='sc5' href='#sc5'>SC 5</a>utpanne puruṣaśreṣṭhe dharmacakre pravartite |<br>
kaliṁgarājā kārayati rājyaṁ sphītam akaṇṭakaṁ ||</p>
<p><a class='ref sc' id='sc6' href='#sc6'>SC 6</a>nāmena abhayo nāma tasyedaṁ darśanaṁ abhūt* |<br>
śubhāśubhānāṁ karmāṇāṁ phalaṁ nāstīti niścayaḥ ||</p>
<p><a class='ref sc' id='sc7' href='#sc7'>SC 7</a>paraloko tathā nāsti dānaphalaṁ kvacid yatra |<br>
vītarāgo vītadoṣo vītamoho na vidyate ||</p>
<p><a class='ref sc' id='sc8' href='#sc8'>SC 8</a>so taṁ ca darśanaṁ prāpya janatāṁ sannipātayet* |<br>
svakāṁ dṛṣṭiṁ samākhyāti paścāc ca na nivartate ||</p>
<p><a class='ref sc' id='sc9' href='#sc9'>SC 9</a>yadi mahyaṁ pitā bruyāt pratyakṣaṁ mama agrataḥ |<br>
svayam upagamya evan tac chraddadhe tadā tathā ||</p>
<p><a class='ref sc' id='sc10' href='#sc10'>SC 10</a>sarvadā sa tadā āsi śīlavāṁ maitramānaso |<br>
<a class='ref sen' id='sen1.179' href='#sen1.179'>Sen 1.179</a> yadi tasya phalam asti tasya devapuraṁ gatiḥ ||</p>
<p><a class='ref sc' id='sc11' href='#sc11'>SC 11</a>devabhūto mama jñātvā imāṁ dṛṣṭiṁ vimocayet* |<br>
ity uktvāsti paraloko dṛṣṭiṁ muñcāhi pāpakāṁ ||</p>
<p><a class='ref sc' id='sc12' href='#sc12'>SC 12</a>yasya ca paralokasya pravṛttir nopalabhyate |<br>
tasmāt pitā mamāgatvā saṁpraharṣayatu mānasaṁ ||</p>
<p><a class='ref sc' id='sc13' href='#sc13'>SC 13</a>tato lokānukampārthaṁ kāruṇo mahadviśāradaḥ |<br>
kaliṁgarājasya rūpaṁ nirmaṇati svayaṁ muniḥ ||</p>
<p><a class='ref sc' id='sc14' href='#sc14'>SC 14</a>prāsādavaraṁ āruhya antaḥpuragato tathā |<br>
antaḥpurasya darśeti yat taṁ prakṛtidarśanaṁ ||</p>
<p><a class='ref sc' id='sc15' href='#sc15'>SC 15</a>tato sa nirmito rājā antarīkṣagatasthitaḥ |<br>
rājānam abhayaṁ dhīro uvāca puruṣottamaḥ ||</p>
<p><a class='ref sc' id='sc16' href='#sc16'>SC 16</a>parityajya svakāryāṇi parakāryeṣu vyāpṛtaḥ |<br>
mithyādarśanasaṁyuktaṁ arājyaṁ rājyasaṁjñitaṁ ||</p>
<p><a class='ref sc' id='sc17' href='#sc17'>SC 17</a>adya bhave gatī tubhyaṁ narako dāruṇo mahat* |<br>
ye ca te darśayiṣyanti teṣām api ca sā gati ||</p>
<p><a class='ref sc' id='sc18' href='#sc18'>SC 18</a>anyān* hi vihato hanti naṣṭo nāśayate parāṁ |<br>
andhīkaroti anyā pi svayam andhavyapatrapo ||</p>
<p><a class='ref sc' id='sc19' href='#sc19'>SC 19</a>sumuṣṭo muṣase anyā mṛto ca mārase parāṁ |<br>
sukhitān api satvā tvaṁ duḥkhāpayasi durmate ||</p>
<p><a class='ref sc' id='sc20' href='#sc20'>SC 20</a>nimagno kāmapaṁkasmiṁ gṛddhu kām eṣu mūrcchitaḥ |<br>
<a class='ref sen' id='sen1.180' href='#sen1.180'>Sen 1.180</a> paralokaṁ draṣṭukāmo dharmāṇāṁ nayanaṁ nṛpaḥ ||</p>
<p><a class='ref sc' id='sc21' href='#sc21'>SC 21</a>asthānam etaṁ bhūmipati yas tvaṁ kāmaparāyaṇaḥ |<br>
asamartho tahiṁ gantuṁ paralokam imaṁ prabho ||</p>
<p><a class='ref sc' id='sc22' href='#sc22'>SC 22</a>āsvādaṁ pi tu kāmeṣu buddhvā doṣān tathaiva ca |<br>
kāme niḥsaraṇajñasya te vai jāne paraṁparāṁ ||</p>
<p><a class='ref sc' id='sc23' href='#sc23'>SC 23</a>etac chrutvā naraśreṣṭho abhayo kampito bhayāt* |<br>
prahvo idam uvāca taṁ antarīkṣe sudarśanaṁ ||</p>
<p><a class='ref sc' id='sc24' href='#sc24'>SC 24</a>śraddadhāmi taṁ te deva evam etaṁ nānyathā |<br>
prasīda bhava me nātha abhayaṁ parimocaya ||</p>
<p><a class='ref sc' id='sc25' href='#sc25'>SC 25</a>tadvasāntaḥpurāmātyaḥ śāstā me apratipudgalaḥ |<br>
vinayavaśī tavāsmi tathānyā janatā bahu ||</p>
<p><a class='ref sc' id='sc26' href='#sc26'>SC 26</a>paropahāra iti eṣas tena paramabuddhinā |<br>
vṛtto anugrahārthāya satvānāṁ varabuddhinā ||</p>
<p><a class='ref sc' id='sc27' href='#sc27'>SC 27</a>devī kusumbharājasya kusumā iti viśrutā |<br>
iṣṭā kusumbharājasya strīsahasrāṇam uttamā ||</p>
<p><a class='ref sc' id='sc28' href='#sc28'>SC 28</a>tasya mātā pitā caiva jīrṇā daṇḍaparāyaṇā |<br>
dhītaram evam āhansu kusume putri he śṛṇu ||</p>
<p><a class='ref sc' id='sc29' href='#sc29'>SC 29</a>vayaṁ jīrṇā tuvaṁ bālā kāmapralulitā asi |<br>
<a class='ref sen' id='sen1.181' href='#sen1.181'>Sen 1.181</a> icchema pratisṛjyantau icchema maraṇam ātmanaḥ ||</p>
<p><a class='ref sc' id='sc30' href='#sc30'>SC 30</a>etac ca vacanaṁ śrutvā kusumā labhate mataṁ |<br>
avarṇo yaṁ mama asyā yady ambātāto praghātyate ||</p>
<p><a class='ref sc' id='sc31' href='#sc31'>SC 31</a>dāsyāmi viṣasaṁyuktaṁ bhaktam eṣāṁ sudāruṇaṁ |<br>
bhuktvā yena ubhāv etau mariṣyanti na saṁśayaḥ ||</p>
<p><a class='ref sc' id='sc32' href='#sc32'>SC 32</a>yadāsyā niścitā buddhi mātāpitṛṣu dāruṇā |<br>
tato utpādaye śāstā kāruṇyaṁ kusumāṁ prati ||</p>
<p><a class='ref sc' id='sc33' href='#sc33'>SC 33</a>tataḥ kusumāye śāstā mātaraṁ pitaraṁ tathā |<br>
apanāmayati saṁbuddho anyau sthāpeti nirmitau ||</p>
<p><a class='ref sc' id='sc34' href='#sc34'>SC 34</a>kusumā viṣasaṁyuktaṁ taṁ bhojanam āpadyati |<br>
nirmitān āha bhuṁjantu ambā tāto ca bhojanaṁ ||</p>
<p><a class='ref sc' id='sc35' href='#sc35'>SC 35</a>avikampamānā bhuṁjanti bhojanaṁ jinanirmitāḥ |<br>
na caiṣāṁ bādhate kiṁcit kāyaṁ nirmitakā hi te ||</p>
<p><a class='ref sc' id='sc36' href='#sc36'>SC 36</a>dvitīyaṁ divasaṁ caiva tṛtīyaṁ caturthaṁ paṁcamaṁ |<br>
viṣasaṁyuktaṁ bhuktvāna sudhāṁ va yāpenti nirmitau ||</p>
<p><a class='ref sc' id='sc37' href='#sc37'>SC 37</a>tataḥ kṛtāṁjalī bhūtvā kusumā nirmitāṁ bravīt* |<br>
ātmānaṁ me nivedayatha anugrāhyā yadi ahaṁ ||</p>
<p><a class='ref sc' id='sc38' href='#sc38'>SC 38</a>tāṁ yācamānāṁ prāñjalikāṁ kusumāṁ nirmitā bravīt* |<br>
<a class='ref sen' id='sen1.182' href='#sen1.182'>Sen 1.182</a> yā tavāpatti jānātha tathā ca anutiṣṭhatha ||</p>
<p><a class='ref sc' id='sc39' href='#sc39'>SC 39</a>buddhaḥ puruṣaśārdūlaḥ dvātriṁśavaralakṣaṇaḥ |<br>
utpannaḥ kulasaṁpannaḥ sarvavidyāguṇānvitaḥ ||</p>
<p><a class='ref sc' id='sc40' href='#sc40'>SC 40</a>tasya sarvaṁ guṇābhūtaṁ atītānāgatasthitaṁ |<br>
viditaṁ vādisiṁhasya atra vijaha saṁśayaṁ ||</p>
<p><a class='ref sc' id='sc41' href='#sc41'>SC 41</a>prāsādavaram āruhya sastryāgāro sa pārthivaḥ |<br>
yāced darśanam icchāma vayaṁ sarvārthadarśinaḥ ||</p>
<p><a class='ref sc' id='sc42' href='#sc42'>SC 42</a>taṁ sarvaguṇasaṁpannaṁ vanditvā śaraṇaṁ vraje |<br>
tato asmākaṁ yaṁ tatraiva pṛcchasi vakṣyate jino ||</p>
<p><a class='ref sc' id='sc43' href='#sc43'>SC 43</a>sādhū ti pratiśrutvāna nirmitāṁ prati so tadā |<br>
rājā sāntaḥpuro śīghraṁ prāsādam abhirūḍhavāṁ ||</p>
<p><a class='ref sc' id='sc44' href='#sc44'>SC 44</a>satvaraṁ sa prahvo rājā sastryāgāro kṛtāṁjaliḥ |<br>
imāṁ vyāharate rājā vācāṁ kusumayā saha ||</p>
<p><a class='ref sc' id='sc45' href='#sc45'>SC 45</a>ye sarvaguṇasaṁpannā lokānām anukampakā |<br>
gṛhītā atyantaṁ teṣāṁ sāñjalī saumanasyakā ||</p>
<p><a class='ref sc' id='sc46' href='#sc46'>SC 46</a>tato amantraye śāstā śrāvakāṁ śāsane ratāṁ |<br>
cāruvarṇaṁ siṁhahanuṁ dṛḍhabāhuṁ aninditaṁ ||</p>
<p><a class='ref sc' id='sc47' href='#sc47'>SC 47</a>kīrtimantaṁ mahānāgaṁ ca cāturantaṁ mahābalaṁ |<br>
nīlakeśaṁ ca buddhaṁ ca śāntaṁ sāstraviśāradaṁ ||</p>
<p><a class='ref sc' id='sc48' href='#sc48'>SC 48</a>tathā śārasam atulyaṁ guptakāmam aninditaṁ |<br>
<a class='ref sen' id='sen1.183' href='#sen1.183'>Sen 1.183</a> siṁhanandiṁ viśālākṣaṁ lakṣaṇeyam anuttamaṁ ||</p>
<p><a class='ref sc' id='sc49' href='#sc49'>SC 49</a>eṣa bhikṣavo gacchāmi śāstāram anubandhatha |<br>
kusumāṁ pramukhāṁ kṛtvā vineṣyāmi bahuṁ janaṁ ||</p>
<p><a class='ref sc' id='sc50' href='#sc50'>SC 50</a>sādhū ti te pratiśrutvā vaśībhūtā svayaṁbhuvaḥ |<br>
parivārayitvā saṁbuddhaṁ idaṁ vacanam āhu te ||</p>
<p><a class='ref sc' id='sc51' href='#sc51'>SC 51</a>asmākaṁ pi pādo vīrā vihaṁgamadhyam akramaḥ |<br>
anuyāsyāma saṁbuddhaṁ yatra gacchati cakṣumāṁ ||</p>
<p><a class='ref sc' id='sc52' href='#sc52'>SC 52</a>nimeṣāntareṇa saṁprāpto bhagavāṁ śiṣyasaṁvṛtaḥ |<br>
nagaraṁ kusumāyās tu anukampāya prāṇināṁ ||</p>
<p><a class='ref sc' id='sc53' href='#sc53'>SC 53</a>ākāraṁ vajrapāṇisya nāyako abhinirmiṇe |<br>
devasaṁghaṁ ca manasā dhyāye dhyānaviśāradaḥ ||</p>
<p><a class='ref sc' id='sc54' href='#sc54'>SC 54</a>prabhāmaṇḍalam utsṛje yojanāni caturdaśa |<br>
devatā ca abhivādenti yātrāṁ paramabuddhinaḥ ||</p>
<p><a class='ref sc' id='sc55' href='#sc55'>SC 55</a>tato ca kusumā devī prahvī sugatam abravīt* |<br>
eṣā te prāñjalī nātha pādāṁ icchāmi vanditaṁ ||</p>
<p><a class='ref sc' id='sc56' href='#sc56'>SC 56</a>tataḥ pratiṣṭhito śāstā prāsādavaramūrdhani |<br>
prabhayā ca diśā sarvā abhibhūya yaśaskaraḥ ||</p>
<p><a class='ref sc' id='sc57' href='#sc57'>SC 57</a>tato ca kusumā devī saha rājñā jinakramāṁ |<br>
vandate parivāro ca deviye narapuṅgavaṁ ||</p>
<p><a class='ref sc' id='sc58' href='#sc58'>SC 58</a>śaraṇaṁ tvāṁ naraśreṣṭha gacchāma suravandita |<br>
mātaraṁ pitaraṁ hatvā kīdṛśaṁ labhate phalaṁ ||</p>
<p><a class='ref sc' id='sc59' href='#sc59'>SC 59</a><a class='ref sen' id='sen1.184' href='#sen1.184'>Sen 1.184</a> śṛṇohi kusume satyaṁ mātāpitṛvadhe phalaṁ |<br>
anantaraṁ mahāvīciṁ narakaṁ upapadyate ||</p>
<p><a class='ref sc' id='sc60' href='#sc60'>SC 60</a>tato buddhānubhāvena śāstā vadathakovidaḥ |<br>
kusumāyā mahāvīciṁ upadarśeti nāyakaḥ ||</p>
<p><a class='ref sc' id='sc61' href='#sc61'>SC 61</a>tato ca kusumā devī nirayaṁ trasya dāruṇaṁ |<br>
aśruvegaṁ pramuñcantī idaṁ vacanam abravīt* ||</p>
<p><a class='ref sc' id='sc62' href='#sc62'>SC 62</a>mātāpitṛbhyāṁ kāruṇikā duṣṭacittasya kidṛśaṁ |<br>
paraloke phalaṁ bhavati yat satyaṁ tad udīraya ||</p>
<p><a class='ref sc' id='sc63' href='#sc63'>SC 63</a>duṣṭacittasya kusume taṁ cittaṁ syād amuñciyaṁ |<br>
tad eva paralokasmiṁ phalaṁ sadyaṁ ca hiṁsayā ||</p>
<p><a class='ref sc' id='sc64' href='#sc64'>SC 64</a>tato ca pratiniḥsṛjati kusumā dāruṇaṁ manaṁ |<br>
purato dharmarājasya prītisukhasamarpitā ||</p>
<p><a class='ref sc' id='sc65' href='#sc65'>SC 65</a>tato kāmāna āsvādaṁ bhāṣate sarvakovidaḥ |<br>
ādīnavaṁ ca kāmānāṁ bhāṣate puruṣottamaḥ ||</p>
<p><a class='ref sc' id='sc66' href='#sc66'>SC 66</a>tato kāmānāṁ niḥsaraṇaṁ bhāṣate cintyavikramaḥ |<br>
guṇān vadati nirvāṇe adbhutāṁ bhūtadarśimān ||</p>
<p><a class='ref sc' id='sc67' href='#sc67'>SC 67</a>kusumāṁ pramukhāṁ kṛtvā koṭīyo dvādaśa muniḥ |<br>
mānuṣāṇāṁ vinayati upahāro ayaṁ iti ||</p>
<p><a class='ref sc' id='sc68' href='#sc68'>SC 68</a>dhruvo nāma abhūc chreṣṭhī nagare kāśivardhane |<br>
tasyedaṁ darśanaṁ pāpaṁ mātāpitṛsamāgame ||</p>
<p><a class='ref sc' id='sc69' href='#sc69'>SC 69</a>yo mātaraṁ ca pitaraṁ ca jīrṇakaṁ gatayauvanaṁ |<br>
<a class='ref sen' id='sen1.185' href='#sen1.185'>Sen 1.185</a> jñātipakṣaṁ samānetvā bhakṣyabhojyena tarpayet* ||</p>
<p><a class='ref sc' id='sc70' href='#sc70'>SC 70</a>agniskandhe ca jvalite dāhayeya pitṝn ubhau |<br>
upahāro vidhātavyo tasya puṇyam anantakaṁ ||</p>
<p><a class='ref sc' id='sc71' href='#sc71'>SC 71</a>rākṣasīnāṁ sahasrāṇi nāyako abhinirmiṇi |<br>
prāsādavarasuptasya dhruvasya purataḥ sthitā ||</p>
<p><a class='ref sc' id='sc72' href='#sc72'>SC 72</a>daṇḍahastā kaśāhastā śaktihastā tathaiva ca |<br>
kuṭhārahastā asihastā ulkāhastā tathaiva ca ||</p>
<p><a class='ref sc' id='sc73' href='#sc73'>SC 73</a>atha tomarahastā ca nārācaśatapāṇiyo |<br>
kuntamudgarahastāś ca śreṣṭhisya purataḥ sthitāḥ ||</p>
<p><a class='ref sc' id='sc74' href='#sc74'>SC 74</a>dhikkṛtāṁ dhikkṛtāṁ dṛṣṭiṁ prāpto ’si puruṣādhamā |<br>
dhikkṛtaṁ mithyātvam āsādya na śraddadhitum arhasi |<br>
ye te duṣkarakartāraḥ ye te pūrvopakāriṇaḥ |<br>
maitracittā āpanneṣu teṣu tvaṁ vadham icchasi ||</p>
<p><a class='ref sc' id='sc75' href='#sc75'>SC 75</a>yeṣāṁ na śakyaṁ pratikartuṁ apatyena kathaṁcana |<br>
sarvaratnaṁ pi dadatā teṣāṁ tvaṁ vadham icchasi ||</p>
<p><a class='ref sc' id='sc76' href='#sc76'>SC 76</a>jīvitāt te mṛtaṁ śreyo na ca darśanam īdṛśaṁ |<br>
yaḥ tvaṁ supuruṣācīrṇaṁ darśanaṁ pratibādhase ||</p>
<p><a class='ref sc' id='sc77' href='#sc77'>SC 77</a>adya te jīvitaṁ nāsti sabhāryasya sabandhunaḥ |<br>
sabhṛtyasya saputrasya pretya ca nirayaṁ gatiḥ ||</p>
<p><a class='ref sc' id='sc78' href='#sc78'>SC 78</a>imaṁhi nāma evaṁ vā māriṣa bhadram astu vaḥ |<br>
mithyādarśanasampannaṁ mūḍḥāpaṇḍitamānasaṁ ||</p>
<p><a class='ref sc' id='sc79' href='#sc79'>SC 79</a><a class='ref sen' id='sen1.186' href='#sen1.186'>Sen 1.186</a> parāṁ anyāṁ pi janatāṁ grāhentaṁ pāpadarśanaṁ |<br>
dhruvaṁ śreṣṭhiṁ vināśema āryadarśanakutsakaṁ ||</p>
<p><a class='ref sc' id='sc80' href='#sc80'>SC 80</a>etan tu vacanaṁ śrutvā dhruvo udvignamānasaḥ |<br>
sasvinnagātro prahvaś ca babhūva trastamānasaḥ ||</p>
<p><a class='ref sc' id='sc81' href='#sc81'>SC 81</a>bhrāntacitto diśovekṣī trasto bhavati mānasaḥ |<br>
kṛtāñjalipuṭo bhūtvā idaṁ vacanam abravīt* ||</p>
<p><a class='ref sc' id='sc82' href='#sc82'>SC 82</a>rakṣogaṇo prasīdaṁtu parivārasya mahya ca |<br>
yuṣme gatiś ca lenaś ca mama śaraṇam eva ca ||</p>
<p><a class='ref sc' id='sc83' href='#sc83'>SC 83</a>ājñāpayatha kiṁ kṛtvā mahyādya abhayaṁ bhave |<br>
mama sabandhuvargasya na cāgaccheya durgatiṁ ||</p>
<p><a class='ref sc' id='sc84' href='#sc84'>SC 84</a>te ca bravīnsu bhūtagaṇā dhruvaṁ śreṣṭhiṁ nabhe sthitā |<br>
mā asmākaṁ śaraṇaṁ gaccha tam eva śaraṇaṁ vraja ||</p>
<p><a class='ref sc' id='sc85' href='#sc85'>SC 85</a>hitaiṣiṇaṁ sarvabhūtānāṁ buddhaṁ dhutajanārcitaṁ |<br>
sarvalokottaraṁ vādiṁ śākyasiṁhaṁ manoramaṁ ||</p>
<p><a class='ref sc' id='sc86' href='#sc86'>SC 86</a>kahin nu so <span class='gap'>+ + + + + +</span> bhagavāṁ bhūtavandito |<br>
vayaṁ pi taṁ naraśreṣṭhaṁ gacchema śaraṇaṁ muniṁ ||</p>
<p><a class='ref sc' id='sc87' href='#sc87'>SC 87</a>eṣo sarvaguṇopetaḥ pure ratanakholake |<br>
nānākusumasaṁcchanne udyāne gandhamādane ||</p>
<p><a class='ref sc' id='sc88' href='#sc88'>SC 88</a>vaśībhūtasahasrāṇāṁ navatīhi puraskṛto |<br>
vihārakuśalo dhīro tatra viharate muniḥ ||</p>
<p><a class='ref sc' id='sc89' href='#sc89'>SC 89</a><a class='ref sen' id='sen1.187' href='#sen1.187'>Sen 1.187</a> taṁ tvaṁ śaraṇaṁ gacchāhi sarvehi jñātibhiḥ saha |<br>
taṁ ca paśya narādityaṁ tāṁ ca dṛṣṭiṁ parityaja ||</p>
<p><a class='ref sc' id='sc90' href='#sc90'>SC 90</a>yaṁ ca so deśate dharmaṁ dṛṣṭāntavihitaṁ śubhaṁ |<br>
taṁ ca prajñāya paśyāhi evan te jīvitaṁ bhavet* ||</p>
<p><a class='ref sc' id='sc91' href='#sc91'>SC 91</a>agatvā ca tuvaṁ śreṣṭhi na dhruvaṁ pratipatsyase |<br>
idan te maraṇaṁ sadyaṁ taṁ śraddhāno samācara ||</p>
<p><a class='ref sc' id='sc92' href='#sc92'>SC 92</a>tataḥ śreṣṭhi sabandhujano bhūtvā sudīnamānaso |<br>
mūrdhinā patito bhūmau yato so puruṣottamaḥ ||</p>
<p><a class='ref sc' id='sc93' href='#sc93'>SC 93</a>sarvākāraguṇopeto mahākāruṇiko muni |<br>
sabandhupakṣo śaraṇaṁ upemi tvā mahāyaśā ||</p>
<p><a class='ref sc' id='sc94' href='#sc94'>SC 94</a>bhītasya bhayāntakara abhayaṁ dātum arhasi |<br>
sapakṣo bho mahāsatva ahaṁ bhayaparāyaṇo ||</p>
<p><a class='ref sc' id='sc95' href='#sc95'>SC 95</a>icchāmi caraṇaṁ śāstuḥ vandituṁ vādināṁ vara |<br>
draṣṭum icchāmi satpuruṣaṁ anugrāhyā yadi vayaṁ ||</p>
<p><a class='ref sc' id='sc96' href='#sc96'>SC 96</a>tato abhyudgato śāstā vaśībhūtapuraskṛtaḥ |<br>
nimeṣāntareṇa saṁprāpto satvānukampāya nāyakaḥ ||</p>
<p><a class='ref sc' id='sc97' href='#sc97'>SC 97</a>taṁ dṛṣṭvā gagaṇe sthitaṁ dāntaṁ kṣāntaṁ puraskṛtaṁ |<br>
<a class='ref sen' id='sen1.188' href='#sen1.188'>Sen 1.188</a> saumanasyaṁ samutpannaṁ śreṣṭhisya saha bandhubhiḥ ||</p>
<p><a class='ref sc' id='sc98' href='#sc98'>SC 98</a>śaraṇaṁ vādiśārdūlaṁ śreṣṭhī tatra upāgataḥ |<br>
sujātadarśanatvaṁ ca śreṣṭhī paryadhigacchasi ||</p>
<p><a class='ref sc' id='sc99' href='#sc99'>SC 99</a>tasyātyayaṁ naraśreṣṭho parigṛhya tathāgato |<br>
satyavādī udīreti satyāni caturā muniḥ ||</p>
<p><a class='ref sc' id='sc100' href='#sc100'>SC 100</a>śubhāśubhānāṁ karmāṇāṁ phalaṁ vistaraśo vibhuḥ |<br>
prakāśaye narādityo siṁho vā nadate vane ||</p>
<p><a class='ref sc' id='sc101' href='#sc101'>SC 101</a>siṁhanādaṁ imaṁ śrutvā śreṣṭhi parijanaiḥ saha |<br>
prāpnoti madhuraṁ satyaṁ phalaṁ prathamake kṣaṇe ||</p>
<p><a class='ref sc' id='sc102' href='#sc102'>SC 102</a>yat tasya parikarma tat kṛtaṁ pana maharṣiṇā |<br>
tam āhur upahāro ti sarvadharmaviśāradāḥ ||</p>
<p><a class='ref sc' id='sc103' href='#sc103'>SC 103</a>tarur nāma abhū rājā dvīpe kasmiṁ ci sāgare |<br>
tasya darśanam utpannaṁ pāpakaṁ bāliśapriyaṁ ||</p>
<p><a class='ref sc' id='sc104' href='#sc104'>SC 104</a>yo brāhmaṇaṁ vā śramaṇaṁ vā anyaṁ vāpi vanīyakaṁ |<br>
āmantretvā na bhojayate tam āhuḥ śreṣṭhalakṣaṇaṁ ||</p>
<p><a class='ref sc' id='sc105' href='#sc105'>SC 105</a>mahājanaṁ nimantretvā bahuṁ ca śūdrabrāhmaṇāṁ |<br>
yo bubhukṣāyam āneti kṛtvā kārānibandhanaṁ ||</p>
<p><a class='ref sc' id='sc106' href='#sc106'>SC 106</a><a class='ref sen' id='sen1.189' href='#sen1.189'>Sen 1.189</a> uttarāgamane kulavā maheśākhyo mahāyaśāḥ |<br>
prabhūtavastrābharaṇo tatra so copapadyate ||</p>
<p><a class='ref sc' id='sc107' href='#sc107'>SC 107</a>grāheti janatāṁ rājā evaṁ pāpena cetasā |<br>
te tasya vacanaṁ śrutvā śraddadhāti mahājanaḥ ||</p>
<p><a class='ref sc' id='sc108' href='#sc108'>SC 108</a>etaṁ darśanaṁ vijñāya devagandharvavanditaḥ |<br>
paṁca bhikṣusahasrāṇi kṣaṇena nirmiṇe muniḥ ||</p>
<p><a class='ref sc' id='sc109' href='#sc109'>SC 109</a>te taṁ dvīpam upāgamya tarur yatra janādhipaḥ |<br>
rājyaṁ pālayate tatra caṁkramiṣu vaśīgaṇā ||</p>
<p><a class='ref sc' id='sc110' href='#sc110'>SC 110</a>te tu narādhipo dṛṣṭvā nirmitā bhikṣuvarṇitā |<br>
vāhanato taritvāna vanditvā pādam abravīt* ||</p>
<p><a class='ref sc' id='sc111' href='#sc111'>SC 111</a>nimantrayāmi ṛṣayo prīto bhaktena tattvataḥ |<br>
adhivāsensu me ṛṣayo anugrāhyā yadi vayaṁ ||</p>
<p><a class='ref sc' id='sc112' href='#sc112'>SC 112</a>adhivāsitaṁ viditvā tato nirdhāvate punaḥ |<br>
pādāṁ vanditvā ṛṣīṇāṁ gato rājakulaṁ svakaṁ ||</p>
<p><a class='ref sc' id='sc113' href='#sc113'>SC 113</a>rātriṁ prabhātāṁ vijñāya rājapuruṣam abravīt* |<br>
gaccha tvaṁ ṛṣayopagamya siddhena tvaṁ nimantraya ||</p>
<p><a class='ref sc' id='sc114' href='#sc114'>SC 114</a>te ca praveśitā rājñā ṛṣi veśam atyadbhutaṁ |<br>
śaraṇyaṁ guṇasaṁpannaṁ dṛḍhārgalasuyantritaṁ ||</p>
<p><a class='ref sc' id='sc115' href='#sc115'>SC 115</a>saptāhe samatikrānte rājā tāṁ pratyavekṣate |<br>
<a class='ref sen' id='sen1.190' href='#sen1.190'>Sen 1.190</a> adīnamukhavarṇāś ca dhyāyante bhikṣuvarṇitā ||</p>
<p><a class='ref sc' id='sc116' href='#sc116'>SC 116</a>so bhūyaḥ parivarjetvā nirmitā manujādhipaḥ |<br>
dvitīyaṁ samatikramya dvitīye pratyavekṣate ||</p>
<p><a class='ref sc' id='sc117' href='#sc117'>SC 117</a>tṛtīye ca caturthe ca paṁcame ṣaṣṭhasaptame |<br>
navame daśame saptāhe idaṁ vacanam abravīt* ||</p>
<p><a class='ref sc' id='sc118' href='#sc118'>SC 118</a>devā ca nāgā gandharvā yakṣā ca guhyakāsurā |<br>
āgatā ṛṣirūpeṇa mama saṁvegakāraṇāt* ||</p>
<p><a class='ref sc' id='sc119' href='#sc119'>SC 119</a>nivedayatha ātmānam anugrāhyā yadi vayaṁ |<br>
athāsmākam anugrāhyo ātmānaṁ parivedaye ||</p>
<p><a class='ref sc' id='sc120' href='#sc120'>SC 120</a>anugrāhyo ’si bhūmipate idaṁ vacanam uvāca te |<br>
yad vayaṁ vacanaṁ brūma tathā tam anutiṣṭhata ||</p>
<p><a class='ref sc' id='sc121' href='#sc121'>SC 121</a>eṣo kāśīpure śāstā vārāṇasyāṁ vane śubhe |<br>
pāragaḥ sarvadharmāṇāṁ sarvasaṁśayasūdanaḥ ||</p>
<p><a class='ref sc' id='sc122' href='#sc122'>SC 122</a>prāsādavaram āruhya yāce prahvaḥ sabāndhavaḥ |<br>
icchāma puruṣaśreṣṭhaṁ draṣṭum apratipudgalaṁ ||</p>
<p><a class='ref sc' id='sc123' href='#sc123'>SC 123</a>sa etat vacanaṁ śrutvā tatheti udapādayi |<br>
atha vaihāyasaṁ śāstā taṁ dvīpam upasaṁkramīt* ||</p>
<p><a class='ref sc' id='sc124' href='#sc124'>SC 124</a>vaśībhūtāś ca catvāro kuṁjaro karabhogajaḥ |<br>
<a class='ref sen' id='sen1.191' href='#sen1.191'>Sen 1.191</a> vāraṇo ’tha mahādhyāyī manāpo ’tha samāgatā ||</p>
<p><a class='ref sc' id='sc125' href='#sc125'>SC 125</a>te paśyitūna saṁbuddhaṁ virocantaṁ śaśiprabhaṁ |<br>
tathā stuvanti prāṁjaliyo bhūtadharmaguruṁ guru ||</p>
<p><a class='ref sc' id='sc126' href='#sc126'>SC 126</a>prasannacittā sumanā sarvākāraguṇānvitā |<br>
nātha marumanuṣyāṇāṁ namas te naralambaka ||</p>
<p><a class='ref sc' id='sc127' href='#sc127'>SC 127</a>ko nāma tvaṁ mahāsatva mahātejā mahādyute |<br>
mahābuddhi mahābāhu yathātatham udīraya ||</p>
<p><a class='ref sc' id='sc128' href='#sc128'>SC 128</a>rājavaṁśasamutpanno dharmarājyapratiṣṭhitaḥ |<br>
śaraṇaṁ sarvabhūtānāṁ ahaṁ buddha iti viduḥ ||</p>
<p><a class='ref sc' id='sc129' href='#sc129'>SC 129</a>ahaṁ marumanuṣyāṇāṁ nātho netā cikitsakaḥ |<br>
ahaṁ saṁśayāntakaraḥ saṁbuddho devavanditaḥ ||</p>
<p><a class='ref sc' id='sc130' href='#sc130'>SC 130</a>etat śrutvā taru rājā saṁbuddham idam abravīt* |<br>
namas te vādiśārdūla sarvasaṁśayasūdana ||</p>
<p><a class='ref sc' id='sc131' href='#sc131'>SC 131</a>prāsādavaram āruhya sabandhupakṣo sajjanā |<br>
sarāṣṭro śaraṇaṁ gacchāmi tasya no śaraṇaṁ bhava ||</p>
<p><a class='ref sc' id='sc132' href='#sc132'>SC 132</a>svakaṁ ca darśanaṁ rājā samākhyāti maharṣiṇaḥ |<br>
tac chrutvā naraśārdūlo rājānam idam abravīt* ||</p>
<p><a class='ref sc' id='sc133' href='#sc133'>SC 133</a>na te lābhā bhūmipate yas tvaṁ durgatigāminaṁ |<br>
<a class='ref sen' id='sen1.192' href='#sen1.192'>Sen 1.192</a> pāpaṁ śraddadhase mārgantāṁ dṛṣṭiṁ pratiniḥsṛja ||</p>
<p><a class='ref sc' id='sc134' href='#sc134'>SC 134</a>tāṁ dṛṣṭiṁ pratiniḥsṛjya rājā vacanam abravīt* |<br>
dharmam ākhyāhi māṁ dhīra yatra duḥkhaṁ nirudhyate ||</p>
<p><a class='ref sc' id='sc135' href='#sc135'>SC 135</a>tasya ca dharmasaṁyuktaṁ bhāvaye puruṣottamaḥ |<br>
kuśalaṁ sarvasatvānāṁ buddhadharmaviśāradaḥ ||</p>
<p><a class='ref sc' id='sc136' href='#sc136'>SC 136</a>so taṁ dharmaṁ vijānitvā rājā parijanaiḥ saha |<br>
trīṇi saṁyojanāṁ tyaktvā prāptavāṁ prathamaṁ phalaṁ ||</p>
<p><a class='ref sc' id='sc137' href='#sc137'>SC 137</a>asaṁkhyeyā ca janatā prāptavān prathamaṁ phalaṁ |<br>
paśya satpuruṣā rājaṁ maitriyā balam uttamaṁ ||</p>
<p><a class='ref sc' id='sc138' href='#sc138'>SC 138</a>ye tatra nirmitā bhikṣūḥ na caite bhikṣuṇo matā |<br>
upahāraṁ vadanty etaṁ jinā śāstraviśāradāḥ ||</p>
<p><a class='ref sc' id='sc139' href='#sc139'>SC 139</a>asthānam eva jinaputra yadā sthūlāhi bhūmihi |<br>
tat pure adhigaccheyuḥ sarvajñatvaṁ tathāgatāḥ ||</p>
<p><a class='ref sc' id='sc140' href='#sc140'>SC 140</a>kālaṁ va nātināmenti paripūrṇāhi bhūmihi |<br>
darśensu vādiśārdūlā ity evaṁ puruṣottamā ||</p>
<p><a class='ref sc' id='sc141' href='#sc141'>SC 141</a>vārāṇasīṁ vanaṁ gatvā buddhadharmapuraskṛto |<br>
vistareṇa prakāśayati nāyako bhūmayo daśa ||</p>
<p><a class='ref sc' id='sc142' href='#sc142'>SC 142</a>nayānayajñāḥ saṁbuddhāḥ sarvaparamataṁ viduḥ |<br>
adhyāśayaṁ parīkṣanti jātakā sarvaprāṇināṁ ||</p>
<p><a class='ref sc' id='sc143' href='#sc143'>SC 143</a>madhureṇa sugītena nayena guṇadarśinaḥ |<br>
<a class='ref sen' id='sen1.193' href='#sen1.193'>Sen 1.193</a> suvinītā bahu janatā saṁbuddhena prajānatā ||</p>
<p><a class='ref sc' id='sc144' href='#sc144'>SC 144</a>na jāyanti na jīryanti na mṛyanti kathaṁcana |<br>
paramaṁ mitram āsādya vinītā varabuddhinā ||</p>
<p><a class='ref sc' id='sc145' href='#sc145'>SC 145</a>gambhīracaritaṁ dhīrā prajānanti parasparaṁ |<br>
anantapratibhānaṁ ca sarve sarvāṅgaśobhanā iti ||</p>
</blockquote>
<p class='endsection'>iti śrīmahāvastu-avadāne abhiṣekavatī nāma daśamā bhūmiḥ samāptā ||</p>
<p><a class='ref sc' id='sc146' href='#sc146'>SC 146</a>śikhare gṛddhakūṭasmiṁ pañcānāṁ vaśībhūtaśatānāṁ samavāye daśabhūmikaṁ nāma upadeśamukhaṁ bhāṣitaṁ ||</p>
<p class='endsection'>samāptaṁ daśabhūmikaṁ ||</p>
<p><a class='ref sc' id='sc147' href='#sc147'>SC 147</a>ye satvā buddhatvāya praṇidhenti tehi uddeśitavyaṁ daśabhūmikaṁ bodhisatvānāṁ ca dṛṣṭasatyānāṁ śraddadhānānāṁ dātavyaṁ nānyeṣāṁ ete hy atra śraddadhānā anye vicikitseyuḥ ||</p>
<p class='endsection'>samāptā ādibhūmi yāvad daśamā daśabhūmayaḥ mahāvastuparisaraṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
