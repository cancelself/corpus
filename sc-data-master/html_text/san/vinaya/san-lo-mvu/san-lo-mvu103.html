<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu103' lang='san'>
<header>
<ul>
<li class='division'>Mahāvastu</li>
</ul>
<h1>103. The Story of Sabhika</h1>
</header>
<p><a class='ref sc' id='sc1' href='#sc1'>SC 1</a>bhagavā samyaksaṁbuddho yad arthaṁ samudāgato tam arthaṁ abhisaṁbhāvayitvā vārāṇasyāṁ viharati ṛṣivadane mṛgadāve śāstā devānāṁ ca manuṣyāṇāṁ ca vistareṇa nidānaṁ kṛtvā mathurāyāṁ śreṣṭhi āḍhyo mahādhano mahābhogo prabhūtasvāpadeyo prabhūtadhanadhānyakośakoṣṭhāgāro prabhūtajātarūparajatavittopakaraṇo prabhūtahastyaśvājagaveḍako prabhūtadāsīdāsakarmakarapauruṣeyo | tasya dāni śreṣṭhisya triyantarā dārikā jātā || sā dāni amaṁgalā ti kṛtvā parivrājikāye dinnā | yadā saṁvṛddhā bhavati tato <a class='ref sen' id='sen3.390' href='#sen3.390'>Sen 3.390</a> tāṁ pravrājehi va vṛttikā te bheṣyati | dhātrī ca dinnā yā tāṁ dārikāṁ saṁvardheti yaṁ ca kiṁcid vyayakarma taṁ śreṣṭhinā niṣyanditaṁ || sā dāni yathā utpalaṁ vā padumaṁ vā puṇḍarīkaṁ vā tathā saṁvardhīyati yatra kāle vijñaprāptā tato tāye parivrājikāye pravrājitā ṛṣisekhitā sarvāṇi parivrājakaśāstrāṇi prabodhitā ||</p>
<p><a class='ref sc' id='sc2' href='#sc2'>SC 2</a>sā dāni anyamanyāhi parivrājikāhi sārdhaṁ samullāpaṁ karoti na cāsyā kocit* śaknoti uttaraṁ saṁdhituṁ | sā eva agram ākhyāyati vādipravādī sarvaśāstraviśāradā || aparo ca brāhmaṇo vedapārago sarvaśastraviśārado vaiyākaraṇo gatiṁgato vādipravādī dakṣiṇāpathāto mathurāṁ āgato tāmrapātreṇa pārśvaṁ veṭhayitvā mahantīṁ ulkāṁ prajvāletvā mathurāṁ praviśati | madhyena antarāpaṇavīthīye cetaṁ pradiśāsi | asti sa varṇakuśalo yo asmehi sārdhaṁ kathayeya || so dāni māthurakehi vuccati || nirvāpehi etām ulkān ti ihāsmākaṁ pravrājikā astīti bālā daharā sā tvayā sārdhaṁ saptamaṁ divasaṁ kathayiṣyati yadi śaknosi tāye sārdhaṁ kathayituṁ tataḥ || so dāni āha || evam astu ahaṁ tāye parivrājikāye sārdhaṁ saptamaṁ divasaṁ kathayiṣyāmi | tatrabhavan tehi madhyehi bhavitavyaṁ || tehi māthurakehi naigamajānapadehi sā parivrājikā śabdāvitvā vuccati || dakṣiṇāpathāto brāhmaṇo āgato vādī vedapārago vyākaraṇe vādābhiprāyo śakyasi tena brāhmaṇena sārdhaṁ saptamaṁ divasaṁ kathayituṁ || sā dāni āha || vāḍhaṁ śakyāmi tena vā anyena vā sārdhaṁ kathayituṁ | aham api vādābhiprāyā || naigamehi parivrājikāya śrutvā mathurāyāṁ catvaraśṛṁgāṭakavīthīmukhaśravaṇāmukheṣu ghaṇṭhā ghoṣāpitā | <a class='ref sen' id='sen3.391' href='#sen3.391'>Sen 3.391</a> saptamaṁ divasaṁ amukāye parivrājikāye dakṣiṇāpathikena brāhmaṇena vādinā sārdhaṁ kathāsaṁlāpaṁ bhaviṣyati || yo śrotukāmo so saṁnipatatu || tatra raṁgena samantena maṁcā baddhā | mahājanakāyo janapadāto śrutvā mathurāṁ āgacchati ||</p>
<p><a class='ref sc' id='sc3' href='#sc3'>SC 3</a>tasya brāhmaṇasya etad abhūṣi | kīdṛśī sā parivrājikā yā mayā sārdhaṁ kathayiṣyati | yaṁ nūnam ahaṁ tāṁ parivrājikāṁ paśyeyaṁ || so dāni kautūhalena pṛcchaparipṛcchikāye tan taṁ parivrājikānāṁ āvasathaṁ gato gatvā pṛcchati || katamā sā parivrājikā yā sā tena dakṣiṇāpathikena brāhmaṇena sārdhaṁ mahatīye pariṣāye madhye kathayiṣyati || tena ye pṛcchitā tehi sā parivrājikā upadarśitā svake pariveṇe visṛṣṭena svareṇābhisaṁskāreṇa svādhyāyaṁ karontī || so brāhmaṇo tāṁ parivrājikām upasaṁkramya pṛcchati || bhavanti tvaṁ mayā sārdhaṁ pariṣāmadhye kathayasi || sā dāni āha || vāḍhaṁ kaḥ saṁdehaḥ ahaṁ tvayā sārdhaṁ pariṣāmadhye kathayiṣyāmi anyena vā śraddhāvādinā || so dani brāhmaṇo taruṇo abhirūpo sāpi taruṇā parivrājikā abhirūpā teṣāṁ parasparasya mūle saha darśanenāto premnaṁ nipatitaṁ || so dāni brāhmaṇo tāṁ parivrājikām āha || bhavati ahaṁ tvayā arthiko || sā parivrājikā āha || ahaṁ tvayā arthikā || brāhmaṇo āha || bhavati yady evaṁ tathā karoma yathāsmākaṁ parasparasya samāgamaṁ ca bhave paro ca na jāneya | vayaṁ tatra pariṣāmadhye abhisamayaṁ kṛtvā sallapiṣyāma | yo asmākaṁ nigṛhyeya tena tasya śiṣyatvaṁ upagantavyaṁ | nātrāścaryaṁ etaṁ puruṣehi strī nigṛhītā | atha punar bhavatī mama nigṛhṇeya tataḥ ahaṁ sarvalokasya kutsito ca paribhūto ca bhaveyaṁ dvyaṁgulaprajñāye strīmātrāye tvaṁ nigṛhīto ti | bhavati tathā karohi yathāhaṁ bhavati nigṛhṇeyaṁ tato tvaṁ mama śiṣyā <a class='ref sen' id='sen3.392' href='#sen3.392'>Sen 3.392</a> bhaviṣyasi | tad evam asmākaṁ parasparasamāgamaṁ bhaviṣyati | na ca naṁ koci jāniṣyati || sā dāni parivrājikā āha || evaṁ bhavatu || so dāni brāhmaṇo evaṁ tāye parivrājikāye sārdhaṁ saṁmantretvā nirdhāvito ||</p>
<p><a class='ref sc' id='sc4' href='#sc4'>SC 4</a>tato saptame ca divase tatra caturaṅge bahūni prāṇisahasrāṇi samāgatāni rājā māthuro samāgato kumārāmātyā samāgatā śreṣṭhipramukhaṁ naigamaṁ samāgataṁ sārthavāhapramukho vāṇijagrāmo samāgato purohitapramukhā brāhmaṇapariṣā samāgatā aṣṭādaśa śreṇīyo samāgatāvo śramaṇabrāhmaṇatīrthikagaṇikā samāgatāni || so pi brāhmaṇo samāgato sāpi parivrājikā anekāhi parivrājikāhi sārdhaṁ samāgatā | samāgatvā pariṣāmadhye svakasvakeṣu āsaneṣu niṣaṇṇāni || brāhmaṇo utthitvā sarājikāṁ pariṣāṁ vijñapeti || bhavanto ’smābhir vaṭukacāpalyaṁ kṛtaṁ yam asmābhiḥ strībhiḥ sārdhaṁ saṁlāpam abhyupāgataṁ | anāścaryaṁ ca bhaveya yad aham etāṁ parivrājikāṁ nigṛhṇeyaṁ vadensuḥ kim atrāścaryaṁ yaṁ puruṣeṇa strī nigṛhītā ti | atha khalu yaṁ eṣā parivrājikā mama nigṛhṇeyā tato haṁ sarvalokasya kutsito ca paribhūto ca bhaveyaṁ dvyaṁgulaprajñāye strīmātrāye tvaṁ nigṛhīto tti | tataḥ mama eṣā sarājikā pariṣā vijñaptā | yadi eṣā parivrājikā pariṣāmadhye mama śakyeya nigṛhītuṁ tato mayā etasyā parivrājikāye śiṣyeṇa bhavitavyaṁ athāhaṁ etāṁ parivrājikāṁ pariṣāmadhye nigṛhṇeyaṁ tato etāye mama śiṣyatvam upagantavyaṁ || sā dāni parivrājikā tāye pariṣāye pṛcchīyati ||</p>
<p><a class='ref sc' id='sc5' href='#sc5'>SC 5</a><a class='ref sen' id='sen3.393' href='#sen3.393'>Sen 3.393</a> eṣa brāhmaṇa evaṁ jalpati kathaṁ tava utpadyati || sā dāni āha || evaṁ bhavatūti ||</p>
<p><a class='ref sc' id='sc6' href='#sc6'>SC 6</a>brāhmaṇena evaṁ samayaṁ kṛtvā parivrājikāye daṇḍakaṁ praśaktaṁ parivrājikāpi taṁ brāhmaṇaṁ samajyāpratyanubhāvārthaṁ uttaraṁ pratyuddhāreti | evan tehi vākyaprativākyehi taṁ divasaṁ kṣapitaṁ naiva eko ekasya śaknoti nigrahītuṁ naiva aparo aparasya || evaṁ yathā ekaṁ divasaṁ tathā saptarātraṁ gacchati | ca na eko ekasya śaknoti nigṛhṇituṁ nāpi aparo aparasya || te manuṣyā tato pariṣāto vikāle vikāle gṛhaṁ gatā santo strībhiḥ pṛcchīyanti kuto yūyaṁ adya saptarātraṁ upādāya vikāle vikāle āgacchatha || te āhansuḥ || na jānatha kasyārthāya vayaṁ vikāle āgacchāma | dakṣiṇāpathāto brāhmaṇo āgato ṣaḍaṁgavedapārago sarvaśāstreṣu gatiṁgato vaiyākaraṇo adya saptamaṁ divasaṁ tāye parivrājikāye sārdhaṁ saṁlapati na ca śaknoti nigṛhṇituṁ || tā dāni teṣāṁ svāmikānāṁ āhaṁsuḥ || evaṁ paṇḍitāyo strīyo ko puruṣo striye agrato buddhīye ca mīmāṁsāye || teṣāṁ manuṣyāṇāṁ bhavati || yadi kenacid upāyena so brāhmaṇo tāye parivrājikāye parigṛhṇīyeya tato imā asmākaṁ striyaḥ sarvakālaṁ paribhavensuḥ tṛṇasaṁjñāṁ pi tā utpādayensuḥ || evan taṁ nagaraṁ sarvaṁ yobhūyena tasya parivrājakasya yobhūyena tasyā parivrājikāye anukūlakaṁ saṁvṛttaṁ || aparaṁ divasaṁ pariṣāye samāgatāye brāhmaṇena parivrājikāye uttaraṁ dinnaṁ tāye ca icchantiye tam uttaraṁ na pratyanubhāṣṭaṁ tataḥ janena hakkārā kṣiptā brāhmaṇasya jayo parivrājikā nigṛhītā || tena dāni brāhmaṇena sā parivrājikā tridaṇḍaṁ ārūpayitvā chattropānahāṁ ca gṛhṇāpetvā tato pariṣāmadhyāto śiṣyadharmeṇa niṣkāsitā || brāhmaṇo pi parivrājikāye <a class='ref sen' id='sen3.394' href='#sen3.394'>Sen 3.394</a> āvasathaṁ gacchati paroparaṁ ca yathābhiprāyaṁ samāgacchanti || abhīkṣṇasaṁnipātena sā parivrājikā āpannasatvasaṁpannā saṁvṛttā ||</p>
<p><a class='ref sc' id='sc7' href='#sc7'>SC 7</a>te dāni mathurāyā nirgamya dakṣiṇāpathe janapadacārikāṁ caramāṇā navānāṁ vā daśānāṁ vā māsānām atyayena śvetavalākām anuprāptā tahiṁ śvetavalākāyāṁ rātriṁ āvāsitā || tatra sabhāyāṁ sā parivrājikā prajātā | dārako jāto prāsādiko darśanīyo paramāye śubhavarṇapuṣkalatayā samanvāgato || tehi tasya māṇavakasya sabhāye jāto ti sabhiko tti nāma kṛtaṁ || tehi dāni mātāpitṛhi so māṇavako saṁvardhiyati || yatra kāle so māṇavako vijñaprāpto saṁvṛtto tato pi lipiṁ śikṣāpito gaṇanāṁ dhāraṇaṁ nikṣepaṇaṁ sarvāṇi ca parivrājakaśāstrāṇi adhīyāpito vādipravādī || so dāni samudrukukṣiṁ praviṣṭo abuddhe buddhaṁ mārgati | so dāni ṣoḍaśa mahājanapadāni aṇvanto vārāṇasīṁ āgato ṛṣivadanaṁ mṛgadāvaṁ bhagavantam upasaṁkrānto ||</p>
<p><a class='ref sc' id='sc8' href='#sc8'>SC 8</a>atha khalu sabhiko parivrājako bhagavatā sārdhaṁ saṁmodanīyāṁ kathāṁ saṁmodayitvā sārāyaṇīyāṁ kathāṁ vyatisārayitvā ekānte niṣaṇṇo | sabhiko parivrājako bhagavantaṁ praśnaṁ pṛcche ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>kaṁkṣāvicikitso āgato smi<br>
praśnaṁ pṛcchituṁ abhikāṁkṣamāṇo |<br>
tasya sabhikasya praśnam evaṁ pṛṣṭaṁ<br>
bhagavaṁ anupūrvam anulomam anusandhim anudharmaṁ vyākarohi ||</p>
</blockquote>
<p><a class='ref sc' id='sc10' href='#sc10'>SC 10</a>bhagavān āha ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a><a class='ref sen' id='sen3.395' href='#sen3.395'>Sen 3.395</a> dūrā sabhikā tuvam āgato si<br>
praśnaṁ praṣṭum ihābhikāṁkṣamāṇo |<br>
praśnāntakaro bhavāmi te haṁ<br>
anupūrvam anulomam anusaṁdhim anudharmaṁ vyākariṣyāmi ||</p>
</blockquote>
<p><a class='ref sc' id='sc12' href='#sc12'>SC 12</a>evam ukte sabhiyo parivrājiko bhagavantaṁ gāthāye pratyabhāṣi ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a>kiṁprāptam āhu bhikṣuṇaṁ<br>
suvrataṁ kiṁ kathaṁ ca dāntam āhu |<br>
buddho ti kathaṁ pravuccati<br>
pṛṣṭo me bhagavaṁ anupūrvam anulomaṁ anusaṁdhim anudharmaṁ vyākarohi ||</p>
</blockquote>
<p><a class='ref sc' id='sc14' href='#sc14'>SC 14</a>evam ukte bhagavāṁ sabhikaṁ parivrājakam etad uvāca ||</p>
<blockquote class='gatha'>
<p><a class='ref sc' id='sc15' href='#sc15'>SC 15</a>padyena kṛtana ātmanā<br>
abhinirvāṇagato vitīrṇakāṁkṣo |<br>
vibhavaṁ ca bhavaṁ ca jñātva loke<br>
uṣitavāṁ kṣīṇapunarbhavo sa bhikṣuḥ ||</p>
<p><a class='ref sc' id='sc16' href='#sc16'>SC 16</a>sarvatraupekṣo smṛtimāṁ<br>
na ca so hiṁsati kaṁci loke |<br>
tīrṇo śramaṇo anāvilo<br>
utsanno yo na karoti āśravaṁ ||</p>
<p><a class='ref sc' id='sc17' href='#sc17'>SC 17</a>yasyendriyāṇi bhāvitāni<br>
<a class='ref sen' id='sen3.396' href='#sen3.396'>Sen 3.396</a> adhyātmaṁ vahirdhā ca loke |<br>
nirvidhya imaṁ paraṁ ca lokaṁ<br>
kālaṁ rakṣati bhāvito dānto ||</p>
<p><a class='ref sc' id='sc18' href='#sc18'>SC 18</a>kalpāni vikīrya kevalāni<br>
saṁsāraduḥkhāni catūpapātaṁ |<br>
vigatamalaṁ virajaṁ anaṁgaṇaṁ<br>
prāptaṁ jātikṣayantam āhu bhikṣuṁ ||</p>
</blockquote>
<p><a class='ref sc' id='sc19' href='#sc19'>SC 19</a>atha khalu sabhiko parivrājako bhagavato bhāṣitam abhinanditvā bhagavantam eva uttari praśnaṁ pṛcche ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>kiṁprāptinam āhu brāhmaṇaṁ<br>
śramaṇo kiṁ su kathaṁ susnātako tti |<br>
viśuddho nāgo kathaṁ pravuccati<br>
praśnaṁ me bhagavaṁ pṛṣṭo anupūrvam anulomaṁ anusandhim anudharmaṁ vyākarohi ||</p>
</blockquote>
<p><a class='ref sc' id='sc21' href='#sc21'>SC 21</a>evam ukte bhagavāṁ sabhikaṁ parivrājakam etad uvāca ||</p>
<blockquote class='gatha'>
<p><a class='ref sc' id='sc22' href='#sc22'>SC 22</a>bāhetva sarvapāpakāni<br>
vimalo sādhusamāhito sthitātmā |<br>
saṁsāram avetya kevalaṁ<br>
uṣitavāṁ kṣīṇapunarbhavo sa brahmā ||</p>
<p><a class='ref sc' id='sc23' href='#sc23'>SC 23</a>samitāvi prahāya puṇyavipākaṁ<br>
virato jñātva imaṁ paraṁ ca lokaṁ ||</p>
<p><a class='ref sc' id='sc24' href='#sc24'>SC 24</a><a class='ref sen' id='sen3.397' href='#sen3.397'>Sen 3.397</a> jātīmaraṇaṁ upātivṛtto<br>
śramaṇo tādi pravuccati tathatvā ||</p>
<p><a class='ref sc' id='sc25' href='#sc25'>SC 25</a>visnāpiya sarvapāpakāni<br>
adhyātma vahirdhā ca sarvaloke |<br>
devamanuṣyehi kalpitāni<br>
kalpaṁ neti punar* snātako me ||</p>
<p><a class='ref sc' id='sc26' href='#sc26'>SC 26</a>aguṁ na karoti kiṁci loke<br>
sarvayogehi visṛjya bandhanāni |<br>
sarvatra aniśrito vimukto<br>
nāgo tāyi pravuccati tathatvā | atha khalu sabhiko parivrājako bhagavantam etad uvāca ||</p>
<p><a class='ref sc' id='sc27' href='#sc27'>SC 27</a>kiṁprāptinam āhu vedako ti<br>
anuviditaṁ kin ti kathanti vīryavā ti |<br>
ājāneyo kahin ti nāma bhoti<br>
praśnaṁ me bhagavaṁ pṛṣṭo anupūrvam anulomam anusaṁdhim anudharmaṁ vyākarohi ||</p>
</blockquote>
<p><a class='ref sc' id='sc28' href='#sc28'>SC 28</a>evam ukte bhagavāṁ sabhikaṁ parivrājakam etad uvāca ||</p>
<blockquote class='gatha'>
<p><a class='ref sc' id='sc29' href='#sc29'>SC 29</a>vedāni vicārya kevalāni<br>
śramaṇānāṁ <span class='gap'>+ + + + + +</span> ||</p>
<p><a class='ref sc' id='sc30' href='#sc30'>SC 30</a>so sarvavedanāsu vītarāgo<br>
sarvavedanām atītya vedako ti ||</p>
<p><a class='ref sc' id='sc31' href='#sc31'>SC 31</a><a class='ref sen' id='sen3.398' href='#sen3.398'>Sen 3.398</a> abhāvetva prapaṁcanāmarūpaṁ<br>
adhyātmaṁ vahirdhā ca rāgabhūtaṁ |<br>
yo samāno rāgamūle baṁdhanapramukto<br>
anuvidito tāyi pravuccati tathatvā ||</p>
<p><a class='ref sc' id='sc32' href='#sc32'>SC 32</a>yaḥ prahīṇabandhano prahāṇavāṁ<br>
sarvaduḥkhakṣayaṁ janetvā |<br>
nānyān sarvatra na rakṣati<br>
virajo vīryavān pravuccati tathatvā ||</p>
<p><a class='ref sc' id='sc33' href='#sc33'>SC 33</a>yasya bandhanāni saṁskṛttāni<br>
adhyātma vahirdhā ca sarvaloke |<br>
sarvarāgabandhanapramukto<br>
ājāneyo ti tam āhu bhūriprajñā ||</p>
</blockquote>
<p><a class='ref sc' id='sc34' href='#sc34'>SC 34</a>atha khalu sabhiko parivrājako bhagavantaṁ praśnaṁ pṛcchati ||</p>
<blockquote class='gatha'>
<p><a class='ref sc' id='sc35' href='#sc35'>SC 35</a>kṣetrajño khalu punar nāma bhavati<br>
iti sabhiko praśnaṁ pṛcchet* muniṁ |<br>
tat te munī nāma kathaṁ pravuccati<br>
praśnaṁ me bhagavaṁ pṛṣṭo anupūrvam anulomaṁ anusaṁdhim anudharmaṁ vyākarohi ||</p>
</blockquote>
<p><a class='ref sc' id='sc36' href='#sc36'>SC 36</a>evam ukte bhagavān sabhikaṁ parivrājakam etad uvāca ||</p>
<blockquote class='gatha'>
<p><a class='ref sc' id='sc37' href='#sc37'>SC 37</a>kṣetrāṇi saṁyama kevalāni<br>
divyaṁ mānuṣaṁ yaṁ ca brāhmaṁ kṣetraṁ |<br>
<a class='ref sen' id='sen3.399' href='#sen3.399'>Sen 3.399</a> sa sarvamūlakṣetrabandhanāt pramukto<br>
kṣetrajño tāyi pravuccati tathatvā ||</p>
<p><a class='ref sc' id='sc38' href='#sc38'>SC 38</a>kośāni vicārya kevalāni<br>
divyaṁ mānuṣaṁ yaṁ ca brahmakośaṁ |<br>
sa sarvakośabandhanāt pramukto<br>
kuśalo tāyi pravuccati tathātvā ||</p>
<p><a class='ref sc' id='sc39' href='#sc39'>SC 39</a>vicārya ubhayāni prahīṇāni<br>
adhyātma vahirdhā ca śuklamūlaṁ |<br>
kṛṣṇamūlam upātivṛtto<br>
paṇḍito tāyi pravuccati tathātvā ||</p>
<p><a class='ref sc' id='sc40' href='#sc40'>SC 40</a>satāṁ ca asatāṁ ca jñātva dharmaṁ<br>
adhyātma vahirdhā ca muktacitto |<br>
devamanuṣyehi pūjiyo so<br>
saṁgamalam atītya so muni ||</p>
</blockquote>
<p><a class='ref sc' id='sc41' href='#sc41'>SC 41</a>atha khalu sabhiko parivrājako bhagavantam etad uvāca ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>śrotriyo <span class='gap'>+ + + + + +</span><br>
<span class='gap'>+ + + + + + + + + + + +</span> ||</p>
<p><a class='ref sc' id='sc43' href='#sc43'>SC 43</a><span class='gap'>+ + +</span> kiṁ su nāma bhoti<br>
praśnaṁ me bhagavaṁ pṛṣṭo anupūrvam anulomam anusandhim anudharmaṁ vyākarohi ||</p>
</blockquote>
<p><a class='ref sc' id='sc44' href='#sc44'>SC 44</a>evam ukte bhagavāṁ sabhikaṁ parivrājakam etad uvāca ||</p>
<blockquote class='gatha'>
<p><a class='ref sc' id='sc45' href='#sc45'>SC 45</a>śrutvā sarvadharmam abhijñāya<br>
sāvadyam anavadyaṁ ca sadevake loke |<br>
<a class='ref sen' id='sen3.400' href='#sen3.400'>Sen 3.400</a> asamo aparigraho viśuddho<br>
anigho tāyi tam āhu śrotriyan ti ||</p>
<p><a class='ref sc' id='sc46' href='#sc46'>SC 46</a>hitvā ālayāni āsayāni<br>
bandhanāni ativṛtto neti |<br>
garbhaśayyaṁ arato sarvapāpakehi<br>
āryo tāyi pravuccati tathatvā ||</p>
<p><a class='ref sc' id='sc47' href='#sc47'>SC 47</a>yo me caraṇehi prāptiprāpto<br>
samyagjñātva upetya sarvadharmāṁ |<br>
vidyācaraṇena so upeto<br>
caraṇavā tāyi pravuccati tathātvā ||</p>
<p><a class='ref sc' id='sc48' href='#sc48'>SC 48</a>duḥkhavipākaṁ yad asti kiṁcid dharmaṁ<br>
ūrdhvaṁ adho tiryaksadevakasmiṁ |<br>
parivarjayitvā parijñācārī<br>
māyaṁ mānaṁ ca atho pi krodhalobhaṁ |<br>
paryantam akāsi nāmarūpaṁ<br>
taṁ parivrājakam āhu prāptiprāptaṁ ||</p>
</blockquote>
<p><a class='ref sc' id='sc49' href='#sc49'>SC 49</a>atha khalu sabhiko bhagavato subhāṣitam abhinanditvā anumoditvā bhagavantam imāhi sārūpyāhi gāthābhir abhistave ||</p>
<blockquote class='gatha'>
<p><a class='ref sc' id='sc50' href='#sc50'>SC 50</a>yāni ca trīṇi yāni ca ṣaṣṭi<br>
śramaṇapravādaniśritāni bhūriprajña |<br>
saṁjñākṣarasaṁjñāniśritāni<br>
<a class='ref sen' id='sen3.401' href='#sen3.401'>Sen 3.401</a> osaraṇāni vīra osaresi mārgā ||</p>
<p><a class='ref sc' id='sc51' href='#sc51'>SC 51</a>antako si duḥkhasya pārago si dharmāṇāṁ<br>
samyaksaṁbuddho si anāśravo si |<br>
dyutimāṁ dhṛtimāṁ prabhūtaprajño<br>
duḥkhasyāntakaro khu vītarāgo ||</p>
<p><a class='ref sc' id='sc52' href='#sc52'>SC 52</a>muni mauneyapadeṣu prāptiprāpto akaṁpiyo |<br>
atulya ādityabandhu vimuktido śubhavrato ||</p>
<p><a class='ref sc' id='sc53' href='#sc53'>SC 53</a>tasya te nāganāgasya mahāvīrasya bhāṣato |<br>
sarvadevatānumodanti ubhau nāradaparvatā ||</p>
<p><a class='ref sc' id='sc54' href='#sc54'>SC 54</a>ahaṁ kāṁkṣitam anveṣe taṁ me vyākārṣi cakṣumāṁ |<br>
upayāsā ca te sarve vidhvastā vinalīkṛtā ||</p>
<p><a class='ref sc' id='sc55' href='#sc55'>SC 55</a>addhā muni si saṁbuddho nāsti nīvaraṇāni ca |<br>
evaṁ puṇye ca pāpe ca ubhayatra na lipyase ||</p>
<p><a class='ref sc' id='sc56' href='#sc56'>SC 56</a>śītībhūto damaprāpto dyutimāṁ satyavikramāṁ |<br>
pādāṁ vīra prasārehi sabhiko vandi śāstuno ||</p>
</blockquote>
<p><a class='ref sc' id='sc57' href='#sc57'>SC 57</a>so dāni bhagavatā balavaśībhāve vinīto ehibhikṣukāye ca pravrājito upasaṁpādito | eṣā āyuṣmato sabhikasya pravrajyā upasaṁpadā bhikṣubhāvo ||</p>
<p class='endsection'>sabhikasya vastu praśnā ca āśravakṣayā pravrajyā samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
