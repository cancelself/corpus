<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu67' lang='san'>
<header>
<ul>
<li class='division'>Mahāvastu</li>
</ul>
<h1>67. The Jātaka of the Bull</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen3.28' href='#sen3.28'>Sen 3.28</a> bhikṣū bhagavantam āhansuḥ || kathaṁ bhagavaṁ māro pāpīmāṁ bhagavato duṣkaraṁ carantasya pṛṣṭhimena pṛṣṭhimaṁ samanubaddho avatārārthī avatāraṁ gaveṣī alabhamāno nirvidya pratyavakrānto || bhagavān āha || anyadāpi mama eṣo pṛṣṭhimena pṛṣṭhimaṁ samanubaddho avatārārthī avatāraṁ gaveṣī alabhanto avatāraṁ nirvidya pratyavakrānto || bhikṣū bhagavantam āhansuḥ || anyadāpi bhagavan* || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavaḥ atītam adhvānaṁ ṛṣabho gavāṁpatiḥ gogaṇasamanubaddho || tasya dāni vṛṣabhasya vṛṣaṇā laṁbā śithilā ca so vṛṣabho laṁbitehi vṛṣaṇehi gogaṇasya pṛṣṭhimena pṛṣṭhimaṁ aṇvati || tahiṁ ca araṇyāyatane giriko nāma śṛgālaḥ prativasati || tena so vṛṣabho dṛṣṭo gogaṇena sārdhaṁ aṇvanto lambehi vṛṣaṇehi || so tasya pṛṣṭhimena pṛṣṭhimaṁ bahūni varṣāṇi samanubaddho || tasya aparo śṛgālo vayasyo | tena so giriko dṛṣṭo tasya vṛṣabhasya pṛṣṭhimena pṛṣṭhimaṁ samanubaddho dṛṣṭvā ca punas taṁ girikaṁ gāthāye adhyabhāṣati ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>kati varṣāṇi girika anubaddho si gavāṁpatiṁ |<br>
muhur muhuś ca trasasi bhītabhītaṁ ca paśyasi ||</p>
<p><a class='ref sc' id='sc4' href='#sc4'>SC 4</a>ime sthūlā ca lambā ca sunibaddhā śithilā cime |<br>
imā na pi patiṣyanti tato ’bhakṣo bhaviṣyasi ||</p>
<p><a class='ref sc' id='sc5' href='#sc5'>SC 5</a>mayāpi samanubaddho daśa varṣāṇi paṁca ca |<br>
śithilā va subaddhā ca nāsti sānaṁ patatāṁ bhayaṁ ||</p>
</blockquote>
<p><a class='ref sc' id='sc6' href='#sc6'>SC 6</a><a class='ref sen' id='sen3.29' href='#sen3.29'>Sen 3.29</a> bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena vṛṣabho abhūt* || so haṁ vṛṣabho ’bhūṣī || yaḥ giriko nāma śṛgālo ’yam eva māro abhūṣi || tadāpi avatārārthī avatāram alabhanto nirvidyāpakrāntaḥ ||</p>
<p class='endsection'>samāptaṁ vṛṣabhajātakaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
