<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu86' lang='san'>
<header>
<ul>
<li class='division'>Mahāvastu</li>
</ul>
<h1>86. The Sūtra of Many Buddhas</h1>
</header>
<p><a class='ref sc' id='sc1' href='#sc1'>SC 1</a>bhagavāṁ samyaksaṁbuddho yad arthaṁ samudāgatas tam artham abhisaṁbhāvayitvā śrāvastyāṁ viharati jetavane anāthapiṇḍasyārāme śāstā devānāṁ ca manuṣyāṇāṁ ca satkṛto gurukṛto mānito pūjito apacito vistareṇa nidānaṁ kṛtvā yāvac cetovaśiprāptā ca punar buddhā bhagavanto yehi vihārehi ākāṁkṣanti viharituṁ tehi vihārehi <a class='ref sen' id='sen3.225' href='#sen3.225'>Sen 3.225</a> viharanti ujjucittā mṛducittā karmaṇīyasamāhitacittā maitracittā dāntacittā śāntacittā muktacittā śuddhacittā vimalacittā pāṇḍucittā prabhāsvaracittā vinīvaraṇacittā ṛjucittā sthitacittā supratiṣṭhitacittā asaṁgacittā asaktacittā aduṣṭacittā amūḍhacittā pṛthivīsamacittā āposamacittā tejosamacittā vāyusamacittā kāciliṁdikamṛdusparśopamacittā indrakīlopamacittā suvimuktacittā suvimuktaprajñā utkṣiptaparikhā āveṭhitaprākārā nirargaḍā āryadharmadhvajāgramaṇottamā brāhmaṇottamā kṣatriyā snātakā vedapāragā satyavādino arthavādino nyāyavādino aviparītavādino avitathavādino ananyathāvādino (tasmāt tathāgato ananyathāvādīti vuccati) ||</p>
<p><a class='ref sc' id='sc2' href='#sc2'>SC 2</a>tatra khalu bhagavān āyuṣmantam ānandam āmantrayati || ekapiṇḍapātreṇāhaṁ ānanda traimāsaṁ niṣīdiṣyaṁ purimakānāṁ tathāgatānāṁ arhatāṁ samyaksaṁbuddhānāṁ vihārehi vihariṣyaṁ mā me kathaṁcid upasaṁkramitavyaṁ anyena || sādhu bhagavann iti āyuṣmān ānando bhagavataḥ pratyaśroṣīt* || atha khalu bhagavān traimāsaṁ niṣīdet* ekapiṇḍapātreṇa purimakānān tathāgatānām arhatāṁ samyaksaṁbuddhānāṁ vihārehi viharanto ||</p>
<p><a class='ref sc' id='sc3' href='#sc3'>SC 3</a>atha khalu bhagavāṁ traimāsasyātyayena sāyāhnasamaye pratisaṁlayanā vyutthāya vihārāto nirgamya paryaṁke niṣīdet* || adrākṣīt khalu āyuṣmān ānando kuṭīpracchadanāyāṁ paryaṁke niṣaṇṇaṁ bhagavantaṁ dṛṣṭvā ca punaḥ yena bhagavāns tenopasaṁkramitvā bhagavataḥ pādau śirasā vanditvā ekānte niṣīdi | ekānte niṣaṇṇo bhagavantam etad avocat* || upaśāntapraṇītāni bhagavata indriyāṇi pariśuddho chavivarṇo śubhajāto mukhavarṇo | atha khalu bhagavāṁ praṇītehi vihārehi viharanto || evam ukte bhagavān ānandam etad avocat* || evametaṁ ānanda ākāṁkṣamāṇo ānanda tathāgataḥ ekapiṇḍapātreṇa kalpaṁ <a class='ref sen' id='sen3.226' href='#sen3.226'>Sen 3.226</a> vā niṣīde kalpāvaśeṣaṁ vā || tat kasya hetoḥ || evam etaṁ ānanda bhavati purimakānāṁ tathāgatānām arhatāṁ samyaksaṁbuddhānāṁ vihārehi viharantānāṁ yathā dānapāramitāprāptānāṁ śīlapāramitāprāptānāṁ kṣāntipāramitāprāptānāṁ vīryapāramitāprāptānāṁ dhyānapāramitāprāptānāṁ prajñāpāramitāprāptānāṁ || tadā ānanda asaṁkhyeyakalpe aprameye asaṁkhyeye kalpe indradhvajo nāma tathāgato rhaṁ samyaksaṁbuddho abhūṣi || indradhvajasya khalu punar ānanda tathāgatasyārhataḥ samyaksaṁbuddhasya indratapanā nāma rājadhānī abhūṣīt* || dvādaśa yojanāni āyāmena purastimena paścimena ca sapta yojanāni vistāreṇa saptahi prākārehi parikṣiptā abhūṣi sauvarṇehi sauvarṇacchannehi | indratapanā khalu punaḥ ānanda rājadhānī saptahi tālapaṁktīhi parikṣiptā abhūṣi vicitrāhi darśanīyāhi saptānāṁ varṇānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāye | sauvarṇasya tālaskaṁdhasya rūpyamayā putrā ca phalā ca abhūṣi rūpyamayasya tālaskandhasya muktāmayā putrā ca phalā ca abhūṣi muktāmayasya tālaskaṁdhasya vaiḍūrikāmayā patrā ca phalā ca abhūṣi vaiḍūryamayasya tālaskaṁdhasya musāragalvamayā patrā ca phalā ca musāgalvamayasya lohitikāmayā patrā ca phalā ca abhūṣi lohitikāmayasya tālaskaṁdhasya suvarṇamayā patrā ca phalā ca abhūṣi || teṣāṁ khalu punar ānanda tālaskaṁdhānāṁ vāteritānāṁ vātasaṁghaṭṭitānāṁ ghoṣo niścarati valgu manojñaḥ asecanakaḥ apratikūlaḥ śravaṇāya | sayyathāpi nāma paṁcāṁgikasya tūryasya kuśalehi vādakehi samyaksaṁpravāditasya ghoṣo niścarati valgu manojño asecanako apratikūlaḥ śravaṇāye evam evānanda teṣāṁ tālaskandhānāṁ <a class='ref sen' id='sen3.227' href='#sen3.227'>Sen 3.227</a> vāteritānāṁ vātasaṁghaṭṭitānāṁ ghoṣo niścarati valgu manojño asecanako apratikūlo śravaṇāye || tena khalu punar ānanda samayena indratapanāyāṁ rājadhānyāṁ soṇḍāmanuṣyāpeyā te tena tālapatranirghoṣeṇa paṁcahi kāmaguṇehi samarpitā samaṁgībhūtā krīḍensu ramensuḥ paricārayensuḥ ||</p>
<p><a class='ref sc' id='sc4' href='#sc4'>SC 4</a>indratapanā khalu punar ānanda rājadhānī saptahi vedikājālehi parikṣiptā abhūṣi citrāhi darśanīyāhi saptānāṁ varṇānāṁ suvarṇasya rūpyasya muktāye vaiḍūryasya sphaṭikasya musāgalvasya lohitikāye | sauvarṇasya pādasya rūpyamayī sūcikā ālambanaṁ adhiṣṭhānakaṁ ca | rūpyamayasya pādakasya muktāmayī sūcikā ālambanam adhiṣṭhānakaṁ cābhūṣi | muktāmayasya vaiḍūryamayī sūcikā ālambanakam adhiṣṭhānakaṁ ca | vaiḍūryamayasya sphaṭikāmayī sūcikā ālaṁbanakam adhiṣṭhānakaṁ cābhūṣi | sphaṭikamayasya pādakasya musāgalvamayī sūcikā ālaṁbanakam adhiṣṭhānakam abhūṣi | musāgalvamayasya pādakasya lohitikāmayī sūcikā ālaṁbanakam adhiṣṭhānakaṁ cābhūṣi | lohitikāmayasya pādakasya sauvarṇikā sūcikā ālaṁbanakam adhiṣṭhānakaṁ cābhūṣi || te khalu punar ānanda vedikājālā dvihi dvihi hemajālehi praticchannā abhūnsu | sauvarṇakasya hemajālasya rūpyamayī kiṅkiṇīkā abhūnsu | rūpyamayasya hemajālasya sauvarṇikā kiṁkiṇīkā abhūnsuḥ ||</p>
<p><a class='ref sc' id='sc5' href='#sc5'>SC 5</a>indratapanā khalu punaḥ ānanda rājadhānī samantena trīṇi dvārāṇi abhūṣi citrāṇi <a class='ref sen' id='sen3.228' href='#sen3.228'>Sen 3.228</a> darśanīyāni saptānāṁ suvarṇasya rūpyamayasya muktāye vaiḍūryasya sphaṭikasya musāgalvasya lohitikāye || teṣāṁ khalu punar ānanda dvārāṇāṁ dvinnāṁ varṇānāṁ iṣṭakā abhūṣi suvarṇasya rūpyasya ca || teṣāṁ khalu punar ānanda dvārāṇāṁ dvinnāṁ varṇānāṁ sopānā abhūṣi suvarṇasya ca rūpyasya ca || teṣāṁ khalu punar ānanda dvārāṇāṁ dvinnāṁ varṇānāṁ dharaṇīyo abhūṣi suvarṇasya ca rūpyasya ca || teṣāṁ khalu punar ānanda dvārāṇāṁ dvinnāṁ varṇānāṁ tulā abhūṣi suvarṇasya ca rūpyasya ca || teṣāṁ dvārāṇāṁ dvinnāṁ varṇānāṁ pratimodakā abhūṣi suvarṇasya ca rūpyasya ca || teṣāṁ dvārāṇāṁ dvinnāṁ varṇānāṁ pratikūlaṁ abhūṣi suvarṇasya ca rūpyasya ca || teṣāṁ khalu punar ānanda dvārāṇāṁ caturṇāṁ varṇānāṁ phalikaphalakāni abhūnsuḥ suvarṇasya ca rūpyasya ca muktāye ca vaiḍūryasya ca || teṣāṁ dvārāṇāṁ dvinnāṁ varṇānāṁ phalakastārā abhūnsuḥ suvarṇasya ca rūpyasya ca || teṣāṁ khalu punar ānanda dvārāṇāṁ dvinnāṁ varṇānāṁ elūkā abhūṣi suvarṇasya ca rūpyasya ca || teṣāṁ dvārāṇāṁ purato iṣīkāni māpitāni abhūnsuḥ tripauruṣanaikhanyāni tripauruṣoccāni dvādaśapuruṣa-udvedhena citrāṇi darśanīyani saptānāṁ varṇānāṁ suvarṇasya rūpyasya muktāye vaiḍūryasya sphaṭikasya musāgalvasya lohitikāye ca || tāni khalu punar ānanda dvārāṇi dvihi dvihi hemajālehi praticchannā abhūnsuḥ sauvarṇamayena ca rūpyamayena ca hemajālena | sauvarṇasya hemajālasya rūpyamayī-o <a class='ref sen' id='sen3.229' href='#sen3.229'>Sen 3.229</a> kiṁkiṇīkā abhūnsuḥ rupyamayasya hemajālasya sauvarṇikā kiṁkiṇīkā abhūnsuḥ || teṣāṁ khalu punar ānanda hemajālānāṁ vāteritānāṁ vātasaṁghaṭṭitānāṁ ghoṣo niścarita valgu manojño asecanako apratikūlaḥ śravaṇāya || tadyathāpi nāma paṁcāṁgikasya tūryasya kuśalehi vādakehi samyakpravāditasya ghoṣo niścarati valgu manojño asecanako apratikūlaḥ śravaṇāya evam evānanda saṁghaṭṭitānāṁ niścarati valgu manojño asecanako apratikūlaḥ śravaṇāya || indratapanā khalu punaḥ ānanda rājadhānī aviśūnyā abhūṣi imehi evaṁrūpehi śabdehi sayyathīdaṁ hastiśabdehi aśvaśabdehi rathaśabdehi pattiśabdehi bherīśabdehi paṇavaśabdehi śaṁkhaśabdehi veṇuśabdehi vīṇāśabdehi gītaśabdehi vāditaśabdehi [gītavāditaśabdehi] aśnatha khādatha pibatha detha dānāni dharmaṁ caratha śramaṇabrāhmaṇeṣu bhadram astu vo ti śabdehi ||</p>
<p><a class='ref sc' id='sc6' href='#sc6'>SC 6</a>indratapanāyāṁ punar ānanda rājadhānyāṁ valayā nāma yaṣṭī abhūṣi citrā darśanīyā saptānāṁ varṇānāṁ suvarṇasya rūpyasya muktāyā vaiḍūryasya sphaṭikasya musāgalvasya lohitikāyā dvādaśa yojanāni udvedhena catvāri yojanāni abhiniveśena ||</p>
<blockquote class='gatha'>
<p><a class='ref sc' id='sc7' href='#sc7'>SC 7</a>idaṁ avocad bhagavān idaṁ vaditvā<br>
hy athāparaṁ etad uvāca śāstā |<br>
indradhvajo nāma abhūṣi śāstā<br>
suvarṇavarṇo śatapuṇyalakṣaṇo ||</p>
<p><a class='ref sc' id='sc8' href='#sc8'>SC 8</a>mahānubhāvo ṛṣi saṁghanāyako<br>
vineti so koṭiśatāni sapta |<br>
<a class='ref sen' id='sen3.230' href='#sen3.230'>Sen 3.230</a> puraskṛto śramaṇagaṇasya nāyako<br>
so prāviśe indratapanāṁ sunirmitāṁ ||</p>
</blockquote>
<p><a class='ref sc' id='sc9' href='#sc9'>SC 9</a>indradhvajo ānanda tathāgato ’rhaṁ samyaksaṁbuddho mahādhvajaṁ tathāgatam arhantaṁ samyaksaṁbuddhaṁ vyākārṣīt* || mahādhvajo ānanda tathāgato rhaṁ samyaksaṁbuddhaḥ dhvajottamaṁ tathāgatam arhantaṁ samyaksaṁbuddhaṁ vyākārṣīt* || dhvajottamo ānanda tathāgato rhaṁ samyaksaṁbuddho dhvajaruciraṁ tathāgataṁ vyākārṣīt* || dhvajaruciro ānanda tathāgato rhaṁ samyaksaṁbuddho dhvajaketuṁ tathāgataṁ vyākārṣīt* || dhvajaketur ānanda tathāgato ketudhvajaṁ tathāgataṁ vyākārṣīt* || ketudhvajo ānanda tathāgato rhaṁ samyaksaṁbuddhaḥ dhvajadhvajaṁ tathāgataḥ vyākārṣīt* || dhvajadhvaja ānanda tathāgataḥ dhvajamaparājitaṁ tathāgataṁ vyākārṣīt* || dhvajamaparājita ānanda tathāgato aparājitaṁ tathāgataṁ vyākārṣīt* || aparājito ānanda tathāgato supratāpaṁ tathāgataṁ vyākārṣīt* || supratāpa ānanda tathāgataḥ pradīpaṁ tathāgataṁ vyākārṣīt* || pradīpo ānanda tathāgato supratiṣṭhitaṁ tathāgataṁ vyākārṣīt* || supratiṣṭhito ānanda tathāgato nāgamuniṁ tathāgataṁ vyākārṣīt* || nāgamunir ānaṁda tathāgato mahāmuniṁ tathāgataṁ vyākārṣīt* || mahāmunir ānaṁda tathāgato munipravaraṁ tathāgataṁ vyākārṣīt* || munipravara ānanda tathāgataḥ saṁvṛtaskandhaṁ tathāgataṁ vyākārṣīt* || saṁvṛtaskandha ānanda tathāgato baṁdhumaṁ tathāgataṁ <a class='ref sen' id='sen3.231' href='#sen3.231'>Sen 3.231</a> vyākārṣīt* || bandhumas tathāgata ānandāriṣṭaṁ tathāgataṁ vyākārṣīt* || ariṣṭas tathāgata ānanda vijitāviṁ tathāgataṁ vyākārṣīt* || vijitāvī tathāgata ānanda krakucchandaṁ tathāgataṁ vyākārṣīt* || krakucchandas tathāgato ānandāsamasamaṁ tathāgataṁ vyākārṣīt* || asamasamas tathāgata ānanda prabhaṁkaraṁ tathāgataṁ vyākārṣīt* || prabhaṁkaras tathāgata ānanda oghajaṁ tathāgataṁ vyākārṣīt* || oghajas tathāgato ānanda mahābalaṁ tathāgataṁ vyākārṣīt* || mahābalas tathāgata ānanda sujātaṁ tathāgataṁ vyākārṣīt* || sujātas tathāgata ānanda pāraṁgataṁ tathāgataṁ vyākārṣīt* || pāraṁgatas tathāgata ānanda mahāprasādaṁ tathāgataṁ vyākārṣīt* || mahāprasādas tathāgata ānanda sukhendriyaṁ tathāgataṁ vyākārṣīt* || sukhendriyas tathāgata ānanda nakṣatrarājaṁ tathāgataṁ vyākārṣīt* || nakṣatrarājas tathāgata ānanda śatapuṣpaṁ tathāgataṁ vyākārṣīt* || śatapuṣpas tathāgata ānanda virajaṁ tathāgataṁ vyākārṣīt* || virajas tathāgata ānanda brahmasvaraṁ tathāgataṁ vyākārṣīt* || brahmasvaras tathāgata ānanda śirasāhvayaṁ tathāgataṁ vyākārṣīt* ||</p>
<p><a class='ref sc' id='sc10' href='#sc10'>SC 10</a>śirasāhvaye khu ānanda tathāgate puṣpāvatī nāma rājadhānī abhūṣī dvādaśa yojanāni āyāmena purastimena paścimena ca sapta yojanāni vistāreṇa dakṣiṇenottareṇa ca saptahi prākārehi parikṣiptā sauvarṇehi sauvarṇacchadanehi saptahi tālapaṅktīhi parikṣiptā citrā darśanīyā saptahi varṇehi pūrvavad yāvat suvarṇasya tālaskandhasya rūpyamayā patrā phalā ca || teṣāṁ khalu punar ānanda tālaskandhānāṁ vāteritānāṁ vātasaṁghaṭṭitānāṁ valgu manojñaḥ ghoṣo niścarati || ye punar ānanda <a class='ref sen' id='sen3.232' href='#sen3.232'>Sen 3.232</a> tatra puṣpāvatyāṁ rājadhānyāṁ śuṇḍāmanuṣyāpeyā te tena tālapatraphalanirghoṣeṇa paṁcahi kāmaguṇehi samarpitā samanvaṁgībhūtā krīḍensuḥ pravicārayensuḥ || puṣpāvatī khalu punar ānanda rājadhānī saptahi vedikājālehi parikṣiptā citrā darśanīyā saptānāṁ varṇānāṁ indratapanārājadhānīvat* || tatra puṣpāvatyāṁ rājadhānyāṁ aśūnyā abhūṣi imehi evarūpehi śabdehi sayyathīdaṁ hastiśabdehi aśvaśabdehi rathaśabdehi pattiśabdehi bherīśabdehi paṇavaśabdehi śaṁkhaśabdehi veṇuśabdehi vīṇāśabdehi gītaśabdehi vāditaśabdehi aśnatha khādatha pibatha detha dānāni dharmaṁ caratha śramaṇabrāhmaṇeṣu bhadram astu vo ti śabdehi pūrṇā || tasyāṁ rājadhānyāṁ valayā nāma yaṣṭī abhūṣi citrā darśanīyā saptānāṁ varṇānāṁ suvarṇasya rūpyasya muktāyā vaiḍūryasya sphaṭikasya musāragalvasya lohitikāye | dvādaśa yojanāni udvedhena catvāri yojanāni abhiniveśaṁ ||</p>
<blockquote class='gatha'>
<p><a class='ref sc' id='sc11' href='#sc11'>SC 11</a>idaṁ avocad bhagavān idaṁ vaditvā<br>
hy athāparaṁ etad uvāca śāstā |<br>
eteṣāṁ buddhāna paraṁparāye<br>
śirasāhvayo pacchimako abhūṣi ||</p>
<p><a class='ref sc' id='sc12' href='#sc12'>SC 12</a>mahānubhāvo ṛṣi saṁghanāyako<br>
vineti so koṭiśatāni sapta |<br>
puraskṛto śramaṇagaṇasya nāyako<br>
so prāviśat puṣpavatīṁ sunirmitāṁ ||</p>
</blockquote>
<p><a class='ref sc' id='sc13' href='#sc13'>SC 13</a>śirasāhvayo ānanda tathāgato nāgakulottamaṁ tathāgataṁ vyākārṣīt* || nāgakulottamas <a class='ref sen' id='sen3.233' href='#sen3.233'>Sen 3.233</a> tathāgata ānanda kṣamottaraṁ tathāgataṁ vyākārṣīt* || kṣamottaras tathāgata ānanda nāgottamaṁ tathāgataṁ vyākārṣīt* || nāgottamas tathāgataḥ ānandāṁgottamaṁ tathāgataṁ vyākārṣīt* || aṁgottamas tathāgato vāsavaṁ tathāgataṁ vyākārṣīt* || vāsavas tathāgataś candrimaṁ tathāgataṁ vyākārṣīt* || candrimas tathāgata ānanda hetumantaṁ tathāgataṁ vyākārṣīt* || hetumantas tathāgato jinendraṁ tathāgataṁ vyākārṣīt* || jinendras tathāgato ānanda jāṁbunadaṁ tathāgataṁ vyākārṣīt* || jāmbunado ānanda tathāgatas tagaraśikhiṁ tathāgataṁ vyākārṣīt* || tagaraśikhir ānanda tathāgataḥ padumaṁ tathāgataṁ vyākārṣīt* || padumas tathāgataḥ kauṇḍiṇyagotraṁ tathāgataṁ vyākārṣīt* || kauṇḍinyagotro ānanda tathāgato kauṇḍinyagotram eva tathāgataṁ vyākārṣīt ||</p>
<blockquote class='gatha'>
<p><a class='ref sc' id='sc14' href='#sc14'>SC 14</a>idaṁ avocad bhagavān idaṁ vaditvā<br>
hy athāparaṁ etad uvāca śāstā |<br>
eteṣāṁ buddhānāṁ paraṁparāye<br>
kauṇḍinyagotro paścimako abhūṣī ||</p>
<p><a class='ref sc' id='sc15' href='#sc15'>SC 15</a>trayo ime buddhaśatā udārā<br>
kauṇḍinyagotrā nāma abhūṣi sarve ||</p>
<p><a class='ref sc' id='sc16' href='#sc16'>SC 16</a>mahānubhāvā ṛṣisaṁghanāyakā<br>
ekatra kalpe upalāhvayasmiṁ |<br>
trayo trayo koṭiśatāni teṣāṁ<br>
mahāsaṁnipāto abhūṣi śrāvakāṇāṁ ||</p>
<p><a class='ref sc' id='sc17' href='#sc17'>SC 17</a><a class='ref sen' id='sen3.234' href='#sen3.234'>Sen 3.234</a> trayo trayo varṣaśatā ca teṣāṁ<br>
āyuḥpramāṇaṁ abhu śrāvakāṇāṁ |<br>
treviṁśad varṣasahasrāṇi teṣāṁ<br>
saddharmo asthāsi parinirvṛtānāṁ ||</p>
</blockquote>
<p><a class='ref sc' id='sc18' href='#sc18'>SC 18</a>paścimako ānanda kauṇḍinyasagotro tathāgataḥ candanaṁ tathāgataṁ vyākārṣīt* || candano ānanda tathāgato virajaṁ tathāgataṁ vyākārṣīt || viraja ānanda tathāgato hiteṣiṁ tathāgataṁ vyākārṣīt* || hiteṣī ānanda tathāgataḥ supātraṁ tathāgataṁ vyākārṣīt* || supātre khalu punar ānanda tathāgate abhayapurā nāma rājadhānī abhūṣī dvādaśa yojanāni āyāmena sapta yojanāni vistareṇa dakṣiṇenottareṇa saptahi sauvarṇaprākārehi parikṣiptā saptahi tālapaṁktīhi citrāhi darśanīyāhi saptavarṇehi | puṣpāvatīrājadhānīvat sarvaprakārehi varṇanīyā || tatrāpi valayā nāma yaṣṭī citrā darśanīyā saptavarṇehi || supātra ānanda tathāgataḥ samyaksaṁbuddho dharmanetrīm avalokayanto paripūrṇakalpaśataṁ asthāsi || sa varuṇaṁ tathāgataṁ vyākārṣīt* ||</p>
<blockquote class='gatha'>
<p><a class='ref sc' id='sc19' href='#sc19'>SC 19</a>idaṁ avocad bhagavān idaṁ vaditvā<br>
hy athāparaṁ etad uvāca śāstā |<br>
supātraśāstā paramahitānukampako<br>
saddharmanetrīm avalokayanto |<br>
asthāsi so kalpaśataṁ anūnakaṁ<br>
dvātriṁśat koṭīnayutā vinesi ||</p>
</blockquote>
<p><a class='ref sc' id='sc20' href='#sc20'>SC 20</a>abhayapurasmiṁ kṣemavaistārikaṁ prāvacanaṁ karitvā varuṇottamaṁ vyākārṣīt* || varuṇottamo <a class='ref sen' id='sen3.235' href='#sen3.235'>Sen 3.235</a> ānanda tathāgato dhṛtarāṣṭraṁ tathāgataṁ vyākārṣīt* || dhṛtarāṣṭro ānanda tathāgato śveturāṣṭraṁ tathāgataṁ vyākārṣīt* || śveturāṣṭra ānanda tathāgataḥ śikhiṁ tathāgataṁ vyākārṣīt* || śikhī ānanda tathāgataḥ śikhiṁ eva tathāgataṁ vyākārṣīt* ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>eteṣāṁ buddhānāṁ paraṁparāye<br>
dvāṣaṣṭi buddhā śikhināmasāhvayā |<br>
sarve abhūṣi padumasmiṁ kalpe<br>
mahānubhāvā arisaṁghasūdanā<br>
vinesi te śrāvakāṁ satpathā pṛthū ||</p>
</blockquote>
<p><a class='ref sc' id='sc22' href='#sc22'>SC 22</a>paścimaka ānanda tathāgato virūḍhakaṁ tathāgataṁ vyākārṣīt* || virūḍhakas tathāgataḥ sunetraṁ tathāgataṁ vyākārṣīt* || sunetras tathāgataḥ sujātaṁ tathāgataṁ vyākārṣīt* || sujāta ānanda tathāgata ekinā divasavāreṇa caturaśīti sahasranayutāni śrāvakāṇāṁ vinetvā tam eva divasaṁ parinirvṛto || tasya khalu punar ānanda tathāgatasya triṁśad varṣasaharāṇi saddharmo asthāsi ||</p>
<blockquote class='gatha'>
<p><a class='ref sc' id='sc23' href='#sc23'>SC 23</a>idaṁ avocad bhagavān idaṁ vaditvā<br>
hy athāparaṁ etad uvāca śāstā | sujāto ānanda tathāgato utpalaṁ tathāgataṁ vyākārṣīt* ||</p>
</blockquote>
<p><a class='ref sc' id='sc24' href='#sc24'>SC 24</a>utpalas tathāgato brahmottamaṁ tathāgataṁ vyākārṣīt* || brahmottamo ānanda tathāgato sudarśanaṁ tathāgataṁ vyākārṣīt* || sudarśane ānanda khalu punaḥ tathāgate devapurā nāma rājadhānī abhūṣi dvādaśa yojanāny āyāmena sapta yojanāni vistāreṇa saptahi sauvarṇaprākārehi <a class='ref sen' id='sen3.236' href='#sen3.236'>Sen 3.236</a> saptahi tālapaṁktīhi parikṣiptā abhūṣi citrāhi darśanīyāhi saptavarṇehi abhayapurā iva varṇanīyā ||</p>
<blockquote class='gatha'>
<p><a class='ref sc' id='sc25' href='#sc25'>SC 25</a>eteṣāṁ buddhānāṁ paraṁparāye<br>
sudarśano paścimako abhūṣi |<br>
mahānubhāvo narasaṁghanāyako<br>
vinesi so koṭisatāni trīṇi |<br>
puraskṛto śramaṇagaṇasya nāyako<br>
so prāviśe devapurāṁ sunirmitāṁ ||</p>
</blockquote>
<p><a class='ref sc' id='sc26' href='#sc26'>SC 26</a>sudarśano ānanda tathāgato arthadarśaṁ tathāgataṁ vyākārṣīt* || arthadarśī ānanda tathāgato mūlaṁ tathāgataṁ vyākārṣīt* || mūlo ānanda tathāgato auṣaḍhiṁ tathāgataṁ vyākārṣīt* || auṣaḍho tathāgato ānanda hitaiṣin tathāgataṁ vyākārṣīt* || hitaiṣī ānanda tathāgato jāmbūnadaṁ tathāgataṁ vyākārṣīt* || jāmbūnadaṁ ānanda tathāgataḥ sālaṁ tathāgataṁ vyākārṣīt* || sāla ānanda tathāgata abhijitaṁ tathāgataṁ vyākārṣīt* || abhiji ānanda tathāgato jinavaruttamaṁ tathāgataṁ vyākārṣīt* || jinavaruttama ānanda tathāgataḥ samaṁtabhadraṁ tathāgataṁ vyākārṣīt* || samaṁtabhadra ānaṁda tathāgataḥ śaśivimalaṁ tathāgataṁ vyākārṣīt* || śaśivimalas tathāgataḥ pauṇḍrīkaṁ tathāgataṁ vyākārṣīt* || pauṇḍarīkas tathāgataś candrimaṁ tathāgataṁ vyākārṣīt* || candrimo ānanda tathāgato bhāvitātmaṁ tathāgataṁ vyākārṣīt* || bhāvitātmā tathāgato <a class='ref sen' id='sen3.237' href='#sen3.237'>Sen 3.237</a> oghajaṁ tathāgataṁ vyākārṣīt* || oghajas tathāgato ānandābhayaṁ tathāgataṁ vyākārṣīt* || abhayas tathāgata ānanda svayaṁprabhaṁ tathāgataṁ vyākārṣīt* || svayaṁprabha ānanda tathāgato mahābalaṁ tathāgataṁ vyākārṣīt* || mahābalas tathāgata ādityaṁ tathāgataṁ vyākārṣīt* || ādityas tathāgataḥ pratāpavantaṁ tathāgataṁ vyākārṣīt* || pratāpavantas tathāgato hiteṣīṁ tathāgataṁ vyākārṣīt* || hiteṣī ānanda tathāgato dhvajottamaṁ tathāgataṁ vyākārṣīt* || dhavjottamas tathāgato dhvajadhvajaṁ tathāgataṁ vyākārṣīt* || dhvajadhvajas tathāgataḥ ketuṁ tathāgataṁ vyākārṣīt* || ketus tathāgataḥ ketūttamaṁ tathāgataṁ vyākārṣīt* || ketūttamas tathāgato asahyaṁ tathāgataṁ vyākārṣīt* || asahyas tathāgato jāmbūnadaṁ tathāgataṁ vyākārṣīt* || jāmbūnadas tathāgataḥ sālarājaṁ tathāgataṁ vyākārṣīt* || sālarājas tathāgato ānandākutobhayaṁ tathāgataṁ vyākārṣīt* || akutobhayaḥ tathāgataḥ nirmitaṁ tathāgataṁ vyākārṣīt* || nirmitas tathāgato upaśāntaṁ tathāgataṁ vyākārṣīt* || upaśāntas tathāgato jinendraṁ tathāgataṁ vyākārṣīt* || jinendra ānanda tathāgato jinendram eva tathāgataṁ vyākārṣīt* ||</p>
<blockquote class='gatha'>
<p><a class='ref sc' id='sc27' href='#sc27'>SC 27</a>eteṣāṁ buddhānāṁ paraṁparāye<br>
jinendranāma paścimako abhūṣi |<br>
trayo ime buddhaśatā udārā<br>
jinendrā nāmena abhūṣi sarve ||</p>
<p><a class='ref sc' id='sc28' href='#sc28'>SC 28</a>mahānubhāvā ṛṣisaṁghanāyakāḥ<br>
ekasmiṁ kalpasmiṁ mahāyaśasmiṁ |<br>
trayastrayo koṭiśatāni teṣāṁ<br>
mahāsannipāto abhu nāyakānāṁ ||</p>
<p><a class='ref sc' id='sc29' href='#sc29'>SC 29</a><a class='ref sen' id='sen3.238' href='#sen3.238'>Sen 3.238</a> trayastrayo varṣasahasrāṇi teṣāṁ<br>
āyuḥpramāṇaṁ abhu nāyakānāṁ |<br>
trayastriṁśad varṣasahasrāṇi teṣāṁ<br>
saddharmo asthāsi parinirvṛtānāṁ ||</p>
</blockquote>
<p><a class='ref sc' id='sc30' href='#sc30'>SC 30</a>paścimako jinendras tathāgataḥ sarvārthadarśinan tathāgataṁ vyākārṣīt* || sarvārthadarśī tathāgata ānanda dharmanetrīm avalokayanto kalpasahasraṁ loke asthā aśokaṁ ca tathāgataṁ vyākārṣīt* || aśoko tathāgato dhvajottamaṁ tathāgataṁ vyākārṣīt* || dhvajottamas tathāgato nyagrodharājaṁ tathāgataṁ vyākārṣīt* || nyagrodharājas tathāgato vipulayaśaṁ tathāgataṁ vyākārṣīt* || vipulayaśo ānanda tathāgato jayantaṁ tathāgataṁ vyākārṣīt* || jayanta ānanda tathāgataḥ śākyamuniṁ tathāgataṁ vyākārṣīt* || śākyamunismiṁ khalu punar ānanda tathāgate samyaksaṁbuddhe siṁhapurī nāma rājadhānī abhūṣi dvādaśa yojanāny āyāmena sapta yojanāni vistāreṇa saptahi suvarṇaprākārehi parikṣiptā saptahi tālapaṁktīhi citrāhi darśanīyāhi saptavarṇehi || pūrvavad indratapanā iva varṇanīyā | tatra siṁhapuryāṁ valayā nāma yaṣṭir abhūṣi | pūrvavad varṇanīyā ||</p>
<blockquote class='gatha'>
<p><a class='ref sc' id='sc31' href='#sc31'>SC 31</a>eteṣāṁ buddhānāṁ paraṁparāye<br>
śākyamuniḥ paścimako abhūṣi |<br>
mahānubhāvo ṛṣisaṁghanāyako<br>
vinesi so koṭiśatāni trīṇi |<br>
puraskṛto śramaṇagaṇasya nāyako<br>
so prāviśe siṁhapurīṁ sunirmitāṁ ||</p>
</blockquote>
<p><a class='ref sc' id='sc32' href='#sc32'>SC 32</a><a class='ref sen' id='sen3.239' href='#sen3.239'>Sen 3.239</a> śākyamunir ānanda tathāgataḥ sarvadayan tathāgataṁ vyākārṣīt* || sarvadayas tathāgata ānandātyuttamaṁ tathāgataṁ vyākārṣīt* || atyuttamas tathāgata uttaraṁ tathāgataṁ vyākārṣīt* || uttaras tathāgataḥ samitāvinaṁ tathāgataṁ vyākārṣīt* || samitāvī tathāgato dharmanetrīm avalokayanto paripūrṇaṁ kalpasahasraṁ loke asthāsi baladattaṁ ca tathāgataṁ vyākārṣīt* || baladattas tathāgato bhāgīrathaṁ tathāgataṁ vyākārṣīt* || bhāgīrathas tathāgato aṁgīrasaṁ tathāgataṁ vyākārṣīt* || aṁgīrasas tathāgato nāgottamaṁ tathāgataṁ vyākārṣīt* || nāgottamas tathāgato nāgabalaṁ tathāgataṁ vyākārṣīt* || nāgabalas tathāgataḥ puṣpaṁ tathāgataṁ vyākārṣīt* || puṣpas tathāgataḥ puṣputtaraṁ tathāgataṁ vyākārṣīt* || puṣputtaras tathāgato meruṁ tathāgataṁ vyākārṣīt* || merus tathāgato ratnāgniṁ tathāgataṁ vyākārṣīt* || ratanāgnis tathāgataḥ puṣpakṛtaṁ tathāgataṁ vyākārṣīt* || puṣpakṛtas tathāgataḥ dīpaṁkaraṁ tathāgataṁ vyākārṣīt* || dīpaṁkara ānanda tathāgate dīpavatī rājadhānī abhūṣī dvādaśa yojanāny āyāmena sapta yojanāni vistāreṇa saptahi sauvarṇaprākārehi saptahi tālapaṁktīhi citrāhi darśanīyāhi saptavarṇehi parikṣiptā | sarvaṁ pūrvavad varṇanīyaṁ ||</p>
<blockquote class='gatha'>
<p><a class='ref sc' id='sc33' href='#sc33'>SC 33</a>eteṣāṁ buddhānāṁ paraṁparāye<br>
dīpaṁkaro paścimako abhūṣi |<br>
mahānubhāvo ṛṣisaṁghanāyako<br>
vinesi so śrāvakasahasrāṇi aśītiṁ |<br>
puraskṛto śramaṇagaṇasya nāyako<br>
so prāviśed dīpavatīṁ sunirmitāṁ ||</p>
</blockquote>
<p><a class='ref sc' id='sc34' href='#sc34'>SC 34</a><a class='ref sen' id='sen3.240' href='#sen3.240'>Sen 3.240</a> dīpaṁkara ānanda tathāgato sarvābhibhuṁ tathāgataṁ vyākārṣīt* || sarvābhibhūs tathāgataḥ padumuttaraṁ tathāgataṁ vyākārṣīt* || padumuttaras tathāgato atyuccagāmiṁ tathāgataṁ vyākārṣīt* || atyuccagāmī tathāgato yaśottaraṁ tathāgataṁ vyākārṣīt* || yaśottaras tathāgataḥ śākyamuniṁ tathāgataṁ vyākārṣīt* || śākyamunis tathāgataḥ arthadarśiṁ tathāgataṁ vyākārṣīt* || arthadarśis tathāgatas tiṣyaṁ tathāgataṁ vyākārṣīt* || tiṣyas tathāgato puṣyaṁ tathāgataṁ vyākārṣīt* || puṣyas tathāgato vipaśyiṁ tathāgataṁ vyākārṣīt* || vipaśyī tathāgataḥ śikhinaṁ tathāgataṁ vyākārṣīt* || śikhī tathāgato viśvabhuvaṁ tathāgataṁ vyākārṣīt* || viśvabhūs tathāgataḥ krakucchandaṁ tathāgataṁ vyākārṣīt* || krakucchandas tathāgataḥ konākamuniṁ tathāgataṁ vyākārṣīt* || konākamunis tathāgataḥ kāśyapaṁ tathāgataṁ vyākārṣīt* || kāśyapas tathāgataḥ śākyamuniṁ tathāgataṁ vyākārṣīt* || śākyamunir ahaṁ tathāgataḥ maitreyaṁ tathāgataṁ vyākārṣīt* || maitreye khalu punar ānanda tathāgate ketumatī nāma rājadhānī abhūṣi dvādaśa yojanāni āyāmena sapta yojanāni vistāreṇa saptahi sauvarṇaprākārehi saptahi tālapaṁktīhi citrāhi darśanīyāhi saptavarṇehi parikṣiptā | sarvaṁ pūrvavad varṇanīyaṁ ||</p>
<blockquote class='gatha'>
<p><a class='ref sc' id='sc35' href='#sc35'>SC 35</a>eteṣāṁ buddhānāṁ paaraṁparāye<br>
maitreyo paścimako bhaviṣyati |<br>
mahānubhāvo ṛṣisaṁghanāyako<br>
vineṣyati koṭiśatāni saptati |<br>
puraskṛto śramaṇagaṇasya nāyako<br>
pravekṣyati ketumatīṁ sunirmitāṁ ||</p>
<p><a class='ref sc' id='sc36' href='#sc36'>SC 36</a><a class='ref sen' id='sen3.241' href='#sen3.241'>Sen 3.241</a> āvanditabuddhānāṁ ākhyātā puruṣadamyasārathināṁ |<br>
indradhvajāto yāva anāgato vāpi maitreyo ||</p>
<p><a class='ref sc' id='sc37' href='#sc37'>SC 37</a>śāstā ādityavat tapati pratapantaṁ tejasā puruṣasiṁhaṁ |<br>
pṛcchati aśokārāme ānando jinaṁ jitakleśaṁ ||</p>
<p><a class='ref sc' id='sc38' href='#sc38'>SC 38</a>adbhuta kīrti bhagavataḥ <span class='gap'>+ + +</span> yaśo cādbhuto daśadiśāsu |<br>
kiṁ karmaṁ kari bhagavāṁ yena tapasi loke sadevake ||</p>
<p><a class='ref sc' id='sc39' href='#sc39'>SC 39</a>śrutvā ca so maharṣiḥ saṁśayaśalyānantakanirghātī |<br>
pratibhaṇati satvasāro ānandam asaṁgavacanāye ||</p>
<p><a class='ref sc' id='sc40' href='#sc40'>SC 40</a>ānanda śrūyatu me yādṛśam āropitaṁ kuśalamūlaṁ |<br>
buddhehi śrāvakehi ca tahiṁ tahiṁ saṁsarantena ||</p>
<p><a class='ref sc' id='sc41' href='#sc41'>SC 41</a>bodhiṁ abhiprārthayatā prārthayamānena acyutaṁ sthānaṁ ||</p>
<p><a class='ref sc' id='sc42' href='#sc42'>SC 42</a>sumahantā adhikārā mayā kṛtā hṛṣṭacittena ||</p>
<p><a class='ref sc' id='sc43' href='#sc43'>SC 43</a>dīpaṁkare ca buddhe sarvābhibhusmiṁ buddhe ānanda |<br>
padumottare ca buddhe atyuccasāhvaye <span class='gap'>+ + +</span> ||</p>
<p><a class='ref sc' id='sc44' href='#sc44'>SC 44</a>yaśottarasmiṁ ca śākyasiṁhe ca arthadarśismiṁ tiṣye |<br>
puṣye cāpi naruttame vipaśyismiṁ cāpi saṁbuddhe ||</p>
<p><a class='ref sc' id='sc45' href='#sc45'>SC 45</a>śikhismiṁ pi krakucchande mahāprajñe konākamuni kāśyape |<br>
sumahantā adhikārā kṛtā mayā hṛṣṭacittena ||</p>
<p><a class='ref sc' id='sc46' href='#sc46'>SC 46</a><a class='ref sen' id='sen3.242' href='#sen3.242'>Sen 3.242</a> ete mahānubhāvā anantā <span class='gap'>+ + +</span> lokaviśrutā |<br>
udārā satkṛtā mayā tena prabhavāmi ānanda ||</p>
<p><a class='ref sc' id='sc47' href='#sc47'>SC 47</a>tena yaśo atuliyā ca kīrtī abhyudgatā daśadiśāsu |<br>
tena ahaṁ virocāmi sadevake sabrahmake loke ||</p>
<p><a class='ref sc' id='sc48' href='#sc48'>SC 48</a>śrutvāna ca so vacanaṁ avitathavacanasya lokanāthasya |<br>
ānandito hṛṣṭacitto ānando uttaraṁ pṛcchet* ||</p>
<p><a class='ref sc' id='sc49' href='#sc49'>SC 49</a>kevaciram atītā te saṁbuddhā enti lokasmi ucyatāṁ |<br>
kevaciraṁ asthāṁsu hitāya sarvasya lokasya ||</p>
<p><a class='ref sc' id='sc50' href='#sc50'>SC 50</a>evaṁ kanakaprakāśo hṛṣṭo saṁbuddho muditamānaso |<br>
cirakālam atyatītān kīrtayati maharṣiṇo buddhān* ||</p>
<p><a class='ref sc' id='sc51' href='#sc51'>SC 51</a>eṣa paramārthadarśī samatulyo samasamo ca buddhehi |<br>
darśayati prātihāryaṁ buddho tatha sarvabuddhehi ||</p>
<p><a class='ref sc' id='sc52' href='#sc52'>SC 52</a>buddhānām eṣa viṣayo acintiyo atuliyo asaṁkhyeyo |<br>
saṁhṛṣṭo smi bhagavaṁ śrutvā vacanaṁ amṛtakalpaṁ ||</p>
<p><a class='ref sc' id='sc53' href='#sc53'>SC 53</a>ananto adhigato artho sadevakabrahmakasya lokasya |<br>
buddhānāṁ eṣa viṣayo acintiyo eṣa anyehi ||</p>
<p><a class='ref sc' id='sc54' href='#sc54'>SC 54</a>eko śākyakumāro śākyasuto śākiyottamakulīno |<br>
śākyakulanaṁdijanano buddho tatha bodhayati lokaṁ ||</p>
<p><a class='ref sc' id='sc55' href='#sc55'>SC 55</a>dīpaṁkarasya atyaye paripūrṇa kalpakoṭī ānanda |<br>
<a class='ref sen' id='sen3.243' href='#sen3.243'>Sen 3.243</a> sarvābhibhū daśabalo dīpāloke samutpadye ||</p>
<p><a class='ref sc' id='sc56' href='#sc56'>SC 56</a>astaṁgate ca tasmiṁ sarvābhibhunāyake <span class='gap'>+ + +</span> |<br>
padumottaro daśabalo kalpaśatasahasre utpadye ||</p>
<p><a class='ref sc' id='sc57' href='#sc57'>SC 57</a>tasya parinirvṛtasya padumuttarasya sugatasya <span class='gap'>+ + +</span> |<br>
atyuccagāmi bhagavāṁ kalpaśatasahasre utpadye ||</p>
<p><a class='ref sc' id='sc58' href='#sc58'>SC 58</a>atyuccagāmināthe parinirvṛte lokaviśrute purā vai |<br>
paṁcahi kalpaśatehi yaśottaro buddha utpadye ||</p>
<p><a class='ref sc' id='sc59' href='#sc59'>SC 59</a>nirvṛte yaśottarasmiṁ namondhakāre pranaṣṭe lokasmiṁ |<br>
śākyamuni buddhavīro kalpaśatena samutpadye ||</p>
<p><a class='ref sc' id='sc60' href='#sc60'>SC 60</a>nirvṛte śākyamunismiṁ saṁbuddhe arthadarśi upapadye |<br>
navanavate kalpasmiṁ ānanda imasmiṁ upapadye ||</p>
<p><a class='ref sc' id='sc61' href='#sc61'>SC 61</a>paṁcanavate ca kalpe tiṣyo upapadye lokapradyoto |<br>
dvānavate ca puṣyo nararṣabhaḥ loka utpadye ||</p>
<p><a class='ref sc' id='sc62' href='#sc62'>SC 62</a>ekūnanavate ca kalpe vipaśyī <span class='gap'>+ + +</span> loke upapadye |<br>
triṁśe ca kalpe śikhī viśvabhūś caiva utpadye ||</p>
<p><a class='ref sc' id='sc63' href='#sc63'>SC 63</a>krakucchando mahāloko konākamunī ca kāśyapaśirī ca |<br>
aham eva cānanda utpanno bhadrakalpasmiṁ ||</p>
<p><a class='ref sc' id='sc64' href='#sc64'>SC 64</a>vyākṛto mayā mahātmā bhaviṣyati buddho anāgate dhvāne |<br>
maitreyo mahānubhāvo ānanda imasmiṁ kalpasmiṁ ||</p>
<p><a class='ref sc' id='sc65' href='#sc65'>SC 65</a>kalpam aśeṣaṁ bhagavāṁ dīpaṁkaro buddho loke asthāsi |<br>
sarvābhibhu ca kalpaṁ asthāsi hitāya lokasya ||</p>
<p><a class='ref sc' id='sc66' href='#sc66'>SC 66</a>pratipūrṇāṁ varṣakoṭiṁ padumottaro pi loke asthāsi |<br>
<a class='ref sen' id='sen3.244' href='#sen3.244'>Sen 3.244</a> atyuccagāmi bhagavāṁ varṣaśatasahasram asthāsi ||</p>
<p><a class='ref sc' id='sc67' href='#sc67'>SC 67</a>yaśottaro navati varṣasahasrāṇi arthadarśī asthāsi |<br>
paṁcanavatiṁ ca tiṣyo dvānavatiṁ puṣya asthāsi ||</p>
<p><a class='ref sc' id='sc68' href='#sc68'>SC 68</a>aśīti varṣasaharāṇi buddhasya vipasyino purā āyuḥ |<br>
saptati varṣasahasrāṇi śikhīsya āyus tadā āsi ||</p>
<p><a class='ref sc' id='sc69' href='#sc69'>SC 69</a>ṣaṣṭiṁ ca viśvabhuvasya paṁcāśat krakucchandasya purāyuḥ |<br>
triṁśat konākamuner viṁśat punaḥ kāśyapaśirisya ||</p>
<p><a class='ref sc' id='sc70' href='#sc70'>SC 70</a>asmākam api ānanda etarahiṁ parīttaka asmiṁ loke |<br>
varṣaśatamātram eva āyuḥ śākyādhirājasya ||</p>
<p><a class='ref sc' id='sc71' href='#sc71'>SC 71</a>[eke asthāsu ṛddhīye eke asthānsu karmaṇā |<br>
ṛddhikarma sthapetvāna antarā parinirvṛtā ||</p>
<p><a class='ref sc' id='sc72' href='#sc72'>SC 72</a>ādityo va tapanto śaradasmiṁ udgato yathākāśe |<br>
yojanaśataṁ prabhāye dīpaṁkaro spharitvāsthāsi ||</p>
<p><a class='ref sc' id='sc73' href='#sc73'>SC 73</a>prabhāsayanto daśadiśaṁ dharmaṁ deśayaṁto dullabhotpādaṁ |<br>
lokān dīpeti tena dīpaṁkaro ti se sā saṁjñā ||</p>
<p><a class='ref sc' id='sc74' href='#sc74'>SC 74</a>sarvābhibhū daśabalo abhibhūya prāṇikoṭisahasrāṇi |<br>
amṛtapadasmiṁ vinesi tena se saṁjñā anabhibhūtā ||</p>
<p><a class='ref sc' id='sc75' href='#sc75'>SC 75</a>padumottaro puravare udyānagato sare abhiramanto |<br>
<a class='ref sen' id='sen3.245' href='#sen3.245'>Sen 3.245</a> adarśi rathacakramātraṁ sarasmiṁ abhyudgataṁ padumaṁ ||</p>
<p><a class='ref sc' id='sc76' href='#sc76'>SC 76</a>so tatra abhiruhitva niṣīdi paryaṁkaṁ ābhuṁjitvā |<br>
sparśesi paṁcābhijñā milāyamāne mahāpadume ||</p>
<p><a class='ref sc' id='sc77' href='#sc77'>SC 77</a>paṁcābhijño bhūtva ṛddhiye vaihāyasam abhyudgamya |<br>
upaśritya bodhimūlaṁ daśabalo sarvajñatāṁ prāaptaḥ ||</p>
<p><a class='ref sc' id='sc78' href='#sc78'>SC 78</a>udgamya tālamātraṁ asthāsi atyuccagāmī bhagavāṁ |<br>
tena <span class='gap'>+ + + + + +</span> atyuccasāhvayo ti saṁjñā ||</p>
<p><a class='ref sc' id='sc79' href='#sc79'>SC 79</a>vaistārikaṁ abhūṣi prāvacana <span class='gap'>+ + +</span> adāntadamakasya |<br>
aparimitayaśo bhagavato tena yaśottaro ti abhu saṁjñā ||</p>
<p><a class='ref sc' id='sc80' href='#sc80'>SC 80</a>ṛddhasphītapuravarā niṣkramya śākiyo gautamagotro |<br>
apahāya ratnā sapta so śākyamunīti abhu saṁjñā ||</p>
<p><a class='ref sc' id='sc81' href='#sc81'>SC 81</a>arthasmiṁ arthadarśī arahatve vinesi śrāvakaśatāni |<br>
tena samajñā loke abhūṣi jina arthadarśīti ||</p>
<p><a class='ref sc' id='sc82' href='#sc82'>SC 82</a>tiṣyamahe vartante tiṣyo utpadye lokapradyotaḥ |<br>
tena samajñā loke timirāpanudasya tiṣyo ti ||</p>
<p><a class='ref sc' id='sc83' href='#sc83'>SC 83</a>puṣyamahe vartaṁte puṣyo utpadye lokapradyoto |<br>
tena samajñā loke nakṣatrasāhvayo sa puṣyo ti ||</p>
<p><a class='ref sc' id='sc84' href='#sc84'>SC 84</a>animiṣasamantacakṣurvipaśyī rūpāṇi paśyati anīryo |<br>
vipaśyīti viśuddhanayano tena vipaśyī abhūt saṁjñā ||</p>
<p><a class='ref sc' id='sc85' href='#sc85'>SC 85</a><a class='ref sen' id='sen3.246' href='#sen3.246'>Sen 3.246</a> arthaṁ pi arthakarāṇi vidhīni anuśāsate pṛthivīpālo |<br>
tena <span class='gap'>+ + +</span> bhagavato vipaśyīti abhu samajñā ||</p>
<p><a class='ref sc' id='sc86' href='#sc86'>SC 86</a>abhisaṁbudhyitva jino oloketi vipaśyī yaṁ lokaṁ |<br>
keśaridharmaṁ dṛṣṭvā tena vipaśyīti abhu saṁjñā ||</p>
<p><a class='ref sc' id='sc87' href='#sc87'>SC 87</a>yasyutpādā loke hutāsano va prajvalito samāruto |<br>
atiriva śikhī pradīpyate tena śikhīti abhu se saṁjñā ||</p>
<p><a class='ref sc' id='sc88' href='#sc88'>SC 88</a>utpanne ca jinendre devo tadā pravarṣati acchinna |<br>
dhārāhi tenudgamāsi ghoṣo viśvabhusya āsi saṁjñā ||</p>
<p><a class='ref sc' id='sc89' href='#sc89'>SC 89</a>krakucchandasya bhagavato konākamunisya kāśyapaśirisya |<br>
kulavaṁśāt prabhṛtāni mātāpitṛnāmadheyāni ||</p>
<p><a class='ref sc' id='sc90' href='#sc90'>SC 90</a>ādityagotro tejasvī ikṣvākukulasaṁbhavo |<br>
jātītaḥ kṣatriyo agro bhagavāṁ agrapudgalo ||</p>
<p><a class='ref sc' id='sc91' href='#sc91'>SC 91</a>ajite brāhmaṇakule anekaratnasaṁcaye |<br>
apahāya vipulāṁ kāmāṁ pravrajiṣyati brāhmaṇo ||</p>
<p><a class='ref sc' id='sc92' href='#sc92'>SC 92</a>ṛddhisphīte kule caiva sumatipratimaṇḍite |<br>
pṛthivīmaṇḍe maitreyo bhaviṣyati anāgate ||</p>
</blockquote>
<p><a class='ref sc' id='sc93' href='#sc93'>SC 93</a>prathamasmiṁ sannipāte ṣaṇṇavati koṭiyo bhaviṣyanti sarveṣām eva arhantānāṁ vaśibhūtānāṁ dhutarajānāṁ | dvitīye pi sannipāte caturnavati koṭiyo bhaviṣyanti <a class='ref sen' id='sen3.247' href='#sen3.247'>Sen 3.247</a> sarveṣām arhantānāṁ vaśibhūtānāṁ dhutarajānāṁ | tṛtīyasmiṁ saṁnipāte dvānavati koṭiyo bhaviṣyanti sarveṣām arhatāṁ vaśibhūtānāṁ dhutarajānāṁ ||</p>
<blockquote class='gatha'>
<p><a class='ref sc' id='sc94' href='#sc94'>SC 94</a>dīpaṁkaro mahāprājño jātīye āsi kṣatriyo |<br>
sarvābhibhū daśabalo so jātīye āsi brāhmaṇo ||</p>
<p><a class='ref sc' id='sc95' href='#sc95'>SC 95</a>padumuttaro daśabalo jātīye āsi kṣatriyo |<br>
atyuccagāmī bhagavāṁ jātīye āsi brāhmaṇo ||</p>
<p><a class='ref sc' id='sc96' href='#sc96'>SC 96</a>yaśottaro śākyamunir jātīye āsi kṣatriyo |<br>
arthadarśī ca tiṣyo ca puṣyo cāpi naruttamo |<br>
jātīye brāhmaṇā ete bhāvitātmā maharṣiṇo ||</p>
<p><a class='ref sc' id='sc97' href='#sc97'>SC 97</a>vipaśyī ca śikhī caiva viśvabhū caiva kṣatriyā |<br>
krakutsando konākamuni kāśyapaś cāpi brāhmaṇā ||</p>
<p><a class='ref sc' id='sc98' href='#sc98'>SC 98</a>śuddhodanasya rājño ikṣvākujasya putro māyāya |<br>
śākyakulanandijanano śākyo bhūt śākyasukumāro ||</p>
<p><a class='ref sc' id='sc99' href='#sc99'>SC 99</a>koṭīśataparivāro spharitva sasureśvaralokaṁ virajo |<br>
vimukto vimuktacitto maitreyo bhaviṣyati samajñā ||</p>
<p><a class='ref sc' id='sc100' href='#sc100'>SC 100</a>dvihim eva te kulehi utpadyanti narottamāḥ |<br>
kṣtriyakule ca prathamaṁ athavāpi brāhmaṇakule ||</p>
<p><a class='ref sc' id='sc101' href='#sc101'>SC 101</a>yadā hi agrā ākhyātā lokasmiṁ bhonti kṣatriyā |<br>
tadā kṣatriyakule buddhā utpadyanti narottamāḥ ||</p>
<p><a class='ref sc' id='sc102' href='#sc102'>SC 102</a><a class='ref sen' id='sen3.248' href='#sen3.248'>Sen 3.248</a> yadā tu guṇasaṁkhyātā lokasmiṁ bhonti brāhmaṇāḥ |<br>
tadā brāhmaṇakule buddhā utpadyanti maharṣiṇaḥ ||</p>
<p><a class='ref sc' id='sc103' href='#sc103'>SC 103</a>caturmahāpathe dṛṣṭvā lokajyeṣṭhaṁ dīpaṁkaraṁ |<br>
jaṭilaṁ prastave hṛṣṭo bodhiṁ prarthento anuttarāṁ ||</p>
<p><a class='ref sc' id='sc104' href='#sc104'>SC 104</a>suvarṇapuṣpaṁ <span class='gap'>+ + +</span> grahetvāna kṛtāṁjali |<br>
sarvābhibhuṁ okiresi bodhiṁ prārthento anuttarāṁ ||</p>
<p><a class='ref sc' id='sc105' href='#sc105'>SC 105</a>hemapiṇḍasaṁkāśāṁ puṣpāṁ grahetvā puṣpāṇa aṁjaliṁ |<br>
padumuttaraṁ cokire haṁ bodhiṁ prārthento anuttarāṁ ||</p>
<p><a class='ref sc' id='sc106' href='#sc106'>SC 106</a>atyuccagāmī bhagavāṁ lokasya anukampako |<br>
hiraṇyena okire haṁ bodhiṁ prārthento anuttarāṁ ||</p>
<p><a class='ref sc' id='sc107' href='#sc107'>SC 107</a>yaśottaraṁ mahābhāgaṁ bhikṣusaṁghapuraskṛtaṁ |<br>
upāsanena pratimāne bodhiṁ prārthento anuttarāṁ ||</p>
<p><a class='ref sc' id='sc108' href='#sc108'>SC 108</a>gaṁdhāṁ grahetvā <span class='gap'>+ + +</span> surabhigaṁdhā mahārahāṁ |<br>
śākyamuniṁ okire haṁ bodhiṁ prārthento ’nuttarāṁ ||</p>
<p><a class='ref sc' id='sc109' href='#sc109'>SC 109</a>suvarṇarūpyavaiḍūryaṁ grahetvāna kṛtaṁjali |<br>
arthadarśiṁ okire haṁ bodhiṁ prārthento anuttarāṁ ||</p>
<p><a class='ref sc' id='sc110' href='#sc110'>SC 110</a>tiṣyaṁ cāhaṁ lokanāthaṁ saṁmukhā haṁ abhistave |<br>
pratyutpannaprayogena bodhiṁ prārthento nuttarāṁ ||</p>
<p><a class='ref sc' id='sc111' href='#sc111'>SC 111</a>puṣyaṁ cāhaṁ samāpanno saṁhṛṣṭo prāṁjalīkṛto |<br>
namasyamāno asthāsi bodhiṁ prārthento nuttarāṁ ||</p>
<p><a class='ref sc' id='sc112' href='#sc112'>SC 112</a><a class='ref sen' id='sen3.249' href='#sen3.249'>Sen 3.249</a> vipaśyiṁ dṛṣṭvā āgataṁ pūrṇamāsī va candramaṁ |<br>
ajinaṁ prastare mārge bodhiṁ prārthento nuttarāṁ ||</p>
<p><a class='ref sc' id='sc113' href='#sc113'>SC 113</a>śikhinaṁ lokārthecaraṁ bhikṣusaṁghapuraskṛtaṁ |<br>
tarpesi khādyabhojyena bodhiṁ prārthento nuttarāṁ ||</p>
<p><a class='ref sc' id='sc114' href='#sc114'>SC 114</a>viśvabhuvaṁ ca mahārhehi cīvarehi saśrāvakaṁ |<br>
ācchādaye saṁprahṛṣṭo bodhiṁ prārthento anuttarāṁ ||</p>
<p><a class='ref sc' id='sc115' href='#sc115'>SC 115</a>trihi ca lokanāthehi brahmacaryaṁ care ahaṁ |<br>
kāśyapo māṁ viyākārṣī bodhiṁ prāpsyasi anuttarāṁ ||</p>
<p><a class='ref sc' id='sc116' href='#sc116'>SC 116</a>āpaṁcahi kṛtī yeva trīhi prārthayāmi nirvṛtiṁ |<br>
trīhi ca vāsito loke triṁśako ca vivartitaḥ ||</p>
<p><a class='ref sc' id='sc117' href='#sc117'>SC 117</a>ekanavatismiṁ kalpe yadā loke vivartito |<br>
atha anye bodhisatvo nava kalpāni saṁsare ||</p>
<p><a class='ref sc' id='sc118' href='#sc118'>SC 118</a>vīryakāyena sampanno prajñāpṛthusamāhito |<br>
nava kalpāni sthāyesi vīryeṇa puruṣottamaḥ ||</p>
<p><a class='ref sc' id='sc119' href='#sc119'>SC 119</a>vīryantu yantreti bodhiṁ ananyabhāṣitaṁ balaṁ |<br>
na ca vīryaṁ na praśastaṁ bodhyaṁgabalam indriyaṁ ||</p>
<p><a class='ref sc' id='sc120' href='#sc120'>SC 120</a>prahānadānada[masaṁya]mena samudāgacchanti narottamā |<br>
vivartamāne lokasmiṁ bhavanti puna puṁgavā ||</p>
<p><a class='ref sc' id='sc121' href='#sc121'>SC 121</a>te bodhiṁ kalpaśatena samudānenti narottamā |<br>
atha ekanavate kalpe saṁbuddho śākyapuṁgavo ||</p>
<p><a class='ref sc' id='sc122' href='#sc122'>SC 122</a><a class='ref sen' id='sen3.250' href='#sen3.250'>Sen 3.250</a> dānaśīlaṁ parigṛhya bodhisatvā mahāyaśā |<br>
dānaṁ śīlaṁ ca prajñāṁ ca varṇayanti maharṣiṇāṁ ||</p>
<p><a class='ref sc' id='sc123' href='#sc123'>SC 123</a>buddhāna dānaṁ sugatena deśitaṁ<br>
anomanyāyena anomabuddhinā |<br>
tādṛśaṁ sugatam anusmaranto<br>
nirāmiṣāṁ ko na labheta prītiṁ ||</p>
</blockquote>
<p><a class='ref sc' id='sc124' href='#sc124'>SC 124</a>idam avocad bhagavāṁ sadevamanuṣyāsuraloko bhagavato bhāṣitam abhyanandat* ||</p>
<p class='endsection'>samāptaṁ bahubuddhasūtraṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
