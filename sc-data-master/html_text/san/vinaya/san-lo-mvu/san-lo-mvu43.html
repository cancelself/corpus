<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu43' lang='san'>
<header>
<ul>
<li class='division'>Mahāvastu</li>
</ul>
<h1>43. The Jātaka of the Arrow that was Shot Far</h1>
</header>
<p><a class='ref sc' id='sc1' href='#sc1'>SC 1</a>bhikṣū bhagavantaṁ āhansuḥ || dūraṁ bhagavato iṣu kṣiptaṁ || bahgavān āha || na bhikṣavaḥ etarahiṁ eva maye dūraṁ iṣu kṣiptaṁ || anyadāpi bhagavan* || bhagavān āha || anyadāpi hi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrvaṁ bhikṣavo atītam adhvānaṁ nagare vārāṇasī kāśijanapade rājā rājyaṁ kārayati mahābalo mahākośo mahāvāhano kṛtapuṇyo maheśākho | tasya dāni vistīrṇaṁ rājyaṁ yāvat takṣaśilāṁ samājñāpayati || so kanīyasaṁ bhrātaraṁ rājye pratiṣṭhāpayitvā vārāṇasyā takṣaśilāyāṁ āgato || so dāni takṣaśilāyāṁ vasati | anyena ca rājñā vārāṇaseyo caturaṅgena balakāyena veṣṭito || tasya tena bhrātareṇa vārāṇasīto takṣaśilāṁ dūto preṣito | āgacchāhi imo haṁ paracakreṇa uparuddho || tena rājñā takṣaśilāyāṁ sthitena dūtānāṁ sakāśāto śrutvā bhūrjasmiṁ tasya rājño yena vārāṇaseyo veṭhito nāmaṁ likhitvā taṁ bhūrjaṁ kāṇḍe pariveṭhitvā sūtreṇa sunaddhaṁ kṛtvā vārāṇasīṁ kṣiptaṁ || so kāṇḍo tasya rājño pādamūle sthitvā pādaphalakaṁ khaṇḍakhaṇḍīkṛtaṁ | so rājā tasya puruṣasya ca vismito | aho utsāho ca muṣṭisaṁbandho ca yatra nāma vārāṇasyāṁ sthitena kāṇḍaṁ kṣiptaṁ | imaṁ evaṁ dūram āgato mama pādamūle phalake nipatito itthaṁ tena ahaṁ na hato || tena rājñā tataḥ kāṇḍāto muṁcitvā taṁ bhūrjaṁ vācitaṁ tatra ca bhūrje evaṁ likhitaṁ ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref sen' id='sen2.83' href='#sen2.83'>Sen 2.83</a> eṣo te takṣaśilāyāṁ sthito pādaphalakhaṇḍaṇo |<br>
yadi si na maritukāmo osakka mama rājyato ||</p>
</blockquote>
<p><a class='ref sc' id='sc4' href='#sc4'>SC 4</a>so dāni bhūyasyā mātrayā bhīto trasto | ahaṁ jānāmi vārāṇasīto ayaṁ śaro āgato ti | tenāhaṁ vismayaṁ prāpto | ayaṁ ca takṣaśilāyāṁ sthitena kṣipto || so tatraiva sthāne devaśarasya devakulaṁ kṛtvā taṁ śaraṁ devakule pratiṣṭhāpetvā pujāsatkāraṁ kṛtvā so prakrānto ||</p>
<p><a class='ref sc' id='sc5' href='#sc5'>SC 5</a>bhagavān āha || syāt khalu punar bhikṣavaḥ yuṣmākam evam asyād anyaḥ sa tena kālena tena samayena kāśirājā abhūṣi yena takṣaśilāyāṁ sthitena vārāṇasīṁ kāṇḍaṁ kṣiptaṁ | na khalv etad evaṁ draṣṭavyaṁ | tat kasya hetoḥ | ahaṁ so bhikṣavo tena kālena tena samayena kāśirājā abhūṣi | tadāpi mayā dūraṁ śaro kṣipto etarahiṁ pi mayā śaro dūraṁ kṣipto ||</p>
<p class='endsection'>iti śrīśarakṣepaṇaṁ jātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
