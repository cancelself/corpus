<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu48' lang='san'>
<header>
<ul>
<li class='division'>Mahāvastu</li>
</ul>
<h1>48. The Dreams of Śuddhodana and Others</h1>
</header>
<p><a class='ref sc' id='sc1' href='#sc1'>SC 1</a>atha śuddhodanaḥ svapnaṁ paśyati ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>paśyāmi putra supine taranāvagāḍhaṁ<br>
abhyutthitaṁ gajavaraṁ maṇijālacchannaṁ ||</p>
<p><a class='ref sc' id='sc3' href='#sc3'>SC 3</a>madhye purasya adhvanāvasthito ca rātrau<br>
nirdhāvate puravarā abhikampamānaḥ ||</p>
<p><a class='ref sc' id='sc4' href='#sc4'>SC 4</a>taṁ dṛṣṭvā mahya supine vipulaṁ ca hāsyaṁ<br>
abhyutthitaṁ ruditam eva ca aprameyaṁ ||</p>
<p><a class='ref sc' id='sc5' href='#sc5'>SC 5</a>kampe ca me saṁparitaptaṁ śarīram anta-<br>
<a class='ref sen' id='sen2.134' href='#sen2.134'>Sen 2.134</a> rdāhaṁ samuddhanati kiṁ tu bhaviṣyate dya ||</p>
<p><a class='ref sc' id='sc6' href='#sc6'>SC 6</a>atha lokapāla avacū manujapradhānaṁ<br>
mā bhāya bhūmipati saṁjanayāhi harṣaṁ ||</p>
<p><a class='ref sc' id='sc7' href='#sc7'>SC 7</a>hanta śṛṇohi phalaṁ yaṁ supinasya tatvaṁ<br>
samutthitaṁ bahujanasya vibodhanārthaṁ ||</p>
<p><a class='ref sc' id='sc8' href='#sc8'>SC 8</a>eṣo mahāguṇadharo vijahitva rājyaṁ<br>
dutiyās tathaiva caturā svajanaṁ ca sphītaṁ ||</p>
<p><a class='ref sc' id='sc9' href='#sc9'>SC 9</a>niḥsaṁśayaṁ varabalaṁ anapekṣamāṇo<br>
niryāsyate puravarā viditaṁ sa bhotu ||</p>
<p><a class='ref sc' id='sc10' href='#sc10'>SC 10</a>etasmiṁ nirgate anekavidhaṁ ti duḥkhaṁ<br>
jāyiṣyate supini yaṁ hasitaṁ ti tatvaṁ ||</p>
<p><a class='ref sc' id='sc11' href='#sc11'>SC 11</a>yaṁ rodasi supini dāni sukhaṁ anantaṁ<br>
śrutvā bhaviṣyati jitaṁ jitaśatrusaṁghaṁ ||</p>
</blockquote>
<p><a class='ref sc' id='sc12' href='#sc12'>SC 12</a>mātuḥsvasāpi supinaṁ paśyati ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a>mātuḥsvasā avaca kāṁcanarāśivarṇa<br>
paśyāmi putra supine ṛṣabhaṁ sujātaṁ ||</p>
<p><a class='ref sc' id='sc14' href='#sc14'>SC 14</a>śvetaṁ sucārukakubhaṁ atiriktaśṛṁgaṁ<br>
śṛṇgārasaṁsthitagatiṁ pratipūrṇadehaṁ ||</p>
<p><a class='ref sc' id='sc15' href='#sc15'>SC 15</a>so garjati sumadhuraṁ kapilāhvayāto<br>
nirdhāvate hṛdayadṛṣṭipathaṁ harantaḥ ||</p>
<p><a class='ref sc' id='sc16' href='#sc16'>SC 16</a>na ca kaści taṁ prasahate abhigarjamānaṁ<br>
pratigarjituṁ kumudarāśinibhaṁ sujātaṁ ||</p>
<p><a class='ref sc' id='sc17' href='#sc17'>SC 17</a><a class='ref sen' id='sen2.135' href='#sen2.135'>Sen 2.135</a> te devarāja avacū karuṇaṁ rudantaṁ<br>
mā roda śākyakulanandanajātarāga ||</p>
<p><a class='ref sc' id='sc18' href='#sc18'>SC 18</a>vakṣyāmi te avitathāvacanaṁ vijālaṁ<br>
ānandajāni upajānaya tvaṁ sukhāni ||</p>
<p><a class='ref sc' id='sc19' href='#sc19'>SC 19</a>atyantaśuddhacaraṇaṁ kuśalopapetaṁ<br>
eṣo nararṣabha gatīmatināṁ vidhijñaḥ ||</p>
<p><a class='ref sc' id='sc20' href='#sc20'>SC 20</a>hitvā janaṁ puruṣasiṁhavaro puro ca<br>
nirgamya te abhilaṣe puruṣarṣabhatvaṁ ||</p>
<p><a class='ref sc' id='sc21' href='#sc21'>SC 21</a>so pi amṛtaṁ acalam acyutam aprakampyaṁ<br>
nirvāṇam apratisamaṁ pratiśuddhacakṣuḥ ||</p>
<p><a class='ref sc' id='sc22' href='#sc22'>SC 22</a>nirdiśya taṁ puruṣasiṁharutaṁ maharṣiḥ<br>
yaṁ śrutva tīrthikagaṇā diśatāṁ vrajanti ||</p>
</blockquote>
<p><a class='ref sc' id='sc23' href='#sc23'>SC 23</a>yaśodharāpi supinaṁ paśyati ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>atha rāhulasya idam abravīt pi<br>
maitrottareṇa madanena nibaddhacittā ||</p>
<p><a class='ref sc' id='sc25' href='#sc25'>SC 25</a>deva śṛṇohi yatha adya mayāpi dṛṣṭaṁ<br>
supinaṁ manoramaṁ phalaṁ ca me tad bhaveyāt* ||</p>
<p><a class='ref sc' id='sc26' href='#sc26'>SC 26</a>śuddhodanasya kila rājakulaṁ narendra<br>
megho samantaṁ kṣaṇena samādadanto ||</p>
<p><a class='ref sc' id='sc27' href='#sc27'>SC 27</a>lokatrayaṁ prabalatoyadharo sughoṣo<br>
vidyutpradīpa vipradyotayanto bahūni ||</p>
<p><a class='ref sc' id='sc28' href='#sc28'>SC 28</a><a class='ref sen' id='sen2.136' href='#sen2.136'>Sen 2.136</a> so śītalaṁ vimalam apratimaṁ prasannaṁ<br>
vāri pravṛṣya madhuraṁ abhigarjamāno ||</p>
<p><a class='ref sc' id='sc29' href='#sc29'>SC 29</a>varṣeti sāgaradharo śayane nidāghaṁ<br>
eṣo pi antaḥsukhito sa sahāṁpatīko ||</p>
<p><a class='ref sc' id='sc30' href='#sc30'>SC 30</a>brahmā atha upagamitva idaṁ avoca<br>
tāṁ rāhulasya jananīṁ śṛṇu mā viṣīda ||</p>
<p><a class='ref sc' id='sc31' href='#sc31'>SC 31</a>iṣṭaṁ phalaṁ tava ayaṁ supino mahārtho<br>
saṁpūryate capalam eva janehi prītiṁ ||</p>
<p><a class='ref sc' id='sc32' href='#sc32'>SC 32</a>śuddhodanasya ayam ātmajo cārunetro<br>
lokatrayaṁ jaladharo iva varṣamāṇo ||</p>
<p><a class='ref sc' id='sc33' href='#sc33'>SC 33</a>pralhādayiṣyati mahāparitāpataptān*<br>
dharmaṁ dhruvaṁ karuṇam apratimaṁ janetvā ||</p>
</blockquote>
<p><a class='ref sc' id='sc34' href='#sc34'>SC 34</a>bodhisatvo pi paṁca mahāsupināṁ paśyati | paramasaṁbodhiprāpto śrāvasthāṁ bhikṣūṇāṁ vyākaroti || tathāgato bhikṣavo pūrve saṁbodhim anabhisaṁbuddho paṁca mahāsupināni adrākṣīt* || tathāgatasya katamāni paṁca ||</p>
<p><a class='ref sc' id='sc35' href='#sc35'>SC 35</a>tathāgatasya bhikṣavaḥ pūrve sambodhim anabhisaṁbuddhasya iyaṁ mahāpṛthivī uccaśayanamahāśayanam abhūṣi | sumeru parvatarājā bimbopadhānam abhūṣi | purastime mahāsamudre vāmā bāhā ohitā abhūṣi paścime ca mahāsamudre dakṣiṇā bāhā ohitā abhūṣi | dakṣiṇe pi mahāsamudre ubhau pādatalāni ohitāni abhūnsuḥ | tathāgato bhikṣavaḥ pūrve saṁbodhim anabhisaṁbuddho imaṁ prathamaṁ mahāsupinam adrākṣīt* ||</p>
<p><a class='ref sc' id='sc36' href='#sc36'>SC 36</a><a class='ref sen' id='sen2.137' href='#sen2.137'>Sen 2.137</a> tathāgatasya bhikṣavaḥ pūrve saṁbodhim anabhisaṁbuddhasya kṣīrikā nāma tṛṇajāti nābhimaṇḍalād abhyugdamya yāvan nabham āsadya asthāsi || tathāgato bhikṣavaḥ pūrve saṁbodhim anabhisaṁbuddho imaṁ dvitīyaṁ mahāsupinam adrākṣīt* ||</p>
<p><a class='ref sc' id='sc37' href='#sc37'>SC 37</a>tathāgatasya bhikṣavo pūrve saṁbodhim anabhisaṁbuddhasya lohitakā prāṇakā kālaśīrṣakā pādatalehi yāvaj jānumaṇḍalāni cchādayitvā asthānsuḥ | tathāgato bhikṣavaḥ pūrve sambodhim anabhisaṁbuddho imaṁ tṛtīyaṁ mahāsvapnam adrākṣīt* ||</p>
<p><a class='ref sc' id='sc38' href='#sc38'>SC 38</a>tathāgatasya bhikṣavaḥ pūrve saṁbodhim anabhisaṁbuddhasya catvāri nānāvarṇāṁ anekavarṇā ca caturhi diśāhi vaihāyasaṁ gatvā tathāgatasya pādatalāni upajighritvā sarvaśvetā apavidhyinsuḥ | tathāgato bhikṣavaḥ pūrve saṁbodhim anabhisaṁbuddho imaṁ caturthaṁ mahāsupinam adrakṣīt* ||</p>
<p><a class='ref sc' id='sc39' href='#sc39'>SC 39</a>tathāgato bhikṣavaḥ pūrve saṁbodhim anabhisaṁbuddho mahato mīḍhaparvatasya uparim anupalipyamāno caṁkramaṁ caṁkrame | tathāgato bhikṣavaḥ pūrve saṁbidhim anabhisaṁbuddho imaṁ paṁcamaṁ mahāsupinam adrākṣīt* ||</p>
<p><a class='ref sc' id='sc40' href='#sc40'>SC 40</a>tathāgatasya bhikṣavo pūrve saṁbodhim anabhisaṁbuddhasya iyaṁ mahāpṛthivī uccaśayanamahāśayanam abhūṣi | sumeru parvatarājā bimbopadhānam abhūṣi | purastime mahāsamudre vāmā bāhā ohitā abhūṣi paścime mahāsamudre dakṣiṇā bāhā ohitā abhūṣi dakṣiṇe mahāsamudre ubhau pādatalāni ohitāni abhūṣi | yaṁ pi bhikṣavaḥ tathāgato anuttarāṁ samyaksaṁbodhim anabhisaṁbuddho ayaṁ tasya mahāsvapnasya vipāko || yaṁ bhikṣavaḥ tathāgatasya pūrve saṁbodhima nabhisaṁbuddhasya kṣīrikā nāma tṛṇajāti nābhimaṇḍalād abhyudgamya yāvan nabham āsadya asthāsi | yaṁ bhikṣavaḥ tathāgatena imaṁ ca lokam abhijñāya <a class='ref sen' id='sen2.138' href='#sen2.138'>Sen 2.138</a> paraṁ ca lokam abhijñāya sadevakaṁ lokaṁ samārakaṁ sabrahmakaṁ saśramaṇabrāhmaṇīṁ prajāṁ sadevamanuṣyāṁ vārāṇasyāṁ ṛṣipatane mṛgadāve anuttaraṁ dharmacakraṁ pravartitaṁ triṣparivartaṁ dvādaśāram apravartitaṁ śramaṇena vā brāhmaṇena vā devena vā māreṇa vā kenacid vā punaḥ loke saha dharmeṇa yam idaṁ catvāry āryasatyāni | sayyathīdaṁ dūkhaṁ āryasatyaṁ duḥkhasamudayam āryasatyaṁ duḥkhanirodha āryasatyaṁ duḥkhanirodhagāminī pratipad āryasatyaṁ | imāṁ ca punar bhikṣavaḥ tathāgatasya evaṁrūpāṁ dharmadeśanāṁ śrutvā bhūmyā devā ghoṣam udīrayensuḥ eṣa māriṣa bhagavatā vārāṇasyāṁ ṛṣipatane mṛgadāve anuttaraṁ dharmacakraṁ pravartitaṁ triṣparivarti dvādaśāraṁ apravartitaṁ kenaci śramaṇena vā brāhmaṇena vā devena vā brahmeṇa vā māreṇa vā kenacid vā punar loke saha dharmeṇa idaṁ duḥkham iti ayaṁ duḥkhasamudayo ayaṁ duḥkhanirodho ayaṁ duḥkhanirodhagāminī pratipad iti taṁ bhaviṣyati bahujanahitāya bahujanasukhāya lokānukampāya mahato janakāyasyārthāya hitāya sukhāya devānāṁ ca manuṣyāṇāṁ ca | bhūmyānāṁ devānāṁ ghoṣaṁ śrutvā antarīkṣecarā devā cāturmahārājikā trāyastriṁśā yāmā tuṣitā nirmāṇaratiparanirmitavaśavartina ito tatkṣaṇaṁ tatmuhūrtaṁ yāvabrahmalokaṁ ghoṣam abhyudgamya eṣa māriṣa bhagavatā vārāṇasyāṁ ṛṣipatane mṛgadāve triparivartaṁ dvādaśāraṁ anuttaraṁ dharmacakraṁ pravartitaṁ apravartitaṁ kenacit* śramaṇena vā brāhmaṇeṇa vā devena vā māreṇa vā kenacid vā punar loke saha dharmeṇa idaṁ duḥkhaṁ iti ayaṁ duḥkhasamudayo ayaṁ duḥkhanirodhaḥ ayaṁ duḥkhanirodhagāminī pratipad iti | ayaṁ tasya mahāsupinasya vipāko || yaṁ bhikṣavaḥ tathāgatasya pūrve saṁbodhim anabhisaṁbuddhasya lohitakaprāṇakā kālaśīrṣā pādatalehi yāvaj jānumaṇḍalāni cchādayitvā <a class='ref sen' id='sen2.139' href='#sen2.139'>Sen 2.139</a> asthānsuḥ bahu etarhi bhikṣavaḥ janatā yā tathāgate adhikārakarmāṇi kṛtvā kāyasya bhedāt paraṁ maraṇāt sugatī svargakāye deveṣūpapadyanti | ayaṁ tasya svapnasya vipāko || yaṁ bhikṣavaḥ tathāgatasya pūrve saṁbodhim anabhisaṁbuddhasya catvāri śakuntā nānāvarṇā caturhi diśāhi vaihāyasaṁ samāgatvā tathāgatasya pādatalāni upajighritvā sarvaśvetāḥ apavijhinsuś catvārime bhikṣavaḥ varṇāḥ katame catvāraḥ kṣatriyā brāhmaṇā vaiśyā śūdrāḥ te tathāgate brahmacaryaṁ caritvā akopyā cetovimuktaṁ prajñāvimuktiṁ sākṣātkurvanti | ayaṁ tasya mahāsvapnasya vipāko || yaṁ bhikṣavaḥ tathāgato pūrve saṁbodhim anabhisaṁbuddho mahato mīḍhaparvatasya uparim upalipyamāno caṁkramaṁ caṁkrame purastimāyāṁ pi ca bhikṣavaḥ diśāyāṁ tathāgato viharati tatrāpi ca satkṛto gurukṛto mānito pūjito apacāyito lābhī cīvarapiṇḍapātraśayanāsanaglānapratyayabhaiṣajyapariṣkārāṇāṁ anadhyavasito anadhimūrchito anupaliptacitto | dakṣiṇāyāṁ pi ca bhikṣavo diśāyāṁ tathāgato viharati tatrāpi ca satkṛto gurukṛto mānito pūjito apacāyito lābhī cīvarapiṇḍapātraśayanāsanaglānapratyayabhaiṣajyapariṣkārāṇāṁ anadhyavasito anadhimūrchitaḥ anupaliptacittaḥ | paścimāyāṁ pi ca bhikṣavo diśāyāṁ tathāgato viharati tatrāpi ca satkṛto gurukṛto mānito pūjito apacito lābhī cīvarapiṇḍapātraśayanāsanaglānapratyayabhaiṣajyapariṣkārāṇāṁ anadhyavasito anadhimūrchitaḥ anupaliptacittaḥ | uttarasyāṁ pi bhikṣavaḥ diśāyāṁ tathāgato viharati tatrāpi ca satkṛto gurukṛto mānito pūjito apacito lābhī cīvarapiṇḍapātraśayanāsanaglānapratyayabhaiṣajyapariṣkārāṇāṁ anadhyavasito anadhimūrchitaḥ anupaliptacitto | ayaṁ tasya mahāsvapnasya vipāko yaṁ tathāgato bhikṣavaḥ pūrve saṁbodhim anabhisaṁbuddho imāṁ paṁca mahāsvapnāṁ adrākṣīt* || idam avocad bhagavā nāttamanās te ca bhagavato bhāṣitam abhyanande ||</p>
<p class='endsection'><a class='ref sen' id='sen2.140' href='#sen2.140'>Sen 2.140</a>iti śrīmahāvastu-avadāne śuddhodanasya paṁca mahāsvapnā samāptā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
