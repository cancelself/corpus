<!DOCTYPE html>
<html>
<head>
<meta charset='UTF-8'>
<meta name='author' content='N. Hosoda'>
<title></title>
</head>
<body>
<article id='sf78' lang='san'>
<header>
<h1><span class='add'>Dīrghanakhasūtra</span></h1>
</header>
<p><a class='ref hos' id='hos1' href='#hos1'>Hosoda 1</a> <a class='ref bl' id='Bl.162V2-166R5' href='#Bl.162V2-166R5'>Bl.162V2–166R5</a>|| bhagavāṁ rājagṛhe vihara<span class='supplied'>ti veṇuvane kalandakanivāpe. atha dīrghanakhaḥ parivrājako yena bhagavāṁs tenopajagāma. upetya bhagavatā sārdhaṁ saṁmu</span>khaṁ saṁmodanīṁ saṁraṁjanīṁ kathāṁ vivi<span class='supplied'>dhām upasaṁhṛtya, ekānte nyaṣīdad. ekāntaniṣaṇṇo dīrghanakhaḥ parivrājako bhagavantam idam avocat.</span></p>
<p><a class='ref hos' id='hos2' href='#hos2'>Hosoda 2</a> <span class='supplied'>sarvaṁ me</span> bho gautama na kṣamati. eṣāpi <span class='supplied'>te, agnivaiśyāyana dṛṣṭir na kṣamati yeyaṁ dṛṣṭiḥ sarvaṁ me na kṣamati, eṣāpi me dṛṣṭir na kṣamati, yeyaṁ me dṛṣṭiḥ</span> sarvaṁ me na kṣamati.</p>
<p><a class='ref hos' id='hos3' href='#hos3'>Hosoda 3</a> api nu te <span class='supplied'>agnivaiśyāyana, evaṁ jānata evaṁ paśyato ’syāś ca dṛṣṭeḥ prahāṇaṁ bhaviṣyati pratiniḥsargo vyantibhāvaḥ, anyasyāś ca dṛṣṭer apra</span>tisandhir anupādānam aprā<span class='supplied'>durbhāvaḥ. api me bho gautama, evaṁ jānata evaṁ paśyato ’syāś ca dṛṣṭeḥ prahāṇaṁ bhaviṣyati pratiniḥsargo vyantibhāvaḥ, anyasyāś ca dṛ</span>ṣṭer apratisandhir anupādāna<span class='supplied'>m aprādurbhāvaḥ.</span></p>
<p><a class='ref hos' id='hos4' href='#hos4'>Hosoda 4</a> <span class='supplied'>bahujanena te, agnivaiśyāyana saṁsyadiṣyati, bahujano ’pi evaṁdṛṣṭir bhavati, evaṁvādī. tva</span>m api syāt tādṛśa eva ye kecid <span class='supplied'>agnivaiśyāyana śramaṇā vā brāhmaṇā vā imāṁ ca dṛṣṭiṁ pratiniḥsṛjanty anyāṁ ca dṛṣṭiṁ nopādante. ima</span> ucyante śramaṇā vā brā<span class='supplied'>hmaṇā vā tanubhyas tanutarā loke.</span></p>
<p><a class='ref hos' id='hos5' href='#hos5'>Hosoda 5</a> <span class='supplied'>traya ime, agnivaiśyāyana dṛṣṭisaṁniśrayāḥ. katame trayaḥ. ihāgnivaiśyāyana, eka evaṁdṛṣṭi</span>r bhavati. evaṁvādī. <span class='supplied'>sarvaṁ me kṣamati. punar aparam ihaika evaṁdṛṣṭir bhavati, evaṁvādī. sarvaṁ me na kṣamati. punar aparam ihaika evaṁdṛṣṭir bhavati, evaṁ</span>vādī. ekatyaṁ me kṣamati. ekaty<span class='supplied'>aṁ me na kṣamati.</span></p>
<p><a class='ref hos' id='hos6' href='#hos6'>Hosoda 6</a> <span class='supplied'>tatrāgnivaiśyāyana yeyaṁ dṛṣṭiḥ sarvaṁ me kṣamati. iyaṁ dṛṣṭiḥ saṁrāgāya saṁvartate nāsaṁrāgāya saṁdve</span>ṣāya nāsaṁdveṣāya saṁmohāya <span class='supplied'>nāsaṁmohāya saṁyogāya nāsaṁyogāya saṁkleśāya na vyavadānāya saṁcayāya nāpacayāya, abhinandanāyopādānāya,</span> adhyavasānāya saṁvartate.</p>
<p><a class='ref hos' id='hos7' href='#hos7'>Hosoda 7</a> yeyaṁ <span class='supplied'>dṛṣṭiḥ sarvaṁ me na kṣamati. iyaṁ dṛṣṭir asaṁrāgāya saṁ</span>vartate na saṁrāgāya. asaṁdveṣāya <span class='supplied'>na saṁdveṣāya, asaṁmohāya na saṁmohāya, asaṁyogāya na saṁyogāya, vyavadānāya na saṁkleśāya, asaṁcayāya na saṁcayā</span>ya. anabhinandanāyānupād<span class='supplied'>ānāya, anadhyavasānāya saṁvartate.</span></p>
<p><a class='ref hos' id='hos8' href='#hos8'>Hosoda 8</a> <span class='supplied'>tatrāgnivaiśyāyana yeyaṁ dṛṣṭiḥ ekatyaṁ me kṣa</span>mati. ekatyaṁ me na kṣamati yat t<span class='supplied'>āvad asya kṣamati tat saṁrāgāya saṁvartate nāsaṁrāgāya pūrvavad yāvad adhyavasānāya saṁvartate yad a</span>sya na kṣamati tad asaṁrāgāya saṁ<span class='supplied'>vartate na saṁrāgāya pūrvavad yāvad anadhyavasānāya saṁvartate.</span></p>
<p><a class='ref hos' id='hos9' href='#hos9'>Hosoda 9</a> <span class='supplied'>tatra śrutavān āryaśrāvaka i</span>taḥ pratisaṁśikṣati. ahaṁ ced e<span class='supplied'>vaṁdṛṣṭiḥ syām evaṁvādī sarvaṁ me kṣamati, dvābhyāṁ me sārdhaṁ syād vigrahaḥ syād vivādaḥ. yaś caivaṁdṛṣṭir evaṁvādī sarvaṁ</span> me na kṣamati. yaś caivaṁdṛṣṭir evaṁ<span class='supplied'>vādī, ekatyaṁ me kṣamati, ekatyaṁ na me kṣamati, vigrahe sati vivādo vivāde sati vihiṁsā. iti sa vi</span>grahaṁ ca vivādaṁ ca vhiṁsā<span class='supplied'>ñ ca samanupaśyann imāṁ ca dṛṣṭiṁ pratinisṛjaty anyāṁ ca dṛṣṭiṁ nopādatte. evam asyāś ca dṛṣṭer prahāṇaṁ bhavati</span> pratiniḥsargo vyantibhāva a<span class='supplied'>nyasyāś ca dṛṣṭer apratisandhir anupādānam aprādurbhāvaḥ.</span></p>
<p><a class='ref hos' id='hos10' href='#hos10'>Hosoda 10</a> <span class='supplied'>tatra śrutavān āryaśrāvaka itaḥ pratisaṁśikṣati, ahaṁ ced evaṁ</span>dṛṣṭiḥ syām evaṁvādī sarvaṁ me na <span class='supplied'>kṣamati, dvābhyāṁ me sārdhaṁ syād vigrahaḥ syād vivādaḥ. yaś caivaṁdṛṣṭir evaṁvādī sarvaṁ me kṣamati. yaś caivaṁdṛṣṭir e</span>vaṁvādī. ekatyaṁ me kṣamati. ekatyaṁ <span class='supplied'>me na kṣamati. vigrahe sati vivādo vivāde sati vihiṁsā pūrvavad yāvad apratisandhir anupādānam aprādurbhāvaḥ.</span></p>
<p><a class='ref hos' id='hos11' href='#hos11'>Hosoda 11</a> <span class='supplied'>ta</span>tra śrutavān āryaśrāvaka itaḥ <span class='supplied'>pratisaṁśikṣati, ahaṁ ced evaṁdṛṣṭiḥ syām evaṁvādī, ekatyaṁ me kṣamati, ekatyaṁ me na kamati, dvābhyāṁ me sā</span>rdhaṁ syād vigrahaḥ syād vivādo y<span class='supplied'>aś caivaṁdṛṣṭir evaṁvādī sarvaṁ me kṣamati yaś caivaṁdṛṣṭir evaṁvādī sarvaṁ me na kṣamati. vigrahe sati vivādaḥ pūrva</span>vad yāvad apratisandhir anupādā<span class='supplied'>nam aprādurbhāvaḥ.</span></p>
<p><a class='ref hos' id='hos12' href='#hos12'>Hosoda 12</a> <span class='supplied'>ayaṁ khalv agnivaiśyāyana kāyo rūpī audārikaś cāturmahābhūtika āryaśrāvakeṇa, abhīkṣaṇam anityā</span>nupaśyinā vihartavyam vyayā<span class='supplied'>nupaśyinā virāgānupaśyinā nirodhānupaśyinā pratiniḥsargānupaśyinā vihartavyam. yatrāryaśrāvaka</span>syānityānupaśyino viharato <span class='supplied'>vyayānupaśyino virāgānupaśyino nirodhānupaśyinaḥ pratiniḥsargānupaśyino viharato yo ’sya bha</span>vati kāye kāyacchandaḥ k<span class='supplied'>āyasnehaḥ kāyapremā kāyālayaḥ kāyaviṣaktiḥ kāyādhyavasānaṁ tac cāsya cittaṁ na paryādā</span>ya tiṣṭhati.</p>
<p><a class='ref hos' id='hos13' href='#hos13'>Hosoda 13</a> tisra imā <span class='supplied'>agnivaiśyāyana vedanāḥ. katamās tisraḥ. sukhā vedanā duḥkhā vedanā, aduḥkhāsukhā vedanā ca. i</span>tīmās tisro vedanāḥ kiṁnid<span class='supplied'>ānāḥ kiṁsamudayāḥ kiṁjātīyāḥ kiṁprabhavāḥ. itīmā vedanā sparśanidānāḥ sparśasamudayāḥ sparśajātīyāḥ</span> sparśaprabhavās tasya tasya sp<span class='supplied'>arśasya samudayāt tās tā vedanāḥ samudayanti. tasya tasya sparśasya nirodhāt tās tā vedanā nirudhyante vyupa</span>śamanti śītībhavanti astaṁgacchanti.</p>
<p><a class='ref hos' id='hos14' href='#hos14'>Hosoda 14</a> <span class='supplied'>sa yāṁ kāṁcid vedanāṁ vedayati sukhāṁ vā duḥkhāṁ vā, aduḥkhāsukhāṁ vā tāsāṁ vedanānāṁ samudayaṁ cā</span>staṁgamaṁ cāsvādaṁ cādīnavaṁ ca niḥ<span class='supplied'>saraṇaṁ ca yathābhūtaṁ prajānāmīti. sa tāsāṁ vedanānāṁ samudayam cāstaṁgamaṁ cāsvādaṁ cādīnavaṁ ca niḥ</span>saraṇaṁ ca yathābhūtaṁ prajā<span class='supplied'>na</span>ṁ <span class='supplied'>tāsu utpannāsu vedanāsv anityānupaśyī viharati vyayānupaśyī virāgānupaśyī nirodhānupaśyī pratiniḥsargānu</span>paśyī viharati.</p>
<p><a class='ref hos' id='hos15' href='#hos15'>Hosoda 15</a> sa kāy<span class='supplied'>aparyantikāṁ vedanāṁ vedayānaḥ kāyaparyantikāṁ vedanāṁ vedayāmīti yathābhūtaṁ prajānāti. jīvitaparyantikāṁ vedanāṁ veda</span>yāno jīvitaparyantikāṁ vedanāṁ <span class='supplied'>vedayāmīti yathābhūtaṁ prajānāti. bhedāc ca kāyasyordhvaṁ jīvitaparyādānād ihaivāsya sarvāṇi</span> vedayitāny apariśeṣaṁ niru<span class='supplied'>dhyante. apariśeṣam adhyastaṁ parikṣayaṁ paryādānaṁ gacchanti.</span></p>
<p><a class='ref hos' id='hos16' href='#hos16'>Hosoda 16</a> <span class='supplied'>tasyaivaṁ bhavati sukhām api vedanāṁ vedayāno</span> bhedāt kāyasya bhaviṣya<span class='supplied'>ti, eṣa evānto duḥkhasya. duḥkhām apy aduḥkhāsukhām api vedanāṁ vedayāno bhedāt kāyasya bhaviṣyati, e</span>ṣaivānto duḥkhasya. <span class='supplied'>sa sukhām api vedanāṁ vedayati visaṁyukto vedayati na saṁyuktaḥ. duḥkhām apy aduḥkhāsukhām api vedanāṁ vedayati visaṁyukto</span> vedayati na saṁyukt<span class='supplied'>aḥ. kena visaṁyuktaḥ. visaṁyukto rāgeṇa dveṣeṇa mohena visaṁyukto jātijarāvyādhimaraṇaśokaparidevaduḥkhadaurmanasyopā</span>yāsebhyo visaṁyukto duḥkh<span class='supplied'>ād iti vadāmi.</span></p>
<p><a class='ref hos' id='hos17' href='#hos17'>Hosoda 17</a> <span class='supplied'>tena khalu samayenāyuṣmāñ chāriputro ’rdhamāsopasaṁpanno bhagavataḥ pṛṣṭhataḥ sthito ’bhū</span>d vyajanaṁ gṛhītvā bhagavantaṁ vīja<span class='supplied'>yan. athāyuṣmataḥ śāriputrasyaitad abhavat. bhagavāṁs teṣāṁ dharmāṇāṁ prahāṇam eva varṇayati vi</span>rāgam eva nirodham eva pratiniḥ<span class='supplied'>sargam eva varṇayati. athāyuṣmataḥ śāriputrasyaiṣāṁ dharmāṇām anityatānupaśyinaḥ viharato vyayā</span>nupaśyino virāgānupaśyino <span class='supplied'>nirodhānupaśyinaḥ pratiniḥsargānupaśyino viharataḥ. anupādāyāsravebhaś cittaṁ vimuktaṁ.</span></p>
<p><a class='ref hos' id='hos18' href='#hos18'>Hosoda 18</a> <span class='supplied'>dīrghanakhasya ca parivrāja</span>kasya virajo vigatamalaṁ <span class='supplied'>dharmeṣu dharmacakṣur utpannam. atha dīrghanakhaḥ parivrājako dṛṣṭadharmā prāptadharmā viditadharmā paryavagāḍhadharmā tīrṇakāṁkṣas tīrṇavicikitso ’parapratyayo ’nanyaneyaḥ śāstuḥ śāsane dharmeṣu vaiśāradyaprāpta utthāyāsanād ekāṁsam uttarāsaṅgaṁ kṛtvā yena bhagavāṁs tenāñjaliṁ pra</span>ṇamya bhagavantam idam avocat*.</p>
<p><a class='ref hos' id='hos19' href='#hos19'>Hosoda 19</a> <span class='supplied'>labheyāhaṁ bhadanta svākhyāte dharmavinaye pravrajyām upasaṁpadaṁ bhikṣubhāvam. careyam ahaṁ bhagavato ’nti</span>ke brahmacaryaṁ. labdhavāṁ dīrgha<span class='supplied'>nakhaḥ parivrājakaḥ svākhyāte dharmavinaye pravrajyām upasaṁpadaṁ bhikṣubhāvam. evaṁ pravrajitaḥ sa āyu</span>ṣmāṁ yasyārthe kulaputrā<span class='supplied'>ḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṁ pravrajanti. pūrvavad yāvad arhan babhūva suvimuktacittaḥ.</span></p>
<p><span class='supplied'><span class='gap'>…</span> a</span>pi nu tava jānato <span class='supplied'><span class='gap'>…</span></span></p>
<p><span class='supplied'><span class='gap'>…</span></span> yogaḥ śāriputreṇa <span class='gap'>…</span></p>
<footer>
<p>Based on the following editions:</p>
<p>N. <span class='author'>Hosoda</span>, "<cite class='article' translate='no'>Sanskrit Fragments from the Parivrājakasaṁyukta of the Saṁyuktāgama (<span class='roman-numerals'>ii</span>)</cite>", Hokkaidō Journal of Indological and Buddhist Studies 4, 1989b, pp. 140–153.</p>
<p>cf. N. <span class='author'>Hosoda</span>, <cite class='article' translate='no'>“A Study of the Xylographic Fragments of the Saṁyuktāgama from Chinese Turkestan, Published by R. Pischel”</cite>, IBK 37.2 (1989), S. 540–546.</p>
<p>cf. R. <span class='author'>Pischel</span>, <cite class='article' translate='no'>“Bruchstücke des Sanskritkanons der Buddhisten aus Idykutšari, Chinesisch-Turkestān”</cite>, SPAW 1904, pp. 807–827.</p>
<p>Input by Klaus Wille, Göttingen (Germany) for <a href='http:%7C%7Cgretil.sub.uni-goettingen.de/gretil/1_sanskr/4_rellit/buddh/samyu_wu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
