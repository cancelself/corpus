<!DOCTYPE html>
<html>
<head>
<meta charset='UTF-8'>
<meta name='author' content='Louis de La Vallée-Poussin'>
<title></title>
</head>
<body>
<article id='sf89' lang='san'>
<header>
<h1><span class='add'>Śroṇa (1st)</span></h1>
</header>
<p>śaripūtra idam avocat |</p>
<p><a class='ref sc' id='sc1' href='#sc1'>SC 1</a>ye ke cic chroṇa śramaṇā vā brāhamaṇā vā anityena rūpeṇādhruveṇānāśvāsikena vipariṇāmadharmaṇā śreyaṁsaḥ sma iti manyante sadṛśās sma iti manyante hīnā<span class='supplied'>ḥ</span> sma iti manyante nānyatra te śroṇa śramaṇā vā brāhmaṇā vā evaṁ yathābhūtasyādarśanāt |</p>
<p><a class='ref sc' id='sc2' href='#sc2'>SC 2</a>ye ke cic chroṇa śramaṇā vā <span class='supplied'>brāhma</span>ṇā vā anityayā vedanayā saṁjñayā saṁskārair anityena vijñānenādhruveṇānāśvasikena vipariṇāmadharmaṇā vijñānena śreyāṁsaḥ sma iti manyante sadṛśā<span class='supplied'>ḥ</span> sma iti manyante hīnā<span class='supplied'>ḥ</span> sma iti manyante nānyatra te śroṇaśramaṇā vā brāhmaṇā vā evaṁ yathābhūtasyādarśanād |</p>
<p><a class='ref sc' id='sc3' href='#sc3'>SC 3</a>ye tu kecit śroṇa śramaṇā vā brāhmaṇā vā anityena rūpeṇādhruveṇānāśvāsikena vipariṇāmadharmaṇā rūpeṇa na śreyāmsa<span class='supplied'>ḥ</span> sma iti manyante na sadṛśā<span class='supplied'>ḥ</span> sma iti manyante na hīnā<span class='supplied'>ḥ</span> sma iti manyante nānyatra te śroṇa śramaṇā vā brāhmaṇā vā anityayā vedanayā saṁjñayā saṁskārair anityena vijñānenādhruveṇānāśvāsikena vipariṇāmadharmaṇā vijñānena na śreyāṁsa<span class='supplied'>ḥ</span> sma iti manyante na sadṛśa<span class='supplied'>ḥ</span> sma iti manyante na hīnā<span class='supplied'>ḥ</span> sma iti manyante nānyatra te śroṇa śramaṇā vā brāhmaṇā vā evaṁ yathābhūtasya darśanāt <span class='supplied'>|</span></p>
<p>tat kim manyase śroṇa rūpaṁ nityaṁ vā anityaṁ vā <span class='supplied'>|</span></p>
<p>anityam idaṁ bhoḥ śāriputra <span class='supplied'>|</span></p>
<p><a class='ref sc' id='sc4' href='#sc4'>SC 4</a>yat punar anityaṁ duḥkhaṁ <span class='supplied'>vā</span> tan na vā duḥkhaṁ vipariṇāmadharma api nu tac chrutavān āryaśrāvaka ātmata upagacched <span class='supplied'>|</span> etan mama eṣo ’ham asmy eṣa me ātmeti <span class='supplied'>|</span></p>
<p>no bhoḥ śāriputra <span class='supplied'>|</span></p>
<p><a class='ref sc' id='sc5' href='#sc5'>SC 5</a>kiṁ manyase śroṇa vedanā saṁjñā saṁskārā vijñānaṁ nityaṁ vā anityaṁ vā <span class='supplied'>|</span></p>
<p>anityam idaṁ bhoḥ śāriputra <span class='supplied'>|</span></p>
<p><a class='ref sc' id='sc6' href='#sc6'>SC 6</a>yat punar anityaṁ duḥkhaṁ vipariṇāmadharma api nu tac chrutavān āryaśrāvaka ātmata upagacched <span class='supplied'>|</span> etan mama eṣo ’ham asmi eṣa me ātmeti <span class='supplied'>|</span></p>
<p>no bhadanta śāriputra <span class='supplied'>|</span></p>
<p><a class='ref sc' id='sc7' href='#sc7'>SC 7</a>tasmāt tarhi śroṇa yat kiṁ cid rūpam atītānāgatapratyutpannam ādhyātmikaṁ vā bāhyaṁ vā audārikaṁ vā sūkṣmaṁ vā hīnaṁ vā praṇītaṁ vā yad vā dūre yad vā antike tat sarvaṁ <span class='supplied'>|</span> naitan mama naiṣo ’ham asmi naiṣa me ātmety evam etad yathābhūtaṁ samyakprajñayā draṣṭavyaṁ <span class='supplied'>|</span></p>
<p><a class='ref sc' id='sc8' href='#sc8'>SC 8</a>tasmāt tarhi śroṇa yā kā cid vedanā saṁjñā saṁskārā yat kiṁ cid vijñānam atītānāgatapratyutpannam ādhyātmikaṁ vā bāhyaṁ vā audārikaṁ vā sūkṣmaṁ vā pūrvavad yāvat sa <span class='gap'>…</span> vān āryaśrāvako rūpād api nirvidyate vedanāyāḥ saṁjñāyāḥ saṁskārebhyo vijñānād api nirvidyate nirviṇṇo virajyate virakto vimucyate vimuktasya vi<span class='supplied'>muktam iti jñānaṁ bhavati kṣīṇā jāti</span>r uṣitaṁ brahmacaryaṁ kṛtaṁ karaṇīyaṁ nāparam asmād bhavaṁ prajānāmīty asmin khalu dharmaparyāye bhāṣyamāṇe śroṇasya gṛhapatiputrasya virajo vigatamalaṁ dharmeṣu dharmacakṣur utpannam <span class='supplied'>|</span></p>
<p><a class='ref sc' id='sc9' href='#sc9'>SC 9</a>atha śroṇo gṛhapatiputro dṛṣṭadharmā prāptadharmā viditadharmā paryavagāḍhadharmā tīrṇṇa kāṁkṣas tīrṇavicikitso <span class='gap'>…</span> ṣu vaiśāradyaprāpta utthāyāsanād ekāṁsam uttarāsaṅghaṁ kṛtvā yenāyusmāṁc chāriputras tenāñjaliṁ pranamayya āyusmantaṁ śāriputra idam avocat <span class='supplied'>|</span></p>
<p><a class='ref sc' id='sc10' href='#sc10'>SC 10</a>abhikrānto ’haṁ bhadanta śāriputrābhikrāntaḥ yathāhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ copāsakaṁ ca māṁ dhārayādyāgreṇa yāvaj jīv <span class='gap'>…</span> śroṇo gṛhapatiputra āyuṣmanaḥ śāriputrasya bhāṣitam abhinandyānumodyāyuṣmanaḥ śāriputrasya pādau śirasā vanditvā āyuṣmanaḥ śāriputrasyāntikāt prakrāntaḥ ||</p>
<footer>
<p><span class='author'>La Vallée-Poussin</span>, Louis de. <cite class='article' translate='no'>Mss Cecil Bendall</cite>. Journal of the Royal Asiatic Society of Great Britain and Ireland, 1907: 375–379.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Transcription commissioned by Roderick S. Bucknell, University of Queensland.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
