<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf188' lang='san'>
<header>
<h1><span class='add'>Ekottarikāgama 6</span></h1>
</header>
<p><a class='ref tri' id='tri6.11' href='#tri6.11'>Tri 6.11</a> <span class='supplied'>tadyathā udakapātrī</span> agninā taptā saṁtaptā kvathitā utsadakajātā syāt | tatra cakṣuṣmān puruṣaḥ svakaṁ mukhanimittaṁ pratyavekṣamāṇo na paśyet | tat kasya hetor | āvilatvād u<span class='supplied'>dakapātryāḥ |</span></p>
<p><a class='ref tri' id='tri6.12' href='#tri6.12'>Tri 6.12</a> <span class='supplied'>evam eva sa bata</span> āvilena cittena ātmārthaṁ vā jñāsyati parārthaṁ vā ubhayārthaṁ vā uttaraṁ vā manuṣyadharmam alamāryaviśeṣādhigamaṁ vā jñānaṁ vā darśanaṁ vā sparśavihā<span class='supplied'>ratāṁ vā jñāsyati vā drakṣyati vā nedaṁ sthā</span>naṁ vidyate | tat kasya hetor | āvilatvāc cittasya |</p>
<p><a class='ref tri' id='tri6.13' href='#tri6.13'>Tri 6.13</a> ta<span class='supplied'>s</span>māt tarhy evaṁ śikṣitavyaṁ yan na naś cittam āvilaṁ bhaviṣyaty evaṁ vo bh<span class='supplied'>i</span>kṣavaḥ śikṣ<span class='supplied'>i</span>tavyaṁ ||</p>
<p><a class='ref tri' id='tri6.21' href='#tri6.21'>Tri 6.21</a> tadyathā udakapātrī agninā a<span class='supplied'>taptā asaṁtaptā amṛṣitā anutsadaka</span>jātā syāt | tatra cakṣuṣmān puruṣaḥ svaṁ mukhanimittaṁ pratyavekṣamāṇo na paśyet | tat kasya hetor | anāvilatvād udakapātryāḥ |</p>
<p><a class='ref tri' id='tri6.22' href='#tri6.22'>Tri 6.22</a> evam eva sa bata anāvilena cittena ātmā<span class='supplied'>rthaṁ vā jñāsyati parārthaṁ vā ubhayārthaṁ vā u</span>ttaraṁ vā manuṣyadharmam alamāryaviśeṣādhigamaṁ jñānaṁ vā darśanaṁ vā sparśavihāratāṁ vā jñāsyati vā drakṣyati vā sthānam etad vidyate | tat kasya hetor | anāvi<span class='supplied'>latvāc cittasya |</span></p>
<p><a class='ref tri' id='tri6.23' href='#tri6.23'>Tri 6.23</a> <span class='supplied'>tasmāt tarhy evaṁ śikṣita</span>vyaṁ yac cittaṁ no ’nāvilaṁ bhaviṣyaty evaṁ vo bhikṣavaḥ śikṣitavyaṁ || ||</p>
<footer>
<p>Based on the edition by Chandra Bhal <span class='author'>Tripāṭhī</span>, <cite class='article' translate='no'>Ekottarāgama-Fragmente der Gilgit-Handschrift</cite>, Reinbek <span class='publication-date'>1995</span>. (Studien zur Indologie und Iranistik, Monographie 2).</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/ekottaru.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
