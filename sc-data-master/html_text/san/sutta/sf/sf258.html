<!DOCTYPE html>
<html>
<head>
<meta charset='UTF-8'>
<meta name='author' content='Ernst Waldschmidt'>
<title></title>
</head>
<body>
<article id='sf255' lang='san'>
<header>
<h1><span class='add'>Upasenasūtra</span></h1>
</header>
<p><a class='ref wal' id='wal2_1' href='#wal2_1'>Wal 2_1</a> siddham | rājagṛhe nidānam |</p>
<p><a class='ref sc' id='sc1' href='#sc1'>SC 1</a><a class='ref wal' id='wal2_2' href='#wal2_2'>Wal 2_2</a> tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṁkopavicārāntarikāyām |</p>
<p><a class='ref sc' id='sc2' href='#sc2'>SC 2</a><a class='ref wal' id='wal2_3' href='#wal2_3'>Wal 2_3</a> athāyuṣmata upasenasya ekākino rahasigatasya pratisaṁlīnas<span class='supplied'>ya</span> āśīviṣaḥ kāye nipatita uggratejā ghoraviṣaḥ <span class='supplied'>pari</span>ttas tadyathā āṁjanaśalākā |</p>
<p><a class='ref sc' id='sc3' href='#sc3'>SC 3</a><a class='ref wal' id='wal2_4' href='#wal2_4'>Wal 2_4</a> tatrāyuṣmān upaseno bhikṣūn āmaṁtrayati | āśīviṣo me kāye ni<span class='supplied'>pa</span>titaḥ tadyathā āṁjanaśalākā | aṁga tāvan me āyuṣmantaḥ kāyaṁ samaṁtato ’nuparigṛhya bahir abhinirharata mā ihaiva viśariṣyati tadyathā busamuṣṭiḥ |</p>
<p><a class='ref sc' id='sc4' href='#sc4'>SC 4</a><a class='ref wal' id='wal2_5' href='#wal2_5'>Wal 2_5</a> tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṁ niśritya |</p>
<p><a class='ref sc' id='sc5' href='#sc5'>SC 5</a><a class='ref wal' id='wal2_6' href='#wal2_6'>Wal 2_6</a> aśrauṣīd āyuṣmāñ śāriputra āyuṣmata upasenasya vāgvyāhāram | śrutvā ca punar yenāyuṣmān upasenas tenopajagāma | upetyāyuṣmantam upasenam idam avocat |</p>
<p><a class='ref sc' id='sc6' href='#sc6'>SC 6</a><a class='ref wal' id='wal2_7' href='#wal2_7'>Wal 2_7</a> na khalu vayam ā<span class='supplied'>yuṣmata</span> upasenasya paśyāmo mukhasya vā anyathātvam indr<span class='supplied'>i</span>yāṇā<span class='supplied'>ṁ</span> vā nānākaraṇam | atha ca punar āyuṣmān upasena evam āha | āśīviṣo me kāye nipatitaḥ <span class='supplied'>pūrvavad yāvat</span> tadyathā busamuṣṭiḥ |</p>
<p><a class='ref sc' id='sc7' href='#sc7'>SC 7</a><a class='ref wal' id='wal2_8' href='#wal2_8'>Wal 2_8</a> yasyāyuṣmāñ śariputra evaṁ syāt | ahaṁ cakṣur mama cakṣuḥ | ahaṁ śrottaṁ ghrāṇaṁ jihvā kāyaḥ | ahaṁ manaḥ | mama <span class='supplied'>ma</span>naḥ | ahaṁ rūpaṁ mama rūpam | ahaṁ śabdagandharasaspṛṣṭavyadharmā mama dharmā<span class='supplied'>ḥ |</span> ahaṁ pṛthivīdhātu<span class='supplied'>r</span> mama pṛthivīdhātuḥ | aham abdhātus tejodhātur vāyudhātur ākāśadhātur vijñānadhātuḥ | ahaṁ rūpaskandho mama rūpaskandhaḥ | ahaṁ vedanāsaṁjñāsaṁskāravijñānaskandho mama vijñānaskandhaḥ | tasya syā<span class='supplied'>d</span> mukhasya vā anyathā<span class='supplied'>tva</span>m indriyāṇā<span class='supplied'>ṁ</span> vā nānākaraṇam |</p>
<p><a class='ref sc' id='sc8' href='#sc8'>SC 8</a><a class='ref wal' id='wal2_9' href='#wal2_9'>Wal 2_9</a> mama tu naiva<span class='supplied'>ṁ</span> bhavati | ahaṁ cakṣur mama cakṣuḥ | tadyathā ahaṁ vijñānaskandho mama vijñānaskandhaḥ | tasya me kiṁ bhaviṣyati mukha<span class='supplied'>sya</span> vā anyathātvam indriyāṇāṁ vā nānākaraṇam |</p>
<p><a class='ref sc' id='sc9' href='#sc9'>SC 9</a><a class='ref wal' id='wal10' href='#wal10'>Wal 10</a> dīragharāttraṁ khalv āyuṣmata upasenasya ahaṁkaramamaṁkarāsmimānābhiniveśānuśayaḥ prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ | tasya te kiṁ bhaviṣyati mukhasya vā anyathātvam indriyāṇāṁ vā nānākaraṇam |</p>
<p><a class='ref sc' id='sc10' href='#sc10'>SC 10</a><a class='ref wal' id='wal11' href='#wal11'>Wal 11</a> athāyuṣmā<span class='supplied'>ñ</span> śariputtraḥ āyuṣmata upasenasya kāyaṁ sāmantakenānuparigṛhya bahir abhinirharati |</p>
<p><a class='ref sc' id='sc11' href='#sc11'>SC 11</a><a class='ref wal' id='wal12' href='#wal12'>Wal 12</a> samanantarābhinirhṛta āyuṣmata upasena<span class='supplied'>sya</span> <span class='supplied'>kā</span>yaḥ śataśo viśirṇas tadyathā bu<span class='supplied'>sa</span>muṣṭiḥ |</p>
<p><a class='ref sc' id='sc12' href='#sc12'>SC 12</a><a class='ref wal' id='wal13' href='#wal13'>Wal 13</a> athāyuṣmā<span class='supplied'>ñ</span> śāriputro ’syā<span class='supplied'>ṁ</span> velāyāṁ gāthā babhāse |</p>
<blockquote class='gatha'>
<p><a class='ref sc' id='sc13' href='#sc13'>SC 13</a><a class='ref wal' id='wal14' href='#wal14'>Wal 14</a> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati viṣapāttra ivojjhite ||</p>
<p><a class='ref sc' id='sc14' href='#sc14'>SC 14</a><a class='ref wal' id='wal15' href='#wal15'>Wal 15</a> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati rogasyāpagame yathā ||</p>
<p><a class='ref sc' id='sc15' href='#sc15'>SC 15</a><a class='ref wal' id='wal16' href='#wal16'>Wal 16</a> sucīrṇe brahmacarye ’smin mārge caiva subhāvite |<br>
ādīptād vā gṛhā<span class='supplied'>d</span> mukto maraṇānte na śocate ||</p>
<p><a class='ref sc' id='sc16' href='#sc16'>SC 16</a><a class='ref wal' id='wal17' href='#wal17'>Wal 17</a> sucīrṇe brahmacarye ’smin mārge caiva subhāvite |<br>
tṛṣṇakāṣṭhasamaṁ lokaṁ paśyati prajñayā yadā ||</p>
</blockquote>
<p><a class='ref sc' id='sc17' href='#sc17'>SC 17</a><a class='ref wal' id='wal18' href='#wal18'>Wal 18</a> athāyuṣmā<span class='supplied'>ñ</span> śāriputra āyuṣmata upasenasya śarīre śāripū<span class='supplied'>jāṁ</span> kṛtvā yena bhagavāṁs tenopajagāma upetya bhagavatpādau śirasā vanditvā ekāṁte nyaṣīdat |</p>
<p><a class='ref sc' id='sc18' href='#sc18'>SC 18</a><a class='ref wal' id='wal19' href='#wal19'>Wal 19</a> ekāṁ<span class='supplied'>ta</span>niṣaṇṇa āyuṣmā<span class='supplied'>ñ</span> śāriputtro bhagavaṁtam idam avocat |</p>
<p><a class='ref sc' id='sc19' href='#sc19'>SC 19</a><a class='ref wal' id='wal20' href='#wal20'>Wal 20</a> āyuṣmato bhadaṁta upasenasya āśīviṣaḥ kāye nipatita ugratejā ghoraviṣaḥ parittas tadyathā<span class='supplied'>ṁ</span> janaśalākā <span class='supplied'>pūrvavad yāvat</span> tasya kāyo viśīrṇas tadyathā busamuṣṭiḥ |</p>
<p><a class='ref sc' id='sc20' href='#sc20'>SC 20</a><a class='ref wal' id='wal21' href='#wal21'>Wal 21</a> sacec chāriputra upasenasya kulaputtrasya tasmiṁ samaye imā gāthāḥ pratyabhāsyaṁta imāni ca maṁtrapadāni nāsyāśīviṣa<span class='supplied'>ḥ</span> kāye ’kramiṣyan nāsya kāyo viśariṣyat tadyathā busamuṣṭiḥ |</p>
<p><a class='ref sc' id='sc21' href='#sc21'>SC 21</a><a class='ref wal' id='wal22' href='#wal22'>Wal 22</a> yā bhadaṁta katamā gāthāḥ katamāni maṁtrapadāni ||</p>
<blockquote class='gatha'>
<p><a class='ref sc' id='sc22' href='#sc22'>SC 22</a><a class='ref wal' id='wal23' href='#wal23'>Wal 23</a> maitrī me dhṛtirāṣṭreṣu maitrī airāvaṇeṣu ca |<br>
chibbāputtreṣu me maitrī kaṁbalāśvatareṣu ca ||</p>
<p><a class='ref sc' id='sc23' href='#sc23'>SC 23</a><a class='ref wal' id='wal24' href='#wal24'>Wal 24</a> karkoṭak<span class='supplied'>e</span>ṣu me maitrī kṛṣṇagautamakeṣu ca |<br>
nandopandau ye nāgā teṣu maitrī ca me sadā ||</p>
<p><a class='ref sc' id='sc24' href='#sc24'>SC 24</a><a class='ref wal' id='wal25' href='#wal25'>Wal 25</a> apādakeṣu me maitrī maitrī me dvipadeṣu ca |<br>
catuṣpadeṣu me maitrī maitrī bahupadeṣu ca ||</p>
<p><a class='ref sc' id='sc25' href='#sc25'>SC 25</a><a class='ref wal' id='wal26' href='#wal26'>Wal 26</a> sarvvanāgeṣu me maitrī ye nāgā udadhiniśritāḥ |<br>
sarvvasatveṣu me maitrī ye ttrasāḥ sthāvarāś ca ye ||</p>
<p><a class='ref sc' id='sc26' href='#sc26'>SC 26</a><a class='ref wal' id='wal27' href='#wal27'>Wal 27</a> sukhinaḥ sarvve satvā hi sarvve <span class='supplied'>sa</span>tvā niramayāḥ |<br>
sarvve bhadrāṇi paśyaṁtu mā caiśāṁ pāpam āgamat ||</p>
<p><a class='ref sc' id='sc27' href='#sc27'>SC 27</a><a class='ref wal' id='wal28' href='#wal28'>Wal 28</a> sarpaśauṇḍikaprāgbhāre nityaṁ viharato mama |<br>
āśīviṣo ghoraviṣo jīvitam uparundhati ||</p>
<p><a class='ref sc' id='sc28' href='#sc28'>SC 28</a><a class='ref wal' id='wal29' href='#wal29'>Wal 29</a> yena me satyavākyena śāstā lokeṣv anuttaraḥ |<br>
tena me satyavākyena mā me kāye viṣaṁ kramet ||</p>
<p><a class='ref sc' id='sc29' href='#sc29'>SC 29</a><a class='ref wal' id='wal30' href='#wal30'>Wal 30</a> rāgo dveṣaś ca mohaś ca ete loke viṣattrayam |<br>
nirvviṣo bhagavā<span class='supplied'>n</span> buddhaḥ satyadharmahataṁ viṣam ||</p>
<p><a class='ref sc' id='sc30' href='#sc30'>SC 30</a><a class='ref wal' id='wal31' href='#wal31'>Wal 31</a> hataṁ viṣaṁ ghoraviṣaṁ kṛto rakṣāparikaraḥ |<br>
sarvve hataviṣa biddhās tad uraga hataṁ viṣam ||</p>
</blockquote>
<p><a class='ref sc' id='sc31' href='#sc31'>SC 31</a><a class='ref wal' id='wal32' href='#wal32'>Wal 32</a> tatremāni mantrapadāni bhava<span class='supplied'>ṁ</span>ti tadyathā | otuṁbile | tuṁbile | tuṁbe | pratuṁbe | naṭṭe | sunaṭṭe | kevaṭṭe | munaye | samaye | datte | nīlakeśe | vālakupe | ole | oṅko | svāhā ||</p>
<p><a class='ref sc' id='sc32' href='#sc32'>SC 32</a><a class='ref wal' id='wal33' href='#wal33'>Wal 33</a> sacec chāriputtra upasenasya kulaputrasya tasmiṁ samaye imā gāthāḥ pratyabhāyaṁta imāni ca maṁtrapadāni nāsyāśīviṣaṁ kāye ’kramiṣyat | nāsya kāyo vyaśariṣyat tadyathā busam<span class='supplied'>u</span>ṣ<span class='supplied'>ṭ</span>iḥ |</p>
<p><a class='ref sc' id='sc33' href='#sc33'>SC 33</a><a class='ref wal' id='wal34' href='#wal34'>Wal 34</a> tat k<span class='supplied'>u</span>ta etad bhadaṁta labhyam āyuṣmata upasenena yat tasmiṁ samaye aśrutapūrvv<span class='supplied'>ā</span> gāthāḥ prati<span class='supplied'>bhā</span>ṣyaṁte aśrutapūrvvāṇi vā ma<span class='supplied'>ṁ</span>trapadāni tadyathā etarhi bhagavataḥ |</p>
<p><a class='ref sc' id='sc34' href='#sc34'>SC 34</a><a class='ref wal' id='wal35' href='#wal35'>Wal 35</a> athāyuṣmā<span class='supplied'>ñ</span> śāriputtro <span class='supplied'>bhagavato</span> bhāṣitam abhinandyānumodya bhagavat<span class='supplied'>pā</span>dau śirasā bhagavato ’nti<span class='supplied'>kā</span>t prakrāṁtaḥ ||</p>
<footer>
<p><span class='author'>Waldschmidt</span>, Ernst 1957c. <cite translate='no'>Das Upasenasūtra, ein Zauber gegen Schlangenbiss aus dem Saṁyuktāgama.</cite> NAWG 1957/2: 27–46. Reprinted in VCBT, 329–346.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Transcription commissioned by Roderick S. Bucknell, University of Queensland.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
