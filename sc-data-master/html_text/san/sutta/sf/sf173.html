<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf173' lang='san'>
<header>
<h1><span class='add'>Bhūtamidaṁsūtra</span></h1>
</header>
<p><a class='ref tri' id='tri24.1' href='#tri24.1'>Tri 24.1</a> tatra bhagavān āyuṣmantaṁ śāri<span class='supplied'>p</span>u<span class='supplied'>t</span>ra<span class='supplied'>m</span> āman<span class='supplied'>trayati |</span></p>
<p><a class='ref tri' id='tri24.2a' href='#tri24.2a'>Tri 24.2a</a> <span class='supplied'>uktam idaṁ śāripu</span>tra mayā parāyaṇeṣv ajitapraśneṣ<span class='supplied'>u</span> |</p>
<p>ye ca saṅkhyātadharmāṇi <span class='supplied'>ye</span> ca śaikṣā<span class='supplied'>ḥ pṛthagv</span>i<span class='supplied'>dh</span>āḥ | teṣā<span class='supplied'>ṁ</span> me nipakasyeryāṁ pṛṣṭaḥ prabrūhi māriṣa <span class='supplied'>|| ||</span></p>
<p><a class='ref tri' id='tri24.2b' href='#tri24.2b'>Tri 24.2b</a> <span class='supplied'>ke śāriputra śaikṣāḥ ke ca saṅ</span>khyātadharmāṇi |</p>
<p><a class='ref tri' id='tri24.3' href='#tri24.3'>Tri 24.3</a> evam ukta āyuṣmā<span class='supplied'>ñ chāriputras</span> tūṣṇī |</p>
<p><a class='ref tri' id='tri24.4' href='#tri24.4'>Tri 24.4</a> dvir api trir api bhagavān āyuṣmantaṁ śār<span class='supplied'>i</span>pu<span class='supplied'>t</span>ram idam avocat |</p>
<p><a class='ref tri' id='tri24.5' href='#tri24.5'>Tri 24.5</a> uktam idaṁ śāriputra ma<span class='supplied'>yā parāyaṇesv ajitapra</span>śn<span class='supplied'>e</span>ṣ<span class='supplied'>u</span> |</p>
<p><span class='supplied'>ye ca</span> saṅkhyātadharmāḥ pūrvavat |</p>
<p><a class='ref tri' id='tri24.6' href='#tri24.6'>Tri 24.6</a> dvir api trir apy āyu<span class='supplied'>ṣmāñ chāripu</span>tras tūṣṇīm abhūt |</p>
<p><a class='ref tri' id='tri24.7' href='#tri24.7'>Tri 24.7</a> tatra bhagavān āyuṣmantaṁ śāriputram āmantrayati |</p>
<p><a class='ref tri' id='tri24.8' href='#tri24.8'>Tri 24.8</a> bhūtam idaṁ śāri<span class='supplied'>putra |</span></p>
<p><a class='ref tri' id='tri24.9' href='#tri24.9'>Tri 24.9</a> <span class='supplied'>evam etad bhū</span>ta<span class='supplied'>ṁ bhadanta | bhūta</span>sya bhadan<span class='supplied'>ta</span> bhikṣur nirvide virāgāya nirodhāya pra<span class='supplied'>tipanno bha</span>vati |</p>
<p><a class='ref tri' id='tri24.10' href='#tri24.10'>Tri 24.10</a> tadāhārasaṁbhavaḥ | tadāhārasaṁbhavasya bhikṣ<span class='supplied'>u</span>r nirvide <span class='supplied'>v</span>irāgāya nirodhāya <span class='supplied'>pratipanno bhavati |</span></p>
<p><a class='ref tri' id='tri24.11' href='#tri24.11'>Tri 24.11</a> <span class='supplied'>ta</span>dāhārani<span class='supplied'>rodha</span> iti | ya<span class='supplied'>d bh</span>ūta<span class='supplied'>ṁ tan</span> nirodhadharmam iti viditvā nirodhadharmasya bhikṣur nirvi<span class='supplied'>de vir</span>āgāya nirodhāya pratipanno bhavati |</p>
<p><a class='ref tri' id='tri24.12' href='#tri24.12'>Tri 24.12</a> im<span class='supplied'>a u</span>cyante <span class='supplied'>śai</span>kṣāḥ |</p>
<p><a class='ref tri' id='tri24.13' href='#tri24.13'>Tri 24.13</a> bhūtam idaṁ śāripu<span class='supplied'>tra</span> |</p>
<p><a class='ref tri' id='tri24.14' href='#tri24.14'>Tri 24.14</a> <span class='supplied'>evam etad bhūtaṁ bhadanta | bhūtasya</span> bhadanta bhikṣ<span class='supplied'>u</span>r nirvide vir<span class='supplied'>ā</span>gāya nirodhāyānupādāyāsravebhyaḥ samyaksu<span class='supplied'>vimu</span>ktacitto <span class='supplied'>bhava</span>ti |</p>
<p><a class='ref tri' id='tri24.15' href='#tri24.15'>Tri 24.15</a> tadāhārasaṁbhavaḥ | tadāhārasaṁbhavasya bhik<span class='supplied'>ṣu</span>r nirvide <span class='supplied'>virāgāya nirodhāyānu</span>pādāyāsravebh<span class='supplied'>yaḥ sa</span>m<span class='supplied'>yaksu</span>vimuktacitto bhavati |</p>
<p><a class='ref tri' id='tri24.16' href='#tri24.16'>Tri 24.16</a> tadā<span class='supplied'>hā</span>ranirodha iti | <span class='supplied'>yad bhūtaṁ tan nirodhadharmam i</span>ti viditvā nirodhadharmasya bhikṣur nirvide virā<span class='supplied'>gā</span>ya <span class='supplied'>nirodhāyānupādāyāsravebhyaḥ sa</span>myaksuvimuktaci<span class='supplied'>tto bhavati |</span></p>
<p><a class='ref tri' id='tri24.17' href='#tri24.17'>Tri 24.17</a> <span class='supplied'>ima</span> ucyante sa<span class='supplied'>ṅ</span>khyātadharmāṇaḥ |</p>
<p><a class='ref tri' id='tri24.18' href='#tri24.18'>Tri 24.18</a> evam etac cchāriputra bhūtam | e<span class='supplied'>vam e</span>tac cchāriputra bhūtasya bhikṣur nirvide vir<span class='supplied'>ā</span>gāya pūrvavad yāva<span class='supplied'>t saṅkh</span>y<span class='supplied'>ātadharmāṇaḥ |</span></p>
<p><a class='ref tri' id='tri24.19' href='#tri24.19'>Tri 24.19</a> <span class='supplied'>atha bha</span>gavān utthāyāsanā<span class='supplied'>d vi</span>hāraṁ prāviśat pratisaṁlayanāya |</p>
<p><a class='ref tri' id='tri24.20' href='#tri24.20'>Tri 24.20</a> <span class='supplied'>athāyu</span>ṣmāñ chāriputro ’ciraprakrāntaṁ bhagavantaṁ vid<span class='supplied'>i</span>tvā bhikṣūn āmantrayati |</p>
<p><a class='ref tri' id='tri24.21' href='#tri24.21'>Tri 24.21</a> apra<span class='supplied'>tisaṁviditaṁ mām</span> āyuṣman<span class='supplied'>to bha</span>gavān <span class='supplied'>e</span>ta<span class='supplied'>ṁ pratha</span>m<span class='supplied'>aṁ</span> praśnaṁ pṛṣṭavā<span class='supplied'>n</span> | tasya me ’<span class='supplied'>bh</span>ūd apū<span class='supplied'>rvaṁ dhandhā</span>yitatvam |</p>
<p><a class='ref tri' id='tri24.22' href='#tri24.22'>Tri 24.22</a> yataś ca me bhagavāṁs tat pra<span class='supplied'>tha</span>maṁ praśnavyākaraṇam abhyanumoditavān tasya me e<span class='supplied'>tad abhavat |</span></p>
<p><a class='ref tri' id='tri24.23' href='#tri24.23'>Tri 24.23</a> <span class='supplied'>sacet kevalikāṁ rātriṁ</span> bhagav<span class='supplied'>ā</span>n <span class='supplied'>e</span>tam evārtham anyaiḥ padair anyai<span class='supplied'>r</span> vya<span class='supplied'>ñ</span>janaiḥ praśna<span class='supplied'>ṁ pṛ</span>cchet kevalikām apy ahaṁ rātriṁ bhagav<span class='supplied'>ata eta</span>m evārtham anyaiḥ padair anyair vyañjanaiḥ pra<span class='supplied'>śnaṁ</span> pṛ<span class='supplied'>ṣ</span>ṭ<span class='supplied'>o vyākuryām |</span></p>
<p><a class='ref tri' id='tri24.24' href='#tri24.24'>Tri 24.24</a> <span class='supplied'>saced ekam divasam | ekaṁ r</span>ātridivasam | saptāpi rātridivasāni bhagavān mām etam evārtham anyaiḥ <span class='supplied'>pad</span>air anyair vyañ<span class='supplied'>janaiḥ</span> pr<span class='supplied'>a</span>śna<span class='supplied'>ṁ</span> pṛcchet | saptāpy ahaṁ rātridivasāni bhagavata e<span class='supplied'>tam evārtham anyaiḥ padair anyair vyañjanaiḥ</span> praśnaṁ pṛṣṭo vyākuryām |</p>
<p><a class='ref tri' id='tri24.25' href='#tri24.25'>Tri 24.25</a> athānyataro bhikṣur yena bhagavāṁs <span class='supplied'>t</span>enopajagām<span class='supplied'>a | upe</span>tya <span class='supplied'>bhagavat</span>pādau śirasā vanditvaikānte ’sthāt | ekāntasthitaḥ <span class='supplied'>sa bhikṣur</span> bha<span class='supplied'>gavantam idam avocat |</span></p>
<p><a class='ref tri' id='tri24.26' href='#tri24.26'>Tri 24.26</a> <span class='supplied'>āyu</span>ṣmatā bhadanta śāriputre<span class='supplied'>ṇa</span> udārārṣahī vā<span class='supplied'>g bhā</span>ṣ<span class='supplied'>i</span>taikāṁśa u<span class='supplied'>dgṛhītaḥ pari</span>ṣadi samyaksiṁhanādo nāditaḥ |</p>
<p><a class='ref tri' id='tri24.27' href='#tri24.27'>Tri 24.27</a> apratisaṁvidi<span class='supplied'>taṁ mām āyuṣmanto</span> bhaga<span class='supplied'>vān etaṁ pūrvavat |</span></p>
<p><a class='ref tri' id='tri24.28' href='#tri24.28'>Tri 24.28</a> <span class='supplied'>sacet</span> kevalikām apy ahaṁ r<span class='supplied'>ātrim āyuṣmantaṁ śāriputra</span>m etam evārtham anyaiḥ pad<span class='supplied'>ai</span>r anyair <span class='supplied'>vyañja</span>naiḥ praśnaṁ pṛccheyaṁ yāvat saptāpi rātridivasāni śāriputra <span class='supplied'>etam evārtham</span> any<span class='supplied'>ai</span>ḥ padair anyair vya<span class='supplied'>ñjanaiḥ praśnaṁ pṛṣṭo vyākuryāt |</span></p>
<p><a class='ref tri' id='tri24.29' href='#tri24.29'>Tri 24.29</a> tathā hi śāriputrasya <span class='supplied'>bhi</span>kṣ<span class='supplied'>o</span>r dharmadhātu<span class='supplied'>ḥ</span> supratividdhaḥ |</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
