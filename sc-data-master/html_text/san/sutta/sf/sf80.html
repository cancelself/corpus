<!DOCTYPE html>
<html>
<head>
<meta charset='UTF-8'>
<meta name='author' content='N. Hosoda'>
<title></title>
</head>
<body>
<article id='sf37' lang='san'>
<header>
<h1><span class='add'>Anāthapiṇḍadasūtra</span></h1>
</header>
<p><a class='ref hos' id='hos1' href='#hos1'>Hosoda 1</a> <a class='ref bl' id='Bl.159V2-162V1' href='#Bl.159V2-162V1'>Bl.159V2–162V1</a><span class='supplied'>bhagavān śrāvastyāṁ viharati jetavane anāthapiṇḍadasyārāme. tena khalu sama</span>yena anāthapiṇḍado gṛhapatir di<span class='supplied'>vāditaḥ śrāvastyā niṣkramati bhagavaddarśanāya bhagavantaṁ paryupāsanāyai.</span></p>
<p><a class='ref hos' id='hos2' href='#hos2'>Hosoda 2</a> <span class='supplied'>athānāthapiṇḍadasya gṛ</span>hapater etad abhavat*. atiprātas tā<span class='supplied'>vad etarhi bhagavaddarśanāya bhagavantaṁ paryupāsanāyai. bhagavāñ ca bhikṣavaś ca pratisaṁlīnā bhavanti. yan</span> nv ahaṁ yenānyatīrthikaparivrājakā<span class='supplied'>nām ārāmaḥ tenopagaccheyam.</span></p>
<p><a class='ref hos' id='hos3' href='#hos3'>Hosoda 3</a> <span class='supplied'>athānāthapiṇḍado gṛhapatir yenānyatīrthikaparivrājakānām ārāmaḥ tenopajagā</span>ma. upetyānyatīrthikaparivrājakaiḥ <span class='supplied'>sārdhaṁ saṁmukhaṁ saṁmodanīṁ saṁrañjanīṁ kathāṁ vividhān upasaṁhṛtya, ekānte nyaṣīdat.</span></p>
<p><a class='ref hos' id='hos4' href='#hos4'>Hosoda 4</a> <span class='supplied'>athānyatīrthikaparivrājakā idam avocan. gṛha</span>pate śramaṇasya gautamasya dṛṣṭiṁ <span class='supplied'>vadasi. kā gautamasya dṛṣṭiḥ kiṁ paśyati gautamaḥ. nāham api bhavanto jānāmi kā bhagavato dṛṣṭiḥ kiṁ paśyati bha</span>gavāṁ. tena hi gṛhapate bhikṣusaṁ<span class='supplied'>ghasya dṛṣṭiṁ vadasi. kā bhikṣusaṁghasya dṛṣṭiḥ kiṁ paśyati bhikṣusaṁghaḥ. nāham api bhavanto jānāmi</span> kā bhikṣusaṁghasya dṛṣṭiḥ kiṁ <span class='supplied'>paśyati bhikṣusaṁghaḥ. tena hi gṛhapate kā gṛhapater dṛṣṭiḥ kiṁ paśyati gṛhapatir. aṅga bha</span>va<span class='supplied'>nta</span>s tāvat* svakasva<span class='supplied'>kāṁ dṛṣṭiṁ vyākurvantu. paścān mama dṛṣṭiṁ vyākarotuṁ na duṣkaraṁ bhaviṣyati.</span></p>
<p><a class='ref hos' id='hos5' href='#hos5'>Hosoda 5</a> <span class='supplied'>athānyataro ’nyatīrtikaparivrājako ’nātha</span>piṇḍadaṁ gṛhapatim idam a<span class='supplied'>vocat. mama dṛṣṭiḥ śāsvato loka idaṁ satyaṁ moham anyat. apara evam āha mama dṛṣṭiṛ aśāśvato loka idaṁ satyaṁ mohaṁ a</span>nyat* apara evam āha śāśvataś <span class='supplied'>cāśāśva</span>ta<span class='supplied'>ś ca loka. apara evam āha naiva śāśvato nāśāśvataś ca lokaḥ. antavān lokaḥ. anantavān. antavāṁś cā</span>nantavāṁś ca. naivāntavāṁ nānantavāṁ. yo jī<span class='supplied'>vas tac charīram. anyo jīvo ’nyac charīram. bhavati tathāgataḥ paraṁ maraṇāt. na bhavati. bhavati ca na bhavati ca. a</span>para evam āha mama dṛṣṭir naiva bhavati <span class='supplied'>naiva na bhavati tathāgataḥ paraṁ maraṇāt. idaṁ satyaṁ moham anyat.</span></p>
<p><a class='ref hos' id='hos6' href='#hos6'>Hosoda 6</a> <span class='supplied'>athānyatīrthikaparivrājakā a</span>nāthapiṇḍadaṁ gṛhapatim idam avocan* vyā<span class='supplied'>kurvāma vayaṁ gṛhapate svakasvakāṁ dṛṣṭim. vyākarotu gṛhapate kā gṛhapater dṛṣṭiḥ kiṁ paśyati gṛha</span>patir.</p>
<p><a class='ref hos' id='hos7' href='#hos7'>Hosoda 7</a> mama bhavanto dṛṣṭir bhūtaṁ saṁskṛ<span class='supplied'>taṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkhaṁ. evaṁ</span> viditvā tasmād aham imāṁ dṛṣṭiṁ sarveṇa <span class='supplied'>sarvaṁ nābhyupagatam.</span></p>
<p><a class='ref hos' id='hos8' href='#hos8'>Hosoda 8</a> <span class='gap'>…</span> <span class='supplied'>dṛṣṭiḥ śāśvato loka idaṁ satyaṁ moham anyat. imā dṛ</span>ṣṭir bhūtaṁ saṁskṛtaṁ cetayitaṁ pratītyasa<span class='supplied'>mutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkham. tasmād a</span>yam āyuṣmāṁ duḥkham evālī<span class='supplied'>naḥ. du</span>ḥkh<span class='supplied'>am evādhyupagataḥ. duḥkham evādhiniviṣṭaḥ. duḥkham eva pratipannaḥ.</span></p>
<p><a class='ref hos' id='hos9' href='#hos9'>Hosoda 9</a> <span class='gap'>…</span> <span class='supplied'>evaṁvādī śāśvato</span> loka idam eva satyaṁ <span class='supplied'>moham anyat. evṁ doṣaṁ bhavati. pūrvavad yāvat, naiva bhavati naiva na bhavati tathāgataḥ paraṁ maraṇāt. idaṁ</span> satyaṁ moham anyat* i<span class='supplied'>mā dṛṣṭir bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ</span> tad duḥkhaṁ. tasmād ayam āyuṣmāṁ duḥkham e<span class='supplied'>vālīnaḥ. duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ. <span class='gap'>…</span> evaṁvā</span>dī naiva bhavati naiva na bhavati tathāgata<span class='supplied'>ḥ paraṁ maraṇāt. idaṁ satyaṁ moham anyat.</span></p>
<p><a class='ref hos' id='hos10' href='#hos10'>Hosoda 10</a> <span class='supplied'>athānyataro ’nyatīrthikaparivrājako ’nāthapiṇḍadaṁ gṛhapatim ida</span>m avocat*. nanu gṛhapater api dṛṣṭi<span class='supplied'>r bhūtaṁ saṁskṛtaṁ cetayitaṁ pratītyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad ani</span>tyaṁ yad anityaṁ tad duḥkhaṁ. tasmād gṛhapatir api du<span class='supplied'>ḥkham evālīnaḥ duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.</span></p>
<p><a class='ref hos' id='hos11' href='#hos11'>Hosoda 11</a> <span class='supplied'>mama bhavanto</span> dṛṣṭir bhūtaṁ saṁskṛtaṁ cetayitaṁ pratī<span class='supplied'>tyasamutpannaṁ yad bhūtaṁ saṁskṛtaṁ cetayitaṁ pratītyasamutpannaṁ tad anityaṁ yad anityaṁ tad duḥkhaṁ. evaṁ viditvā tasmād aha</span>m imāṁ dṛṣṭiṁ sarveṇa sarvaṁ nābhyupagata<span class='supplied'>m. evam eva gṛhapate.</span></p>
<p><a class='ref hos' id='hos12' href='#hos12'>Hosoda 12</a> <span class='supplied'>athānāthapiṇḍado gṛhapatir anyatīrthikaparivrājakānām ārāme paraprativā</span>dāṁ nigṛhya svakaṁ vādaṁ dīpayitvā pari<span class='supplied'>ṣadi siṁhanādaṁ naditvā, utthāyāsanāt prakrāntaḥ. athānāthapiṇḍado gṛhapatir yena bhagavāṁ</span>s tenopajagāma. upetya bha<span class='supplied'>gava</span>tpā<span class='supplied'>dau śirasā vanditvā ekānte nyaṣīdat. ekāntaniṣaṇṇo ’nāthapiṇḍado gṛhapatir yāvad evāsyābhūt. saṁbahulair anya</span>tīrthikaparivrājakaiḥ sā<span class='supplied'>rdham antarākathāsamudāhāras tat sarvaṁ bhagavato vistareṇārocayati.</span></p>
<p><a class='ref hos' id='hos13' href='#hos13'>Hosoda 13</a> <span class='supplied'>evam ukto bhagavān anāthapiṇḍadaṁ gṛhapatim idam avo</span>cat*. sādhu sādhu gṛha<span class='supplied'>pate kālena kālaṁ <span class='gap'>…</span></span></p>
<footer>
<p>Based on the following editions:</p>
<p>N. <span class='author'>Hosoda</span>, "<cite class='article' translate='no'>Sanskrit Fragments from the Parivrājakasaṁyukta of the Saṁyuktāgama (<span class='roman-numerals'>i</span>)</cite>", Indian Philosophy and Buddhism, Essays in Honour of Professor Kotatsu Fujita, Kyōto 1989a, pp. 185–206.</p>
<p>cf. N. <span class='author'>Hosoda</span>, <cite class='article' translate='no'>“A Study of the Xylographic Fragments of the Saṁyuktāgama from Chinese Turkestan, Published by R. Pischel”</cite>, IBK 37.2 (1989), S. 540–546.</p>
<p>cf. R. <span class='author'>Pischel</span>, <cite class='article' translate='no'>“Bruchstücke des Sanskritkanons der Buddhisten aus Idykutšari, Chinesisch-Turkestān”</cite>, SPAW 1904, pp. 807–827.</p>
<p>Input by Klaus Wille, Göttingen (Germany) for <a href='http://gretil.sub.uni-goettingen.de/gretil/1_sanskr/4_rellit/buddh/samyu_wu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
