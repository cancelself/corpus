<!DOCTYPE html>
<html>
<head>
<meta charset='UTF-8'>
<meta name='author' content='Lore Sander'>
<title></title>
</head>
<body>
<article id='sf137' lang='san'>
<header>
<h1>Dhvajāgrasūtra</h1>
</header>
<p><a class='ref sand' id='sand1' href='#sand1'>Sand 1</a> <span class='evam'>evaṁ mayā śrutam</span> | ekasmiṁ samaye bhagavāṁ śrāvastyāṁ viharati sma jetavane anāthapiṇḍadasyārāme |</p>
<p><a class='ref sand' id='sand2' href='#sand2'>Sand 2</a> tatra bhagavāṁ bhikṣūn āmantrayate sma |</p>
<p><a class='ref sand' id='sand3' href='#sand3'>Sand 3</a> sati vo bhikṣava araṇyagatānāṁ vā vṛkṣamūlagatānāṁ vā śunyāgāragatānāṁ vā utpadyeta bhayaṁ vā chambitatvaṁ vā romaharṣo vā |</p>
<p><a class='ref sand' id='sand4' href='#sand4'>Sand 4</a> māṁ yūyaṁ tasmiṁ samaye ākārataḥ samanusmarata |</p>
<p><a class='ref sand' id='sand5' href='#sand5'>Sand 5</a> iti hi sa bhagavāṁ tathāgato ’rhāṁ samyaksaṁbuddho vidyācaraṇasampanna sugato lokavid anuttaraḥ puruṣadamyasārathi śāstā devamanuṣyāṇāṁ buddho bhagavāṁ |</p>
<p><a class='ref sand' id='sand6' href='#sand6'>Sand 6</a> māṁ vas tasmiṁ samaye ākārataḥ samanusmaratām | yad utpatsyate bhayaṁ vā chambitatvaṁ vā romaharṣo vā tat prahāsyate |</p>
<p><a class='ref sand' id='sand7' href='#sand7'>Sand 7</a> bhūtapūrvaṁ bhikṣava śakro devendro devāsurasaṁgrāme pratyupasthite devāms trāyastriṁśān āmantrayati |</p>
<p><a class='ref sand' id='sand8' href='#sand8'>Sand 8</a> sati vo māriṣā devāsurasaṁgrāme samabhirūḍhāṇāṁ utpadyeta bhayaṁ vā chambitatvaṁ vā romaharṣo vā |</p>
<p><a class='ref sand' id='sand9' href='#sand9'>Sand 9</a> mama vas tasmiṁ samaye vaijayanto dhvajāgraḥ samanusmartavyaḥ | mama vas tasmiṁ samaye vaijayantaṁ dhvajāgraṁ samanusmaratāṁ | yad utpatsyate bhayaṁ vā chambitatvaṁ vā romaharṣo vā tat prahāsyate |</p>
<p><a class='ref sand' id='sand10' href='#sand10'>Sand 10</a> evam eva sati vo bhikṣava araṇyagatānāṁ vā vṛkṣamūlagatānāṁ vā śunyāgāragatānāṁ vā utpadyeta bhayaṁ vā chambitatvaṁ vā romaharṣo vā |</p>
<p><a class='ref sand' id='sand11' href='#sand11'>Sand 11</a> māṁ yūyaṁ tasmiṁ samaye ākārataḥ samanusmarata | iti hi sa bhagavāṁ yāvad buddho bhagavāṁ |</p>
<p><a class='ref sand' id='sand12' href='#sand12'>Sand 12</a> māṁ vas tasmiṁ samaye ākārataḥ samanusmaratāṁ yad utpatsyate bhayaṁ vā chambitatvaṁ vā romaharṣo vā tat prahāsyate |</p>
<p><a class='ref sand' id='sand13' href='#sand13'>Sand 13</a> tat kasmād dheto | sa hi śakro devendraḥ sarāgaḥ sadveṣaḥ samoha aparimukto jātijarāvyādhimaraṇaśokaparidevaduḥkhadaurmanasyopāyāsebhyaḥ aparimukto duḥkhād iti vadāmi |</p>
<p><a class='ref sand' id='sand14' href='#sand14'>Sand 14</a> bhīru chambī utrāsī palāyī sa ekatā bibhety api utrāsity api palāyaty api |</p>
<p><a class='ref sand' id='sand15' href='#sand15'>Sand 15</a> ahaṁ khalu tathāgato loke utpanna arhāṁ samyaksaṁbuddho vidyācaraṇasaṁpannaḥ sugato lokavid anuttaraḥ puruṣadamyasārathi śāstā devamanuṣyāṇāṁ buddho bhagavāṁ |</p>
<p><a class='ref sand' id='sand16' href='#sand16'>Sand 16</a> vigatarāgo vigatadveṣo vigatamohaḥ parimukto jātijarāvyādhimaraṇaśokaparidevaduḥkhadaurmanasyopāyāsebhya parimukto duḥkhād iti vadāmi |</p>
<p><a class='ref sand' id='sand17' href='#sand17'>Sand 17</a> abhīrur acchaṁbī anutrāsī apalāyī |</p>
<p><a class='ref sand' id='sand18' href='#sand18'>Sand 18</a> tasya mama bhikṣava abhīruṇa acchaṁbina anutrāsina apalāyinaḥ śrotavyaṁ vacanaṁ kartavyaṁ anuśāsanaṁ karaṇīyam idaṁ sthānam iti |</p>
<p><a class='ref sand' id='sand19' href='#sand19'>Sand 19</a> idam avocad bhagavāṁ āpatamanasas te bhikṣavo bhagavato bhāṣitam abhyanandam |</p>
<p class='endsutta'><a class='ref sand' id='sand20' href='#sand20'>Sand 20</a> dhvajāgrasūtraṁ | samāptaḥ ||</p>
<footer>
<p><span class='author'>Sander</span>, Lore 1987. Nachträge zu “Kleinere Sanskrit-texte, Hefte <span class='roman-numerals'>iii–v</span>” ( = Monographien zur indischen Archäologie, Kunst und Philologie, 3). Wiesbaden: Franz Steiner: 135–145.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
