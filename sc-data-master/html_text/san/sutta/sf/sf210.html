<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf210' lang='san'>
<header>
<h1><span class='add'>Ekottarikāgama 18</span></h1>
</header>
<p><a class='ref tri' id='tri18.11' href='#tri18.11'>Tri 18.11</a> eko dharmo loka utpadyate bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṁ yaduta mātsaryaṁ | mātsaryaṁ loka utpadyate bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṁ |</p>
<p><a class='ref tri' id='tri18.12' href='#tri18.12'>Tri 18.12</a> eko dharmo loka utpadyate bahujanahitāya bahujanasukhāya lokānukaṁpāyai arthāya hitāya sukhāya devamanuṣyāṇāṁ yaduta vigatamalamātsaryaṁ | vigatamalamātsaryaṁ loka ut<span class='supplied'>pa</span>dyate bahujanahitāya bahujanasukhāya lokānukaṁpāyai arthāya hitāya sukhāya devamanuṣyāṇāṁ |</p>
<p><a class='ref tri' id='tri18.2' href='#tri18.2'>Tri 18.2</a> dānasūtra</p>
<p><a class='ref tri' id='tri18.21' href='#tri18.21'>Tri 18.21</a> evaṁ hi satvā jānīyur dānasya phalaṁ dānasaṁvibhāgasya ca phalavipākaṁ yathāh<span class='supplied'>aṁ</span> j<span class='supplied'>ā</span>n<span class='supplied'>āmi</span> dānasya phalaṁ dānasaṁvibhāgasya ca phalavipakām | apīdānīṁ yo ’sau bhavaty apaścimakaḥ kavaṭaś ||kavaḍaś|| carama ālopas tato ’pi nādatvā nāsaṁvibhajya paribhuṁjīran sacel labheran dakṣiṇīyaṁ pratigrāhakaṁ na caiṣām utpanno mātsaryamalaś ca cittaṁ paryādāya tiṣṭhed |</p>
<p><a class='ref tri' id='tri18.22' href='#tri18.22'>Tri 18.22</a> yasmāt tarhi satvā na jānanti dānasya phalaṁ dānasaṁvibhāgasya ca phalavipākaṁ yathāhaṁ jānāmi dānasya phalaṁ dānasaṁvibhāgasya ca phalavipākaṁ, tasmād adatvā asaṁvibhajya paribhuṁjate āgṛhītena cetasā, utpannaṁ caiṣāṁ mātsaryaṁ cittaṁ paryādāya tiṣṭhati |</p>
<blockquote class='gatha'>
<p><a class='ref tri' id='tri18.231' href='#tri18.231'>Tri 18.231</a> evaṁ hi satvā jānīyur yathā proktaṁ maharṣiṇā |<br>
vipākaḥ <span class='supplied'>saṁ</span>vibhāgasya yathā bhavati mahārthikaḥ ||</p>
<p><a class='ref tri' id='tri18.232' href='#tri18.232'>Tri 18.232</a> nādatvā paribhuṁjīran na syur matsariṇas tathā |<br>
na caiṣām āgrahe cittam utpadyeta kathaṁcana ||</p>
<p><a class='ref tri' id='tri18.233' href='#tri18.233'>Tri 18.233</a> yasmāt tv ete na jānanti bālā mohatamovṛtāḥ |<br>
adatvā bhuṁjate tasmā<span class='supplied'>d ā</span>gṛhītena cetasā |<br>
utpannaṁ caiṣāṁ mātsaryaṁ cittam ādāya tiṣṭhati || ||</p>
</blockquote>
<p><a class='ref tri' id='tri18.31' href='#tri18.31'>Tri 18.31</a> evaṁ hi satvā jānīyur duḥśīlā pāpadharmāṇa ātmano gatiṁ copapattiṁ cābhisaṁparāyaṁ ca yathāhaṁ jānāmi satvānāṁ <span class='supplied'>duḥ</span>ś<span class='supplied'>ī</span>lā<span class='supplied'>nā</span>ṁ pāpadharmāṇāṁ gatiṁ copapattiṁ cābhisaṁparāyaṁ ca | apīdānīṁ mlāyeyuḥ śuṣyeyur lūtā vā haritā naḍā ām. <span class='gap'>+ + + + + +</span> cchanna |</p>
<p><a class='ref tri' id='tri18.32' href='#tri18.32'>Tri 18.32</a> yasmāt tarhi satvā na jānanti duḥśīlāḥ pāpa<span class='supplied'>dharmāṇa ātmano ga</span>t<span class='supplied'>i</span>ṁ copapattiṁ cābhisaṁparāyaṁ ca ytasmāt kāyena duścaritaṁ caranti vācā manasā duścaritaṁ caranti | te kāyena duścaritaṁ caritvā vācā manasā duścaritaṁ caritvā taddhetu<span class='supplied'>s</span> tatpratyayaṁ kāyasya bhedāt para<span class='supplied'>ṁma</span>raṇād apāyadurgativinipātaṁ narakeṣūpapadyante ||</p>
<blockquote class='gatha'>
<p><a class='ref tri' id='tri18.331' href='#tri18.331'>Tri 18.331</a> evaṁ hi satvā jānīyur yathā proktaṁ maharṣiṇā |<br>
yā gatiḥ pāpakarmāṇāṁ duḥśīlānām itaś cyute ||</p>
<p><a class='ref tri' id='tri18.332' href='#tri18.332'>Tri 18.332</a> mlāyeyur atha śuṣyeyur lūtā vā haritā naḍā<span class='supplied'>ḥ</span> |<br>
yasmāt tu na prajānanti bālā mohatamovṛtāḥ ||</p>
<p><a class='ref tri' id='tri18.333' href='#tri18.333'>Tri 18.333</a> tasmāt kāyena vācā ca manasā cāpy asaṁvṛtāḥ |<br>
kurvanti pāpakaṁ karma yad bhavati kaṭukodayaṁ ||</p>
<p><a class='ref tri' id='tri18.334' href='#tri18.334'>Tri 18.334</a> na tat karma kṛtaṁ sādhu kṛtvā yad anutapyate |<br>
<span class='supplied'>r</span>udann aśrumukho yasya vipākaṁ pratisevate ||</p>
<p><a class='ref tri' id='tri18.335' href='#tri18.335'>Tri 18.335</a> tatra karma kṛtaṁ sādhu kṛtvā yan nānutapyate |<br>
yasya pratītaḥ sumanā vipākaṁ pratisevate || ||</p>
</blockquote>
<p><a class='ref tri' id='tri18.41' href='#tri18.41'>Tri 18.41</a> evaṁ hi satvā jānīyuḥ śīlavanto guṇavantaḥ peśalā<span class='supplied'>ḥ</span> kalyāṇadharmāṇaḥ ātmano gatiṁ copapattiṁ cābhisaṁparāyaṁ ca yathāhaṁ jānāmi satvānāṁ śīlavatāṁ guṇavatāṁ peśalānāṁ kalyāṇadharmāṇāṁ gatiṁ copapattiṁ cābhisaṁparāyaṁ ca |</p>
<p><a class='ref tri' id='tri18.42' href='#tri18.42'>Tri 18.42</a> apīdānīṁ anena pūtikāyena jātīya<span class='supplied'>nt</span>o jihrīyanto vitaranto vijugupsamānāḥ śastram apy ādhārayeyur viṣam api bhakṣayeyur rajvāvanaddhā mriyeran prapātād vā prapateyu<span class='supplied'>ḥ</span> ||</p>
<blockquote class='gatha'>
<p><a class='ref tri' id='tri18.431' href='#tri18.431'>Tri 18.431</a> evaṁ hi satvā jānīyur yathā pr<span class='supplied'>o</span>kt<span class='supplied'>aṁ mahar</span>ṣ<span class='supplied'>iṇā</span> |<br>
yā gatiḥ śīlayuktānāṁ yā gatir dharmajīvinaḥ ||</p>
<p><a class='ref tri' id='tri18.432' href='#tri18.432'>Tri 18.432</a> anena pūtikāyena jātīyantaḥ punaḥpunaḥ |<br>
śastram ādhārayeyus te devalokābhinandinaḥ ||</p>
</blockquote>
<p><a class='ref tri' id='tri18.51' href='#tri18.51'>Tri 18.51</a> yo ’sau bhavati strī vā puruṣo vā duḥśīlaḥ pāpadharmāḥ kāyaduścaritena samanvāgato vāṅmanoduścaritena samanvāgatas tasya kāyasya bhedād ayam evaṁrūpo manomayaḥ kāyo ’bhinirvartate tadyathā kṛṣṇasya kutapasya nirbhāsaḥ <span class='supplied'>a</span>ndhakāratamisrayā vā rātryā yeṣāṁ divyaṁ cakṣuḥ suviśuddhaṁ ta enaṁ paśyanti ||</p>
<p><a class='ref tri' id='tri18.52' href='#tri18.52'>Tri 18.52</a> yo ’sau bhavati strī vā puruṣo vā śīlavān kalyāṇaadharmā<span class='supplied'>ḥ</span> kāyaduścaritena samanvāgato vāṅmanah<span class='supplied'>su</span>caritena samanvāgatas tasya kāyasya bhedād ayam evaṁrūpo manomayaḥ kāyo ’bhinirvartate tadyathā śuklasya paṭasya nirbhāsaḥ jyotsnāyā vā rātryā yeṣāṁ divyaṁ cakṣuḥ suviśuddhaṁ ta enaṁ paś<span class='supplied'>y</span>anti ||</p>
<p><a class='ref tri' id='tri18.61' href='#tri18.61'>Tri 18.61</a> mā yūyaṁ bhikṣavaḥ puṇyebhyo bhaiṣṭa | tat kasya hetoḥ | sukhasyaitad adhivacanam iṣṭasya kāntasya priyasya manāpasya yaduta puṇyānīti | apuṇyāt tu yūyaṁ bhikṣavaḥ vi<span class='supplied'>ramata | ta</span>t kasya hetor | duḥkhasyaitad adhivacanam aniṣṭasyākāntasyāpriyasyāmanaāpasya yadutāpuṇyānīti ||</p>
<p><a class='ref tri' id='tri18.621' href='#tri18.621'>Tri 18.621</a> abhijānāmy aha<span class='supplied'>ṁ</span> bhikṣav<span class='supplied'>o</span> d<span class='supplied'>ī</span>rgarātrakṛtānāṁ puṇyānāṁ dīrgharātram iṣtaṁ priyaṁ manaāpaṁ vipākaṁ pratyanubhavituṁ |</p>
<p><a class='ref tri' id='tri18.622' href='#tri18.622'>Tri 18.622</a> saptāhaṁ varṣāṇi maitraṁ cittaṁ bhāvayitvā sapta saṁvartavivartakalpān nemaṁ lokam upāgamam |</p>
<p><a class='ref tri' id='tri18.623' href='#tri18.623'>Tri 18.623</a> saṁvartamāne ’haṁ loke ābhāsvare devanikāye upapadye | vivartamāne loke śūnye brāhme vimāne upapadye | tatrāhaṁ bhavāmi brahmā mahābrahmā abhibhūr anabhibhūto ’nyataradaśaśatavaśavartī mahābrahmā teṣāṁ satvānām agra ākhyātaḥ |</p>
<p><a class='ref tri' id='tri18.624' href='#tri18.624'>Tri 18.624</a> ṣaḍviṁśatkṛtvaś cāhaṁ śakro ’bhūvan devānām indro</p>
<p><a class='ref tri' id='tri18.625' href='#tri18.625'>Tri 18.625</a> ’nekaśatakṛtvaś ca rājābhūvaṁ cakravartī caturanto vijetā dhārmiko dharmarājaḥ saptaratnasamanvāgataḥ tasya mama imāny evaṁrūpāṇi sapta ratnāni abhūvaṁs tadyathā cakraratnaṁ hastiratnam aśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnam eva saptamaṁ pūrṇaṁ ca me ’bhūt sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānāṁ | so ’ham imām eva samudraparyantāṁ mahāpṛthivīm akhilām akaṇṭakām anutpīḍām adaṇḍenāśastreṇa dharmeṇa samenābhinirjityādhyavasitavān |</p>
<p><a class='ref tri' id='tri18.626' href='#tri18.626'>Tri 18.626</a> tasya mamaitad a<span class='supplied'>bhavat</span> | kasyaitat karmaṇaḥ phalaṁ kasyaiṣa karmaṇaḥ phalavipāko yenāsmy etarhy evaṁ maharddhika evaṁ mahānubhāva iti |</p>
<p><a class='ref tri' id='tri18.627' href='#tri18.627'>Tri 18.627</a> tasya mamaitad abhavat | trayāṇām etat karmaṇāṁ phalaṁ trayāṇām eṣa karma<span class='supplied'>ṇāṁ</span> phalavipāko yenāsmy etarhy evaṁmaharddhika evaṁ mahānubhāvaḥ |</p>
<p><a class='ref tri' id='tri18.628' href='#tri18.628'>Tri 18.628</a> katameṣāṁ trayāṇāṁ | yaduta dānasya damasya saṁyamasya ||</p>
<blockquote class='gatha'>
<p><a class='ref tri' id='tri18.631' href='#tri18.631'>Tri 18.631</a> vipākaṁ paśya p<span class='supplied'>u</span>ṇyānāṁ kuśalānāṁ sukhaiṣiṇāṁ |<br>
maitraṁ cittaṁ bhāvayitvā sapta varṣāṇi bhikṣavaḥ || <span class='supplied'>1</span></p>
<p><a class='ref tri' id='tri18.632' href='#tri18.632'>Tri 18.632</a> sapta saṁvartavaivartān nemaṁ lokam upāgamam | ||upagamat<br>
saṁvartamāne loke ’smin bhavāmy ābhāsvaropagaḥ || <span class='supplied'>2</span></p>
<p><a class='ref tri' id='tri18.633' href='#tri18.633'>Tri 18.633</a> vivartamāne ca bhavāmy eṣa brahmopago hy ahaṁ |<br>
saptakṛtvo mahābrahmā vaśavarty abhavat purā || <span class='supplied'>3</span></p>
<p><a class='ref tri' id='tri18.634' href='#tri18.634'>Tri 18.634</a> ṣaṭtriṁśadguṇakṛtvaś ca devarājyam akārayat |<br>
anekaśatakṛtvaś ca rājābhūvan pratāpavān || <span class='supplied'>4</span></p>
<p><a class='ref tri' id='tri18.635' href='#tri18.635'>Tri 18.635</a> mūrdhnābhiṣiktaḥ kṣatriyo jāmbūṣaṇḍeśvaras tadā |<br>
a<span class='supplied'>da</span>ṇḍenāśastreṇa vijitya pṛthivīm imāṁ || <span class='supplied'>5</span></p>
<p><a class='ref tri' id='tri18.636' href='#tri18.636'>Tri 18.636</a> asāhasena dharmeṇa samyag evānuśiṣṭavān |<br>
dharmacakraṁ vartayitvā asmin pṛthivīmaṇḍale || <span class='supplied'>6</span></p>
<p><a class='ref tri' id='tri18.637' href='#tri18.637'>Tri 18.637</a> mahādhano mahābhoge jāto ’haṁ tādṛśe <span class='supplied'>ku</span>le |<br>
sarvadravyopasaṁpanno ratnaiḥ saptabhir eva ca || <span class='supplied'>7</span></p>
<p><a class='ref tri' id='tri18.638' href='#tri18.638'>Tri 18.638</a> prabhūtavittopakaraṇo rājābhūvan pratāpavān |<br>
eṣa hetur hi māhātmye prabhūtvaṁ yena jāyate || <span class='supplied'>8</span></p>
<p><a class='ref tri' id='tri18.639' href='#tri18.639'>Tri 18.639</a> buddhāḥ saṁgrāhakā loke <span class='supplied'>etat teṣāṁ sudeśitam |<br>
kaḥ śrutvā na prasīdeta api kṛṣṇābhijātikaḥ || 9</span></p>
<p><a class='ref tri' id='tri18.640' href='#tri18.640'>Tri 18.640</a> <span class='supplied'>tasmād ihātmakāmena māhātmyam abhikāṅkṣatā |<br>
saddharmo gurukartavyaḥ smaratā buddhaśāsanam || 10 ||</span></p>
</blockquote>
<p><span class='gap'>+ + + … + + +</span></p>
<footer>
<p>Based on the edition by Chandra Bhal <span class='author'>Tripāṭhī</span>, <cite class='article' translate='no'>Ekottarāgama-Fragmente der Gilgit-Handschrift</cite>, Reinbek <span class='publication-date'>1995</span>. (Studien zur Indologie und Iranistik, Monographie 2).</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/ekottaru.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
