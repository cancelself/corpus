<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf152' lang='san'>
<header>
<h1><span class='add'>Dīpasūtra (1st)</span></h1>
</header>
<p><a class='ref tri' id='tri3.1' href='#tri3.1'>Tri 3.1</a> <span class='supplied'>pūrvaṁ me bhikṣavo ’nuttarāṁ samyaksaṁbodhim anabhisaṁbuddhasyaikā</span>kino rahasigatasyaivaṁ cetasi cetaḥpa<span class='supplied'>r</span>ivi<span class='supplied'>tarka udapādi |</span></p>
<p><a class='ref tri' id='tri3.2' href='#tri3.2'>Tri 3.2</a> <span class='supplied'>kṛcchraṁ batāyaṁ loka āpanno yad uta jāyate ’pi jīryate ’pi mriyate ’pi cyavate ’py upapadyate ’pi | atha</span> ca pun<span class='supplied'>ar ime sa</span>t<span class='supplied'>v</span>ā jarāmaraṇasyottare niḥsaraṇaṁ ya<span class='supplied'>thābhūtaṁ na prajānanti |</span></p>
<p><a class='ref tri' id='tri3.3' href='#tri3.3'>Tri 3.3</a> <span class='supplied'>tasya mamaitad abhavat | kasmin nu sati jarāmaraṇaṁ bhavati | kiṁpratyayañ ca punar jarāmaraṇam | tasya mama yo</span>niśo <span class='supplied'>ma</span>nasi kurvata e<span class='supplied'>va</span>ṁ ya<span class='supplied'>thābhūtasyābhisamaya udapādi | jātyāṁ satyāṁ jarāmaraṇaṁ bhavati | jātipratyayañ ca punar jarāmaraṇam |</span></p>
<p><a class='ref tri' id='tri3.4' href='#tri3.4'>Tri 3.4</a> <span class='supplied'>tasya mamaitad abhavat | kasmin nu sati jā</span>tir bh<span class='supplied'>avati | kiṁpratyayā ca punar jātiḥ |</span> <span class='supplied'>tasya mama yoniśo manasi kurvata evaṁ yathābhūtasyābhisamaya udapādi | bhave sati jātir bhavati | bhavapratyayā ca punar jātiḥ |</span></p>
<p><a class='ref tri' id='tri3.5' href='#tri3.5'>Tri 3.5</a> <span class='supplied'>tasya mamaitad abhavat | kasmin nu sati bhavo bhavati | kiṁpratyayaś ca punar bhavaḥ | tasya mama yoniśo manasi kurvata evaṁ yathābhūtasyābhisamaya udapādi | upādāne sati bhavo bhavati | upādānapratyayaś ca punar bhavaḥ |</span></p>
<p><a class='ref tri' id='tri3.6' href='#tri3.6'>Tri 3.6</a> <span class='supplied'>tasya mamaitad abhavat | kasmin nu saty upādānaṁ bhavati | kiṁpratyayañ ca punar upādānam | tasya mama yoniśo manasi kurvata evaṁ yathābhūtasyābhisamaya udapādi | upādānīyeṣu dharmeṣv āsvādānudarśino viharatas tṛṣṇā pravardhate | tṛsṇāpratyayam upādānam | upādānapratyayo bhavaḥ | bhavapratyayā jātiḥ | jātipratyayaṁ jarāmaraṇaṁ śokaparidevaduḥkhadaurmanasyopāyāsāḥ saṁbhavanti | evam asya kevalasya mahato duḥkhaskandhasya samudayo bhavati |</span></p>
<p><a class='ref tri' id='tri3.7' href='#tri3.7'>Tri 3.7</a> <span class='supplied'>kiṁ manyadhve bhikṣavaḥ |</span> <span class='gap'>…</span></p>
<p><a class='ref tri' id='tri3.8' href='#tri3.8'>Tri 3.8</a> <span class='supplied'>evaṁ bhadanta |</span></p>
<p><a class='ref tri' id='tri3.9' href='#tri3.9'>Tri 3.9</a> <span class='supplied'>evam eva upādānīyeṣu dharmeṣv āsvādānudarśino viharatas tṛṣā pravardhate tṛṣṇāpratyayam upādānam | upādānapratyayo bhavaḥ | bhavapratyayā jātiḥ | jātipratyayaṁ jarāmaraṇaṁ śokaparidevaduḥkhadaurmanasyopāyāsāḥ saṁbhavanti | evam asya kevalasya mahato duḥkhaskandhasya samudayo bhavati |</span></p>
<p><a class='ref tri' id='tri3.10' href='#tri3.10'>Tri 3.10</a> <span class='supplied'>tasya mamaitad abhavat | kasmin nv asati jarāmaraṇaṁ na bhavati | kasya nirodhāj jarāmaraṇanirodhaḥ | tasya mama yoniśo manasi kurvata evaṁ yathābhūtasyābhisamaya udapādi | jātyām asatyāṁ jarāmaraṇaṁ na bhavati | jātinirodhāj jarāmaraṇanirodha |</span></p>
<p><a class='ref tri' id='tri3.11' href='#tri3.11'>Tri 3.11</a> <span class='supplied'>tasya mamaitad abhavat | kasmin nv asati jātir na bhavati | kasya nirodhāj jātinirodhaḥ | tasya mama yoniśo manasi kurvata evaṁ yathābhūtasyābhisamaya udpādi bhave ’sati jātir na bhavati | bhavanirodhāj jātinirodhaḥ |</span></p>
<p><a class='ref tri' id='tri3.12' href='#tri3.12'>Tri 3.12</a> <span class='supplied'>tasya mamaitad abhavat | kasmin nv asati bhavo na bhavati | kasya nirodhād bhavanirodhaḥ | tasya mama yoniśo manasi kurvata evaṁ yathābhūtasyābhisamaya udapādi | upādāne ’sati bhavo na bhavati | upādānanirodhād bhavanirodhaḥ |</span></p>
<p><a class='ref tri' id='tri3.13' href='#tri3.13'>Tri 3.13</a> <span class='supplied'>tasya mamaitad abhavat | kasmin nv asaty upādānaṁ na bhavati | kasya nirodhād upādānanirodhaḥ | tasya mama yoniśo manasi kurvata evaṁ yathābhūtasyābhisamaya udapādi | upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate | tṛṣṇānirodhād upādānanirodhaḥ | upādānanirodhād bhavanirodhaḥ | bhavanirodhāj jātinirodhaḥ | jātinirodhāj jarāmaraṇanirodhaḥ | śokaparidevaduḥkhadaurmanasyopāyāsā nirudhyante | evam asya kevalasya mahato duḥkhaskandhasya nirodho bhavati |</span></p>
<p><a class='ref tri' id='tri3.14' href='#tri3.14'>Tri 3.14</a> <span class='supplied'>kiṁ manyadhve bhikṣavaḥ |</span> <span class='gap'>…</span></p>
<p><a class='ref tri' id='tri3.15' href='#tri3.15'>Tri 3.15</a> <span class='supplied'>evaṁ bhadanata |</span></p>
<p><a class='ref tri' id='tri3.16' href='#tri3.16'>Tri 3.16</a> <span class='supplied'>evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate | tṛṣṇānirodhād upādānanirodhaḥ | pūrvavad yāvan nirodho bhavati |</span></p>
<p><a class='ref tri' id='tri3.17' href='#tri3.17'>Tri 3.17</a> <span class='supplied'>atha te bhikṣavo bhagavato bhāṣitam abhyanandan | abhinandyānumodya bhagavato ’ntikāt prakrāntāḥ ||</span></p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
