<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf161' lang='san'>
<header>
<h1><span class='add'>Nivṛtasūtra</span></h1>
</header>
<p><a class='ref tri' id='tri12.1' href='#tri12.1'>Tri 12.1</a> avidyayā nivṛtasya bālasya tṛṣṇayā saṁyuktasyaivam ayam bāl<span class='supplied'>a</span>syā<span class='supplied'>śrutava</span>taḥ pṛthagjanasya savijñānakaḥ kāya<span class='supplied'>ḥ</span> samudāgataḥ | ity ayañ cāsya savijñānakaḥ kāyo bahirdhā ca nāmarūpam | evaṁ dvayam |</p>
<p><a class='ref tri' id='tri12.2' href='#tri12.2'>Tri 12.2</a> dvayaṁ khalu pratītya spa<span class='supplied'>r</span>śaḥ | ṣaḍ imā<span class='supplied'>ni sparśāyatan</span>āni yaiḥ spṛṣṭaḥ spṛṣṭo bālo ’śrutavān <span class='supplied'>pṛ</span>thagjanaḥ sukhaduḥkhaṁ pratisaṁvedayati | ato vā punar upādāyaiteṣāṁ vānyatamena |</p>
<p><a class='ref tri' id='tri12.3' href='#tri12.3'>Tri 12.3</a> katamāni <span class='supplied'>ṣaṭ |</span> ca<span class='supplied'>kṣuḥ sparśāyata</span>na<span class='supplied'>m</span> | śro<span class='supplied'>traṁ ghrā</span>ṇaṁ jihvā kāyo manaḥ sparśāyatanam |</p>
<p><a class='ref tri' id='tri12.4' href='#tri12.4'>Tri 12.4</a> avidyayā nivṛtasya paṇḍitasya tṛṣṇayā saṁyuktasyaivam ayam <span class='supplied'>paṇḍ</span>itasya savijñānakaḥ <span class='supplied'>kāyaḥ</span> samudāgataḥ | ity ayañ cāsya savijñānakaḥ kāyo <span class='supplied'>ba</span>hirdhā ca nāmarūpam | evaṁ dvayam |</p>
<p><a class='ref tri' id='tri12.5' href='#tri12.5'>Tri 12.5</a> dvayaṁ khalu pratītya sparśaḥ | ṣaḍ imāni spa<span class='supplied'>rśāyata</span>nāni yai<span class='supplied'>ḥ</span> spṛṣṭaḥ spṛṣṭaḥ <span class='supplied'>paṇḍi</span>taḥ sukhaduḥkhaṁ pratisaṁ<span class='supplied'>v</span>eda<span class='supplied'>ya</span>ti | ato vā punar upā<span class='supplied'>dāyai</span>teṣāṁ vānyatamena |</p>
<p><a class='ref tri' id='tri12.6' href='#tri12.6'>Tri 12.6</a> katamāni ṣaṭ | cakṣuḥ sparśāyatanaṁ śrotraṁ ghrāṇaṁ jihvā kāyo manaḥ |</p>
<p><a class='ref tri' id='tri12.7' href='#tri12.7'>Tri 12.7</a> i<span class='supplied'>ti</span> bhikṣavo ko viśesaḥ ko ’bhiprāyaḥ k<span class='supplied'>in</span> n<span class='supplied'>ānā</span>karaṇaṁ bālapaṇḍitayor mamāntike brahmacaryavāsāya |</p>
<p><a class='ref tri' id='tri12.8' href='#tri12.8'>Tri 12.8</a> bhagavanmūlakā bhadanta dharmāḥ pūrvavad yāvad bhāṣiṣye |</p>
<p><a class='ref tri' id='tri12.9' href='#tri12.9'>Tri 12.9</a> yayāvidyayā nivṛtasya bālasyāśrutavataḥ pṛthagjanasya yayā ca tṛṣṇayā saṁyuktasyāyaṁ savijñānakaḥ kāyaḥ samudāgatas tasya sā ca avidyā aprahīṇā sā ca tṛṣṇā aparikṣīṇā | sa tasyā avidyāyā aprahāṇāt tasyāś ca tṛṣṇāyā aparikṣayāt kāyasya bhedāt paraṁmaraṇāt kāyopago bhavati | sa kāyopagaḥ san na parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ | na parimucyate duḥkhād iti vadāmi |</p>
<p><a class='ref tri' id='tri12.10' href='#tri12.10'>Tri 12.10</a> tat kasmād dhetoḥ | nācārṣīd bālaḥ pūrve brahmacaryeṣaṇāṁ samyagduḥkhakṣayāya duḥkhasyāntakriyāyai | tasmāt sa kāyasya bhedāt paraṁmaraṇāt kāyopago bhavati | sa kāyopagaḥ san na parimucyate pūrvavad yāvad duḥkhād iti vadāmi |</p>
<p><a class='ref tri' id='tri12.11' href='#tri12.11'>Tri 12.11</a> yayā nv avidyayā nivṛtasya paṇḍitasya yayā ca tṛṣṇayā samyuktasya savijñānakaḥ kāyaḥ samudāgatas tasya sā ca avidyā prahīṇā sā ca tṛṣṇā parikṣīṇā | sa tasyā avidyāyāḥ prahāṇāt tasyāś ca tṛṣṇāyāḥ parikṣayāt kāyasya bhedāt paraṁmaraṇān na kāyopago bhavati | sa na kāyopagaḥ san parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ | parimucyate duḥkhād iti vadāmi |</p>
<p><a class='ref tri' id='tri12.12' href='#tri12.12'>Tri 12.12</a> tat kasmād dhetoḥ | acārṣīt paṇḍitaḥ pūrve brahmacaryeṣaṇāṁ samyagduḥkhakṣayāya duḥkhasyāntakriyāyai | tasmāt sa kāyasya bhedāt paraṁmaraṇān na kāyopago bhavati | sa na kāyopagaḥ san parimucyate pūrvavad yāvad duḥkhād iti vadāmi |</p>
<p><a class='ref tri' id='tri12.13' href='#tri12.13'>Tri 12.13</a> ayaṁ bhikṣavo viśeṣo ’yam abhiprāya idan nānākaraṇaṁ bālapaṇḍita<span class='supplied'>yo</span>r mamāntike brahmacaryavāsāya ||</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
