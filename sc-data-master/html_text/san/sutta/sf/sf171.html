<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf171' lang='san'>
<header>
<h1><span class='add'>Bhūmikasūtra</span></h1>
</header>
<p><a class='ref tri' id='tri22.1' href='#tri22.1'>Tri 22.1</a> bhaga<span class='supplied'>v</span>ān rājagṛhe viharati veṇuvane kalandakanivāpe |</p>
<p><a class='ref tri' id='tri22.2' href='#tri22.2'>Tri 22.2</a> tena khalu samayenāyuṣmān bhūmiko rājagṛhe viharati gṛdhrakūṭe parvate |</p>
<p><a class='ref tri' id='tri22.3' href='#tri22.3'>Tri 22.3</a> atha sa<span class='supplied'>ṁ</span>bahulā anyatīrthikaparivrājakā yenāyuṣmān bhūmikas tenopajagmuḥ | upetyāyuṣmatā bhūm<span class='supplied'>i</span>kena sārdhaṁ saṁmukhaṁ saṁmodanīṁ saṁrañjanīṁ kathāṁ vividhām upasaṁhṛtyaikānte <span class='supplied'>nyaṣ</span>ī<span class='supplied'>da</span>n | e<span class='supplied'>k</span>āntanisaṇṇāḥ saṁbahulā anyatīrthikaparivrājakā āyuṣmantaṁ bhūmikam idam avocan |</p>
<p><a class='ref tri' id='tri22.4' href='#tri22.4'>Tri 22.4</a> pṛcchāma bho bhūmika kañcid eva pradeśam | saced avakāśaṁ kuryāḥ praśnasya vyākaraṇā<span class='supplied'>ya</span> |</p>
<p><a class='ref tri' id='tri22.5' href='#tri22.5'>Tri 22.5</a> <span class='supplied'>pṛccha</span>ta bhavantaḥ | śrutvā te vedayiṣyāmi |</p>
<p><a class='ref tri' id='tri22.6a' href='#tri22.6a'>Tri 22.6a</a> kin nu bho bhūmika svayaṁkṛtaṁ sukha<span class='supplied'>duḥkha</span>m | avyākṛtam ida<span class='supplied'>ṁ</span> bhada<span class='supplied'>n</span>ta bhaga<span class='supplied'>va</span>tā svayaṁkṛtaṁ sukhaduḥkham |</p>
<p><a class='ref tri' id='tri22.6b' href='#tri22.6b'>Tri 22.6b</a> kin nu bho bhūmika parak<span class='supplied'>ṛ</span>taṁ svayaṁkṛtañ <span class='supplied'>ca parakṛtañ ca as</span>vayaṁkāraparakārahetusamutpannaṁ sukhaduḥkham | etad api bhadanta avyākṛtaṁ bhagavatā parakṛtaṁ svayaṁkṛtañ ca parakṛtañ ca asvayaṁkāraparakārahetusamutpannaṁ su<span class='supplied'>khaduḥkha</span>m |</p>
<p><a class='ref tri' id='tri22.7' href='#tri22.7'>Tri 22.7</a> kin nu bho bhūmika svayaṁkṛtaṁ sukhaduḥkham iti pṛṣṭo ’vyākṛtam iti vadasi | parakṛtaṁ svayaṁkṛtañ ca parakṛtañ ca asvayaṁkāraparakārahetusamutpannaṁ <span class='supplied'>sukhadu</span>ḥkham iti pṛṣṭo ’vyākṛtam iti vadasi | kathaṁ samutpannaṁ bha<span class='supplied'>ga</span>vatā gautamena sukhaduḥkhaṁ prajñaptam |</p>
<p><a class='ref tri' id='tri22.8' href='#tri22.8'>Tri 22.8</a> pratītyasamutpannaṁ bhava<span class='supplied'>n</span>to bhagavatā sukhaduḥkhaṁ prajñaptam |</p>
<p><a class='ref tri' id='tri22.9' href='#tri22.9'>Tri 22.9</a> atha sa<span class='supplied'>ṁ</span>ba<span class='supplied'>hu</span>lā anyatīrthikaparivrājakā āyuṣmato bhūmikasya bhāṣitaṁ nābhinandanti na pratikrośanti | anabhinandyāprakrośāś cotthāyāsanāt prakrāntāḥ |</p>
<p><a class='ref tri' id='tri22.10' href='#tri22.10'>Tri 22.10</a> tena khalu samayenāyuṣmāñ chāriputra āyuṣmato bhūmikas<span class='supplied'>ya</span> nā<span class='supplied'>t</span>i<span class='supplied'>dūr</span>e <span class='supplied'>n</span>i<span class='supplied'>ṣaṇṇ</span>o ’bhūd anyataraṁ vṛkṣamūlaṁ niśritya |</p>
<p><a class='ref tri' id='tri22.11' href='#tri22.11'>Tri 22.11</a> athāy<span class='supplied'>u</span>ṣmān bhūmiko ’ciraprakrāntān saṁbahulān anyatīrthikaparivrājakān viditvā yenāyuṣmāñ chāriputras ten<span class='supplied'>opa</span>ja<span class='supplied'>gāma | upe</span>tya yāvad evāsyābhūt sa<span class='supplied'>ṁ</span>bahulair anyatī<span class='supplied'>rthikapa</span>r<span class='supplied'>i</span>vrājakaiḥ sārdham antarākathāsamudāhāras tat sarvam āyuṣmataḥ <span class='supplied'>śār</span>ipu<span class='supplied'>t</span>r<span class='supplied'>asya</span> vistareṇārocayati | evaṁ cāha |</p>
<p><a class='ref tri' id='tri22.12' href='#tri22.12'>Tri 22.12</a> kaścid aham evam āyuṣmañ chāriputra vyākurvāṇo no ca bhagavantam abhyācakṣe | nātisarāmi | uktavādī cāhaṁ bhagavato dharmavādī ca | dharmasya cānudhar<span class='supplied'>maṁ</span> vyākaromi | na ca me kaścid āgacchet parataḥ sahadharmeṇa vādānuvādaṁ garhasthānīyo dharmaḥ |</p>
<p><a class='ref tri' id='tri22.13' href='#tri22.13'>Tri 22.13</a> tatthyaṁ tvam āyuṣman bhūmīka vyākurvāṇo no ca bhagavantam abhyākhyāsī<span class='supplied'>ḥ | nā</span>t<span class='supplied'>isa</span>rasi | uktavādī ca tvaṁ bhagavato dharmavādī ca | dharmasya cānudharmaṁ vyākaroṣi | na ca te kaścid āgacchet parataḥ sahadharmeṇa vādānuvādaṁ garhasthānīyo dharmaḥ |</p>
<p><a class='ref tri' id='tri22.14' href='#tri22.14'>Tri 22.14</a> tat kasmād dhetoḥ | pratītyasamu<span class='supplied'>tpanna</span>m āyuṣman bhūmika bhagavatā sukhaduḥkhaṁ prajñaptam |</p>
<p><a class='ref tri' id='tri22.15a' href='#tri22.15a'>Tri 22.15a</a> tatrāyuṣman bhūmika ye te śramaṇabrāhmaṇāḥ svayaṁkṛtaṁ sukhaduḥkhaṁ prajñapayanti tad api pratītyasamutpannam | tad ba<span class='supplied'>ta pra</span>tītyasamutpannaṁ bhaviṣyati | nedaṁ sthā<span class='supplied'>na</span>ṁ vidyate |</p>
<p><a class='ref tri' id='tri22.15b' href='#tri22.15b'>Tri 22.15b</a> parakṛtaṁ svayaṁkṛtañ ca parakṛtañ ca asvayaṁkāraparakārahetusamutpannaṁ sukhaduḥkhaṁ prajñapayanti ta<span class='supplied'>d a</span>pi pratītya<span class='supplied'>samutpannam | ta</span>d bata pratītyasamutpannaṁ bhaviṣyeti | nedaṁ sthānaṁ vidyate |</p>
<p><a class='ref tri' id='tri22.16a' href='#tri22.16a'>Tri 22.16a</a> tatrāyuṣman <span class='supplied'>bh</span>ūmika ye te śramaṇabrāhmaṇāḥ svayaṁkṛtaṁ sukhaduḥkhaṁ prajñapayanti tad api spa<span class='supplied'>r</span>śapratyayam | <span class='supplied'>tad bata a</span>nyatrasparśāt pratisaṁvedayiṣyan<span class='supplied'>t</span>i | <span class='supplied'>n</span>e<span class='supplied'>da</span>ṁ sthānaṁ vidyate |</p>
<p><a class='ref tri' id='tri22.16b' href='#tri22.16b'>Tri 22.16b</a> para<span class='supplied'>kṛtaṁ</span> svayaṁkṛtañ ca parakṛ<span class='supplied'>tañ</span> ca asvaya<span class='supplied'>ṁ</span>kāraparakārahetusamutpannaṁ sukhaduḥkhaṁ prajñāpayanti tad api sparśa<span class='supplied'>prat</span>y<span class='supplied'>ayam</span> | ta<span class='supplied'>d</span> bata anyatrasparśāt <span class='supplied'>p</span>ra<span class='supplied'>ti</span>saṁvedayi<span class='supplied'>ṣyan</span>ti | nedaṁ sthānaṁ vi<span class='supplied'>dya</span>te |</p>
<p><a class='ref tri' id='tri22.17' href='#tri22.17'>Tri 22.17</a> t<span class='supplied'>e</span>na khalu samayenāyuṣmān ānanda āyuṣmataḥ śāriputrasya nātidūre niṣaṇṇo ’bhūd anyataraṁ vṛkṣamūlaṁ niśri<span class='supplied'>t</span>ya |</p>
<p><a class='ref tri' id='tri22.18' href='#tri22.18'>Tri 22.18</a> <span class='supplied'>a</span>thāy<span class='supplied'>u</span>ṣ<span class='supplied'>m</span>ān ānando yāvad evābh<span class='supplied'>ūd āyu</span>ṣmato bhūmikasyāyuṣmatā śāriputreṇa sārdham antarākathāsamudāhāras tat sarvam udgṛhya paryavāpya yena bhagavāṁs tenopajagāma | upe<span class='supplied'>tya bhagavatpā</span>dau śirasā vandi<span class='supplied'>tv</span>ai<span class='supplied'>k</span>ān<span class='supplied'>te</span> ’sthāt | ekāntasthita āyu<span class='supplied'>ṣmā</span>n ānando <span class='supplied'>yā</span>vad evābhūd āyuṣmato bhūmikasyāyuṣmatā śāriputreṇā sārdham antarākathāsamudāhāras tat sa<span class='supplied'>rvaṁ bhagavato vi</span>stareṇā<span class='supplied'>r</span>o<span class='supplied'>ca</span>yati |</p>
<p><a class='ref tri' id='tri22.19' href='#tri22.19'>Tri 22.19</a> e<span class='supplied'>vam u</span>kto bhagavān āyuṣmantam <span class='supplied'>ā</span>nan<span class='supplied'>dam idam a</span>v<span class='supplied'>o</span>cat | sādhu sādhv ānanda paṇḍitaḥ śāriputro bhikṣuḥ | kālagatena praśnaḥ samyakprajñayā pṛṣṭena <span class='supplied'>vyākṛtaḥ |</span> <span class='supplied'>icch</span>āmi k<span class='supplied'>a</span>ś ca śrā<span class='supplied'>va</span>kaḥ k<span class='supplied'>ā</span>la<span class='supplied'>ga</span>te<span class='supplied'>na p</span>r<span class='supplied'>aś</span>n<span class='supplied'>aṁ</span> pṛṣṭo vyākuryā<span class='supplied'>t</span> tadyathā śāriputr<span class='supplied'>e</span>ṇa bh<span class='supplied'>i</span>kṣuṇā vyākṛtaḥ |</p>
<p><a class='ref tri' id='tri22.20' href='#tri22.20'>Tri 22.20</a> eko ’yaṁ samayaḥ | rājagṛhe viharāmi girivraje | tatra mamānyatīrthikāḥ parivrāja<span class='supplied'>kā etad e</span>vārtham ebhiḥ padair ebh<span class='supplied'>i</span>r <span class='supplied'>vya</span>ñjanaiḥ praśnaṁ pṛṣṭavantaḥ | teṣāṁ mayā eṣa evārtho ebhiḥ padair ebhir vyañjanaiḥ praśnaḥ pṛṣṭena vyākṛtas tadyathā śāriputreṇa bhikṣuṇā |</p>
<p><a class='ref tri' id='tri22.21' href='#tri22.21'>Tri 22.21</a> ta<span class='supplied'>t</span>r<span class='supplied'>a ye kecic chramaṇa</span>br<span class='supplied'>ā</span>hmaṇāḥ svayaṁkṛtaṁ sukhaduḥkhaṁ prajñapayanti tān aham upasaṁkramāmi | upasaṁkram<span class='supplied'>y</span>aivaṁ vadāmi | satyaṁ kila bhavantaḥ svayaṁkṛtaṁ sukhaduḥkhaṁ <span class='supplied'>p</span>rajñapayanti | te may<span class='supplied'>ā pṛṣṭā evam iti prati</span>jānanti | tān a<span class='supplied'>ham e</span>vaṁ vadāmi | asty etad bhadanta evam ucyate | yat punar a<span class='supplied'>t</span>r<span class='supplied'>a bha</span>vantaḥ sthāmaśaḥ parāmṛśyābhiniviśyānuvyavaharanti | idam eva satyaṁ moham anyat | idam atrā<span class='supplied'>haṁ nānujānā</span>mi |</p>
<p><a class='ref tri' id='tri22.22' href='#tri22.22'>Tri 22.22</a> tat kasmād dhetoḥ | anyathāsa<span class='supplied'>m</span>utpannaṁ mayā bhavantaḥ sukhaduḥkhaṁ prajñaptam | te mama pṛccha<span class='supplied'>n</span>t<span class='supplied'>i</span> | kathaṁ samutpannaṁ bhagavatā gautamena sukhaduḥkham prajñaptam | tān aham e<span class='supplied'>vaṁ va</span>dāmi | <span class='supplied'>pratītyasamu</span>tpannaṁ mayā sukhaduḥaṁ prajñaptam |</p>
<p><a class='ref tri' id='tri22.23' href='#tri22.23'>Tri 22.23</a> evaṁ parakṛtaṁ svayaṁkṛtañ ca parakṛtañ ca asvayaṁkārapa<span class='supplied'>rak</span>ārahetusamutpannaṁ sukhadukhaṁ prajñapayanti tān aham upasaṁkramāmi pūrvavad yāvat |</p>
<p><a class='ref tri' id='tri22.24' href='#tri22.24'>Tri 22.24</a> yathā khalv ahaṁ bhadanta bhagavato bhāṣitasyārtham ājānāmi jātyāṁ satyāṁ jarāmaraṇaṁ bhavati | n<span class='supplied'>ā</span>nyatrajātipratyayaṁ jarāmaraṇam | yāvad avidyāyāṁ satyāṁ saṁskārā bhavan<span class='supplied'>ti</span> | nānyatrāvidyāpratyayāḥ saṁskārāḥ |</p>
<p><a class='ref tri' id='tri22.25' href='#tri22.25'>Tri 22.25</a> evaṁ nirodho vācyaḥ |</p>
<p><a class='ref tri' id='tri22.26' href='#tri22.26'>Tri 22.26</a> etad eva bhagavān āyuṣmata ānandasya pratyācārayati |</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
