<!DOCTYPE html>
<html>
<head>
<meta charset='UTF-8'>
<meta name='author' content='Ernst Waldschmidt'>
<title></title>
</head>
<body>
<article id='sf274' lang='san'>
<header>
<h1><span class='add'>Agrajñasūtra</span></h1>
</header>
<p><a class='ref wal' id='wal1' href='#wal1'>Wal 1</a> bhavati sa samayo yad ayaṁ lokaḥ saṁvartate <span class='supplied'>|</span> saṁvartamāne loke y<span class='supplied'>adbhūyasā satvā ābhāsvare devanikāye upapadyante | te tatra bhavanti rūpiṇo manomayā avikalā ahīnendriyāḥ sarvāṅgapratyaṁ</span> gopetā<span class='supplied'>ḥ</span> śubhā varṇasthāyinaḥ svayaṁprabhā vaihāyasagāminaḥ pr<span class='supplied'>ītibhakṣāḥ prītyāhārā dīrghāyuṣo dīrgham adhvānaṁ tiṣṭhanti |</span></p>
<p><a class='ref wal' id='wal2' href='#wal2'>Wal 2</a> <span class='supplied'>tena khalu samayena mahāpṛthivī ekodikā bhavati ekārṇavā | tasy</span>ā<span class='supplied'>ṁ</span> ekodikāyāṁ mahāpṛthivyāṁ ekārṇavāyāṁ vāyunā śaraḥ saṁmūrcchitaḥ saṁtanoti <span class='supplied'>tadyathā pakvasya kṣīrasya śaraḥ saṁmūrcchitaḥ saṁtanoty evam eva tasyāṁ ekodikāyāṁ mahāpṛthivyāṁ ekārṇavāyāṁ va</span>yunā śaraḥ saṁmūrcchitaḥ saṁ<span class='supplied'>ta</span>noti <span class='supplied'>|</span> sa bhavati pṛthivīraso varṇasaṁpanno gandhasaṁpanno <span class='supplied'>rasasaṁpannaḥ | tadyathā navanītam evaṁvarṇaḥ | tadyathā kṣaudraṁ madhv aneḍakam evamāsvādaḥ |</span></p>
<p><a class='ref wal' id='wal3' href='#wal3'>Wal 3</a> <span class='supplied'>bhavati sa samayo yad ayaṁ loko vivartate |</span> vivartamāne loke satvā āyuḥkṣayāt karmakṣayāt puṇyakṣayād ābhāsvarād devanikāyāc cavitvā <span class='supplied'>ihatye manuṣyasabhāgatām āgaccanti | te ’pi rūpiṇo pūrvavad yāvad dīrgham adhvānam tiṣṭhanti |</span></p>
<p><a class='ref wal' id='wal4' href='#wal4'>Wal 4</a> <span class='supplied'>tena khalu samayena</span> na sūryacandramasau prajñāyete na rātridivasaṁ na māsa<span class='supplied'>ṁ</span> ardhamāsaṁ na ṛtuṁ na <span class='supplied'>kṣaṇalavamuhūrtaṁ prajñāyante <span class='gap'>…</span> na strī na pumān | satvaḥ satva ity ekasaṁ</span>khyāṁ gacchati <span class='supplied'>|</span></p>
<p><a class='ref wal' id='wal5' href='#wal5'>Wal 5</a> athānyatamo lolupajātīyaḥ satvaḥ aṁgulyagreṇa pṛthivī<span class='supplied'>rasam āsvādayati | yathā yathāsvādayati tathā tathā pratikāṁkṣati | yathā yathā pratikāṁkṣati tathā tathā kabaḍiṁkāropakrameṇa praparibhuktaḥ |</span></p>
<p><a class='ref wal' id='wal6' href='#wal6'>Wal 6</a> adrākṣ<span class='supplied'>ur</span> anyatame satvā<span class='supplied'>s</span> taṁ satvaṁ kabaḍiṅkāropakrameṇa pṛthivī<span class='supplied'>rasaṁ paribhuñjānam | dṛṣṭvā ca te ’pi satvā aṁgulyāgreṇa pṛthivīrasam āsvādayanti | yathā yathāsvādayanti pūrvavad yāvad kabaḍiṅkāro</span>pakrameṇa praparibhuktā<span class='supplied'>ḥ |</span> yataś ca te satvā taṁ pṛthivīrasaṁ <span class='supplied'>kabaḍiṅkāropakrameṇa praparibhuktās teṣāṁ kāye dṛḍhatvaṁ gurutvaṁ prajñāyete śubhavarṇo ’ntarhitaḥ | andhakāro loke prādurbhūtaḥ |</span></p>
<p><a class='ref wal' id='wal7' href='#wal7'>Wal 7</a> <span class='supplied'>dharmatā kha</span>lu vāsiṣṭha andhakārasya loke prādurbhāvāt sūrya<span class='supplied'>candramasau prajñāyete</span> <span class='add'>etc. as in 4.</span></p>
<footer>
<p><span class='author'>Waldschmidt</span>, Ernst 1970b. <cite translate='no'>Fragment of a Buddhist Sanskrit text on cosmogony.</cite> In <span class='author'>Tilakasiri</span>, J. (ed.), <cite translate='no'>Añjali. Papers on Indology and Buddhism. O. H. Vijesekera felicitation volume: 40–45.</cite> Peradeniya. Reprinted in AKS, 290–295.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
