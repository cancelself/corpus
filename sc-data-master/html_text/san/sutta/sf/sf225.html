<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf225' lang='san'>
<header>
<h1><span class='add'>Ekottarikāgama 28</span></h1>
</header>
<p><a class='ref tri' id='tri28.01' href='#tri28.01'>Tri 28.01</a> <span class='evam'>evaṁ mayā śrutam</span> ekasmin samaye bhagavāṁ cchrāvastyāṁ viharati jetavane ’nāthapiṇḍadasyā<span class='supplied'>rāme | tatra bhagavān bhikṣūn āmantrayati</span> sma ||</p>
<p><a class='ref tri' id='tri28.1A' href='#tri28.1A'>Tri 28.1A</a> dvau dharmau nāma ca rūpaṁ ca | avidyā ca bhavatṛṣṇā ca | bhavadṛṣṭir vibhavadṛṣṭiś ca | āhrīkyam anapatrāpyaṁ ca | hrīś cāpatr<span class='supplied'>ā</span>pa<span class='supplied'>ṁ</span> ca | durvacatva<span class='supplied'>ṁ</span> p<span class='supplied'>ā</span>p<span class='supplied'>a</span>m<span class='supplied'>it</span>r<span class='supplied'>atā ca | suvacatvaṁ kalyāṇamitratā ca |</span> āpattikauśalam āpattivyutthānakauśalaṁ ca | samāpattikauśalam samāpattivyutthānakauśalaṁ ca | dhātukauśalaṁ manasikārakauśalaṁ ca | ārjavatā <span class='supplied'>mārdavaṁ ca | kṣāntiḥ sauratyaṁ ca | sā</span>khilyaṁ ca pratisaṁstaraś ca | smṛtiś ca saṁprajanyaṁ ca | pratisaṁkhyānabalaṁ bhāvanābalaṁ ca | indriyair aguptadvāratā bhojane amātrajñatā ca | indriyai<span class='supplied'>r guptadvāratā bhojane mātrajñatā ca | śī</span>lavipattir dṛṣṭivipattiś ca | śīlavyasanaṁ dṛṣṭivyasanaṁ ca | śīlasaṁpad dṛṣṭisaṁpac ca | śīlaviśuddhir dṛṣṭiviśu<span class='supplied'>ddhiś ca | dṛṣṭiviśuddhis tathādṛṣṭasya ca yoniśaḥ pradhānam | saṁvejanī</span>yeṣu dharmeṣu saṁvegaḥ tathāsaṁvignasya ca yoniśaḥ pradhānaṁ | asaṁtuṣṭiḥ kuśaleṣu dharmeṣu aprativāṇiś ca prahāṇe | śamathaś ca vipaśyanā ca | vidyā <span class='supplied'>ca vimuktiṣ ca ||</span></p>
<p class='uddana'><a class='ref tri' id='tri28.1B1' href='#tri28.1B1'>Tri 28.1B1</a> <span class='supplied'>antaroddānaṁ |<br>
dvau dharmau nāma rūpaṁ ca</span> avidyā dvitīyaṁ padaṁ |<br>
bhavadṛṣṭiś cāhrīkyaṁ hrīś cāpi durvacatvaṁ ca ||<br>
<a class='ref tri' id='tri28.1B2' href='#tri28.1B2'>Tri 28.1B2</a> suvacatvaṁ tathāpattiḥ samāpattiś ca dhātavaḥ |<br>
ārjavakṣāntisākhilyaṁ <span class='supplied'>smṛtir balendriyaiḥ śīlaṁ ||</span><br>
<a class='ref tri' id='tri28.1B3' href='#tri28.1B3'>Tri 28.1B3</a> <span class='supplied'>saṁpattir vyasanaṁ saṁpad viśu</span>ddh<span class='supplied'>au</span> cāparadvayaṁ |<br>
saṁvegaś cāpy asaṁtuṣṭiḥ śamatho vidya jānatā ||</p>
<p><a class='ref tri' id='tri28.2' href='#tri28.2'>Tri 28.2</a> dv<span class='supplied'>e</span> jñāne</p>
<p><a class='ref tri' id='tri28.21' href='#tri28.21'>Tri 28.21</a> dharmajñānam anvayajñānaṁ ca | evaṁ</p>
<p><a class='ref tri' id='tri28.22' href='#tri28.22'>Tri 28.22</a> <span class='supplied'>paracittajñānaṁ saṁvṛtijñānaṁ ca |</span></p>
<p><a class='ref tri' id='tri28.23' href='#tri28.23'>Tri 28.23</a> <span class='supplied'>duḥkhajñānaṁ samudayajñānaṁ</span> ca |</p>
<p><a class='ref tri' id='tri28.24' href='#tri28.24'>Tri 28.24</a> nirodhajñānaṁ mārgajñānaṁ ca |</p>
<p><a class='ref tri' id='tri28.25' href='#tri28.25'>Tri 28.25</a> duḥkhe dharmajñānaṁ duḥkhe ’nvayajñānaṁ ca |</p>
<p><a class='ref tri' id='tri28.26' href='#tri28.26'>Tri 28.26</a> samudaye dharmajñānaṁ samudaya ’nvayajñānaṁ ca |</p>
<p><a class='ref tri' id='tri28.27' href='#tri28.27'>Tri 28.27</a> nirodhe dharmajñānaṁ <span class='supplied'>nirodhe ’nvayajñānaṁ ca |</span></p>
<p><a class='ref tri' id='tri28.28' href='#tri28.28'>Tri 28.28</a> <span class='supplied'>mārge dharmajñānaṁ mārge ’nva</span>yajñānaṁ ca |</p>
<p><a class='ref tri' id='tri28.29' href='#tri28.29'>Tri 28.29</a> kṣayajñānam anutpādajñānaṁ ca ||</p>
<blockquote class='gatha'>
<p><a class='ref tri' id='tri28.3' href='#tri28.3'>Tri 28.3</a> dve hetū dvau pratyayau samyagdṛṣṭer utpādāya |<br>
parataś ca ghoṣa adhyātmaṁ ca yoniśo manasikāraḥ ||</p>
</blockquote>
<p><a class='ref tri' id='tri28.4' href='#tri28.4'>Tri 28.4</a> <span class='supplied'>dve satye | saṁvṛtisatyaṁ paramārthasatyaṁ ca |</span></p>
<p><a class='ref tri' id='tri28.5' href='#tri28.5'>Tri 28.5</a> dvayor dharmayos tīvraś cetasaḥ ārakṣāsmṛtyapramāde yogaḥ karaṇīyaḥ satye cākopye ca ||</p>
<p><a class='ref tri' id='tri28.61' href='#tri28.61'>Tri 28.61</a> dvāv arthavaśau saṁpaśyan kiṁpuruṣaḥ kiṁ<span class='supplied'>puruṣīṁ vācaṁ na bhāṣate | mā ca mṛṣāvādaṁ ka</span>riṣyāmi mā ca pareṣām asatāṁ duḥkhadaurmanasyam utpādayiṣyāmi |</p>
<p><a class='ref tri' id='tri28.62' href='#tri28.62'>Tri 28.62</a> etāv eva dvāv arthavaśau saṁpaśyan satpuruṣaḥ kiṁpuruṣīṁ vācaṁ na bhāṣate | <span class='supplied'>mā ca mṛṣāvādaṁ kariṣyāmi mā ca pa</span>reṣām asatāṁ duḥkhadaurmanasyam utpādayiṣyāmi |</p>
<p><a class='ref tri' id='tri28.7' href='#tri28.7'>Tri 28.7</a> dvau poṣathau | cāturmāsikaḥ paṁcadaśikaś ca ||</p>
<p><a class='ref tri' id='tri28.8' href='#tri28.8'>Tri 28.8</a> dve varṣopanāyike | pūrvikā ca paścimikā ca || ||</p>
<p><span class='gap'>+ + +</span> <span class='add'>1 Blatt fehlt</span></p>
<p><a class='ref tri' id='tri28.Y' href='#tri28.Y'>Tri 28.Y</a> <span class='supplied'>dvau</span> p<span class='supplied'>i</span>ṇḍakau samasamau vipākato yaṁ ca piṇḍakaṁ paribhujya bodhisatvo ’nuttarāṁ samyaksaṁbodhim abhisaṁbuddho yaṁ ca piṇḍakaṁ paribhujya tathāgato nirupadhiśe<span class='supplied'>ṣe nirvāṇadhātau parinirvṛta</span>ś ca ||</p>
<p><a class='ref tri' id='tri28.Z1' href='#tri28.Z1'>Tri 28.Z1</a> dve bhikṣor āyācanavastunī | bhikṣur evaṁ samyagāyācamāna āyāced aho batāham evaṁrūpaḥ syāṁ tadyathā śāriputramaudgalyāyanau bhikṣū | tat kasya heto<span class='supplied'>r | eṣā hi bhikṣavas tulā etat pramāṇaṁ bhikṣū</span>ṇāṁ mama śrāvakāṇāṁ yaduta śāriputramaudgalyāyanau bhikṣū |</p>
<p><a class='ref tri' id='tri28.Z2' href='#tri28.Z2'>Tri 28.Z2</a> dve bhikṣuṇyā āyācanavastuni | bhikṣuṇī evaṁ samyagāyācamāna āyāced aho <span class='supplied'>batāham evaṁrūpā syāṁ tadyathā mahāprajāpa</span>tī gautamī utpalavarṇā vā bhikṣuṇī | tat kasya hetor | eṣā hi bhikṣavas tulā etat pramāṇaṁ bhikṣuṇīnāṁ mama śrāvikāṇāṁ yaduta mahāprajāpa<span class='supplied'>tī gautamī utpalavarṇā vā bhikṣuṇī |</span></p>
<p><a class='ref tri' id='tri28.Z3' href='#tri28.Z3'>Tri 28.Z3</a> <span class='supplied'>dve up</span>ās<span class='supplied'>a</span>kasyāyācanavastunī | upāsaka evaṁ samyagāyācamāna āyāced aho batāham evaṁrūpaḥ syāṁ tadyathā anāthapiṇḍado gṛhapatiḥ śrā<span class='supplied'>vastyāṁ hastako vā ālavakaḥ kauśāmbyāṁ | tat kasya he</span>tor | eṣā hi bhikṣavas tulā etat pramāṇaṁ upāsakānāṁ mama śrāvakāṇāṁ yaduta anāthapiṇḍado gṛhapatiḥ śrāvastyāṁ hastako vā ā<span class='supplied'>lavakaḥ kauśāmbyāṁ |</span></p>
<p><a class='ref tri' id='tri28.Z4' href='#tri28.Z4'>Tri 28.Z4</a> <span class='supplied'>dve upāsikāyā</span> āyācanavastunī | upāsikā evaṁ samyagāyācamāna āyāced aho batāham evaṁrūpaḥ syāṁ tadyathā viśākā mṛgāramātā śrāvas<span class='supplied'>ty</span>ā<span class='supplied'>ṁ kubjottarā vā kauśāmbyāṁ | tat kasya hetor | eṣā hi bhikṣava</span>s tulā etat pramāṇaṁ upāsikānāṁ mama śrāvikāṇāṁ yaduta viśākā mṛgāramātā śrāvastyāṁ kubjottarā vā kauśāmbyāṁ || ||</p>
<p class='uddana'><a class='ref tri' id='tri29.0' href='#tri29.0'>Tri 29.0</a> <span class='supplied'>uddānaṁ</span><br>
||| mukhāni paṁca lābhena |<br>
catvāri śamatho lobhaḥ prajñā śaikṣavargo ’yaṁ ||</p>
<footer>
<p>Based on the edition by Chandra Bhal <span class='author'>Tripāṭhī</span>, <cite class='article' translate='no'>Ekottarāgama-Fragmente der Gilgit-Handschrift</cite>, Reinbek <span class='publication-date'>1995</span>. (Studien zur Indologie und Iranistik, Monographie 2).</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/ekottaru.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
