<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf169' lang='san'>
<header>
<h1><span class='add'>Acelasūtra</span></h1>
</header>
<p><a class='ref tri' id='tri20.1' href='#tri20.1'>Tri 20.1</a> bhagavān rājagṛhe viharati gṛdhrakūṭe parvate |</p>
<p><a class='ref tri' id='tri20.2' href='#tri20.2'>Tri 20.2</a> atha bhagavān pūrvāhṇe nivasya pātracīvaram ādāya gṛdhrakūṭaparvatād avatīrṇo rājagṛhaṁ piṇḍāya <span class='supplied'>prāviśat |</span></p>
<p><a class='ref tri' id='tri20.3' href='#tri20.3'>Tri 20.3</a> tena khalu samayenācelakā<span class='supplied'>śya</span>po rājagṛhaṁ gocarāya prasṛto ’bhūt kenacid eva karaṇīyena | adrākṣīd acelakāśyapo bhagavantaṁ dūrata eva | dṛṣṭvā ca punar yena bhaga<span class='supplied'>vāṁ</span>s tenopajagāma | upetya <span class='supplied'>bhaga</span>va<span class='supplied'>n</span>tam idam avocat |</p>
<p><a class='ref tri' id='tri20.4' href='#tri20.4'>Tri 20.4</a> pṛcchāma bho gautama kañcid eva pradeśam | saced avakāśaṁ kuryāt praśnasya vyākaraṇāya |</p>
<p><a class='ref tri' id='tri20.5' href='#tri20.5'>Tri 20.5</a> akālas tāvat tava kāśyapa praśnasya vy<span class='supplied'>ā</span>karaṇāya | rājag<span class='supplied'>ṛ</span>haṁ tāva<span class='supplied'>t</span> piṇḍāya caritavyam | bahir ārāmaṁ gaccha | tatra te kālo bhaviṣyati praśnasya vyākaraṇāya |</p>
<p><a class='ref tri' id='tri20.6' href='#tri20.6'>Tri 20.6</a> dvir apy evam eva v<span class='supplied'>ā</span>cyam |</p>
<p><a class='ref tri' id='tri20.7' href='#tri20.7'>Tri 20.7</a> trir apy acelakāśyapo bhagava<span class='supplied'>n</span>tam idam avocat | syād bho gautamāsmākaṁ vāntarāyo bhavati gautamasyānyathātvam | ihaiva vayaṁ bhavantaṁ gautamaṁ pṛcchāmaḥ | saced avakāśaṁ k<span class='supplied'>u</span>ryā<span class='supplied'>ḥ</span> praśnasya vyākaraṇāya |</p>
<p><a class='ref tri' id='tri20.8' href='#tri20.8'>Tri 20.8</a> pṛccha kāśyapa yad yad evākāṅkṣase |</p>
<p><a class='ref tri' id='tri20.9a' href='#tri20.9a'>Tri 20.9a</a> kin nu bho gautama svayaṁkṛtaṁ duḥkham | avyākṛtam idaṁ mayā kāśyapa svayaṁkṛtaṁ duḥkham |</p>
<p><a class='ref tri' id='tri20.9b' href='#tri20.9b'>Tri 20.9b</a> kin nu bho gautama parakṛtaṁ duḥkham | etad api kāśyapa avyākṛtaṁ mayā parakṛtaṁ duḥkham |</p>
<p><a class='ref tri' id='tri20.9c' href='#tri20.9c'>Tri 20.9c</a> kin nu bho gautama svayaṁkṛtañ ca parakṛtañ ca duḥkham | etad api kāśyapa avyākṛtaṁ mayā svayaṁkṛtañ ca parakṛtañ ca duḥkham |</p>
<p><a class='ref tri' id='tri20.9d' href='#tri20.9d'>Tri 20.9d</a> kin nu bho gautama asvayaṁkāraparakārahetusamutpannaṁ duḥkham | etad api kāśyapa avyākṛtaṁ mayā asvayaṁkāraparakārahetusamutpannaṁ duḥkham |</p>
<p><a class='ref tri' id='tri20.10' href='#tri20.10'>Tri 20.10</a> k<span class='supplied'>i</span>n nu bho gautama svayaṁkṛtaṁ duḥkham iti pṛṣṭo ’vyākṛtam iti vadasi parakṛtaṁ svayaṁkṛtañ ca parakṛtañ ca asvayaṁkāraparakārahetusamutpannaṁ duḥkham iti pṛṣṭo ’vyākṛtam iti vadasi | kin nu bho gautama nāsty eva duḥkham |</p>
<p><a class='ref tri' id='tri20.11' href='#tri20.11'>Tri 20.11</a> na kāśyapa nāsty eva duḥkham iti tv asty eva duḥkham |</p>
<p><a class='ref tri' id='tri20.12' href='#tri20.12'>Tri 20.12</a> sādhu me bhavān gautamas tathā dharmaṁ deśayatu yathāhaṁ duḥkhaṁ jāneyaṁ duḥkhaṁ paśyeyam |</p>
<p><a class='ref tri' id='tri20.13a' href='#tri20.13a'>Tri 20.13a</a> sā eva kāśyapa vedanā sa vettīti yasyaivaṁ syāt svayaṁkṛtaṁ duḥkham evam ahaṁ na vadāmi |</p>
<p><a class='ref tri' id='tri20.13b' href='#tri20.13b'>Tri 20.13b</a> anyā vedanā anyo vettīti yasyaivaṁ syāt parakṛtaṁ duḥkham evam ahaṁ na vadāmi |</p>
<p><a class='ref tri' id='tri20.13c' href='#tri20.13c'>Tri 20.13c</a> vedanābhibhūtasyaivā sataḥ pare duḥkhaṁ samavadadhatīti yasyaivaṁ syāt svayaṁkṛtañ ca parakṛtañ ca duḥkham evam apy ahaṁ na vadāmi |</p>
<p><a class='ref tri' id='tri20.13d' href='#tri20.13d'>Tri 20.13d</a> asatsu ca pratyayeṣu duḥkhā<span class='supplied'>ni sa</span>nt<span class='supplied'>ī</span>ti <span class='supplied'>ya</span>syaivaṁ syād asvayaṁkāraparakārahetusamutpannaṁ duḥkham evam ahaṁ na vadāmi |</p>
<p><a class='ref tri' id='tri20.14' href='#tri20.14'>Tri 20.14</a> ity etāv ubhāv antāv anupagamya madhyamayā pratipadā tathāgato dharmaṁ d<span class='supplied'>e</span>śaya<span class='supplied'>ti</span> | <span class='supplied'>ya</span>d utāsmin satīdaṁ bhavaty asyotpādād idam utpadyate pūrvavad yāvat samudayo nirodhaś ca bhavati |</p>
<p><a class='ref tri' id='tri20.15' href='#tri20.15'>Tri 20.15</a> asmin khalu dharmaparyāye bhāṣyamāṇe ’celakāśyapasya virajo vigatamalaṁ dharmeṣu dharmacakṣur utpannam |</p>
<p><a class='ref tri' id='tri20.16' href='#tri20.16'>Tri 20.16</a> athācelakāśyapo dṛṣṭadharmā prāptadharmā viditadharmā paryavagāḍhadharmā tīrṇakāṅkṣas tīrṇavicikitso ’para<span class='supplied'>pra</span>tyayo ’nanyaneyaḥ śāstuḥ śāsane dharmeṣu vaiśāradyaprāpto yena bhagavāṁs tenāñjaliṁ praṇamya bhagavantam idam avocat |</p>
<p><a class='ref tri' id='tri20.17' href='#tri20.17'>Tri 20.17</a> abhikkrānto ’haṁ bhadanta abhikkrāntaḥ | eṣo ’haṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ ca | upāsākaṁ ca māṁ dhārayādyāgreṇa yāvajjīvaṁ prāṇopetaṁ śaraṇagatam abhiprasannam |</p>
<p><a class='ref tri' id='tri20.18' href='#tri20.18'>Tri 20.18</a> athācelakāśyapo bhagavato bhāṣitam abhinandyānumodya bhagavatpādau śirasā vanditvā bhagavato ’ntikāt prakrāntaḥ |</p>
<p><a class='ref tri' id='tri20.19' href='#tri20.19'>Tri 20.19</a> athācelakāśyapo ’ciraprakrānto bhagavato ’ntikād gavā taruṇavatsayā jīvitād vyaparopitaḥ | tasya maraṇasamaye vi<span class='supplied'>prasa</span>nnānīndriyāṇi pariśuddho mukhavarṇaḥ paryavadātas tvagvarṇaḥ |</p>
<p><a class='ref tri' id='tri20.20' href='#tri20.20'>Tri 20.20</a> atha saṁbahulā bhikṣavaḥ pūrvāhṇe nivasya pātrac<span class='supplied'>ī</span>vara<span class='supplied'>m</span> ādāya rājagṛhaṁ piṇḍāya prāviśan | aśrauṣuḥ saṁbahulā bhikṣavo rājagṛhaṁ piṇḍāya carantaḥ | yo ’sāv acelakāśyapo bhagavantaṁ <span class='supplied'>rāja</span>gṛhe praśnaṁ pṛṣṭavān so ’ciraprakrānto bhaga<span class='supplied'>va</span>to ’nti<span class='supplied'>kā</span>d gavā taruṇavatsayā jīvitād vyaparopitaḥ | tasya maraṇasamaye vi<span class='supplied'>pra</span>sannānīndriyāṇi pariśuddho mukhavarṇaḥ paryavadātas tvagvarṇaḥ |</p>
<p><a class='ref tri' id='tri20.21' href='#tri20.21'>Tri 20.21</a> śrutvā ca punā rājagṛhaṁ piṇḍāya caritvā kṛ<span class='supplied'>ta</span>bha<span class='supplied'>k</span>takṛtyāḥ paścādbhaktapiṇḍapātaṁ pratikrāntāḥ | pātracīvaraṁ pratiśamya pādau prakṣālya yena bhagavāṁs tenopajagmuḥ | upetya bhagavatpādau śirasā vanditvaikānte nyaṣīdan | ekāntaniṣaṇṇāḥ saṁbahulā bhikṣavo bhagavantam idam avocan |</p>
<p><a class='ref tri' id='tri20.22' href='#tri20.22'>Tri 20.22</a> iha vayaṁ bhadanta saṁbahulā bhikṣavaḥ pūrvāhṇe nivasya pātracīvaram ādāya rājagṛhaṁ piṇḍāya prāviśāma | aśrauṣma vayaṁ saṁba<span class='supplied'>hu</span>lā bhikṣavo rājagṛhaṁ piṇḍā<span class='supplied'>ya carantaḥ</span> pūrvavad yāvat paryavadātas tva<span class='supplied'>gva</span>rṇaḥ | tasya bhadanta kā gatiḥ kopapattiḥ ko ’bhisaṁparāyaḥ |</p>
<p><a class='ref tri' id='tri20.23' href='#tri20.23'>Tri 20.23</a> dravyajātīyaḥ sa bhikṣavaḥ kulaputraḥ | pratyabhijñāsīc ca me dharmeṣv anudharmam | na ca m<span class='supplied'>e</span> viheṭhitavān dharmādhikārikī<span class='supplied'>ṁ kathāṁ v</span>y<span class='supplied'>āk</span>ṛtā<span class='supplied'>ṁ</span> sa kulaputraḥ | kuruta tasya śarīre śarīrapūjām iti |</p>
<p><a class='ref tri' id='tri20.24' href='#tri20.24'>Tri 20.24</a> tatra bhagavān acelakāśyapaṁ pa<span class='supplied'>ramaṁ vyākaraṇam</span> akārṣīt ||</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
