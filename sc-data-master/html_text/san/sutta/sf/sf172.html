<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf172' lang='san'>
<header>
<h1><span class='add'>Dṛṣṭisampannasūtra</span></h1>
</header>
<p><a class='ref tri' id='tri23.1' href='#tri23.1'>Tri 23.1</a> rājagṛhe nidānam |</p>
<p><a class='ref tri' id='tri23.2' href='#tri23.2'>Tri 23.2</a> tena khalu samayenā<span class='supplied'>yu</span>ṣmāñ chāriputra āyuṣmāṁś ca mahākoṣṭhilo rājagṛhe viharato gṛdhrakūṭe parvate |</p>
<p><a class='ref tri' id='tri23.3' href='#tri23.3'>Tri 23.3</a> athāyuṣmān mahākoṣṭhilaḥ sāyāhne pratisaṁlayanād vyutthāya yenāyuṣmāñ chāriputras tenopajagāma | upetyāyuṣmatā śāriputreṇa sārdhaṁ saṁmukhaṁ sammodanīṁ saṁraṁjanīṁ kathāṁ vividhām upasaṁhṛtyaikānte nyaṣīdat | ekāntaniṣaṇṇa āyuṣmān mahākoṣṭhila āyuṣmantaṁ śāriputram idam avocat |</p>
<p><a class='ref tri' id='tri23.4' href='#tri23.4'>Tri 23.4</a> pṛcchāma āyuṣmañ chāriputra kañcid eva pradeśam | sace<span class='supplied'>d a</span>vakā<span class='supplied'>śa</span>ṁ <span class='supplied'>kuryāḥ</span> praśnasya vyākaraṇāya |</p>
<p><a class='ref tri' id='tri23.5' href='#tri23.5'>Tri 23.5</a> pṛcchā<span class='supplied'>yu</span>ṣman mahā<span class='supplied'>k</span>o<span class='supplied'>sṭh</span>ila | śrutvā te vedayiṣyāmi |</p>
<p><a class='ref tri' id='tri23.6' href='#tri23.6'>Tri 23.6</a> kiyatāyuṣmañ chāriputra āryaśrāvako ’smin dharmavinaye dṛṣṭisaṁpannaś ca bhavati | <span class='supplied'>ṛjv</span>y<span class='supplied'>ā ca</span> dṛṣṭyā samanvāgato bhavati | buddhe cā<span class='supplied'>v</span>etyaprasādena samanvāgato bhavati | āgata imaṁ saddharmam upagata imaṁ saddharmam avaiti saddharmam ity ucyate |</p>
<p><a class='ref tri' id='tri23.7a' href='#tri23.7a'>Tri 23.7a</a> yataś cāyaṁ mahākoṣṭhila āryaśrāvako ’kuśalaṁ yathābhūtaṁ prajānāti | akuśalamūlaṁ yathābhūtaṁ prajānāti | kuśalaṁ yathābhūtaṁ prajānāti | kuśalamūlaṁ yathābhūtaṁ prajānāti |</p>
<p><a class='ref tri' id='tri23.7b' href='#tri23.7b'>Tri 23.7b</a> kim akuśalaṁ yathābhūtaṁ prajānāti | akuśalaṁ kāyakarma vākkarma manaḥkarma | idam akuśalam | evam akuśalaṁ yathābhūtaṁ prajānāti |</p>
<p><a class='ref tri' id='tri23.7c' href='#tri23.7c'>Tri 23.7c</a> kim akuśalamūlaṁ yathābhūtaṁ prajānāti | trīṇy akuśalamūlāni | lobho ’kuśalamūlam | dveṣo moho ’kuśalamūlam | idam akuśala<span class='supplied'>mūlam</span> | evam akuśalamūlaṁ yathābhūtaṁ prajānāti |</p>
<p><a class='ref tri' id='tri23.7d' href='#tri23.7d'>Tri 23.7d</a> kuśalaṁ kāya<span class='supplied'>ka</span>rma vākkarma manaḥkarma | idaṁ kuśalam | evaṁ kuśalaṁ yathābhūtaṁ prajānāti |</p>
<p><a class='ref tri' id='tri23.7e' href='#tri23.7e'>Tri 23.7e</a> kiṁ kuśalamūlaṁ yathābhūtaṁ prajānāti | trīṇi <span class='supplied'>ku</span>śalamūlāni | alobhaḥ kuśalamūlam | adveṣo ’mohaḥ kuśalamūlam | idaṁ ku<span class='supplied'>śa</span>lamūlam | e<span class='supplied'>vaṁ</span> kuśalamūlaṁ yathābhūtaṁ prajānāti |</p>
<p><a class='ref tri' id='tri23.7f' href='#tri23.7f'>Tri 23.7f</a> yataś cāyuṣman mahākoṣṭhila āryāśrāvaka evam akuśalaṁ yathābhūtaṁ prajānāti | akuśalamūlaṁ yathābh<span class='supplied'>ū</span>taṁ <span class='supplied'>prajā</span>nāti | <span class='supplied'>kuśala</span>ṁ yathābhūtaṁ prajānāti | kuśalamūlaṁ yathābhūtaṁ prajānāti |</p>
<p><a class='ref tri' id='tri23.7g' href='#tri23.7g'>Tri 23.7g</a> iyatāryaśrāva<span class='supplied'>ko ’</span>smin dha<span class='supplied'>r</span>mav<span class='supplied'>i</span>naye dṛṣṭisaṁpannaś ca bhavati | ṛjvyā ca dṛṣṭyā samanvāgato bhavat<span class='supplied'>i | buddhe cāvet</span>y<span class='supplied'>a</span>pra<span class='supplied'>sādena</span> sama<span class='supplied'>nvā</span>gato bhavati | āgata imaṁ saddharmam upagata imaṁ <span class='supplied'>sa</span>ddharmam avaiti sa<span class='supplied'>ddha</span>rmam ity ucyate |</p>
<p><a class='ref tri' id='tri23.8' href='#tri23.8'>Tri 23.8</a> kin nv āyuṣmañ chāriputra eṣa eva paryāyaḥ | aho svid a<span class='supplied'>n</span>yo ’pi | syād āyuṣman <span class='supplied'>mahākoṣṭhila a</span>nyo ’pi |</p>
<p><a class='ref tri' id='tri23.9a' href='#tri23.9a'>Tri 23.9a</a> yataś cāryaśrāvaka āhārān yathābhūtaṁ prajānāti | āhārasamudayam āhāranirodham āhāranirodhagāminīṁ pratipadaṁ yathābhūtaṁ prajānāti |</p>
<p><a class='ref tri' id='tri23.9b' href='#tri23.9b'>Tri 23.9b</a> <span class='supplied'>kim āhārān yathā</span>bhūtaṁ prajānāti | catvāra āhārāḥ | kabaḍiṁkāra āhāra au<span class='supplied'>d</span>ā<span class='supplied'>r</span>ikaḥ sūkṣmaś ca | sparśo dvitīyaḥ | manaḥsa<span class='supplied'>ñ</span>cetanā tṛtīyaḥ | vijñānaṁ caturthaḥ | ima āhārāḥ | evam ā<span class='supplied'>hārān yathābhū</span>taṁ prajānāti |</p>
<p><a class='ref tri' id='tri23.9c' href='#tri23.9c'>Tri 23.9c</a> kim āhārasamudayaṁ yathābhūtaṁ prajān<span class='supplied'>āti | tṛṣṇā p</span>au<span class='supplied'>na</span>rbhavikī nandirāgasahagatā tatratatrābhinandinī | ayam āhārasamudayaḥ | eva<span class='supplied'>m āhārasa</span>mudayaṁ yathābhūtaṁ pra<span class='supplied'>j</span>ānāti |</p>
<p><a class='ref tri' id='tri23.9d' href='#tri23.9d'>Tri 23.9d</a> k<span class='supplied'>im ā</span>hāranirodhaṁ yathābh<span class='supplied'>ūtaṁ</span> pra<span class='supplied'>jā</span>nāti | yad asyā eva tṛṣṇāyāḥ paunarbhavikyā nandirāgasahagatāyās tatratatrābhinandi<span class='supplied'>nyā yad aśeṣaṁ p</span>rāhāṇaṁ pratiniḥsargo vyantibhāvaḥ kṣayo virāgo nirodho vyupaśa<span class='supplied'>mo</span> ’staṁgamaḥ | ayam āhāranirodhaḥ | evam āhāranirodhaṁ yathābhūtaṁ prajānāti |</p>
<p><a class='ref tri' id='tri23.9e' href='#tri23.9e'>Tri 23.9e</a> kim āhāranirodhagāminīṁ <span class='supplied'>pratipadaṁ</span> yathābhūtaṁ prajānāti | yadutāryā<span class='supplied'>ṣ</span>ṭāṅgo mārgaḥ | tadyathā samyagdṛṣṭiḥ samyaksaṁkalpaḥ samyagvāk sam<span class='supplied'>ya</span>kkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ | eṣa <span class='supplied'>mārgaḥ | iya</span>m āhā<span class='supplied'>ra</span>nirodhagāminī pratipat | evam āhāranirodhagāminīṁ pratipadaṁ yathābhūtaṁ prajānāti |</p>
<p><a class='ref tri' id='tri23.9f' href='#tri23.9f'>Tri 23.9f</a> <span class='supplied'>ya</span>taś cāryaśrāvaka evam āhārān yathābhūtaṁ prajānāti | <span class='supplied'>āh</span>ārasamuda<span class='supplied'>yam āhāranirodham āhā</span>ranirodhagāminī<span class='supplied'>ṁ</span> pratipadaṁ yathābhūtaṁ prajānāti |</p>
<p><a class='ref tri' id='tri23.9g' href='#tri23.9g'>Tri 23.9g</a> iyatāryaśrāvako ’smin dharma<span class='supplied'>vi</span>naye dṛṣṭisampannaś ca bhavati pūrvavat |</p>
<p><a class='ref tri' id='tri23.10' href='#tri23.10'>Tri 23.10</a> kin nv āyuṣmañ chāriputra eṣa <span class='supplied'>eva paryāyaḥ | aho svid a</span>nyo’pi | syād āyuṣman mahākoṣṭhila anyo’pi |</p>
<p><a class='ref tri' id='tri23.11a' href='#tri23.11a'>Tri 23.11a</a> yataś cāryaśrāvaka āsravān yathābhūta<span class='supplied'>ṁ</span> prajānāti | āsravasamudayam āsravanirodham āsrava<span class='supplied'>n</span>i<span class='supplied'>rodhagāminīṁ pratipadaṁ ya</span>thābhūtaṁ prajānāti |</p>
<p><a class='ref tri' id='tri23.11b' href='#tri23.11b'>Tri 23.11b</a> kim āsravān yathābhūtaṁ prajānāti | traya āsravāḥ | kāmāsravo bhavāsra<span class='supplied'>vo ’</span>vidyāsravaḥ | ima āsravāḥ | evam āsravān yathābhūtaṁ praj<span class='supplied'>ānāti</span> |</p>
<p><a class='ref tri' id='tri23.11c' href='#tri23.11c'>Tri 23.11c</a> k<span class='supplied'>im ās</span>r<span class='supplied'>ava</span>samudayaṁ yathābhūtaṁ prajānāti | avidyāsamudayād āsravasamudayaḥ | ayam āsravasamu<span class='supplied'>da</span>yaḥ | evam āsravasamudayaṁ yathābhūtaṁ prajānāti |</p>
<p><a class='ref tri' id='tri23.11d' href='#tri23.11d'>Tri 23.11d</a> kim āsrava<span class='supplied'>ni</span>rodhaṁ yathābhūtaṁ prajānāti | avidyānirodhād āsra<span class='supplied'>va</span>nirodhaḥ | evam āsravanirodhaṁ yathābhūtaṁ prajā<span class='supplied'>nā</span>ti |</p>
<p><a class='ref tri' id='tri23.11e' href='#tri23.11e'>Tri 23.11e</a> kim āsravan<span class='supplied'>i</span>rodhagāminī<span class='supplied'>ṁ</span> pratipadaṁ yathābhūta<span class='supplied'>ṁ</span> prajānāti | āryāṣṭāṅgo mārgaḥ pūrva<span class='supplied'>va</span>t |</p>
<p><a class='ref tri' id='tri23.11f' href='#tri23.11f'>Tri 23.11f</a> yataś cāryaśrāvaka evam āsravān yathābhūtaṁ prajānāti | āsravasamudayam āsravanirodham āsra<span class='supplied'>va</span>nirodha<span class='supplied'>gā</span>minī<span class='supplied'>ṁ</span> pratipadaṁ yathābhūtaṁ prajānāti |</p>
<p><a class='ref tri' id='tri23.11g' href='#tri23.11g'>Tri 23.11g</a> iyatāryaśrāvako ’smin dharmavinaye dṛṣṭisampannaś ca bhavati pūrvavat |</p>
<p><a class='ref tri' id='tri23.12' href='#tri23.12'>Tri 23.12</a> kin nv ā<span class='supplied'>yu</span>ṣmañ chāripu<span class='supplied'>tra</span> eṣa eva paryāyaḥ | aho svid anyo’pi | syād āyuṣman mahākoṣṭhila anyo’pi |</p>
<p><a class='ref tri' id='tri23.13a' href='#tri23.13a'>Tri 23.13a</a> yataś cāryaśrāvako duḥkhaṁ yathā<span class='supplied'>bhū</span>taṁ prajānāti | duḥkhasamudayaṁ duḥkhanirodhaṁ duḥkha<span class='supplied'>niro</span>dhagāmi<span class='supplied'>nīṁ pra</span>tipadaṁ yathābhūtaṁ prajānāti |</p>
<p><a class='ref tri' id='tri23.13b' href='#tri23.13b'>Tri 23.13b</a> kiṁ duḥkhaṁ yathābhūtaṁ prajānāti | jātir <span class='supplied'>duḥ</span>kham | jarā duḥkham | vyādhir duḥkham | <span class='supplied'>mara</span>ṇaṁ duḥkham | priyaviprayogo duḥkham | apriyasa<span class='supplied'>ṁpra</span>yogo duḥ<span class='supplied'>kham</span> | yad apīcchate paryeṣamāṇo na labhate tad api du<span class='supplied'>ḥ</span>kha<span class='supplied'>m</span> | saṁkṣiptena pañcopādānaskandhā duḥkham | idaṁ duḥkha<span class='supplied'>m | evaṁ d</span>u<span class='supplied'>ḥ</span>khaṁ yathābhūtaṁ prajānāti |</p>
<p><a class='ref tri' id='tri23.13c' href='#tri23.13c'>Tri 23.13c</a> kiṁ duḥkhasamudayaṁ <span class='supplied'>ya</span>thābhūtaṁ praj<span class='supplied'>ā</span>nāti | tṛṣṇā paunarbhavikī pūrvavat | ayaṁ d<span class='supplied'>u</span>ḥkhasamudayaḥ | evaṁ duḥkhasamu<span class='supplied'>da</span>yaṁ yathābhūtaṁ prajānāti |</p>
<p><a class='ref tri' id='tri23.13d' href='#tri23.13d'>Tri 23.13d</a> kiṁ du<span class='supplied'>ḥ</span>khanirodhaṁ yathābhūtaṁ prajānāti | yad asyā <span class='supplied'>e</span>va tṛṣṇāyāḥ paunarbhavikyāḥ pūrvavat | ayaṁ duḥkhanirodhaḥ | evaṁ duḥkhan<span class='supplied'>i</span>rodhaṁ yathābhūtaṁ prajānāti |</p>
<p><a class='ref tri' id='tri23.13e' href='#tri23.13e'>Tri 23.13e</a> kiṁ duḥkhanirodhagāminīṁ pratipadaṁ yathābhūtaṁ prajānāti | āryā<span class='supplied'>ṣṭ</span>ā<span class='supplied'>ṅg</span>o<span class='supplied'>m</span>ārgaḥ pūrvavat | iya<span class='supplied'>ṁ</span> duḥkhanirodhagāminī pratipat | evaṁ duḥkhanirodhagāminīṁ pratipadaṁ yathābhūtaṁ prajānāti |</p>
<p><a class='ref tri' id='tri23.13f' href='#tri23.13f'>Tri 23.13f</a></p>
<p><a class='ref tri' id='tri23.13g' href='#tri23.13g'>Tri 23.13g</a> iyatāryaśrāvako ’smin dharmavinaye dṛṣṭisampannaś ca bhava<span class='supplied'>ti</span> pūrvavat |</p>
<p><a class='ref tri' id='tri23.14' href='#tri23.14'>Tri 23.14</a> kin nv āyuṣmañ chāriputra eṣa eva paryāyaḥ | aho svid anyo ’pi | s<span class='supplied'>y</span>ā<span class='supplied'>d ā</span>yuṣman mahākoṣṭhila anyo ’pi |</p>
<p><a class='ref tri' id='tri23.15a' href='#tri23.15a'>Tri 23.15a</a> yataś cāryaśrāvako jarāmaraṇaṁ ya<span class='supplied'>thā</span>bhūtaṁ prajānāti | jarāmaraṇa<span class='supplied'>samu</span>dayaṁ jarāmaraṇanirodhaṁ jarāmaraṇanirodhagāminīṁ pratipadaṁ yathābhūtaṁ prajānāti |</p>
<p><a class='ref tri' id='tri23.15b' href='#tri23.15b'>Tri 23.15b</a> kiṁ jarāmaraṇaṁ yathābhūtaṁ <span class='supplied'>p</span>r<span class='supplied'>aj</span>ā<span class='supplied'>nāti | pūrvavad yathā ā</span>d<span class='supplied'>i</span>sūtre |</p>
<p><a class='ref tri' id='tri23.15c' href='#tri23.15c'>Tri 23.15c</a> kiṁ jarāmara<span class='supplied'>ṇa</span>sa<span class='supplied'>mu</span>dayaṁ yathābhūtaṁ prajānāti | jāti<span class='supplied'>sa</span>mu<span class='supplied'>da</span>yāj jarāmaraṇasamuda<span class='supplied'>yaḥ</span> |</p>
<p><a class='ref tri' id='tri23.15d' href='#tri23.15d'>Tri 23.15d</a> evaṁ jātinirodhāj jarāmaraṇanirodhaḥ |</p>
<p><a class='ref tri' id='tri23.15e' href='#tri23.15e'>Tri 23.15e</a> āryāṣṭāṅgo <span class='supplied'>m</span>ārgaḥ pū<span class='supplied'>rvavat</span> |</p>
<p><a class='ref tri' id='tri23.15f' href='#tri23.15f'>Tri 23.15f</a> <span class='supplied'>yataś cāryaśrāvaka eva</span>ṁ jarāmaraṇaṁ yathābhūtaṁ prajānāti | jarāmaraṇasamudayaṁ jarāmaraṇanirodhaṁ jarāma<span class='supplied'>raṇa</span>nirodhagāminīṁ pratipadaṁ yathābhūtaṁ prajānāti |</p>
<p><a class='ref tri' id='tri23.15g' href='#tri23.15g'>Tri 23.15g</a> iya<span class='supplied'>tā</span>ryaśrāvako ’smin dharmavinaye dṛṣṭisampannaś ca bhavati pūrvavat |</p>
<p><a class='ref tri' id='tri23.16' href='#tri23.16'>Tri 23.16</a> evaṁ jātir bhava upādānaṁ tṛ<span class='supplied'>ṣ</span>ṇā v<span class='supplied'>e</span>danā sparśaḥ ṣadāya<span class='supplied'>ta</span>naṁ nāmarūpaṁ vijñānaṁ saṁskārāḥ |</p>
<p><a class='ref tri' id='tri23.17a' href='#tri23.17a'>Tri 23.17a</a> yataś cāryaśrāvakaḥ saṁskārān yathā<span class='supplied'>bhūtaṁ prajānā</span>ti | sa<span class='supplied'>ṁskā</span>rasamudayaṁ saṁskāranirodhaṁ saṁskāranirodhagāminīṁ pratipadaṁ <span class='supplied'>ya</span>thābhūtaṁ prajānāti |</p>
<p><a class='ref tri' id='tri23.17b' href='#tri23.17b'>Tri 23.17b</a> k<span class='supplied'>iṁ</span> saṁskārān yathābhūtaṁ prajānāti | trayaḥ saṁskārāḥ | kāyasaṁskāro vāksaṁ<span class='supplied'>skāro</span> manaḥsaṁskāraḥ |</p>
<p><a class='ref tri' id='tri23.17c' href='#tri23.17c'>Tri 23.17c</a> kiṁ saṁs<span class='supplied'>kārasa</span>mudayaṁ yathābhūtaṁ prajānāti | avidyāyāḥ sa<span class='supplied'>muda</span>yāt saṁskārasamudayaḥ | ayaṁ saṁskārasamu<span class='supplied'>da</span>yaḥ | evaṁ saṁskārasamudayaṁ yathābhūtaṁ prajānāti |</p>
<p><a class='ref tri' id='tri23.17d' href='#tri23.17d'>Tri 23.17d</a> kiṁ saṁskāranirodhaṁ yathābhūtaṁ prajānāti / <span class='supplied'>avidyāyā nirodhāt saṁskāranirodhaḥ | a</span>ya<span class='supplied'>ṁ</span> saṁskāranirodhaḥ |</p>
<p><a class='ref tri' id='tri23.17e' href='#tri23.17e'>Tri 23.17e</a> kiṁ saṁskāranirodhagāminīṁ pratipadaṁ yathābhūtaṁ prajānāti | āryāṣṭāṅgo mā<span class='supplied'>rgaḥ pūrvavat |</span></p>
<p><a class='ref tri' id='tri23.17f' href='#tri23.17f'>Tri 23.17f</a> <span class='supplied'>yataś cāyuṣ</span>m<span class='supplied'>an</span> mahākoṣṭhila āryaśrāvaka <span class='supplied'>evaṁ</span> saṁskār<span class='supplied'>ān yathābhūtaṁ prajānāti saṁs</span>kārasamudayaṁ saṁskāra<span class='supplied'>ni</span>rodhaṁ saṁskāranirodhagāminīṁ pratipadaṁ yathābhūtaṁ prajānāti |</p>
<p><a class='ref tri' id='tri23.17g' href='#tri23.17g'>Tri 23.17g</a> iyatā<span class='supplied'>ryaśrāvako ’</span>sm<span class='supplied'>i</span>n dharmavinaye dṛṣṭisa<span class='supplied'>ṁ</span>pa<span class='supplied'>nnaś ca bhavati</span> | <span class='supplied'>ṛj</span>vy<span class='supplied'>ā ca dṛṣṭ</span>y<span class='supplied'>ā samanvāga</span>to bhavati | buddhe cāvetyaprasādena samanvāgato bhavati | āgata imaṁ saddharmam upagata imaṁ saddharmam avait<span class='supplied'>i saddharmam it</span>y <span class='supplied'>u</span>cyate |</p>
<p><a class='ref tri' id='tri23.18' href='#tri23.18'>Tri 23.18</a> <span class='supplied'>k</span>i<span class='supplied'>n nv ā</span>y<span class='supplied'>u</span>ṣmañ chāriputra e<span class='supplied'>ṣa eva paryā</span>yaḥ | aho svid anyo ’pi |</p>
<p><a class='ref tri' id='tri23.19' href='#tri23.19'>Tri 23.19</a> ati<span class='supplied'>sara</span>sy atisarasy āyuṣ<span class='supplied'>m</span>an <span class='supplied'>mahāko</span>ṣṭhila | na śakṣyase praśnān āparyantam udgṛhītuṁ yataś c<span class='supplied'>a</span>rya<span class='supplied'>ś</span>r<span class='supplied'>āvaka</span>syāvidyā <span class='supplied'>vi</span>ra<span class='supplied'>ktā bhavati vidyotpannā |</span></p>
<p><a class='ref tri' id='tri23.20' href='#tri23.20'>Tri 23.20</a> atha ki<span class='supplied'>n</span> n<span class='supplied'>v a</span>syottare kara<span class='supplied'>ṇīya</span>m iti tau satpuruṣāv anyonya<span class='supplied'>bhā</span>ṣitam abhinan<span class='supplied'>d</span>yān<span class='supplied'>um</span>odya <span class='supplied'>utthā</span>yāsanāt prakrāntau ||</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
