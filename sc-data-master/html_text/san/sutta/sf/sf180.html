<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf180' lang='san'>
<header>
<h1><span class='add'>Ekottarikāgama 3</span></h1>
</header>
<p><a class='ref tri' id='tri3.11' href='#tri3.11'>Tri 3.11</a> nāham ekadharmam api samanupaśyāmi yad evam adā<span class='supplied'>ntam aguptam arakṣitam asaṁvṛtam abhāvita</span>m āyatyāṁ duḥkhavipākaṁ bhavati yathedaṁ cittam | cittaṁ hi bhikṣavaḥ adāntam aguptam arakṣitam asaṁvṛtam abhāvitam āyatyāṁ duḥkhavipākaṁ <span class='supplied'>bhavati |</span></p>
<p><span class='supplied'>tasmāt tarhy evaṁ śikṣitavyaṁ</span> yan na naś cittam adāntam aguptam arakṣitam asaṁvṛtam abhāvitam āyatyāṁ duḥkhavipākaṁ bhaviṣyati evaṁ vo bhikṣavaḥ śikṣitavyaṁ ||</p>
<p><a class='ref tri' id='tri3.12' href='#tri3.12'>Tri 3.12</a> nāham eka<span class='supplied'>dharmam api samanupaśyāmi yad evam su</span>dāntaṁ suguptaṁ surakṣitaṁ susaṁvṛtaṁ subhāvitam āyatyāṁ sukhavipākaṁ bhavati yathedaṁ cittam | cittaṁ hi bhikṣavaḥ sudāntaṁ suguptaṁ surakṣitaṁ susaṁvṛtaṁ subhāvitam āyatyāṁ sukha<span class='supplied'>vipākaṁ bhavati |</span></p>
<p><span class='supplied'>tasmāt tarhy evaṁ śikṣitavyaṁ</span> yac cittaṁ naḥ sudāntaṁ suguptaṁ surakṣitaṁ susaṁvṛtaṁ subhāvitam āyatyāṁ sukhavipākaṁ bhaviṣyaty evaṁ vo bhikṣavaḥ śikṣitavyaṁ ||</p>
<p><a class='ref tri' id='tri3.13' href='#tri3.13'>Tri 3.13</a> yathā duḥkhavipākaṁ sukhavi<span class='supplied'>pākam eva anarthāya arthāya</span> ahitāya hitāya duḥkhāya sukhāya vyasanāya saṁpade vipattaye saṁpattaye asamṛddhaye samṛddhaye apāripūraye pāripūraye <span class='supplied'>pārihāṇāya apārihāṇāya || ||</span></p>
<p><a class='ref tri' id='tri3.21' href='#tri3.21'>Tri 3.21</a> nāham ekadharmam api samanupaśyāmi yad evam adāntam aguptam arakṣitam asaṁvṛtam abhāvitaṁ saṁrāgāya saṁvart<span class='supplied'>a</span>te yathedaṁ cittam | cittaṁ hi bhikṣavaḥ a<span class='supplied'>dāntam aguptam arakṣitam asaṁv</span>ṛt<span class='supplied'>a</span>m <span class='supplied'>a</span>bhāvitaṁ saṁrāgāya saṁvartate |</p>
<p>tasmāt tarhy evaṁ śikṣitavyaṁ yan na naś cittam adāntam aguptam arakṣitam asaṁvṛta<span class='supplied'>m abhāvitaṁ saṁrāgā</span>ya saṁvartsyati evaṁ vo bhikṣavaḥ <span class='supplied'>śikṣitavyaṁ ||</span></p>
<p><a class='ref tri' id='tri3.22' href='#tri3.22'>Tri 3.22</a> <span class='supplied'>nāham e</span>kadharmam api samanupaśyāmi yad evam sudāntaṁ suguptaṁ surakṣitaṁ susaṁvṛtaṁ subhāvitam asaṁrāgāya saṁvartate yathe<span class='supplied'>daṁ cittaṁ | cittaṁ hi bhikṣa</span>va<span class='supplied'>ḥ sudāntaṁ suguptaṁ surakṣitaṁ susaṁvṛtaṁ</span> subhāvitam asaṁrāgāya saṁvartate |</p>
<p>tasmāt tarhy evaṁ śikṣitavyaṁ yac cittaṁ naḥ sudāntaṁ suguptaṁ surakṣitaṁ susaṁvṛtaṁ subhā<span class='supplied'>vitam asaṁrāgāya saṁvartsyati evaṁ vo bhikṣavaḥ śikṣitavyaṁ ||</span></p>
<p><a class='ref tri' id='tri3.23' href='#tri3.23'>Tri 3.23</a> <span class='supplied'>yathā saṁrā</span>gāya asaṁrāgāya evaṁ sadveṣāya asadveṣāya saṁmohāya asaṁmohāya saṁyogāya visaṁyogāy<span class='supplied'>a sa</span>ṁ<span class='supplied'>kleśāya vyavadānāya ācayāya apacayāya upādānāya anupādānāya ucchedāya anucchedāya saṁśre</span>ṇanāya viśreṇanāya saṁdhūpanāya vidhūpanāya bāhulyāya saṁlekhāya saṁ<span class='supplied'>sargāya asaṁsargāya prapañcāya niṣprapañcāya ālayāya anālayāya avyupaśamāya vyu</span>paśamāya || ||</p>
<footer>
<p>Based on the edition by Chandra Bhal <span class='author'>Tripāṭhī</span>, <cite class='article' translate='no'>Ekottarāgama-Fragmente der Gilgit-Handschrift</cite>, Reinbek <span class='publication-date'>1995</span>. (Studien zur Indologie und Iranistik, Monographie 2).</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/ekottaru.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
