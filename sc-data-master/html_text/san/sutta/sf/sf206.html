<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf206' lang='san'>
<header>
<h1><span class='add'>Ekottarikāgama 17</span></h1>
</header>
<p><a class='ref tri' id='tri17.41' href='#tri17.41'>Tri 17.41</a> <span class='supplied'>nāham ekadharmam api samanupaśyāmi yena anutpannāś ca kuśalā dharmā notpadyante utpannāś ca prahīyante anutpannā akuśalā dharmā utpadyante utpannāś ca bhūyobhāvavṛddhivipulatāṁ gacchanti yathā pāpamitratayā pāpasahāyatayā pāpasaṁparkatayā | tat kasya hetoḥ | pāpamitrasya hi bhikṣor viharataḥ pāpasahāyasya pāpasaṁparkasya anutpannāś ca kuśalā dharmā notpadyante utpannāś ca prahīyante anutpannāḥ pāpakā akuśalā dharmā utpadyante utpannāś ca bhūyobhāvavṛddhivipulatāṁ gacchanti ||</span></p>
<p><a class='ref tri' id='tri17.42' href='#tri17.42'>Tri 17.42</a> <span class='supplied'>nāham ekadharmam api samanupaśyāmi yena anutpannāś ca pāpakā akuśalā dharmā notpad</span>y<span class='supplied'>a</span>nte utpannāś ca prahīyante anutpannāḥ kuśalā dharmā utpadyante utpannāś ca bhūyobhāvavṛddhivipulatāṁ gacchanti yathā kal<span class='supplied'>yāṇami</span>tr<span class='supplied'>ata</span>yā kalyāṇasahāyatayā kalyāṇasaṁparkatayā | tat ka<span class='supplied'>sya</span> hetoḥ | kalyāṇamitrasya hi bhikṣor viharataḥ kalyāṇasahāyasya kalyāṇasaṁparkasya anutpannāś ca pāpakā akuśalā dharmā notpadyante utpannāś ca prahīyante anutpannāḥ kuśalā dharmā utpa<span class='supplied'>dyan</span>te utpannāś ca bhūyobhāvavṛddhivipulatāṁ gacchanti ||</p>
<p><a class='ref tri' id='tri17.43' href='#tri17.43'>Tri 17.43</a> yathā <span class='supplied'>pāpamitratayā kalyāṇamitratayā evaṁ</span> ayoniśo manasīkāreṇa yoniśo manasīkāreṇa evaṁ kauśīdyena vīryāraṁbena pramādena apramādena mithyādṛṣṭyā samyagdṛṣṭyā ||</p>
<p><a class='ref tri' id='tri17.511' href='#tri17.511'>Tri 17.511</a> mithyādṛṣṭiḥ param avadyānāṁ | tat kasya hetor | mithyādṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā aniṣṭatvāya saṁvartante akāntatvāya apriyatvāya amanāpatvāya amanojñatvāya anabhipretatvāya saṁvartante | tat kasya hetor | dṛṣṭir hi pāpikā yaduta mithyādṛṣṭiḥ |</p>
<p><a class='ref tri' id='tri17.512' href='#tri17.512'>Tri 17.512</a> tadyathā bhikṣavas tiktā<span class='supplied'>ny a</span>lābubījāni vā nimbabījāni vā kāśātakībījāni vā sukṣetre ropitāni syuḥ susnigdhe vā pṛthivīpradeśe upanikṣiptāni tāni yaṁ yam eva pṛthivyāḥ pṛ<span class='supplied'>th</span>i<span class='supplied'>v</span>īrasam ādadate adbhya abrasaṁ teja<span class='supplied'>sa</span>s tejorasaṁ vāyor vāyurasaṁ s<span class='supplied'>ar</span>v<span class='supplied'>e ’s</span>y<span class='supplied'>a</span> <span class='supplied'>te</span> rasās tiktatvāya saṁvartante kaṭukatvāya asvādutvāya | tat kasya hetor | bījāni hi tiktāni kaṭūny asvādūni |</p>
<p><a class='ref tri' id='tri17.513' href='#tri17.513'>Tri 17.513</a> evam ev<span class='supplied'>a</span> mithyādṛṣṭir bhikṣavaḥ param avadyānāṁ | mithyādṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā aniṣṭatvāya saṁvartante akāntatvāya apriyatvāya amanāpatvāya amanojñatvāya anabhipretatvāya saṁvartante | tat kasya hetor | dṛṣṭir hi bhikṣavaḥ pāpikā yaduta mithyādṛṣṭiḥ |</p>
<p><a class='ref tri' id='tri17.521' href='#tri17.521'>Tri 17.521</a> samyagdṛṣṭiḥ bhikṣavaḥ param anavadyā<span class='supplied'>nāṁ | ta</span>t kasya hetoḥ | samyagdṛṣṭe<span class='supplied'>ḥ</span> puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā iṣṭatvāya saṁvartante kānta<span class='supplied'>tvāya</span> priyatvāya manāpatvāya manojñatvāya abhipretatvāya saṁvartante | tat kasya hetor | dṛṣṭir hi bhi<span class='supplied'>k</span>ṣavo bhadrikā yaduta samyagdṛṣṭiḥ |</p>
<p><a class='ref tri' id='tri17.522' href='#tri17.522'>Tri 17.522</a> tadyathā ikṣubījāni vā śālibījāni vā mṛdvikābjāni vā sukṣe<span class='supplied'>tre ro</span>pitāni syuḥ susnigdhe vā pṛthivīpradeśe upanikṣiptāni tāni yaṁ yam eva pṛthivyāḥ pṛthivīrasam ādadate adbhyaḥ abrasaṁ teja<span class='supplied'>sa</span>s tejorasaṁ vāyor vāyurasaṁ sarve ’sya te rasā ati<span class='supplied'>ktatvāya</span> saṁvartante akaṭukatvāya svādutvāya | tat kasya hetor | bījāni hi atiktāny akaṭūni svādūni |</p>
<p><a class='ref tri' id='tri17.523' href='#tri17.523'>Tri 17.523</a> evam eva samyagdṛṣṭiḥ param anavadyānā<span class='supplied'>ṁ | tat kasya hetoḥ |</span> samyagdṛṣṭeḥ puruṣapudgalasya yac ca kāyakarma tathādṛṣṭeḥ yad vā<span class='supplied'>kka</span>rma yā cetanā yā prārthanā yaḥ praṇidhir ye ca saṁskārās tanmayāḥ sarve ’sya te dharmā iṣṭatvāya saṁvartante kāntatvāya priyatvāya manāpatvāya manojñatvāya abhipretatvāya saṁvartante | tat kasya hetor | dṛṣṭir hi bhikṣavo bhadrik<span class='supplied'>ā</span> yaduta samyagdṛṣṭiḥ |</p>
<blockquote class='gatha'>
<p><a class='ref tri' id='tri17.531' href='#tri17.531'>Tri 17.531</a> hīnān dharmān na seveta pramādena na saṁvaset |<br>
mithyādṛṣṭin na roceta na bhavel lokavardhanaḥ ||</p>
<p><a class='ref tri' id='tri17.532' href='#tri17.532'>Tri 17.532</a> samyagdṛṣṭir adhīmātrā laukikī yasya vidyate | ||adhimātrā<br>
api jātisahasrāṇi nāsau gacchati durgatiṁ || ||</p>
</blockquote>
<p class='uddana'><a class='ref tri' id='tri18.00' href='#tri18.00'>Tri 18.00</a> uddānaṁ |<br>
ahitaṁ dānadauḥśīlyaṁ śīlaṁ manomayadvayaṁ |<br>
puṇyaṁ tathāṣṭikāṁ kṛtvā kṣatikābhiś caturdaśa ||</p>
<footer>
<p>Based on the edition by Chandra Bhal <span class='author'>Tripāṭhī</span>, <cite class='article' translate='no'>Ekottarāgama-Fragmente der Gilgit-Handschrift</cite>, Reinbek <span class='publication-date'>1995</span>. (Studien zur Indologie und Iranistik, Monographie 2).</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/ekottaru.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
