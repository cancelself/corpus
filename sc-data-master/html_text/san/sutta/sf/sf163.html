<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf163' lang='san'>
<header>
<h1><span class='add'>Pratītyasūtra</span></h1>
</header>
<p><a class='ref tri' id='tri14.1' href='#tri14.1'>Tri 14.1</a> pratītyasamutpādaṁ vo bhikṣavo deśayiṣye pratītyasamutpannāṁś ca dharmān | tāñ chṛṇuta sādhu ca suṣṭhu ca manasi kuruta bhāṣiṣye |</p>
<p><a class='ref tri' id='tri14.2' href='#tri14.2'>Tri 14.2</a> pratītyasamutpādaḥ katamaḥ | yadutāsmin satīdaṁ bhavaty asyotpādād idam utpadyate | yadutāvidyāpratyayāḥ saṁskārā yāvat samudayo bhavati |</p>
<p><a class='ref tri' id='tri14.3' href='#tri14.3'>Tri 14.3</a> avidyāpratyayāḥ saṁskārā ity utpādād vā tathāgatānām anutpādād <span class='supplied'>v</span>ā <span class='supplied'>sth</span>itā eveyaṁ dharmatā dharmasthitaye dhātuḥ | taṁ tathāgataḥ svayam abhijñāyābhisaṁbuddhyākhyāti prajñapayati prasthāpayati vibhajat<span class='supplied'>i</span> vivaraty uttānīkaroti deśay<span class='supplied'>ati</span> sa<span class='supplied'>ṁ</span>prakāśayati yadutāvidyāpratyayāḥ saṁskārāḥ |</p>
<p><a class='ref tri' id='tri14.5' href='#tri14.5'>Tri 14.5</a> yāvajjātipratyayaṁ jarāmaraṇam ity utpādād vā tathāgatānām anutpādād vā sthitā eveyaṁ dharmatā dharmasthitaye dhātuḥ | taṁ tathāgataḥ svayam abhijñāyābhisaṁbuddhyākhyāti prajñapayati prasthāpayati vibhajati vivaraty uttānīkaroti deśayati saṁprakāśayati yaduta jātipratyayaṁ jarāmaraṇam |</p>
<p><a class='ref tri' id='tri14.6' href='#tri14.6'>Tri 14.6</a> <span class='supplied'>i</span>t<span class='supplied'>i</span> yātra dharmatā dharmasthititā dharmaniyāmatā dharmayathātathā avitathatā ananyathā bhūtaṁ satyatā tattvatā yāthātathā aviparītatā aviparyastatā idaṁpratyayatā pratītyasamutpādānulomatā ayam ucyate pratītyasamutpādaḥ |</p>
<p><a class='ref tri' id='tri14.7' href='#tri14.7'>Tri 14.7</a> pratītyasamutpannā dharmāḥ katame | avidyā saṁskārā vijñānaṁ nāmarūpaṁ ṣaḍāyatanaṁ sparśo vedanā tṛṣṇā upādānaṁ bhavo jātir jarāmaraṇaṁ | ima ucyante pratītyasamutpannā dharmāḥ |</p>
<p><a class='ref tri' id='tri14.8' href='#tri14.8'>Tri 14.8</a> yataś ca śrutavatāryaśrāvakeṇa pratītyasamutpādaś ca pratītyasamutpannāś ca dharmā yathābhūtaṁ samyakprajñayā sudṛṣṭā bhavanti |</p>
<p><a class='ref tri' id='tri14.9' href='#tri14.9'>Tri 14.9</a> sa na pūrvāntaṁ pratisarati | kin nv aham abhūvam atīte ’dhvani | aho svin nāham atīte ’dhvani | ko nv aham abhūvam atīte ’dhvani | kathaṁ nv aham abhūvam atīte ’dhvani |</p>
<p><a class='ref tri' id='tri14.10' href='#tri14.10'>Tri 14.10</a> aparāntaṁ vā na pratisarati | kin nu bhaviṣyāmy anāgate ’dhvani | aho svin na bhaviṣyāmy anāgate ’dhvani | ko nu bhaviṣyāmy anāgate ’dhvani | kathaṁ nu bhaviṣyāmy anāgate ’dhvani |</p>
<p><a class='ref tri' id='tri14.11' href='#tri14.11'>Tri 14.11</a> adhyātmaṁ vākathaṁkathībhavati | kiṁ svid idam | kathaṁ svid idam | ke santaḥ ke bhaviṣyāmaḥ | ayaṁ satvaḥ kuta āgataḥ | sa itaś cyutaḥ kutragāmī bhaviṣyati |</p>
<p><a class='ref tri' id='tri14.12' href='#tri14.12'>Tri 14.12</a> yāni tāny ekatyānāṁ śramaṇabrāhmaṇānāṁ pṛthalloke dṛṣṭigatāni tadyathā ātmavādapratisaṁyuktāni satvavādapratisaṁyuktāni jīvavādapratisaṁyuktāni ko<span class='supplied'>tū</span>halamaṅgalavādapratisaṁyuktani tāny asya tasmin samaye prahīṇāni bhavanti parijñātāny ucchinnamūlāni tālamastakavad anābhavagatikāny āyatyām anutpādadharmāṇi |</p>
<p><a class='ref tri' id='tri14.13' href='#tri14.13'>Tri 14.13</a> tat kasmād dhetoḥ | tathā hi śrutavatāryaśrāvakeṇa prat<span class='supplied'>ī</span>tyasamutpādaś ca pratītyasamutpannāś ca dharmā yathābhūtaṁ samyakprajñayā sudṛṣṭāḥ sujuṣṭāḥ suviditāḥ supratividdhāḥ ||</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṁyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Original publisher: Berlin: Akademie-Verlag</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
