<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='lal16' lang='san'>
<header>
<ul>
<li class='division'>Lalitavistaraḥ |</li>
</ul>
<h1>16: bimbisāropasaṁkramaṇaparivartaḥ ṣoḍaśaḥ</h1>
</header>
<p><a class='ref sc' id='sc1' href='#sc1'>SC 1</a><a class='ref vai' id='vai174' href='#vai174'>Vai 174</a>evaṁ khalu bhikṣavaśchandako bodhisattvādhisthānena rājñaḥ śuddhodanasya gopāyāḥ śākyakanyāyāśca sarvasya cāntaḥpurasya sarvasya ca śākyagaṇasya śokavinodakathāmakārṣīt ||</p>
<p><a class='ref sc' id='sc2' href='#sc2'>SC 2</a>iti hi bhikṣavo bodhisattvo lubdhakarūpāya devaputrāya kāśikāni vastrāṇi dattvā tasya sakāśātkāṣāyāni vastrāṇi gṛhītvā svayameva pravajyāṁ lokānuvartanāmupādāya sattvānukampāyai sattvaparipācanārtham ||</p>
<p><a class='ref sc' id='sc3' href='#sc3'>SC 3</a>atha bodhisattvo yenaiva śākyā brāhmaṇyā āśramastenopasaṁkrāmat | sā bodhisattvaṁ vāsena bhaktena copanimantrayate sma | tato bodhisattvaḥ padmāyā brāhmaṇyā āśramaṁ gacchati sma | tayāpi bodhisattvo vāsena bhaktena copanimantrito ’bhūt ||</p>
<p><a class='ref sc' id='sc4' href='#sc4'>SC 4</a>tato raivatasya brahmarṣerāśramamagamat | asāvapi bodhisattvaṁ tathaivopanimantrayate sma | tathaiva rājako ’pi datṛmadaṇḍikaputro bodhisattvamupanimantrayate sma ||</p>
<p><a class='ref sc' id='sc5' href='#sc5'>SC 5</a>iti hi bhikṣavo bodhisattvo ’nupūrveṇa vaiśālīṁ mahānagarīmanuprāpto ’bhut ||</p>
<p><a class='ref sc' id='sc6' href='#sc6'>SC 6</a>tena khalu punaḥ samayenārāḍaḥ kālāpo vaiśālīmupanisṛtya prativasati sma mahatā śrāvakasaṁghena sārdhaṁ tribhiḥ śiṣyaśataiḥ | sa śiṣyebhya ākiṁcanyāyatanasahavratāyai dharmaṁ deśayati sma | sa bodhisattvaṁ dūrata evāgacchantaṁ dṛṣṭvā āścaryaprāptaḥ śiṣyānāmantrayate sma—paśyata paśyata bho rūpamasyeti | te ’bruvan—evaṁ hyetatpaśyāmaḥ | enamativismayanīyam ||</p>
<p><a class='ref sc' id='sc7' href='#sc7'>SC 7</a>tato ’haṁ bhikṣavo yenārāḍaḥ kālāpastenopasaṁkramyārāḍa kālāpametadavocat—careyamahaṁ bho ārāḍe kālāpe brahmacaryam | so ’vocat—cara bho gautama tathārūpeṇa dharmākhyāne yasmin śrāddhaḥ kulaputro ’lpakṛcchreṇājñāmārādhayati ||</p>
<p><a class='ref sc' id='sc8' href='#sc8'>SC 8</a>tasya me bhikṣava etadabhūt—asti me chando ’sti vīryamasti smṛtirasti samādhirasti prajñā, yannvahameko ’pramatta ātāpī vyapakṛṣṭo vihareyaṁ tasyaiva dharmasya prāptaye sākṣātkriyāyai ||</p>
<p><a class='ref sc' id='sc9' href='#sc9'>SC 9</a>atha khalvahaṁ bhikṣavo eko ’pramatta ātāpī vyapakṛṣṭo viharannalpakṛcchreṇaivaṁ taṁ dharmamadhyavagacchan sākṣādakārṣam ||</p>
<p><a class='ref sc' id='sc10' href='#sc10'>SC 10</a>atha khalvahaṁ bhikṣavo yenārāḍaḥ kālāpastenopasaṁkramyaitadavocat—etāvadbho tvayā ārāḍa dharmo ’dhigataḥ sākṣātkṛtaḥ? so ’vocat—evametadbho gautama | tamahamavocat—mayāpi bho eṣa dharmaḥ sākṣātkṛto ’dhigataḥ | so ’vocat—tena hi bho gautama yadahaṁ dharma jānāmi, bhavānapi taṁ jānāti, yaṁ bhavān jānāti, ahamapi taṁ jānāmi | tena hyāvāmubhāvapīmaṁ śiṣyagaṇaṁ pariharāvaḥ ||</p>
<p><a class='ref sc' id='sc11' href='#sc11'>SC 11</a>iti hi bhikṣava ārāḍaḥ kālāpaḥ paramayā pūjayā māṁ pūjayati sma | antevāsiṣu ca māṁ samānārthatayā sthāpayati sma ||<a class='ref vai' id='vai175' href='#vai175'>Vai 175</a></p>
<p><a class='ref sc' id='sc12' href='#sc12'>SC 12</a>tasya me bhikṣava etadabhūt—ayaṁ khalvārāḍasya dharmo na nairyāṇiko na niryāti, tatkatarasya samyagduḥkhakṣayāya? yannvahamata uttari paryeṣamāṇaścareyam ||</p>
<p><a class='ref sc' id='sc13' href='#sc13'>SC 13</a>atha khalvahaṁ bhikṣavo yathābhirāmaṁ vaiśālyāṁ vihṛtya magadheṣu ca prakrānto ’bhūt | so ’haṁ magadheṣu caryāṁ caran yena māgadhakānāṁ rājagṛhaṁ nagaraṁ tadanusṛto yena ca pāṇḍavaḥ parvatarājastenopasaṁkrānto ’bhūvam | tatrāhaṁ pāṇḍave parvatarājapārśve vyāhārṣamekākyadvitīyo ’sahāyo ’nekairdevakoṭinayutaśatasahasraiḥ saṁrakṣitaḥ ||</p>
<p><a class='ref sc' id='sc14' href='#sc14'>SC 14</a>tato ’haṁ kalyameva saṁnivāsya pātracīvaramādāya tapodadvāreṇa rājagṛhaṁ mahānagaraṁ piṇḍāya prāvikṣat prāsādikenābhikrāntena pratikrāntena vyavalokitena saṁmiñjitena prasāritena prāsādikena saṁghāṭīpaṭapātracīvaradhāraṇenāvikṣiptairindriyairabahirgatena mānasena nirmitavattailapātradharavadyugamātraṁ paśyan | tatra māṁ rājagṛhakā manuṣyā dṛṣṭvā vismitā abhūvan—kiṁ svidayaṁ brahmā bhaviṣyati śakro devānāmindra āhosvidvaiśravaṇo āhosvitkiṁcidgiridaivatam ||</p>
<p><a class='ref sc' id='sc15' href='#sc15'>SC 15</a>tatredamucyate—</p>
<blockquote class='gatha'>
<p><a class='ref sc' id='sc16' href='#sc16'>SC 16</a>atha vimaladharo hyanantatejo svayamiha pravrajiyāna bodhisattvaḥ |<br>
śāntamanu dānta īryavanto viharati pāṇḍavaśailarājapārśve || <a class='ref vns' id='vns16.1' href='#vns16.1'>Verse 16.1</a></p>
<p><a class='ref sc' id='sc17' href='#sc17'>SC 17</a>rajani vigatu jñātva bodhisattvaḥ paramasudarśaniyaṁ nivāsayitvā |<br>
pātra pratigṛhīya nīcamāno praviśati rājagṛhaṁ sapiṇḍapātram || <a class='ref vns' id='vns16.2' href='#vns16.2'>Verse 16.2</a></p>
<p><a class='ref sc' id='sc18' href='#sc18'>SC 18</a>kanakamiva sudhātujātarūpaṁ kavacitu lakṣaṇatriṁśatā dvibhiśca |<br>
naragaṇa tatha nāri prekṣamāṇo na ca bhavate kvaci tṛpti darśanena || <a class='ref vns' id='vns16.3' href='#vns16.3'>Verse 16.3</a></p>
<p><a class='ref sc' id='sc19' href='#sc19'>SC 19</a>vīthi racita ratnavastradhāryai avaśiriyā janu yāti pṛṣṭhato ’sya |<br>
ko nu ayu adṛṣṭapūrvasattvo yasya prabhāya puraṁ vibhāti sarvam || <a class='ref vns' id='vns16.4' href='#vns16.4'>Verse 16.4</a></p>
<p><a class='ref sc' id='sc20' href='#sc20'>SC 20</a>upari sthihiya nāriṇāṁ sahasrā tathariva dvāri tathaiva vātayāne |<a class='ref vai' id='vai176' href='#vai176'>Vai 176</a><br>
rathya bharita gehi śūnya kṛtvā naravaru prekṣiṣu te ananyakarmāḥ || <a class='ref vns' id='vns16.5' href='#vns16.5'>Verse 16.5</a></p>
<p><a class='ref sc' id='sc21' href='#sc21'>SC 21</a>na ca bhuyu krayavikrayaṁ karontī na ca puna sauṇḍa pibanti madyapānam |<br>
na ca gṛhi na ca vīthiye ramante puruṣavarasya nirīkṣamāṇa rūpam || <a class='ref vns' id='vns16.6' href='#vns16.6'>Verse 16.6</a></p>
<p><a class='ref sc' id='sc22' href='#sc22'>SC 22</a>puruṣa tvaritu gacchi rājagehaṁ avaciṣu rāja sa bimbisāra tuṣṭo |<br>
deva parama tubhya labdha lābhā svayamiha brahma pure carāti piṇḍam || <a class='ref vns' id='vns16.7' href='#vns16.7'>Verse 16.7</a></p>
<p><a class='ref sc' id='sc23' href='#sc23'>SC 23</a>keci avaci śakra devarājo apari bhaṇanti suyāma devaputraḥ |<br>
tatha api saṁtuṣitaṁ va nirmitaśca apari bhaṇanti sunirmiteṣu devaḥ || <a class='ref vns' id='vns16.8' href='#vns16.8'>Verse 16.8</a></p>
<p><a class='ref sc' id='sc24' href='#sc24'>SC 24</a>keci puna bhaṇanti candrasūryau tathapi ca rāhu baliśca vemacitrī |<br>
keci puna bhaṇanti vācamevaṁ ayu so pāṇḍavaśailarājavāsī || <a class='ref vns' id='vns16.9' href='#vns16.9'>Verse 16.9</a></p>
<p><a class='ref sc' id='sc25' href='#sc25'>SC 25</a>vacanamimu śruṇitva pārthivo ’sau paramaudagramanā sthito gavākṣe |<br>
prekṣati varasattva bodhisattvaṁ jvalatu śirīya sudhātukāñcanaṁ vā || <a class='ref vns' id='vns16.10' href='#vns16.10'>Verse 16.10</a></p>
<p><a class='ref sc' id='sc26' href='#sc26'>SC 26</a>piṇḍa dadiya rāja bimbisāraḥ puruṣamavocannirīkṣa kva prayātī |<br>
dṛṣṭva girivaraṁ sa gacchamāno avaciṣu deva gataḥ sa śailapārśvam || <a class='ref vns' id='vns16.11' href='#vns16.11'>Verse 16.11</a></p>
<p><a class='ref sc' id='sc27' href='#sc27'>SC 27</a>rajani vigatu jñātva bimbisāro mahata janaiḥ parivārito narendraḥ |<br>
upagami pāṇḍavaśailarājamūle śiriya jvalantu tamadṛśāti śailam || <a class='ref vns' id='vns16.12' href='#vns16.12'>Verse 16.12</a></p>
<p><a class='ref sc' id='sc28' href='#sc28'>SC 28</a><a class='ref vai' id='vai177' href='#vai177'>Vai 177</a>dharaṇi vrajitu yāni oruhitvā paramasugaurava prekṣi bodhisattvam |<br>
meruriva yathā hyakampamāno nyasiya tṛṇāni niṣaṇṇa sostikena || <a class='ref vns' id='vns16.13' href='#vns16.13'>Verse 16.13</a></p>
<p><a class='ref sc' id='sc29' href='#sc29'>SC 29</a>śirasi caraṇi vandayitva rājā vividhakathāṁ samudāharitva vocat |<br>
dadami tava upārdhu sarvarājyād rama iha kāmaguṇairahaṁ ca piṇḍam || <a class='ref vns' id='vns16.14' href='#vns16.14'>Verse 16.14</a></p>
<p><a class='ref sc' id='sc30' href='#sc30'>SC 30</a>prabhaṇati giri bodhisattva ślakṣṇaṁ dharaṇipate ciramāyu pālayasva |<br>
ahamapi pravijahya rājyamiṣṭaṁ pravrajito nirapekṣi śāntihetoḥ || <a class='ref vns' id='vns16.15' href='#vns16.15'>Verse 16.15</a></p>
<p><a class='ref sc' id='sc31' href='#sc31'>SC 31</a>daharu taruṇayauvanairupetaḥ śubhatanuvarṇanibho ’si vegaprāptaḥ |<br>
vipula dhana pratīccha nārisaṁghaṁ iha mama rājyi vasāhi bhuṅkṣva kāmāṁ || <a class='ref vns' id='vns16.16' href='#vns16.16'>Verse 16.16</a></p>
<p><a class='ref sc' id='sc32' href='#sc32'>SC 32</a>paramapramudito ’smi daśanātte avaciṣu sa māgadharāja bodhisattvam |<br>
bhavahi mama sahāyu sarvarājyaṁ ahu tava dāsyi prabhūta bhuṅkṣva kāmāṁ || <a class='ref vns' id='vns16.17' href='#vns16.17'>Verse 16.17</a></p>
<p><a class='ref sc' id='sc33' href='#sc33'>SC 33</a>mā ca puna vane vasāhi śūnye ma bhuyu tṛṇeṣu vasāhi bhūmivāsam |<br>
paramasukumāru tubhya kāyo iha mama rājyi vasāhi bhuṅkṣva kāmāṁ || <a class='ref vns' id='vns16.18' href='#vns16.18'>Verse 16.18</a></p>
<p><a class='ref sc' id='sc34' href='#sc34'>SC 34</a>prabhaṇati giri bodhisattva ślakṣṇaṁ akuṭila premaṇiyā hitānukampī |<br>
svasti dharaṇipāla te ’stu nityaṁ na ca ahu kāmaguṇebhirarthiko ’smi || <a class='ref vns' id='vns16.19' href='#vns16.19'>Verse 16.19</a></p>
<p><a class='ref sc' id='sc35' href='#sc35'>SC 35</a>kāma viṣasamā anantadoṣā narakaprapātana pretatiryagyonau |<br>
vidubhi vigarhita cāpyanārya kāmā jahita mayā yathā pakvakheṭapiṇḍam || <a class='ref vns' id='vns16.20' href='#vns16.20'>Verse 16.20</a></p>
<p><a class='ref sc' id='sc36' href='#sc36'>SC 36</a><a class='ref vai' id='vai178' href='#vai178'>Vai 178</a>kāma drumaphalā yathā patantī yathamiva abhrabalāhakā vrajanti |<br>
adhruva capalagāmi mārutaṁ vā vikiraṇa sarvaśubhasya vañcanīyā || <a class='ref vns' id='vns16.21' href='#vns16.21'>Verse 16.21</a></p>
<p><a class='ref sc' id='sc37' href='#sc37'>SC 37</a>kāma alabhamāna dahyayante tatha api labdha na tṛpti vindayantī |<br>
yada puna avaśasya bhakṣayante tada mahaduḥkha janenti ghora kāmāḥ || <a class='ref vns' id='vns16.22' href='#vns16.22'>Verse 16.22</a></p>
<p><a class='ref sc' id='sc38' href='#sc38'>SC 38</a>kāma dharaṇipāla ye ca divyā tatha api mānuṣa kāma ye praṇītā |<br>
eku naru labheta sarvakāmāṁ na ca so tṛpti labheta bhūyu eṣan || <a class='ref vns' id='vns16.23' href='#vns16.23'>Verse 16.23</a></p>
<p><a class='ref sc' id='sc39' href='#sc39'>SC 39</a>ye tu dharaṇipāla śāntadāntā ārya anāśrava dharmapūrṇasaṁjñā |<br>
prajñaviduṣa tṛpta te sutṛptā na ca puna kāmaguṇeṣu kāci tṛptiḥ || <a class='ref vns' id='vns16.24' href='#vns16.24'>Verse 16.24</a></p>
<p><a class='ref sc' id='sc40' href='#sc40'>SC 40</a>kāma dharaṇipāla sevamānā purima na vidyati koṭi saṁskṛtasya |<br>
lavaṇajala yathā hi nārū pītvā bhuyu tṛṣa vardhati kāma sevamāne || <a class='ref vns' id='vns16.25' href='#vns16.25'>Verse 16.25</a></p>
<p><a class='ref sc' id='sc41' href='#sc41'>SC 41</a>api ca dharaṇipāla paśya kāyaṁ adhruvamasāraku duḥkhayantrametat |<br>
navabhi vraṇamukhaiḥ sadā sravantaṁ na mama narādhipa kāmachandarāgaḥ || <a class='ref vns' id='vns16.26' href='#vns16.26'>Verse 16.26</a></p>
<p><a class='ref sc' id='sc42' href='#sc42'>SC 42</a>ahamapi vipulāṁ vijahya kāmāṁ tathapi ca istrisahasra darśanīyāṁ |<br>
anabhiratu bhaveṣu nirgato ’haṁ paramaśivāṁ varabodhi prāptukāmaḥ || <a class='ref vns' id='vns16.27' href='#vns16.27'>Verse 16.27</a></p>
</blockquote>
<p><a class='ref sc' id='sc43' href='#sc43'>SC 43</a>rājā āha—</p>
<blockquote class='gatha'>
<p><a class='ref sc' id='sc44' href='#sc44'>SC 44</a>katama diśi kuto gato ’si bhikṣo kva ca tava janma kva te pitā kva mātā |<a class='ref vai' id='vai179' href='#vai179'>Vai 179</a><br>
kṣatriya atha brāhmaṇo ’tha rājā parikatha bhikṣu yadī na bhārasaṁjñā || <a class='ref vns' id='vns16.28' href='#vns16.28'>Verse 16.28</a></p>
</blockquote>
<p><a class='ref sc' id='sc45' href='#sc45'>SC 45</a>bodhisattva āha—</p>
<blockquote class='gatha'>
<p><a class='ref sc' id='sc46' href='#sc46'>SC 46</a>śratu ti dharaṇipāla śākiyānāṁ kapilapuraṁ paramaṁ suṛddhisphītam |<br>
pitu mama śuddhodaneti nāmnā tanu ahu pravrajito guṇābhilāṣī || <a class='ref vns' id='vns16.29' href='#vns16.29'>Verse 16.29</a></p>
</blockquote>
<p><a class='ref sc' id='sc47' href='#sc47'>SC 47</a>rājā āha—</p>
<blockquote class='gatha'>
<p><a class='ref sc' id='sc48' href='#sc48'>SC 48</a>sādhu tava sudṛṣṭadarśanaṁ te yanu tava janma vayaṁ pi tasya śiṣyāḥ |<br>
api ca mama kṣamasva āśayenā yamapi nimantritu kāmavītarāgo || <a class='ref vns' id='vns16.30' href='#vns16.30'>Verse 16.30</a></p>
<p><a class='ref sc' id='sc49' href='#sc49'>SC 49</a>yadi tvaya anuprāptu bhoti bodhiḥ tada mama seti bhoti dharmasvāmim |<br>
api ca mama purā sulabdha lābhā mama vijite vasasīha yatsvayaṁbho || <a class='ref vns' id='vns16.31' href='#vns16.31'>Verse 16.31</a></p>
<p><a class='ref sc' id='sc50' href='#sc50'>SC 50</a>punarapi caraṇāni vandayitvā kṛtva pradakṣiṇu gauraveṇa rājā |<br>
svakajanaparivārito narendraḥ punarapi rājagṛhaṁ anupraviṣṭaḥ || <a class='ref vns' id='vns16.32' href='#vns16.32'>Verse 16.32</a></p>
<p><a class='ref sc' id='sc51' href='#sc51'>SC 51</a>magadhapuri praveśi lokanātho vihariya śāntamanā yathābhiprāyam |<br>
arthu kariya devamānuṣāṇāṁ upagami tīru nirañjanā narendraḥ || <a class='ref vns' id='vns16.33' href='#vns16.33'>Verse 16.33</a></p>
</blockquote>
<p class='endsection'><a class='ref sc' id='sc52' href='#sc52'>SC 52</a>|| iti śrīlalitavistare bimbisāropasaṁkramaṇaparivarto nāma ṣoḍaśamo ’dhyāyaḥ ||</p>
<footer>
<p>Based on the edition by P.L. <span class='author'>Vaidya</span>, Darbhanga: The Mithila Institute, <span class='publication-date'>1958</span>, (Buddhist Sanskrit Texts, 1)</p>
<p>Input by members of the <a href='http://www.uwest.edu/sanskritcanon'>Sanskrit Buddhist Input Project</a> of Nagarjuna Institute, Nepal and University of the West, Rosemead, California, USA.</p>
<p>Sutra section, text no. 22.</p>
<p>The transliteration emulates the conventions of Nagari script, so many word boundaries are not marked by blanks.</p>
<p>REFERENCE SYSTEM (added):<br>
Lal_nn.nn = Lalitavistara_parivarta.verse<br>
(Vaidya nn) = pagination of P.L. Vaidya’s edition</p>
<p>Text file sourced from <a href='http://www.sub.uni-goettingen.de/ebene_1/gretil/gretil.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
