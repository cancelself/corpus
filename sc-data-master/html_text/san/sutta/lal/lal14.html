<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='lal14' lang='san'>
<header>
<ul>
<li class='division'>Lalitavistaraḥ |</li>
</ul>
<h1>14: svapnaparivartaścaturdaśaḥ</h1>
</header>
<p><a class='ref sc' id='sc1' href='#sc1'>SC 1</a><a class='ref vai' id='vai135' href='#vai135'>Vai 135</a>iti hi bhikṣavo bodhisattvaḥ saṁcoditaḥ san tena devaputreṇa rājñaḥ śuddhodanasyemaṁ svapnamupadarśayati sma—yadrājā śuddhodanaḥ suptaḥ svapnāntaragato ’drākṣīt bodhisattvaṁ rātrau praśāntāyāmabhiniṣkramantaṁ devagaṇaparivṛtam | abhiniṣkramya pravrajitaṁ cādrākṣīt kāṣāyavastraprāvṛtam | sa pratibuddhaḥ tvaritaṁ tvaritaṁ kāñcukīyaṁ paripṛcchati sma—kaccit kumāro ’ntaḥpure ’sti? so ’vocat—asti deveti ||</p>
<p><a class='ref sc' id='sc2' href='#sc2'>SC 2</a>tato rājñaḥ śuddhodanasyāntaḥpure śokaśalyo hṛdaye ’nupraviṣṭo ’bhūt—abhiniṣkramiṣyati avaśyaṁ kumāro ’yam | yaccemāni pūrvanimittāni saṁdṛśyante sma ||</p>
<p><a class='ref sc' id='sc3' href='#sc3'>SC 3</a>tasyaidabhavat—na khalvavyayaṁ kumāreṇa kadācidudyānabhūmimabhinirgantavyam | strīgaṇamadhye ’bhirataḥ ihaiva ramyate, nābhiniṣkramiṣyatīti ||</p>
<p><a class='ref sc' id='sc4' href='#sc4'>SC 4</a>tato rājñā śuddhodanena kumārasya paribhogārthaṁ trayo yathartukāḥ prāsādāḥ kāritā abhūvan graiṣmiko vārṣiko haimantikaśca | tatra yo graiṣmikaḥ sa ekāntaśītalaḥ | yo vārṣikaḥ sa sādhāraṇaḥ | yo haimantikaḥ sa svabhāvoṣṇaḥ | ekaikasya ca prāsādasya sopānāni pañca pañca puruṣaśatānyutkṣipanti sma, nikṣipanti sma | teṣāṁ tathotkṣipyamāṇānāṁ nikṣipyamāṇānāṁ ca śabdo ’rdhayojane śrūyate sma—mā khalu kumāro ’nabhijñāta evābhiniṣkramiṣyatīti | naimittikairvaipañcikaiśca vyākṛtamabhūt—maṅgaladvāreṇa kumāro ’bhiniṣkramiṣyatīti | tato rājā maṅgaladvārasya mahānti kapāṭāni kārayati sma | ekaikaṁ ca kapāṭaṁ pañca pañca puruṣaśatānyuddhāṭayanti sma, apaghāṭayanti sma | teṣāṁ cārdhayojanaṁ śabdo gacchati sma | pañca cāsya kāmaguṇān sadṛśānupasaṁharati sma | gītavāditanṛtyaiścainaṁ sadaiva yuvataya upatasthuḥ ||</p>
<p><a class='ref sc' id='sc5' href='#sc5'>SC 5</a>atha bhikṣavo bodhisattvaḥ sārathiṁ prāha—śīghraṁ sārathe rathaṁ yojaya | udyānabhūmiṁ gamiṣyāmīti | tataḥ sārathī rājānaṁ śuddhoddhanamupasaṁkramyaivamāha—deva kumāra udyānabhūmimabhiniryāsyatīti ||</p>
<p><a class='ref sc' id='sc6' href='#sc6'>SC 6</a>atha rājñaḥ śuddhodanasyaitadabhavat—na kadācinmayā kumāra udyānabhūmimabhiniṣkramitaḥ | subhūmidarśanāya | yannvahaṁ kumāramudyānabhūmimabhiniṣkrāmayeyam | tataḥ kumāraḥ strīgaṇaparivṛto ratiṁ vetsyate, nābhiniṣkramiṣyatīti ||</p>
<p><a class='ref sc' id='sc7' href='#sc7'>SC 7</a>tato rājā śuddhodanaḥ snehabahumānābhyāṁ bodhisattvasya nagare ghaṇṭāvaghoṣaṇāṁ kārayati sma saptame divase kumāra udyānabhūmiṁ niṣkramiṣyatīti (subhūmidarśanāya) | tatra bhavadbhiḥ sarvāmanāpāni cāpanayitavyāni—mā kumāraḥ pratikūlaṁ paśyet | sarvamanāpāni copasaṁhartavyāni viṣayābhiramyāṇi ||</p>
<p><a class='ref sc' id='sc8' href='#sc8'>SC 8</a><a class='ref vai' id='vai136' href='#vai136'>Vai 136</a>tataḥ saptame divase sarvaṁ nagaramalaṁkṛtamabhūt udyānabhūmimupaśobhitaṁ nānāraṅgadūṣyavitānīkṛtaṁ chatradhvajapatākāsamalaṁkṛtam | yena ca mārgeṇa bodhisattvo ’bhinirgacchati sma, sa mārgaḥ siktaḥ saṁmṛṣṭo gandhodakapariṣikto muktakusumāvakīrṇo nānāgandhaghaṭikānirdhūpitaḥ pūrṇakumbhopaśobhitaḥ kadalīvṛkṣocchrito nānāvicitrapaṭavitānavitato ratnakiṅkiṇījālahārārdhahārābhipralambito ’bhūt | caturaṅgasainyavyūhitaḥ parivāraścodyukto ’bhūt kumārasyāntaḥpuraṁ pratimaṇḍayitum | atha śuddhāvāsakāyikā devā nidhyāpayanti sma bodhisattvamāharitum, tatra bodhisattvasya pūrveṇa nagaradvāreṇodyānabhūmimabhiniṣkrāmato mahatā vyūhena atha bodhisattvasyānubhāvena śuddhavāsakāyikairdevaputraistasmin mārge puruṣo jīrṇo vṛddho mahallako dhamanīsaṁtatagātraḥ khaṇḍadanto valīnicitakāyaḥ palitakeśaḥ kubjo gopānasīvakro vibhagno daṇḍaparāyaṇa āturo gatayauvanaḥ kharakharāvasaktakaṇṭhaḥ prāgbhāreṇa kāyena daṇḍamavaṣṭabhya pravepayamānaḥ sarvāṅgapratyaṅgaiḥ purato mārgasyopadarśito ’bhūt ||</p>
<p><a class='ref sc' id='sc9' href='#sc9'>SC 9</a>atha bodhisattvo jānanneva sārathimidamavocat—</p>
<blockquote class='gatha'>
<p><a class='ref sc' id='sc10' href='#sc10'>SC 10</a>kiṁ sārathe puruṣa durbala alpasthāmo ucchuṣkamāṁsarudhiratvacasnāyunaddhaḥ |<br>
śvetaṁśiro viraladanta kṛśāṅgarūpo ālambya daṇḍa vrajate asukhaṁ skhalantaḥ || <a class='ref vns' id='vns14.1' href='#vns14.1'>Verse 14.1</a></p>
</blockquote>
<p><a class='ref sc' id='sc11' href='#sc11'>SC 11</a>sārathirāha—</p>
<blockquote class='gatha'>
<p><a class='ref sc' id='sc12' href='#sc12'>SC 12</a>eṣo hi deva puruṣo jarayābhibhūtaḥ kṣīṇendriyaḥ sudukhito balavīryahīnaḥ |<br>
bandhūjanena paribhūta anāthabhūtaḥ kāryāsamartha apaviddhu vaneva dāru || <a class='ref vns' id='vns14.2' href='#vns14.2'>Verse 14.2</a></p>
</blockquote>
<p><a class='ref sc' id='sc13' href='#sc13'>SC 13</a>bodhisattva āha—</p>
<blockquote class='gatha'>
<p><a class='ref sc' id='sc14' href='#sc14'>SC 14</a>kuladharma eṣa ayamasya hitaṁ bhaṇāhi athavāpi sarvajagato ’sya iyaṁ hyavasthā |<br>
śīghraṁ bhaṇāhi vacanaṁ yathabhūtametat śrutvā tathārthamiha yoniśa cintayiṣye || <a class='ref vns' id='vns14.3' href='#vns14.3'>Verse 14.3</a></p>
</blockquote>
<p><a class='ref sc' id='sc15' href='#sc15'>SC 15</a>sārathirāha—</p>
<blockquote class='gatha'>
<p><a class='ref sc' id='sc16' href='#sc16'>SC 16</a>naitasya deva kuladharma na rāṣṭradharmaḥ sarve jagasya jara yauvanu dharṣayāti |<br>
tubhyaṁ pi mātṛpitṛbāndhavajñātisaṁgho jarayā amukta na hi anya gatirjanasya || <a class='ref vns' id='vns14.4' href='#vns14.4'>Verse 14.4</a></p>
</blockquote>
<p><a class='ref sc' id='sc17' href='#sc17'>SC 17</a><a class='ref vai' id='vai137' href='#vai137'>Vai 137</a>bodhisattva āha—</p>
<blockquote class='gatha'>
<p><a class='ref sc' id='sc18' href='#sc18'>SC 18</a>dhiksārathe abudha bālajanasya buddhiḥ yadyauvanena madamatta jarāṁ na paśyet |<br>
āvartayāśu mi rathaṁ punarahaṁ pravekṣye kiṁ mahya krīḍaratibhirjarayāśritasya || <a class='ref vns' id='vns14.5' href='#vns14.5'>Verse 14.5</a></p>
</blockquote>
<p><a class='ref sc' id='sc19' href='#sc19'>SC 19</a>atha bodhisattvaḥ pratinirvatya rathavaraṁ punarapi puraṁ prāviśat ||</p>
<p><a class='ref sc' id='sc20' href='#sc20'>SC 20</a>iti hi bhikṣavo bodhisattvo ’pareṇa kālasamayena dakṣiṇena nagaradvāreṇodyānabhūmimabhiniṣkraman mahatā vyūhena so ’drākṣīnmārge puruṣaṁ vyādhispṛṣṭaṁ dagdhodarābhibhūtaṁ durbalakāyaṁ svake mūtrapurīṣe nimagnamatrāṇamapratiśaraṇaṁ kṛcchreṇocchvasantaṁ praśvasantam | dṛṣṭvā ca punarbodhisattvo jānanneva sārathimidamavocat—</p>
<blockquote class='gatha'>
<p><a class='ref sc' id='sc21' href='#sc21'>SC 21</a>kiṁ sārathe puruṣa ruṣyavivarṇagātraḥ sarvendriyebhi vikalo guru praśvasantaḥ |<br>
sarvāṅgaśuṣka udarākula kṛcchraprāpto mūtre purīṣi svaki tiṣṭhati kutsanīye || <a class='ref vns' id='vns14.6' href='#vns14.6'>Verse 14.6</a></p>
</blockquote>
<p><a class='ref sc' id='sc22' href='#sc22'>SC 22</a>sārathirāha—</p>
<blockquote class='gatha'>
<p><a class='ref sc' id='sc23' href='#sc23'>SC 23</a>eṣo hi deva puruṣo paramaṁ gilāno vyādhībhayaṁ upagato maraṇāntaprāptaḥ |<br>
ārogyatejarahito balaviprahīno atrāṇadvīpaśaraṇo hyaparāyaṇaśca || <a class='ref vns' id='vns14.7' href='#vns14.7'>Verse 14.7</a></p>
</blockquote>
<p><a class='ref sc' id='sc24' href='#sc24'>SC 24</a>bodhisattva āha—</p>
<blockquote class='gatha'>
<p><a class='ref sc' id='sc25' href='#sc25'>SC 25</a>ārogyatā ca bhavate yatha svapnakrīḍā vyādhībhayaṁ ca imamīdṛśu ghorarūpam |<br>
ko nāma vijñapuruṣo ima dṛṣṭvavasthāṁ krīḍāratiṁ ca janayecchubhasaṁjñatāṁ vā || <a class='ref vns' id='vns14.8' href='#vns14.8'>Verse 14.8</a></p>
</blockquote>
<p><a class='ref sc' id='sc26' href='#sc26'>SC 26</a>atha khalu bhikṣavo bodhisattvaḥ pratinivartya rathavaraṁ punarapi puravaraṁ prāvikṣat ||</p>
<p><a class='ref sc' id='sc27' href='#sc27'>SC 27</a>iti hi bhikṣavo bodhisattvo ’pareṇa kālasamayena paścimena nagaradvāreṇodyānabhūmimabhiniṣkraman mahatā vyūhena so ’drākṣīt puruṣaṁ mṛtaṁ kālagataṁ mañce samāropitaṁ cailavitānīkṛtaṁ jñātisaṁghaparivṛtaṁ sarvai rudadbhiḥ krandadbhiḥ paridevamānaiḥ prakīrṇakeśaiḥ pāṁśvavakīrṇaśirobhirurāṁsi tāḍayadbhirutkrośadbhiḥ pṛṣṭhato ’nugacchadbhiḥ | dṛṣṭvā ca punarbodhisattvo jānanneva sārathimidamavocat—</p>
<blockquote class='gatha'>
<p><a class='ref sc' id='sc28' href='#sc28'>SC 28</a><a class='ref vai' id='vai138' href='#vai138'>Vai 138</a>kiṁ sārathe puruṣa mañcapari gṛhīto uddhūtakeśanakha pāṁśu śire kṣipanti |<br>
paricārayitva viharantyurastāḍayanto nānāvilāpavacanāni udīrayantaḥ || <a class='ref vns' id='vns14.9' href='#vns14.9'>Verse 14.9</a></p>
</blockquote>
<p><a class='ref sc' id='sc29' href='#sc29'>SC 29</a>sārathirāha—</p>
<blockquote class='gatha'>
<p><a class='ref sc' id='sc30' href='#sc30'>SC 30</a>eṣo hi deva puruṣo mṛtu jambudvīpe nahi bhūyu mātṛpitṛ drakṣyati putradārāṁ |<br>
apahāya bhogagṛha (mātṛpitṛ) mitrajñātisaṁghaṁ paralokaprāptu na hi drakṣyati bhūyu jñātīṁ || <a class='ref vns' id='vns14.10' href='#vns14.10'>Verse 14.10</a></p>
</blockquote>
<p><a class='ref sc' id='sc31' href='#sc31'>SC 31</a>bodhisattva āha—</p>
<blockquote class='gatha'>
<p><a class='ref sc' id='sc32' href='#sc32'>SC 32</a>dhigyauvanena jarayā samabhidrutena ārogya dhigvividhavyādhiparāhatena |<br>
dhigjīvitena viduṣā nacirasthitena dhikpaṇḍitasya puruṣasya ratiprasaṅgaiḥ || <a class='ref vns' id='vns14.11' href='#vns14.11'>Verse 14.11</a></p>
<p><a class='ref sc' id='sc33' href='#sc33'>SC 33</a>yadi jara na bhaveyā naiva vyādhirna mṛtyuḥ<br>
tathapi ca mahaduḥkhaṁ pañcaskandhaṁ dharanto |<br>
kiṁ puna jaravyādhirmṛtyu nityānubaddhāḥ<br>
sādhu pratinivartyā cintayiṣye pramokṣam || <a class='ref vns' id='vns14.12' href='#vns14.12'>Verse 14.12</a></p>
</blockquote>
<p><a class='ref sc' id='sc34' href='#sc34'>SC 34</a>atha khalu bhikṣavo bodhisattvaḥ pratinivartya taṁ rathavaraṁ punarapi puraṁ prāvikṣat ||</p>
<p><a class='ref sc' id='sc35' href='#sc35'>SC 35</a>iti hi bhikṣavo bodhisattvasyāpareṇa kālasamayenottareṇa nagaradvāreṇodyānabhūmimabhiniṣkrāmatastaireva devaputrairbodhisattvasyānubhāvenaiva tasminmārge bhikṣurabhinirmito ’bhūt | adrākṣīdbodhisattvastaṁ bhikṣuṁ śāntaṁ dāntaṁ saṁyataṁ brahmacāriṇamavikṣiptacakṣuṣaṁ yugamātraprekṣiṇaṁ prāsādikenairyāpathena saṁpannaṁ prāsādikenābhikramapratikrameṇa saṁpannaṁ prāsādikenāvalokitavyavalokitena prāsādikena samiñjitaprasāritena prāsādikena saṁghāṭīpātracīvaradhāraṇena mārge sthitam | dṛṣṭvā ca punarbodhisattvo jānanneva sārathimidamavocat—</p>
<blockquote class='gatha'>
<p><a class='ref sc' id='sc36' href='#sc36'>SC 36</a>kiṁ sārathe puruṣa śāntapraśāntacitto notkṣiptacakṣu vrajate yugamātradarśī |<br>
kāṣāyavastravasano supraśāntacārī pātraṁ gṛhītva na ca uddhatu unnato vā || <a class='ref vns' id='vns14.13' href='#vns14.13'>Verse 14.13</a></p>
</blockquote>
<p><a class='ref sc' id='sc37' href='#sc37'>SC 37</a><a class='ref vai' id='vai139' href='#vai139'>Vai 139</a>sārathirāha—</p>
<blockquote class='gatha'>
<p><a class='ref sc' id='sc38' href='#sc38'>SC 38</a>eṣo hi deva puruṣo iti bhikṣunāmā apahāya kāmaratayaḥ suvinītacārī |<br>
pravajyaprāptu śamamātmana eṣamāṇo saṁrāgadveṣavigato ’nveti piṇḍacaryā || <a class='ref vns' id='vns14.14' href='#vns14.14'>Verse 14.14</a></p>
</blockquote>
<p><a class='ref sc' id='sc39' href='#sc39'>SC 39</a>bodhisattva āha—</p>
<blockquote class='gatha'>
<p><a class='ref sc' id='sc40' href='#sc40'>SC 40</a>sādhū subhāṣitamidaṁ mama rocate ca pravrajya nāma vidubhiḥ satataṁ praśastā |<br>
hitamātmanaśca parasattvahitaṁ ca yatra sukhajīvitaṁ sumadhuraṁ amṛtaṁ phalaṁ ca || <a class='ref vns' id='vns14.15' href='#vns14.15'>Verse 14.15</a></p>
</blockquote>
<p><a class='ref sc' id='sc41' href='#sc41'>SC 41</a>atha khalu bhikṣavo bodhisattvaḥ pratinivartya taṁ rathavaraṁ punarapi puravaraṁ prāvikṣat ||</p>
<p><a class='ref sc' id='sc42' href='#sc42'>SC 42</a>iti hi bhikṣavo rājā śuddhodano bodhisattvasyemāmevaṁrūpāṁ saṁcodanāṁ dṛṣṭvā śrutvā ca bhūyasyā mātrayā bodhisattvasya parirakṣaṇārthaṁ prākārān māpayate sma, parikhāḥ khānayati sma, dvārāṇi ca gāḍhāni kārayati sma | ārakṣān sthāpayati sma | śūrāṁścodayati sma | vāhanāni yojayati sma | varmāṇi grāhayati sma | caturṣu nagaradvāraśṛṅgāṭakeṣu caturo mahāsenāvyūhān sthāpayati sma bodhisattvasya parirakṣaṇārtham | ya enaṁ rātriṁdivaṁ rakṣanti sma—mā bodhisattvo ’bhiniṣkramiṣyatīti | antaḥpure cājñāṁ dadāti sma—mā sma kadācitsaṁgītiṁ vicchetsyatha | sarvaratikrīḍāścopasaṁhartavyāḥ, strīmāyāścopadarśayata, nirbandhata kumāraṁ yathānuraktacitto na nirgacchetpravrajyāyai ||</p>
<p><a class='ref sc' id='sc43' href='#sc43'>SC 43</a>tatredamucyate—</p>
<blockquote class='gatha'>
<p><a class='ref sc' id='sc44' href='#sc44'>SC 44</a>dvāre sthāpita yuddhaśauṇḍapuruṣāḥ khaḍgāyudhāpāṇayo<br>
hastīaśvarathāśca varmitanarā ārūḍha nāgāvalī |<br>
parikhā khoṭakatoraṇāśca mahatā prākāra ucchrāpitā<br>
dvārā baddha sugāḍhabandhanakṛtāḥ krośasvarāmuñcanāḥ || <a class='ref vns' id='vns14.16' href='#vns14.16'>Verse 14.16</a></p>
<p><a class='ref sc' id='sc45' href='#sc45'>SC 45</a>sarve śākyagaṇā viṣaṇṇamanaso rakṣanti rātriṁdivaṁ<br>
nirghoṣaśca balasya tasya mahataḥ śabdo mahā śrūyate |<br>
nagaraṁ vyākulu bhītatrastamanaso mā smād vrajetsūrato<br>
mā bhūcchākyakuloditasya gamane chidyeta vaṁśo hyayam || <a class='ref vns' id='vns14.17' href='#vns14.17'>Verse 14.17</a></p>
<p><a class='ref sc' id='sc46' href='#sc46'>SC 46</a>ājñapto yuvatījanaśca satataṁ saṁgīti mā chetsyathā<br>
vasthānaṁ prakarotha krīḍaratibhirnirbandhathā mānasam |<a class='ref vai' id='vai140' href='#vai140'>Vai 140</a><br>
ye vā istriyamāya nekavividhā darśetha ceṣṭāṁ bahuṁ<br>
ārakṣāṁ prakarotha vighna kuruthā mā khu vrajetsūrataḥ || <a class='ref vns' id='vns14.18' href='#vns14.18'>Verse 14.18</a></p>
<p><a class='ref sc' id='sc47' href='#sc47'>SC 47</a>tasyā niṣkramikāli sārathivare pūrve nimittā ime<br>
haṁsā kroñca mayūra sārika śukā no te ravaṁ muñciṣu |<br>
prāsādeṣu gavākṣatoraṇavareṣvātālamañceṣu ca<br>
jihmājihva sudurmanā asukhitā dhyāyantyadhomūrdhakāḥ || <a class='ref vns' id='vns14.19' href='#vns14.19'>Verse 14.19</a></p>
<p><a class='ref sc' id='sc48' href='#sc48'>SC 48</a>puḍinīpuṣkariṇīṣu padma rucirā mlānāni mlāyanti ca<br>
vṛkṣāḥ śuṣkapalāśa puṣparahitāḥ puṣpanti bhūyo na ca |<br>
vīṇāvallakivaṁśatantriracitā chidyantyakasmāttadā<br>
bherīścaiva mṛdaṅga pāṇyabhihatā bhidyanti no vādyiṣu || <a class='ref vns' id='vns14.20' href='#vns14.20'>Verse 14.20</a></p>
<p><a class='ref sc' id='sc49' href='#sc49'>SC 49</a>sarvaṁ vyākulamāsi tacca nagaraṁ nidrābhibhūtaṁ bhṛśaṁ<br>
no nṛtte na ca gāyite na ramite bhūyo manaḥ kasyacit |<br>
rājāpī paramaṁ sudīnamanasaḥ cintāparo dhyāyate<br>
hā dhikśākyakulasya ṛddhi vipulā mā haiva saṁdhakṣyate || <a class='ref vns' id='vns14.21' href='#vns14.21'>Verse 14.21</a></p>
<p><a class='ref sc' id='sc50' href='#sc50'>SC 50</a>ekasmiṁ śayane sthite sthitamabhūdgopā tathā pārthivo<br>
gopā rātriyi ardharātrasamaye svapnānimāṁ paśyati |<br>
sarveyaṁ pṛthivī prakampitamabhūcchailā sakūṭāvaṭī<br>
vṛkṣā mārutaeritā kṣiti patī utpāṭya mūloddhṛtāḥ || <a class='ref vns' id='vns14.22' href='#vns14.22'>Verse 14.22</a></p>
<p><a class='ref sc' id='sc51' href='#sc51'>SC 51</a>candrāsūrya nabhātu bhūmipatitau sajyotiṣālaṁkṛtau<br>
keśānadṛśi lūna dakṣiṇi bhuje mukuṭaṁ ca vidhvaṁsitam |<br>
hastau chinna tathaiva chinna caraṇau nagnā dṛśī ātmanaṁ<br>
muktāhāra tathaiva mekhalamaṇī chinnā dṛśī ātmanaḥ || <a class='ref vns' id='vns14.23' href='#vns14.23'>Verse 14.23</a></p>
<p><a class='ref sc' id='sc52' href='#sc52'>SC 52</a>śayanasyā dṛśi chinna pāda caturo dharaṇītalesmiṁ chayī<br>
chatre daṇḍu sucitru śrīma ruciraṁ chinnā dṛśī pārthive |<br>
sarve ābharaṇā vikīrṇa patitā muhyanti te vāriṇā<br>
bhartuścābharaṇā savastramukuṭā śayyāgatā vyākulā || <a class='ref vns' id='vns14.24' href='#vns14.24'>Verse 14.24</a></p>
<p><a class='ref sc' id='sc53' href='#sc53'>SC 53</a>ulkāṁ paśyati niṣkramanta nagarāttamasābhibhūtaṁ puraṁ<br>
chinnāṁ jālikamadṛśāti supine ratanāmikāṁ śobhanāṁ |<a class='ref vai' id='vai141' href='#vai141'>Vai 141</a><br>
muktāhāru pralambamānu patitaḥ kṣubhito mahāsāgaraṁ<br>
meruṁ parvatarājamadṛśi tadā sthānātu saṁkampitam || <a class='ref vns' id='vns14.25' href='#vns14.25'>Verse 14.25</a></p>
<p><a class='ref sc' id='sc54' href='#sc54'>SC 54</a>etānīdṛśa śākyakanya supināṁ supināntare adṛśī<br>
dṛṣṭvā sā pratibuddha ruṇṇanayanā svaṁ svāminaṁ abravīt |<br>
devā kiṁ mi bhaviṣyate khalu bhaṇā supināntarāṇīdṛśā<br>
bhrāntā me smṛti no ca paśyami punaḥ śokārditaṁ me manaḥ || <a class='ref vns' id='vns14.26' href='#vns14.26'>Verse 14.26</a></p>
<p><a class='ref sc' id='sc55' href='#sc55'>SC 55</a>śrutvāsau kalaviṅkadundubhiruto brahmasvaraḥ susvaro<br>
gopāmālapate bhava pramuditā pāpaṁ na te vidyate |<br>
ye sattvā kṛtapuṇyapūrvacaritā teṣeti svapnā<br>
ime ko ’nyaḥ paśyati naikaduḥkhavihitaḥ svapnāntarāṇīdṛśā || <a class='ref vns' id='vns14.27' href='#vns14.27'>Verse 14.27</a></p>
<p><a class='ref sc' id='sc56' href='#sc56'>SC 56</a>yatte dṛṣṭā medinī kampamānā kūṭā śailā medinīye patantā |<br>
devā nāgā rākṣasā bhūtasaṁghāḥ sarve tubhyaṁ pūjyaśreṣṭhāṁ karonti || <a class='ref vns' id='vns14.28' href='#vns14.28'>Verse 14.28</a></p>
<p><a class='ref sc' id='sc57' href='#sc57'>SC 57</a>yatte dṛṣṭā vṛkṣamūloddhṛtāni keśāṁ lūnāṁ dakṣiṇenādṛśāsi |<br>
kṣipraṁ gope kleśajālaṁ chinitvā dṛṣṭījālaṁ uddharī saṁskṛtātaḥ || <a class='ref vns' id='vns14.29' href='#vns14.29'>Verse 14.29</a></p>
<p><a class='ref sc' id='sc58' href='#sc58'>SC 58</a>yatte dṛṣṭau candrasūryau patantau dṛṣṭā nakṣatrā jyotiṣā nīpatantaḥ |<br>
kṣipraṁ gope kleśaśatrū nihatvā pūjyā loke bhāvinī tvaṁ praśasyā || <a class='ref vns' id='vns14.30' href='#vns14.30'>Verse 14.30</a></p>
<p><a class='ref sc' id='sc59' href='#sc59'>SC 59</a>yatte dṛṣṭā muktahāraṁ viśīrṇaṁ nagnaṁ bhagnaṁ sarvakāyādṛśāsi |<br>
kṣipraṁ gope istrikāyaṁ jahitvā puruṣastvaṁ vai bheṣyase nocireṇa || <a class='ref vns' id='vns14.31' href='#vns14.31'>Verse 14.31</a></p>
<p><a class='ref sc' id='sc60' href='#sc60'>SC 60</a>yatte dṛṣṭaṁ mañcakaṁ chinnapādaṁ chatre daṇḍaṁ ratnacitraṁ prabhagnam |<br>
kṣipraṁ gope ogha catvāri tīrtvā māṁ draṣṭāsī ekachatraṁ triloke || <a class='ref vns' id='vns14.32' href='#vns14.32'>Verse 14.32</a></p>
<p><a class='ref sc' id='sc61' href='#sc61'>SC 61</a><a class='ref vai' id='vai142' href='#vai142'>Vai 142</a>yatte dṛṣṭā bhūṣaṇā uhyamānā cūḍā vastrā mahya mañce ’dṛśāsi |<br>
kṣipraṁ gope lakṣaṇairbhūṣitāṅgaṁ māṁ saṁpaśyī sarvalokaiḥ stuvantam || <a class='ref vns' id='vns14.33' href='#vns14.33'>Verse 14.33</a></p>
<p><a class='ref sc' id='sc62' href='#sc62'>SC 62</a>yatte dṛṣṭā dīpakoṭīśatāni nagarānniṣkrāntā tatpuraṁ cāndhakāram |<br>
kṣipraṁ gope mohavidyāndhakāre prajñāloke kurvamī sarvalokam || <a class='ref vns' id='vns14.34' href='#vns14.34'>Verse 14.34</a></p>
<p><a class='ref sc' id='sc63' href='#sc63'>SC 63</a>yatte dṛṣṭaṁ muktahāraṁ prabhagnaṁ chinnaṁ caiva svarṇasūtraṁ vicitram |<br>
kṣipraṁ gope kleśajālaṁ chinitvā saṁjñā sūtraṁ uddharī saṁskṛtātaḥ || <a class='ref vns' id='vns14.35' href='#vns14.35'>Verse 14.35</a></p>
<p><a class='ref sc' id='sc64' href='#sc64'>SC 64</a>yatte gope cittikāraṁ karoṣī nityaṁ pūjāṁ gauraveṇottamena |<br>
nāstī tubhyaṁ durgatī naiva śokaḥ kṣipraṁ bhohī prītiprāmodyalabdhā || <a class='ref vns' id='vns14.36' href='#vns14.36'>Verse 14.36</a></p>
<p><a class='ref sc' id='sc65' href='#sc65'>SC 65</a>pūrve mahyaṁ dānu dattaṁ praṇītaṁ śīlaṁ cīrṇaṁ bhāvitā nityakṣānti |<br>
tasmānmahyaṁ ye prasādaṁ labhante sarve bhontī prītiprāmodyalābhāḥ || <a class='ref vns' id='vns14.37' href='#vns14.37'>Verse 14.37</a></p>
<p><a class='ref sc' id='sc66' href='#sc66'>SC 66</a>kalpā koṭī saṁskṛtā me anantā bodhīmārgo śodhito me praṇītaḥ |<br>
tasmānmahyaṁ ye prasādaṁ karonti sarve chinnā teṣu trīṇyapyapāyāḥ || <a class='ref vns' id='vns14.38' href='#vns14.38'>Verse 14.38</a></p>
<p><a class='ref sc' id='sc67' href='#sc67'>SC 67</a>harṣaṁ vindā mā ca khedaṁ janehi tuṣṭiṁ vindā saṁjanehī ca prītim |<br>
kṣipraṁ bheṣye prītiprāmodyalābhī sehī gope bhadrakā te nimittā || <a class='ref vns' id='vns14.39' href='#vns14.39'>Verse 14.39</a></p>
<p><a class='ref sc' id='sc68' href='#sc68'>SC 68</a>so puṇyatejabharito siritejagarbho pūrve nimittasupine imi adṛśāsi |<a class='ref vai' id='vai143' href='#vai143'>Vai 143</a><br>
ye bhonti pūrvaśubhakarmasamuccayānāṁ naiṣkramyakālasamaye narapuṁgavānām || <a class='ref vns' id='vns14.40' href='#vns14.40'>Verse 14.40</a></p>
<p><a class='ref sc' id='sc69' href='#sc69'>SC 69</a>so adṛśāsi ca karāccaraṇāddhatānā mahasāgarebhi catubhirjala lolayantā |<br>
sarvāmimāṁ vasumatīṁ śayanaṁ vicitraṁ meruṁ ca parvatavaraṁ śirasopadhānam || <a class='ref vns' id='vns14.41' href='#vns14.41'>Verse 14.41</a></p>
<p><a class='ref sc' id='sc70' href='#sc70'>SC 70</a>ābhā pramukta supine tada adṛśāsi loke vilokitu mahātamasāndhakāram |<br>
chatrodgataṁ dharaṇiye spharate trilokaṁ ābhāya spṛṣṭa vinipātadukhā praśāntā || <a class='ref vns' id='vns14.42' href='#vns14.42'>Verse 14.42</a></p>
<p><a class='ref sc' id='sc71' href='#sc71'>SC 71</a>kṛṣṇā śubhā caturi prāṇaka pāda lekhī catuvarṇa etva śakunādbhuta ekavarṇāḥ |<br>
mīḍhaṁgirī paramahīna jugupsanīyā abhibhūya caṁkramati tatra ca nopalipto || <a class='ref vns' id='vns14.43' href='#vns14.43'>Verse 14.43</a></p>
<p><a class='ref sc' id='sc72' href='#sc72'>SC 72</a>bhūyo ’dṛśī supini nadya jalaprapūrṇā bahusattvakoṭinayutāni ca uhyamānā |<br>
so nāva kṛtva prataritva parāṁ pratārya sthāpeti so sthalavare abhaye aśoke || <a class='ref vns' id='vns14.44' href='#vns14.44'>Verse 14.44</a></p>
<p><a class='ref sc' id='sc73' href='#sc73'>SC 73</a>bhūyo ’dṛśāti bahu ātura rogaspṛṣṭāṁ ārogyatejarahitāṁ balaviprahīnāṁ |<br>
so vaidya bhūtva bahu oṣadha saṁprayacchā moceti sattvanayutāṁ bahurogaspṛṣṭāṁ || <a class='ref vns' id='vns14.45' href='#vns14.45'>Verse 14.45</a></p>
<p><a class='ref sc' id='sc74' href='#sc74'>SC 74</a>siṁhāsane va hi niṣaṇṇa sumerupṛṣṭhe śiṣyāṁ kṛtāñjalipuṭānamarānnamantāṁ |<br>
saṁgrāmamadhyi jayu adṛśi ātmanaśca ānandaśabdamamarāṁ gagane bruvantaḥ || <a class='ref vns' id='vns14.46' href='#vns14.46'>Verse 14.46</a></p>
<p><a class='ref sc' id='sc75' href='#sc75'>SC 75</a>evaṁvidhā supini adṛśi bodhisattvo maṅgalya śobhanavratasya ca pāripūrim |<br>
yāṁ śrutva devamanujā abhavanprahṛṣṭā na cirādbhaviṣyati ayaṁ naradevadevaḥ || <a class='ref vns' id='vns14.47' href='#vns14.47'>Verse 14.47</a><br>
iti ||</p>
</blockquote>
<p class='endsection'><a class='ref sc' id='sc76' href='#sc76'>SC 76</a>iti śrīlalitavistare svapnaparivarto nāma caturdaśo ’dhyāyaḥ ||</p>
<footer>
<p>Based on the edition by P.L. <span class='author'>Vaidya</span>, Darbhanga: The Mithila Institute, <span class='publication-date'>1958</span>, (Buddhist Sanskrit Texts, 1)</p>
<p>Input by members of the <a href='http://www.uwest.edu/sanskritcanon'>Sanskrit Buddhist Input Project</a> of Nagarjuna Institute, Nepal and University of the West, Rosemead, California, USA.</p>
<p>Sutra section, text no. 22.</p>
<p>The transliteration emulates the conventions of Nagari script, so many word boundaries are not marked by blanks.</p>
<p>REFERENCE SYSTEM (added):<br>
Lal_nn.nn = Lalitavistara_parivarta.verse<br>
(Vaidya nn) = pagination of P.L. Vaidya’s edition</p>
<p>Text file sourced from <a href='http://www.sub.uni-goettingen.de/ebene_1/gretil/gretil.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
