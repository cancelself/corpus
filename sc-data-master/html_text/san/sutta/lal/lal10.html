<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='lal10' lang='san'>
<header>
<ul>
<li class='division'>Lalitavistaraḥ |</li>
</ul>
<h1>10: lipiśālāsaṁdarśanaparivarto daśamaḥ</h1>
</header>
<p><a class='ref sc' id='sc1' href='#sc1'>SC 1</a><a class='ref vai' id='vai87' href='#vai87'>Vai 87</a>iti hi bhikṣavaḥ saṁvṛddhaḥ kumāraḥ | tadā māṅgalyaśatasahasraiḥ lipiśālāmupanīyate sma daśabhirdārakasahasraiḥ parivṛtaḥ puraskṛtaḥ, daśabhiśca rathasahasraiḥ khādanīyabhojanīyasvādanīyaparipūrṇairhiraṇyasuvarṇaparipūrṇaiśca | yena kapilavastuni mahānagare vīthicatvararathyāntarāpaṇamukheṣvabhyavakīryate sma abhiviśrāmyante | aṣṭābhiśca tūryaśatasahasraiḥ praghuṣyamāṇairmahatā ca puṣpavarṣeṇābhipravarṣatā vitardiniryūhatoraṇagavākṣaharmyakūṭāgāraprāsādataleṣu kanyāśatasahasrāṇi sarvālaṁkārabhūṣitāḥ sthitā abhūvan | bodhisattvaṁ prekṣamāṇāḥ kusumāni ca kṣipanti sma | aṣṭau ca marutkanyāsahasrāṇi vigalitālaṁkārābharaṇālaṁkṛtāni ratnabhadraṁkareṇa gṛhītāni mārgaṁ śodhayantyo bodhisattvasya purato gacchanti sma | devanāgayakṣagandharvāsuragaruḍakinnaramahoragāścārdhakāyikā gaganatalātpuṣpapaṭṭadāmānyabhipralambayanti sma | sarve ca śākyagaṇāḥ śuddhodanaṁ rājānaṁ puraskṛtya bodhisattvasya purato gacchanti sma | anenaivaṁrūpeṇa vyūhena bodhisattvo lipiśālāmupanīyate sma ||</p>
<p><a class='ref sc' id='sc2' href='#sc2'>SC 2</a>samanantarapraveśitaśca bodhisattvo lipiśālām | atha viśvāmitro nāma dārakācāryo bodhisattvasya śriyaṁ tejaścāsahamāno dharaṇitale niviṣṭo ’dhomukhaḥ prapatati sma | taṁ tathā prapatitaṁ dṛṣṭvā śubhāṅgo nāma tuṣitakāyiko devaputro dakṣiṇena karatalena parigṛhyotthāpayati sma | utthāpya ca gaganatalastho rājānaṁ śuddhodanaṁ taṁ ca mahāntaṁ janakāyaṁ gāthābhirabhyabhāṣat—</p>
<blockquote class='gatha'>
<p><a class='ref sc' id='sc3' href='#sc3'>SC 3</a>śāstrāṇi yāni pracalanti manuṣyaloke saṁkhyā lipiśca gaṇanāpi ca dhātutantram |<br>
ye śilpayoga pṛthu laukika aprameyāḥ teṣveṣu śikṣitu purā bahukalpakoṭyaḥ || <a class='ref vns' id='vns10.1' href='#vns10.1'>Verse 10.1</a></p>
<p><a class='ref sc' id='sc4' href='#sc4'>SC 4</a>kiṁ tū janasya anuvartanatāṁ karoti lipiśālamāgatu suśikṣitu śiṣyaṇārtham |<br>
paripācanārtha bahudāraka agrayāne anyāṁśca sattvanayutānamṛte vinetum || <a class='ref vns' id='vns10.2' href='#vns10.2'>Verse 10.2</a></p>
<p><a class='ref sc' id='sc5' href='#sc5'>SC 5</a>lokottareṣu catusatyapathe vidhijño hetupratītyakuśalo yatha saṁbhavanti |<br>
yatha cānirodhakṣayu saṁsthitu śītibhāvaḥ tasminvidhijña kimatho lipiśāstramātre || <a class='ref vns' id='vns10.3' href='#vns10.3'>Verse 10.3</a></p>
<p><a class='ref sc' id='sc6' href='#sc6'>SC 6</a>netasya ācariya uttari vā triloke sarveṣu devamanujeṣvayameva jeṣṭhaḥ |<a class='ref vai' id='vai88' href='#vai88'>Vai 88</a><br>
nāmāpi teṣa lipināṁ na hi vittha yūyaṁ yatreṣu śikṣitu purā bahukalpakoṭyaḥ || <a class='ref vns' id='vns10.4' href='#vns10.4'>Verse 10.4</a></p>
<p><a class='ref sc' id='sc7' href='#sc7'>SC 7</a>so cittadhāra jagatāṁ vividhā vicitrā ekakṣaṇena ayu jānati śuddhasattvaḥ |<br>
adṛśyarūparahitasya gatiṁ ca vetti kiṁ vā puno ’tha lipino ’kṣaradṛśyarūpām || <a class='ref vns' id='vns10.5' href='#vns10.5'>Verse 10.5</a></p>
</blockquote>
<p><a class='ref sc' id='sc8' href='#sc8'>SC 8</a>ityuktvā sa devaputro bodhisattvaṁ divyaiḥ kusumairabhyarcya tatraivāntardadhe | tatra dhātryaśca ceṭīvargāśca sthāpitā abhūvan | pariśeṣāḥ śākyāḥ śuddhodanapramukhāḥ prakrāmantaḥ ||</p>
<p><a class='ref sc' id='sc9' href='#sc9'>SC 9</a>atha bodhisattva uragasāracandanamayaṁ lipiphalakamādāya divyārṣasuvarṇatirakaṁ samantānmaṇiratnapratyuptaṁ viśvāmitramācāryamevamāha—katamāṁ me bho upādhyāya lipiṁ śikṣāpayasi | brāhmīkharoṣṭīpuṣkarasāriṁ aṅgalipiṁ vaṅgalipiṁ magadhalipiṁ maṅgalyalipiṁ aṅgulīyalipiṁ śakārilipiṁ brahmavalilipiṁ pāruṣyalipiṁ drāviḍalipiṁ kirātalipiṁ dākṣiṇyalipiṁ ugralipiṁ saṁkhyālipiṁ anulomalipiṁ avamūrdhalipiṁ daradalipiṁ khāṣyalipiṁ cīnalipiṁ lūnalipiṁ hūṇalipiṁ madhyākṣaravistaralipiṁ puṣpalipiṁ devalipiṁ nāgalipiṁ yakṣalipiṁ gandharvalipiṁ kinnaralipiṁ mahoragalipiṁ asuralipiṁ garuḍalipiṁ mṛgacakralipiṁ vāyasarutalipiṁ bhaumadevalipiṁ antarīkṣadevalipiṁ uttarakurudvīpalipiṁ aparagoḍānīlipiṁ pūrvavidehalipiṁ utkṣepalipiṁ nikṣepalipiṁ vikṣepalipiṁ prakṣepalipiṁ sāgaralipiṁ vajralipiṁ lekhapratilekhalipiṁ anudrutalipiṁ śāstrāvartāṁ gaṇanāvartalipiṁ utkṣepāvartalipiṁ nikṣepāvartalipiṁ pādalikhitalipiṁ dviruttarapadasaṁdhilipiṁ yāvaddaśottarapadasaṁdhilipiṁ madhyāhāriṇīlipiṁ sarvarutasaṁgrahaṇīlipiṁ vidyānulomāvimiśritalipiṁ ṛṣitapastaptāṁ rocamānāṁ dharaṇīprekṣiṇīlipiṁ gaganaprekṣiṇīlipiṁ sarvauṣadhiniṣyandāṁ sarvasārasaṁgrahaṇīṁ sarvabhūtarutagrahaṇīm | āsāṁ bho upādhyāya catuṣṣaṣṭīlipīnāṁ katamāṁ tvaṁ śiṣyāpayiṣyasi?</p>
<p><a class='ref sc' id='sc10' href='#sc10'>SC 10</a>atha viśvāmitro dārakācāryo vismitaḥ prahasitavadano nihatamānamadadarpa imāṁ gāthāmabhāṣata—</p>
<blockquote class='gatha'>
<p><a class='ref sc' id='sc11' href='#sc11'>SC 11</a>āścaryaṁ śuddhasattvasya loke lokānuvartino |<br>
śikṣitaḥ sarvaśāstreṣu lipiśālāmupāgataḥ || <a class='ref vns' id='vns10.6' href='#vns10.6'>Verse 10.6</a></p>
<p><a class='ref sc' id='sc12' href='#sc12'>SC 12</a>yeṣāmahaṁ nāmadheyaṁ lipīnāṁ na prajānami |<br>
tatraiṣa śikṣitaḥ santo lipiśālāmupāgataḥ || <a class='ref vns' id='vns10.7' href='#vns10.7'>Verse 10.7</a></p>
<p><a class='ref sc' id='sc13' href='#sc13'>SC 13</a>vaktraṁ cāsya na paśyāmi mūrdhānaṁ tasya naiva ca |<br>
śiṣyayiṣye kathaṁ hyenaṁ lipiprajñāya pāragam || <a class='ref vns' id='vns10.8' href='#vns10.8'>Verse 10.8</a></p>
<p><a class='ref sc' id='sc14' href='#sc14'>SC 14</a><a class='ref vai' id='vai89' href='#vai89'>Vai 89</a>devadevo hyatidevaḥ sarvadevottamo vibhuḥ |<br>
asamaśca viśiṣṭaśca lokeṣvapratipudgalaḥ || <a class='ref vns' id='vns10.9' href='#vns10.9'>Verse 10.9</a></p>
<p><a class='ref sc' id='sc15' href='#sc15'>SC 15</a>asyaiva tvanubhāvena prajñopāye viśeṣataḥ |<br>
śikṣitaṁ śiṣyayiṣyāmi sarvalokaparāyaṇam || <a class='ref vns' id='vns10.10' href='#vns10.10'>Verse 10.10</a></p>
</blockquote>
<p><a class='ref sc' id='sc16' href='#sc16'>SC 16</a>iti hi bhikṣavo daśa dārakasahasrāṇi bodhisattvena sārdhaṁ lipiṁ śiṣyante sma | tatra bodhisattvādhisthānena teṣāṁ dārakāṇāṁ mātṛkāṁ vācayatāṁ yadā akāraṁ parikīrtayanti sma, tadā anityaḥ sarvasaṁskāraśabdo niścarati sma | ākāre parikīrtyamāne ātmaparahitaśabdo niścarati sma | ikāre indriyavaikalyaśabdaḥ | īkāre ītibahulaṁ jagaditi | ukāre upadravabahulaṁ jagaditi | ūkāre ūnasattvaṁ jagaditi | ekāre eṣaṇāsamutthānadoṣaśabdaḥ | aikāre airyāpathaḥ śreyāniti | okāre oghottaraśabdaḥ | aukāre aupapādukaśabdaḥ | aṁkāre amoghotpattiśabdaḥ | aḥkāre astaṁgamanaśabdo niścarati sma | kakāre karmavipākāvatāraśabdaḥ | khakāre khasamasarvadharmaśabdaḥ | gakāre gambhīradharmapratītyasamutpādāvatāraśabdaḥ | ghakāre ghanapaṭalāvidyāmohāndhakāravidhamanaśabdaḥ | ṅakāre ’ṅgaviśuddhiśabdaḥ | cakāre caturāryasatyaśabdaḥ | chakāre chandarāgaprahāṇaśabdaḥ | jakāre jarāmaraṇasamatikramaṇaśabdaḥ | jhakāre jhaṣadhvajabalanigrahaṇaśabdaḥ | ñakāre jñāpanaśabdaḥ | ṭakāre paṭopacchedanaśabdaḥ | ṭhakāre ṭhapanīyapraśnaśabdaḥ | ḍakāre ḍamaramāranigrahaṇaśabdaḥ | ḍhakāre mīḍhaviṣayā iti | ṇakāre reṇukleśā iti | takāre tathatāsaṁbhedaśabdaḥ | thakāre thāmabalavegavaiśāradyaśabdaḥ | dakāre dānadamasaṁyamasaurabhyaśabdaḥ | dhakāre dhanamāryāṇāṁ saptavidhamiti | nakāre nāmarūpaparijñāśabdaḥ | pakāre paramārthaśabdaḥ | phakāre phalaprāptisākṣātkriyāśabdaḥ | bakāre bandhanamokṣaśabdaḥ | bhakāre bhavavibhavaśabdaḥ | makāre madamānopaśamanaśabdaḥ | yakāre yathāvaddharmaprativedhaśabdaḥ | rakāre ratyaratiparamārtharatiśabdaḥ | lakāre latāchedanaśabdaḥ | vakāre varayānaśabdaḥ | śakāre śamathavipaśyanāśabdaḥ | ṣakāre ṣaḍāyatananigrahaṇābhijñajñānāvāptiśabdaḥ | sakāre sarvajñajñānābhisaṁbodhanaśabdaḥ | hakāre hatakleśavirāgaśabdaḥ | kṣakāre parikīrtyamāne kṣaṇaparyantābhilāpyasarvadharmaśabdo niścarati sma ||</p>
<p><a class='ref sc' id='sc17' href='#sc17'>SC 17</a>iti hi bhikṣavasteṣāṁ dārakāṇāṁ mātṛkāṁ vācayatāṁ bodhisattvānubhāvenaiva pramukhānyasaṁkhyeyāni dharmamukhaśatasahasrāṇi niścaranti sma ||</p>
<p><a class='ref sc' id='sc18' href='#sc18'>SC 18</a>tadānupūrveṇa bodhisattvena lipiśālāsthitena dvātriṁśaddārakasahasrāṇi paripācitānyabhūvan | anuttarāyāṁ samyaksaṁbodhau cittānyutpāditāni dvātriṁśaddārikāsahasrāṇi | ayaṁ heturayaṁ pratyayo yacchikṣito ’pi bodhisattvo lipiśālāmupāgacchati sma ||</p>
<p class='endsection'><a class='ref sc' id='sc19' href='#sc19'>SC 19</a>|| iti śrīlalitavistare lipiśālāsaṁdarśanaparivarto nāma daśamo ’dhyāyaḥ ||</p>
<footer>
<p>Based on the edition by P.L. <span class='author'>Vaidya</span>, Darbhanga: The Mithila Institute, <span class='publication-date'>1958</span>, (Buddhist Sanskrit Texts, 1)</p>
<p>Input by members of the <a href='http://www.uwest.edu/sanskritcanon'>Sanskrit Buddhist Input Project</a> of Nagarjuna Institute, Nepal and University of the West, Rosemead, California, USA.</p>
<p>Sutra section, text no. 22.</p>
<p>The transliteration emulates the conventions of Nagari script, so many word boundaries are not marked by blanks.</p>
<p>REFERENCE SYSTEM (added):<br>
Lal_nn.nn = Lalitavistara_parivarta.verse<br>
(Vaidya nn) = pagination of P.L. Vaidya’s edition</p>
<p>Text file sourced from <a href='http://www.sub.uni-goettingen.de/ebene_1/gretil/gretil.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
