<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv10' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>10</h1>
</header>
<p><a class='ref sc' id='sc1' href='#sc1'>SC 1</a>katamat karma uccakulasaṁvartanīyam. ucyate. astabdhatā. anabhimānitā. mātāpitṛjñatā. śrāmaṇyatā. brāhmaṇyatā. kulajyeṣṭhāpacāyitā. mātāpitroḥ pratyupasthānam. āryāṇāṁ śīlavatāṁ pratyupasthānam. anyeṣāṁ ca gurusthānīyānām ācāryopādhyāyānāṁ pratyupasthānam. nīcakulānāṁ satvānām aparibhavaḥ.</p>
<p><a class='ref sc' id='sc2' href='#sc2'>SC 2</a>a) yathā ca bhagavatā sūtra uktam. yato bhikṣavaḥ kuśalaśīlavanto brahmacārinaḥ kalyāṇadharmāṇaḥ pravrajitā upasaṁkramanti pañca tasmin kule ’nuśaṁsāḥ pratyanuśaṁsitavyāḥ. katame pañca. iha bhikṣavaḥ upasaṁkrānteṣu śīlavatsu cittāni prasādayanti svargasaṁvartanīyaṁ <a class='ref mkv' id='mkv41' href='#mkv41'>Mkv 41</a>tad bhikṣavaḥ kulaṁ tasmin samaye pratipadaṁ pratipannaṁ bhavati. punar aparaṁ bhikṣavaḥ upasaṁkrānteṣu śīlavatsu abhivādayanti pratyuttiṣṭhanti. uccakulasaṁvartanīyaṁ bhikṣavaḥ. tasmin samaye pratipadaṁ pratipannaṁ bhavati. evaṁ sarvasūtraṁ yojyam. idaṁ karma uccakulasaṁvartanīyam.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
