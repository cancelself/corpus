<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv70' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>70</h1>
</header>
<p><a class='ref sc' id='sc1' href='#sc1'>SC 1</a>katame daśa guṇā yānapradānasya. ucyate. sukumāracaraṇo bhavati. snpratiṣṭhitacaraṇo bhavati. mārgaklamatho na bhavati. na ca bahvamitro bhavati. punaḥ punaḥ ṛddhipādān pratilabhate. hastyaśvādibhir yānair avaikalyaṁ bhavati. mahābhogaś ca bhavati. svargeṣūpapadyate. kṣipraṁ ca parinirvāti.</p>
<p><a class='ref sc' id='sc2' href='#sc2'>SC 2</a>a) yathā coktaṁ devatāsūtre. yānadaḥ sukhito bhavati. yo dadāty upānahau. yathā coktam abhidharme cakravartisūtre. katamasya karmaṇo vipākena rājā cakravartī hastyaśvādīni vāhanāni pratilabhate. dīrgharātraṁ rājā cakravartī mātaraṁ vā pitaraṁ vopādhyāyaṁ vā skandhena vahati vā vāhayati vā. hastyaśvādibhiḥ śivikāyānair vā vahati vā. durgasaṁkramaṁ vā karoti. setubandhaṁ karoti. upānahapradānāni vā dadāti. kāruṇyena mahāṭavyāṁ sārtham atikrāmayati. tasya karmaṇo vipākena rājā cakravartī hastyaśvādīni pratilabhate. tatrārūḍhaḥ samudraparyantāṁ pṛthivīṁ divasacaturbhāgena paryaṭati. ime daśa guṇā yānapradānasya.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
