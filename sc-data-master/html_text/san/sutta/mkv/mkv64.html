<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv64' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>64</h1>
</header>
<p><a class='ref sc' id='sc1' href='#sc1'>SC 1</a>katame daśānuśaṁsāś chattrapradānasya. ucyate. chattrabhūto bhavati lokasya. anavatapto bhavati kāyena anavatapto bhavati cittena. ādhipatyasaṁvartanīyaṁ cānena karma kṛtaṁ bhavaty upacitam. punaḥ punaś ca rājā bhavati cakravartī. maheśākhyo bhavati. maheśākhyaiḥ sattvaiḥ samāgamo bhavati buddhair buddhaśrāvakaiś ca samāgamo bhavati. mahābhogo bhavati. svargeṣūpapadyate. kṣipraṁ ca parinirvāti.</p>
<p><a class='ref sc' id='sc2' href='#sc2'>SC 2</a>a) atra gaṅgāsaṁtāre bhagavataḥ pratyekabuddhasya stūpe dattasya chattrasya vipāko varṇyate. yathā cāryasundaranando vyākaroti.</p>
<blockquote class='gatha'>
<p><a class='ref sc' id='sc3' href='#sc3'>SC 3</a>jentākasya ca snānena tālasyālepanena ca<br>
ekacchattrapradānāc ca prāptā me suvarṇavarṇatā.</p>
<p><a class='ref sc' id='sc4' href='#sc4'>SC 4</a>evamādi chattrapradānasya vipāko vaktavyaḥ. āha ca.</p>
<p><a class='ref sc' id='sc5' href='#sc5'>SC 5</a><a class='ref mkv' id='mkv87' href='#mkv87'>Mkv 87</a><br>
yad dhāryate pravaradaṇḍam udārarūpaṁ<br>
kodaṇḍadāmaparimaṇḍitavastikośam<br>
chattraṁ viśālam amalaṁ śaśimaṇḍalābham<br>
chattrapradānajanitena jagaddharasya.<br>
śrīcihnabhūtaṁ maṇihemadaṇḍam<br>
paṭojjvalaṁ kāñcanam ātapatram<br>
yad dhāryate mūrdhni narādhipasya<br>
chattrapradānena jagaddharasya</p>
</blockquote>
<p class='endsection'>ime daśānuśaṁsaś chattrapradānasya.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
