<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv75' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>75</h1>
</header>
<p><a class='ref sc' id='sc1' href='#sc1'>SC 1</a>katame daśa guṇā dīpapradānasya. ucyate. pradīpabhūto bhavati lokasya. māṁsacakṣur naśyati. divyacakṣuḥ prādurbhavati. avidyāndhakāraṁ vidhamati. jñānāloka utpadyate. kuśalākuśalān dharmān kṣipraṁ prajñayā pratividhyati. saṁsāre saṁsarato ’vidyāndhakāro na bhavati. mahābhogaś ca bhavati. svargeṣūpapadyate. kṣipraṁ ca parinirvāti.</p>
<p><a class='ref sc' id='sc2' href='#sc2'>SC 2</a><a class='ref mkv' id='mkv102' href='#mkv102'>Mkv 102</a>a) yathā coktam abhidharme cakravartisūtravibhaṅge. kasya karmaṇo vipākena rājā cakravartī maṇiratnaṁ pratilabhate. dīrgharātraṁ rājñā cakravartinā dīpapradānāni pradattāni. pradīpaikadānāni ca. andhakāre ratnapradīpā dhāritā. ye cakṣuṣmantas te samaviṣamāṇi rūpāṇi paśyantu. āha ca.</p>
<blockquote class='gatha'>
<p><a class='ref sc' id='sc3' href='#sc3'>SC 3</a>buddhapraśastaṁ labhate ca cakṣuś<br>
cakṣus tu yasyottamahetubhūtam<br>
lokāvabhāsaṁ bhavatīha rūpam<br>
pradīpadānena jagaddharasya.<br>
tejo’dhiko nārtham udīkṣaṇīyaḥ<br>
atīva tuṣṭaḥ śubhakarmadarśī<br>
saṁprāpya saukhyaṁ divi ceha caiva<br>
viśuddhacakṣuḥ praśamaṁ paraiti.</p>
</blockquote>
<p><a class='ref sc' id='sc4' href='#sc4'>SC 4</a>atrāryāniruddhasya dīpe divyacakṣur ṛṣīṇāṁ ca cakṣūtpāṭanamokṣāyaṇe vaktavyam. yathā dīpamālāpradānena dīpaṅkareṇa buddhatvaṁ prāptam. yā ca śrāvastyāṁ cakṣuvikalena pradīpamālā kāritā. saprasādo jātaḥ. praṇidhānaṁ kṛtavān. utthitasya cāsya yathā paurāṇaṁ cakṣuḥ saṁvṛttam. ime daśa guṇā dīpapradānasya.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
