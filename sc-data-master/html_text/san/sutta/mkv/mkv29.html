<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv29' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>29</h1>
</header>
<p><a class='ref sc' id='sc1' href='#sc1'>SC 1</a>tatra katamat karma yena samanvāgataḥ pudgalo narakeṣūpapannamātra eva cyavati. ucyate. ihaikatyena nārakīyaṁ karma kṛtaṁ bhavaty upacitaṁ ca. sa tat kṛtvāstīryati. jihrīyati. vigarhati vijugupsati ācaṣṭe. deśayati. vyaktīkaroti. āyatyāṁ saṁvaram āpadyate. na punaḥ kurute. sa cen narakeṣūpapadyate upapannamātra eva cyavati.</p>
<p><a class='ref sc' id='sc2' href='#sc2'>SC 2</a>a) yathā rājājātaśatruḥ. tena devadattasahāyenānantaryakarma kṛtam. pitṛvadhaḥ. saṁghabhedaḥ. dhanapālamokṣaṇam. śilāyantramokṣaṇaṁ devadattasyādeśena. tasmād avīcinarakagamanaṁ śrutvā tena saṁvignena bhagavati cittaṁ prasāditam. śrāmaṇyaphalasūtre ’tyayadeśanaṁ kṛtam. pratisaṁdadhāti kuśalamūlāni. tena maraṇakāle cittaṁ prasāditam. asthibhir api buddhaṁ bhagavantaṁ <a class='ref mkv' id='mkv50' href='#mkv50'>Mkv 50</a>śaraṇaṁ gacchāmi. sa upapannamātra eva cyavati. idaṁ karma yena samanvāgataḥ pudgalo narakeṣūpapannamātra eva cyavati.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
