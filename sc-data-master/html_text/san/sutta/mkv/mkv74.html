<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv74' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>74</h1>
</header>
<p><a class='ref sc' id='sc1' href='#sc1'>SC 1</a>katame daśa guṇā muktapuṣpapradānasya. ucyate. puṣpabhūto bhavati lokasya. ghrāṇendriyaṁ viśudhyati. kāyadaurgandhyaṁ samapaiti. saugandhyaṁ prādurbhavati. daśa diśaḥ śīlagandhaḥ khyātiṁ gacchati. abhigamanīyaś ca bhavati. lābhī ca bhavati <a class='ref mkv' id='mkv101' href='#mkv101'>Mkv 101</a>iṣṭānāṁ dharmāṇām. mahābhogaś ca bhavati. svargeṣūpapadyate kṣipraṁ ca parinirvāti.</p>
<p><a class='ref sc' id='sc2' href='#sc2'>SC 2</a>a) atra karṇesumanasya pūrvajanmani prasāde jāte ekaikapuṣpapradānasya vipāko vaktavyaḥ. yathā sa eva āha.</p>
<blockquote class='gatha'>
<p><a class='ref sc' id='sc3' href='#sc3'>SC 3</a>ekapuṣpapradānena aśītikalpakoṭayaḥ<br>
durgatiṁ nābhijānāmi buddhapūjāya tat phalam.</p>
</blockquote>
<p class='endsection'>ime daśa guṇā muktapuṣpapradānasya.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
