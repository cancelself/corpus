<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv6' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>6</h1>
</header>
<p><a class='ref sc' id='sc1' href='#sc1'>SC 1</a>katamat karma prāsādikasaṁvartanīyam. ucyate. akrodhaḥ. anupanāhaḥ. amrakṣaḥ. vastrapradānam. stūpacaityagṛheṣu ca sudhādānam. suvarṇapātra dānam. gandhalepapradānam. alaṁkārapradānam. mātāpitror varṇavāditā. āryāṇāṁ śīlavatāṁ varṇavāditā stūpāṅgaṇavihārāṇāṁ saṁmārjanam. satataṁ gṛhasaṁmārjanam. virūpāṇāṁ sattvānām anavahasanaṁ tathānyeṣāṁ bālavṛddhānām. tathā caukṣasamudācāratā.</p>
<p><a class='ref sc' id='sc2' href='#sc2'>SC 2</a>a) yathā āryasundaranandena kila krakucchande samyaksaṁbuddhe bhikṣusaṁghe jentākasnānaṁ kṛtam. tāṁś ca dṛṣṭvā cittaṁ prasāditam. bhūyaś ca suvarṇena haritālena pratyekabuddhastūpe lepo dattaḥ. idam api dṛṣṭvā cittaṁ prasāditam. abhirūpatāyāṁ ca pariṇāmitam. bhūyaś ca stūpe kriyamāṇe prathamaṁ chattraṁ kāritam. yathā paścimabhave sa eva vyākaroti.</p>
<blockquote class='gatha'>
<p><a class='ref sc' id='sc3' href='#sc3'>SC 3</a>jentākasya ca snānena haritālasya lepanena ca<br>
ekacchattrapradānāc ca prāptā me suvarṇavarṇatā.</p>
</blockquote>
<p><a class='ref sc' id='sc4' href='#sc4'>SC 4</a>tathaivāyaṁ śobhitavān. idaṁ karma prāsādikasaṁvartaniyam.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
