<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv62' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>62</h1>
</header>
<p><a class='ref sc' id='sc1' href='#sc1'>SC 1</a>katame daśānuśaṁsā madhyadeśe caturmahācaityalumbinīmahābodhiprabhṛtiṣu tathāgatacaityāñjalikarmapraṇipāte. ucyate. madhyadeśe janma pratilabhate. udārāṇi ca vastrāṇi pratilabhate. udāraṁ kulaṁ pratilabhate. udāraṁ vayaḥ pratilabhate. udāraṁ svaraṁ pratilabhate. udārāṁ pratibhānatāṁ pratilabhate. udārāṁ śraddhāṁ pratilabhate. udāraṁ śīlaṁ pratilabhate. udāraṁ śrutaṁ pratilabhate. udāraṁ tyāgaṁ pratilabhate. udārāṁ smṛtiṁ pratilabhate. udārāṁ prajñāṁ pratilabhate. asyoddānam. deśavastrakularūpasvarapratibhānatāśraddhāśīlaśrutatyāgān smṛtimān bhavati prajñāvān tathāgatasya buddhaprasādaṁ kṛtvāñjaliṁ labhate dhīraḥ <a class='ref mkv' id='mkv83' href='#mkv83'>Mkv 83</a>saprajña udāram āśravakṣayam. uktaṁ ca sūtre. ye kecid ānanda caityacaryāṁ caramāṇāḥ prasannacittāḥ kālaṁ kariṣyanti. yathā bhallo nikṣiptaḥ pṛthivyāṁ tiṣṭhate evaṁ kāyasya bhedāt svargeṣūpapatsyanti.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
