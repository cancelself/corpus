<!DOCTYPE html>
<html>
<head>
<meta charset='UTF-8'>
<meta name='author' content='Sylvain Lévi'>
<title></title>
</head>
<body>
<article id='mkv71' lang='san'>
<header>
<ul>
<li class='division'>Mahākarmavibhaṅga</li>
</ul>
<h1>71</h1>
</header>
<p><a class='ref sc' id='sc1' href='#sc1'>SC 1</a>katame daśa guṇāḥ pratiśrayapradānasya. ucyate. rājā bhavati prādeśikaḥ. rājā bhavati māṇḍalikaḥ. rājā bhavati jambudvīpādhipatiḥ. rājā bhavati dvīpadvayādhipatiḥ. rājā bhavati dvīpatrayādhipatiḥ. rājā bhavati caturdvīpādhipatiś cakravartī. mahābhogaś ca bhavati. svargeṣūpapadyate. kṣipraṁ ca parinirvāti.</p>
<blockquote class='gatha'>
<p><a class='ref sc' id='sc2' href='#sc2'>SC 2</a>yathā sumedhāyā bhikṣuṇyā gāthā.<br>
<a class='ref mkv' id='mkv97' href='#mkv97'>Mkv 97</a>bhagavati konāgamunau saṁghārāme ca niveśe<br>
sakhyas trayo vayaṁ sa vihāraṁ dadau pūrvam.</p>
</blockquote>
<p><a class='ref sc' id='sc3' href='#sc3'>SC 3</a>etā gāthā sumedhāyāḥ. dharmadinnā ca bhikṣuṇī viśākhyā ca mṛgāramātā. tābhiḥ pūrvaṁ daridrastrībhiś catvāri kāṣṭhāni nikhanya kāśakaṭakam upari dattvā bhagavān konāgamunir buddho nimantritaḥ. sa tatra bhikṣubhiḥ sārdhaṁ muhūrtaṁ viśrāntaḥ. tābhiś cittāni prasāditāni. tena karmaṇā śatasahasraṁ vārān deveṣūpapannāḥ. aparimitāni cakravartirāṣṭrāny anubhūtāni. sumedhāgāthāś cāsminn arthe sarvā vistareṇa pratyekam avagantavyāḥ. ime daśa guṇāḥ pratiśrayapradānasya.</p>
<footer>
<p>Based on the edition by <span class='author'>Sylvain Lévi</span> in <cite class='book' translate='no'>Mahākarmavibhaṅga et Karmavibhaṅgopadeśa</cite> Paris 1932, pp. 21–105.</p>
<p>Cf. also N. Kudo: The Karmavibhaṅga. Transliterations and Annotations of the Original Sanskrit Manuscripts from Nepal, Tokyo 2004 (Bibliotheca Philologica et Philosophica Buddhica, 7).</p>
<p>Input by Klaus Wille (Göttingen, Germany)</p>
<p>Original taken from <a href='http://gretil.sub.uni-goettingen.de/gretil/1_sanskr/4_rellit/buddh/mkarmviu.htm'>GRETIL</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
