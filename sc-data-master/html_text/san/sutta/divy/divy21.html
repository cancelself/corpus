<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy21' lang='san'>
<header>
<ul>
<li class='division'>Divyāvadānam</li>
</ul>
<h1>21. sahasodgatāvadānam</h1>
</header>
<p><a class='ref vai' id='vai185.001' href='#vai185.001'>Vai 185.001</a> buddho bhagavān rājagṛhe viharati veṇuvane kalandakanivāpe |<br>
<a class='ref vai' id='vai185.002' href='#vai185.002'>Vai 185.002</a> ācaritamāyuṣmato mahāmaudgalyāyanasya kālena kālaṁ narakacārikāṁ carituṁ tiryakcārikāṁ carituṁ pretacārikāṁ devacārikāṁ manuṣyacārikāṁ caritum |<br>
<a class='ref vai' id='vai185.004' href='#vai185.004'>Vai 185.004</a> sa yāni tāni nārakāṇāṁ sattvānāmutpāṭānupāṭanacchedanabhedanādīni duḥkhāni, tiraścāmanyonyabhakṣaṇādīni, pretānāṁ kṣuttṛṣādīni, devānāṁ cyavanapatanavikiraṇavidhvaṁsanādīni, manuṣyāṇāṁ paryeṣṭicyasanādīni duḥkhāni, tāni dṛṣṭvā jambudvīpamāgatya catasṛṇāṁ parṣadāmārocayati |<br>
<a class='ref vai' id='vai185.007' href='#vai185.007'>Vai 185.007</a> yasya kasyacit sārdhaṁvihārī antevāsī vā anabhirato brahmacaryaṁ carati, sa tamādāya yenāyuṣmān mahāmaudgalyāyanastenopasaṁkrāmati, āyuṣmān mahāmaudgalyāyana enaṁ samyagavavadiṣyati, anuśāsiṣyatīti |<br>
<a class='ref vai' id='vai185.009' href='#vai185.009'>Vai 185.009</a> tamāyuṣmān mahāmaudgalyāyanaḥ samyagavavadati samyaganuśāsti |<br>
<a class='ref vai' id='vai185.010' href='#vai185.010'>Vai 185.010</a> evamaparamaparaṁ te āyuṣmatā mahāmaudgalyāyanena samyagavavāditāḥ samyaganuśiṣṭā abhiratā brahmacaryaṁ caranti, uttare ca viśeṣamadhigacchanti |<br>
<a class='ref vai' id='vai185.011' href='#vai185.011'>Vai 185.011</a> tena khalu samayenāuṣmān mahāmaudgalyāyanaścatasṛbhiḥ parṣadbhirākīrṇo viharati bhikṣubhirbhikṣuṇībhirupāsakairupāsikābhiśca |<br>
<a class='ref vai' id='vai185.013' href='#vai185.013'>Vai 185.013</a> jānakāḥ pṛcchakā buddhā bhagavantaḥ |<br>
pṛcchati buddho bhagavānāyuṣmantamānandam |<br>
<a class='ref vai' id='vai185.014' href='#vai185.014'>Vai 185.014</a> sa kathayati—ācaritaṁ bhadanta āyuṣmato mahāmaudgalyāyanasya kālena kālaṁ narakacārikāṁ carituṁ tiryakcarikāṁ pretacārikāṁ devacārikāṁ manuṣyacārikāṁ caritum |<br>
<a class='ref vai' id='vai185.015' href='#vai185.015'>Vai 185.015</a> sa yāni tāni nārakāṇāṁ sattvānāmutpāṭānupāṭanacchedanabhedanādīni duḥkhāni, tiryaścāmanyonyabhakṣaṇādīni, pretānāṁ kṣuttṛṣādīni, devānāṁ cyavanapatanavikiraṇavidhvaṁsanādīni, manuṣyāṇāṁ paryeṣṭivyasanādīni duḥkhāni, tāni dṛṣṭvā jambudvīpamāgatya catasṛṇāṁ parṣadāmārocayati |<br>
<a class='ref vai' id='vai185.018' href='#vai185.018'>Vai 185.018</a> yasya kasyacit sārdhaṁvihārī antevāsī vā anabhirato brahmacaryaṁ carati, sa tamādāya yenāyuṣmān mahāmaudgalyāyanastenopasaṁkrāmati, āyuṣmān mahāmaudgalyāyana eva samyagavavadiṣyati samyaganuśāsiṣyatīti, tamāyuṣmān mahāmaudgalyāyanaḥ samyagavavadati samyaganuśāsti |<br>
<a class='ref vai' id='vai185.021' href='#vai185.021'>Vai 185.021</a> evamaparamaparaṁ te āyuṣmatā mahāmaudgalyāyanena samyagavavāditāḥ samyagavuśiṣṭā abhiratā brahmacaryaṁ caranti, uttare ca viśeṣamadhigacchanti |<br>
<a class='ref vai' id='vai185.023' href='#vai185.023'>Vai 185.023</a> ayaṁ bhadanta heturayaṁ pratyayo yenāyuṣmān mahāmaudgalyāyanaścatasṛbhiḥ parṣadbhirākīrṇo viharati bhikṣubhikṣuṇyupāsakopāsikābhiḥ |<br>
<a class='ref vai' id='vai185.024' href='#vai185.024'>Vai 185.024</a> na sarvatra ānanda maudgalyāyano bhikṣurbhaviṣyati maudgalyāyanasadṛśo vā |<br>
<a class='ref vai' id='vai185.025' href='#vai185.025'>Vai 185.025</a> tasmād dvārakoṣṭhake pañcagaṇḍakaṁ cakraṁ kārayitavyam |<br>
<a class='ref vai' id='vai185.026' href='#vai185.026'>Vai 185.026</a> uktaṁ bhagavatā dvārakoṣṭhake pañcagaṇḍakaṁ cakraṁ kārayitavyamiti |<br>
bhikṣavo na jānate kīdṛśaṁ kārayitavyamiti |<br>
<a class='ref vai' id='vai185.027' href='#vai185.027'>Vai 185.027</a> bhagavānāha—pañca gatayaḥ kartavyā narakāstiryañcaḥ pretā devā manuṣyāśca |<br>
<a class='ref vai' id='vai185.028' href='#vai185.028'>Vai 185.028</a> tatrādhastāt narakāḥ kartavyāḥ, tiryañcaḥ pretāśca, upariṣṭāt devā manuṣyāśca |<br>
<a class='ref vai' id='vai185.029' href='#vai185.029'>Vai 185.029</a> catvāro dvīpāḥ kartavyāḥ pūrvavideho ’paragodānīya uttarakururjambudvīpaśca |<br>
madhye rāgadveṣamohāḥ kartavyāḥ, rāgaḥ pārāvatākāreṇa, dveṣo bhujaṅgākāreṇa, mohaḥ sūkarākāreṇa |<br>
<a class='ref vai' id='vai185.030' href='#vai185.030'>Vai 185.030</a> buddhapratimāścaitannirvāṇamaṇḍalamupadarśayantyaḥ kartavyāḥ |<br>
<a class='ref vai' id='vai185.031' href='#vai185.031'>Vai 185.031</a> anupapādukāḥ sattvā ghaṭīyantraprayogeṇa cyavamānā upapadyamānāśca kartavyāḥ |<br>
<a class='ref vai' id='vai185.032' href='#vai185.032'>Vai 185.032</a> sāmantakena dvādaśāṅgaḥ pratītyasamutpādo ’nulomapratilomaḥ kartavyaḥ |<br>
<a class='ref vai' id='vai185.033' href='#vai185.033'>Vai 185.033</a> sarvamanityatayā grastaṁ kartavyam, gāthādvayaṁ ca lekhayitavyam— ārabhadhvaṁ niṣkrāmata yujyadhvaṁ buddhaśāsane |<a class='ref vai' id='vai186.002' href='#vai186.002'>Vai 186.002</a></p>
<p>dhunīta mṛtyunaḥ sainyaṁ naḍāgāramiva kuñjaraḥ (1)|<br>
<a class='ref vai' id='vai186.003' href='#vai186.003'>Vai 186.003</a> yo hyasmin dharmavinaye apramattaścariṣyati |<br>
<a class='ref vai' id='vai186.004' href='#vai186.004'>Vai 186.004</a> prahāya jātisaṁsāraṁ duḥkhasyāntaṁ kariṣyati (2)|<br>
iti |<br>
<a class='ref vai' id='vai186.005' href='#vai186.005'>Vai 186.005</a> uktaṁ bhagavatā dvārakoṣṭhake pañcagaṇḍakaṁ cakraṁ kārayitavyamiti bhikṣubhiḥ kāritam |<br>
<a class='ref vai' id='vai186.006' href='#vai186.006'>Vai 186.006</a> brāhmaṇagṛhapataya āgatya pṛcchanti—ārya, kimidaṁ likhitamiti? te kathayanti—bhadramukhāḥ, vayamapi na jānīma iti |<br>
<a class='ref vai' id='vai186.007' href='#vai186.007'>Vai 186.007</a> bhagavānāha—dvārakoṣṭhake bhikṣuruddeṣṭavyo ya āgatāgatānāṁ brāhmaṇagṛhapatīnāṁ darśayati |<br>
<a class='ref vai' id='vai186.008' href='#vai186.008'>Vai 186.008</a> uktaṁ bhagavatā bhikṣuruddeṣṭavya iti |<br>
te aviśeṣeṇoddiśanti bālānapi mūḍhānapi avyaktānapi akuśalānapi |<br>
<a class='ref vai' id='vai186.009' href='#vai186.009'>Vai 186.009</a> te ātmanā na jānate, kutaḥ punarāgatānāṁ brāhmaṇagṛhapatīnāṁ darśayiṣyanti? bhagavānāha—pratibalo bhikṣuruddeṣṭavya iti |<br>
|<br>
<a class='ref vai' id='vai186.011' href='#vai186.011'>Vai 186.011</a> rājagṛhe ’nyatamo gṛhapatiḥ prativasati |<br>
tena sadṛśāt kulāt kalatramānītam |<br>
<a class='ref vai' id='vai186.012' href='#vai186.012'>Vai 186.012</a> sa tayā sārdhaṁ krīḍati ramate paricārayati |<br>
tasya krīḍato ramamāṇasya paricārayataḥ putro jātaḥ |<br>
<a class='ref vai' id='vai186.013' href='#vai186.013'>Vai 186.013</a> tasya trīṇi saptakānyekaviṁśatidivasān vistareṇa jātasya jātimahaṁ kṛtvā kulasadṛśaṁ nāmadheyaṁ vyavasthāpitam |<br>
<a class='ref vai' id='vai186.014' href='#vai186.014'>Vai 186.014</a> sa patnīmāmantrayate—bhadre, jāto ’smākam ṛṇaharo dhanaharaḥ |<br>
tadgacchāmi, paṇyamādāya mahāsamudramavatarāmīti |<br>
<a class='ref vai' id='vai186.015' href='#vai186.015'>Vai 186.015</a> sā kathayati—āryaputra, evaṁ kuruṣveti |<br>
sa suhṛtsambandhibāndhavānāmantrayitvā antarjanaṁ ca samāśvāsya mahāsamudragamanīyaṁ paṇyamādāya divasatithimuhūrtena mahāsamudramavatīrṇaḥ |<br>
<a class='ref vai' id='vai186.017' href='#vai186.017'>Vai 186.017</a> tatraiva ca nidhanamupayātaḥ |<br>
tasya patnyā sa dārako jñātibalena hastabalena pālitaḥ poṣitaḥ saṁvardhito lipyāmupanyasto lipyakṣareṣu ca kṛtāvī saṁvṛttaḥ |<br>
<a class='ref vai' id='vai186.018' href='#vai186.018'>Vai 186.018</a> sa vayaskareṇa sārdhaṁ veṇuvanaṁ gato vihāraṁ praviṣṭaḥ paśyati dvārakoṣṭhake pañcagaṇḍakaṁ cakramabhilikhitam |<br>
<a class='ref vai' id='vai186.019' href='#vai186.019'>Vai 186.019</a> sa pṛcchati—ārya, kimidamabhilikhitamiti? bhikṣuḥ kathayati—bhadramukha, etāḥ pañca gatayo narakāstiryañcaḥ pretā devā manuṣyāśca |<br>
<a class='ref vai' id='vai186.021' href='#vai186.021'>Vai 186.021</a> ārya, kimebhiḥ karma kṛtam yenaivaṁvidhāni duḥkhāni praryanubhavantīti? sa kathayati—ete prāṇātipātikā adattādāyikāḥ kāmamithyācārikā mṛṣāvādikāḥ paiśunikāḥ pāruṣikāḥ saṁbhinnapralāpikā abhidhyālavo vyāpannacittā mithyādṛṣṭikāḥ |<br>
<a class='ref vai' id='vai186.024' href='#vai186.024'>Vai 186.024</a> tadebhirete daśākuśalāḥ karmapathā atyarthamāsevitā bhāvitā bahulīkṛtāḥ, yena evaṁvidhāni duḥkhānyutpāṭānupāṭacchedanabhedanādīni pratyanubhavanti |<br>
<a class='ref vai' id='vai186.025' href='#vai186.025'>Vai 186.025</a> ārya, gatametat |<br>
<a class='ref vai' id='vai186.026' href='#vai186.026'>Vai 186.026</a> ebhiranyaiḥ kiṁ karma kṛtam yena evaṁvidhāni duḥkhāni pratyanubhavanti? duḥkhānyanyonyabhakṣaṇādīni pratyanubhavanti |<br>
<a class='ref vai' id='vai186.028' href='#vai186.028'>Vai 186.028</a> ārya, etadapi gatam |<br>
ebhiranyaiḥ kiṁ karma kṛtam yena evaṁvidhāni duḥkhāni pratyanubhavanti? bhadramukha, ete ’pi matsariṇa āsan kuṭukuñcakā āgṛhītapariṣkārāḥ |<br>
<a class='ref vai' id='vai186.030' href='#vai186.030'>Vai 186.030</a> tattena mātsaryeṇāsevitena bhāvitena bahulīkṛtena evaṁvidhāni duḥkhāni kṣuttṛṣādīni duḥkhāni pratyanubhavanti |<br>
<a class='ref vai' id='vai186.031' href='#vai186.031'>Vai 186.031</a> ārya, etadapi gatam |<br>
ebhiranyaiḥ kiṁ karma kṛtam yena evaṁvidhāni sukhāni pratyanubhavanti? bhadramukha, ete prāṇātipātāt prativiratā adattādānāt <a class='ref vai' id='vai187.000' href='#vai187.000'>Vai 187.000</a>kāmamithyācārānmṛṣāvādāt paiśunyāt pāruṣyāt saṁbhinnapralāpādanabhidhyāpannacittāḥ samyagdṛṣṭayaḥ |<br>
<a class='ref vai' id='vai187.002' href='#vai187.002'>Vai 187.002</a> tadebhirete daśa kuśalāḥ karmapathā atyarthamāsevitā bhāvitā bahulīkṛtāḥ, yena evaṁvidhāni divyastrīlalitavimānodyānasukhāni pratyanubhavanti |<br>
<a class='ref vai' id='vai187.003' href='#vai187.003'>Vai 187.003</a> ārya, etadapi gatam |<br>
<a class='ref vai' id='vai187.004' href='#vai187.004'>Vai 187.004</a> ebhiranyaiḥ kiṁ karma kṛtam yena sukhāni pratyanubhavanti? bhadramukha, ebhirapi daśa kuśalāḥ karmapathāstanutarā mṛdutarāścāsevitā bhāvitā bahulīkṛtāḥ, yena evaṁvidhāni hastyaśvarathānnapānaśayanāsanastrīlalitodyānasukhāni pratyanubhavanti |<br>
<a class='ref vai' id='vai187.006' href='#vai187.006'>Vai 187.006</a> ārya, āsāṁ pañcānāṁ gatīnām yā etāstisro gatayo narakāstiryañcaḥ pretāśca, etā mahyaṁ na rocante |<br>
<a class='ref vai' id='vai187.007' href='#vai187.007'>Vai 187.007</a> ye tu ete devā manuṣyāśca ete rocete |<br>
<a class='ref vai' id='vai187.008' href='#vai187.008'>Vai 187.008</a> tatkathamete daśa kuśalāḥ karmapathāḥ samādāya vartayitavyāh? bhadramukha, svākhyāte dharmavinaye pravrajya saced dṛṣṭa eva dharme ājñāmārāgayiṣyasi, eṣa eva te ’nto duḥkhasya |<br>
<a class='ref vai' id='vai187.010' href='#vai187.010'>Vai 187.010</a> atha sāvaśeṣasamyojanaḥ kālaṁ kariṣyasi, deveṣūpapatsyase |<br>
uktaṁ hi bhagavatā—pañcānuśaṁsān samanupaśyatā piṇḍatenālameva pravrajyādhimuktena bhavitum |<br>
<a class='ref vai' id='vai187.011' href='#vai187.011'>Vai 187.011</a> katamāni pañca? āveṇikā ime svārthā anuprāpto bhaviṣyāmīti saṁpaśyatā piṇḍatenālameva pravrajyādhimuktena bhavitum |<br>
<a class='ref vai' id='vai187.012' href='#vai187.012'>Vai 187.012</a> yeṣāmahaṁ dāsaḥ preṣyo nirdeśyo bhujiṣyo nayena kāmaṁgamaḥ, teṣāṁ pūjyaśca bhaviṣyāmi praśaṁsyaśceti saṁpaśyatā piṇḍatena alameva pravrajyādhimuktena bhavitum |<br>
<a class='ref vai' id='vai187.014' href='#vai187.014'>Vai 187.014</a> anuttaram yogakṣemaṁ nirvāṇamanuprāpsyāmīti saṁpaśyatā piṇḍatena alameva pravrajyādhimuktena bhavitum |<br>
<a class='ref vai' id='vai187.015' href='#vai187.015'>Vai 187.015</a> anuttaraṁ vā yogakṣemaṁ nirvāṇamanuprāpnuvato ’nāpattikasya sato deeveṣūpapattirbhaviṣyatīti saṁpaśyatā piṇḍatena alameva pravrajyādhimuktena bhavitum |<br>
<a class='ref vai' id='vai187.016' href='#vai187.016'>Vai 187.016</a> anekaparyāyeṇa pravrajyā varṇitā buddhaiśca buddhaśrāvakaiśca |<br>
<a class='ref vai' id='vai187.017' href='#vai187.017'>Vai 187.017</a> ārya, śobhanam |<br>
kiṁ tatra pravrajyāyāṁ kriyate? bhadramukha, yāvajjīvaṁ brahmacaryaṁ caryate |<br>
<a class='ref vai' id='vai187.018' href='#vai187.018'>Vai 187.018</a> ārya, na śakyametat |<br>
anyo ’sti upāyah? bhadramukha, asti, upāsako bhava |<br>
<a class='ref vai' id='vai187.019' href='#vai187.019'>Vai 187.019</a> ārya, kiṁ tatra kriyate? bhadraṁkha, yāvajjīvaṁ prāṇātipātāt prativiratiḥ saṁrakṣyā, adattādānāt kāmamithyācārāt surāmaireyamadyapramādasthānāt prativiratiḥ saṁrakṣyā |<br>
<a class='ref vai' id='vai187.021' href='#vai187.021'>Vai 187.021</a> ārya, etadapi na śakyate |<br>
anyamupāyaṁ kathayeti |<br>
bhadramukha, buddhapramukhaṁ bhikṣusaṁghaṁ bhojaya |<br>
<a class='ref vai' id='vai187.022' href='#vai187.022'>Vai 187.022</a> ārya, kiyadbhiḥ kārṣāpaṇairbuddhapramukho bhikṣusaṁgho bhojyate? bhadramukha, pañcabhiḥ kārṣāpaṇaśataiḥ |<br>
<a class='ref vai' id='vai187.023' href='#vai187.023'>Vai 187.023</a> ārya, śakyametat |<br>
sa tasya pādabhivandanaṁ kṛtvā prakrāntaḥ |<br>
yena svaṁ niveśanaṁ tenopasaṁkrāntaḥ |<br>
<a class='ref vai' id='vai187.024' href='#vai187.024'>Vai 187.024</a> upasaṁkramya mātaramidamavocat—amba, adyāhaṁ veṇuvanaṁ gataḥ |<br>
tatra mayā dvārakoṣṭhake pañcagaṇḍakaṁ cakramabhilikhitaṁ dṛṣṭam |<br>
<a class='ref vai' id='vai187.025' href='#vai187.025'>Vai 187.025</a> tatra pañca gatayo narakāstiryañcaḥ pretā devā manuṣyāśca |<br>
<a class='ref vai' id='vai187.026' href='#vai187.026'>Vai 187.026</a> tatra nārakā utpāṭanupāṭanacchedabhedanādīni duḥkhāni pratyanubhavanti |<br>
<a class='ref vai' id='vai187.027' href='#vai187.027'>Vai 187.027</a> tiryañcaścānyonyabhakṣaṇādīni |<br>
pretāḥ kṣuttṛṣādīni |<br>
devā divyastrīlalitodyānavimānasukhāni pratyanubhavanti |<br>
<a class='ref vai' id='vai187.028' href='#vai187.028'>Vai 187.028</a> manuṣyā hastyaśvarathānnapānaśayanāsanastrīlalitodyānāni pratyanubhavanti |<br>
āsāṁ mama tisro gatayo nābhipretāḥ, dve abhiprete |<br>
<a class='ref vai' id='vai187.029' href='#vai187.029'>Vai 187.029</a> tatkimicchasi tvaṁ māṁ deveṣūpapadyamānam? putra, sarvasattvānicchāmi deveṣūpapadyamānān prāgeva tvām |<br>
<a class='ref vai' id='vai187.030' href='#vai187.030'>Vai 187.030</a> amba, yadyevam, prayaccha pañca kārṣāpaṇaśatāni |<br>
<a class='ref vai' id='vai187.031' href='#vai187.031'>Vai 187.031</a> buddhapramukhaṁ bhikṣusaṁghaṁ bhojayāmi |<br>
putra, mayā tvaṁ jñātibalena hastabalena cāpyāyitaḥ poṣitaḥ saṁvardhitaḥ |<br>
<a class='ref vai' id='vai187.032' href='#vai187.032'>Vai 187.032</a> kuto me pañcānāṁ kārṣāpaṇaśatānāṁ vibhavah? amba, yadi <a class='ref vai' id='vai188.000' href='#vai188.000'>Vai 188.000</a>nāsti, bhṛtikayā karma karomi |<br>
<a class='ref vai' id='vai188.001' href='#vai188.001'>Vai 188.001</a> putra, tvaṁ sukumāraḥ |<br>
na śakyasi bhṛtikayā karma kartum |<br>
<a class='ref vai' id='vai188.002' href='#vai188.002'>Vai 188.002</a> amba gacchāmi, śakyāmi |<br>
putra, yadi śakyo ’si, gaccha |<br>
sa tayā anujñāto bhṛtakavīthīṁ gatvā avasthitaḥ |<br>
<a class='ref vai' id='vai188.003' href='#vai188.003'>Vai 188.003</a> brāhmaṇagṛhapatayo ’nyān bhṛtakapuruṣān gṛhṇanti, taṁ na kaścit pṛcchati |<br>
<a class='ref vai' id='vai188.004' href='#vai188.004'>Vai 188.004</a> sa tatra divasamatināmya vikāle gṛhaṁ gataḥ |<br>
sa mātrā pṛṣṭah—putra, kṛtaṁ te bhṛtikayā karma? amba, kiṁ karomi? na māṁ kaścit pṛcchati |<br>
<a class='ref vai' id='vai188.005' href='#vai188.005'>Vai 188.005</a> putra, na evaṁvidhā bhṛtakapuruṣā bhavanti |<br>
putra, sphaṭitaparuṣā rūkṣakeśā malinavastranivasanāḥ |<br>
<a class='ref vai' id='vai188.006' href='#vai188.006'>Vai 188.006</a> yadyavaśyaṁ tvayā bhṛtikayā karma kartavyam, īdṛśaṁ veṣamāsthāya bhṛtakavīthīṁ gatvā tiṣṭha |<br>
<a class='ref vai' id='vai188.007' href='#vai188.007'>Vai 188.007</a> amba, śobhanam |<br>
evaṁ karomi |<br>
so ’parasmin divase tādṛśaṁ veṣamāsthāya bhṛtakavīthīṁ gatvā avasthitaḥ |<br>
<a class='ref vai' id='vai188.008' href='#vai188.008'>Vai 188.008</a> yāvadanyatarasya gṛhapatergṛhamuttiṣṭhate |<br>
<a class='ref vai' id='vai188.009' href='#vai188.009'>Vai 188.009</a> sa bhṛtakānāmarthe vīthīṁ gataḥ |<br>
tena taṁ pratyākhyāya anye bhṛtakapuruṣā gṛhītāḥ |<br>
<a class='ref vai' id='vai188.010' href='#vai188.010'>Vai 188.010</a> sa kathayati—gṛhapate, ahamapi bhṛtikayā karma karomīti |<br>
gṛhapatiḥ kathayati—putra, tvaṁ sukumāraḥ, na śakṣyasi bhṛtikayā karma kartum |<br>
<a class='ref vai' id='vai188.011' href='#vai188.011'>Vai 188.011</a> tāt, kiṁ tvaṁ pūrvaṁ bhṛtiṁ dadāsi, āhosvit paścāt? |<br>
<a class='ref vai' id='vai188.012' href='#vai188.012'>Vai 188.012</a> tāt, adya tātvat karma karomi |<br>
yadi toṣayiṣyāmi, dāsyasi bhṛtimiti |<br>
<a class='ref vai' id='vai188.013' href='#vai188.013'>Vai 188.013</a> sa saṁlakṣayati—śobhanameṣa kathayati |<br>
adya tāvat jijñāsyāmi yadi śakṣyati karma kartum, dāsyāmi |<br>
<a class='ref vai' id='vai188.014' href='#vai188.014'>Vai 188.014</a> na śakṣyati, na dāsyāmīti viditvā kathayati—putra āgaccha, gacchāma iti |<br>
<a class='ref vai' id='vai188.015' href='#vai188.015'>Vai 188.015</a> sa tena gṛhaṁ nītaḥ |<br>
te ’nyabhṛtakāḥ śāṭhyena karma kurvanti |<br>
sa tvaritatvaritaṁ karma karoti |<br>
<a class='ref vai' id='vai188.016' href='#vai188.016'>Vai 188.016</a> tāṁśca bhṛtakān samanuśāsti |<br>
vayaṁ tāvat pūrvakeṇa duścaritena daridragṛheṣūpapannāḥ |<br>
<a class='ref vai' id='vai188.017' href='#vai188.017'>Vai 188.017</a> tadyadi śāṭhyena karma kariṣyāmaḥ, itaścyutānāṁ kā gatibhaviṣyati? te kathayanti—bhāgineya, tvaṁ navadāntaḥ |<br>
<a class='ref vai' id='vai188.018' href='#vai188.018'>Vai 188.018</a> sthānametadvidyate yadasmākaṁ pṛṣṭhato gamiṣyasi |<br>
āgaccha paśyāmaḥ |<br>
<a class='ref vai' id='vai188.019' href='#vai188.019'>Vai 188.019</a> sa lokākhyāyikāyāṁ kuśalaḥ |<br>
teṁs teṣāṁ tādṛśī lokākhyānakathā prastutā, yāṁ śrutvā te bhṛtakapuruṣā ākṣiptāḥ |<br>
<a class='ref vai' id='vai188.020' href='#vai188.020'>Vai 188.020</a> tasyātisvareṇa gacchato ’nupadaṁ gacchanti, mā lokākhyāyikāṁ na śroṣyāma iti |<br>
<a class='ref vai' id='vai188.021' href='#vai188.021'>Vai 188.021</a> tasmin divase tairbhṛtakapuruṣaistaddviguṇaṁ karma kṛtam |<br>
<a class='ref vai' id='vai188.022' href='#vai188.022'>Vai 188.022</a> so ’dhiṣṭhāyakapuruṣaṁ pṛcchati—bhoḥ puruṣa, kiṁ tvayā apare bhṛtakā gṛhītāh? ārya, na gṛhītāḥ |<br>
<a class='ref vai' id='vai188.023' href='#vai188.023'>Vai 188.023</a> atha kasmādadya dviguṇaṁ karma kṛtam? tena yathāvṛttamārocitam |<br>
<a class='ref vai' id='vai188.024' href='#vai188.024'>Vai 188.024</a> śrutvā gṛhapatistasya dārakasya dviguṇāṁ bhṛtiṁ dātumārabdhaḥ |<br>
<a class='ref vai' id='vai188.025' href='#vai188.025'>Vai 188.025</a> sa kathayati—tāt, kiṁ dvidaivasikāṁ bhṛtiṁ dadāsīti? sa kathayati—putra, na dvidaivasikāṁ dadāmi, api tu prasanno ’haṁ prasannādhikāraṁ karomīti |<br>
<a class='ref vai' id='vai188.026' href='#vai188.026'>Vai 188.026</a> sa kathayati—tāt, yadi tvaṁ mamābhiprasannaḥ, yāvat tava gṛhe karma kartavyaṁ tāvat tavaiva haste tiṣṭhatu |<br>
<a class='ref vai' id='vai188.028' href='#vai188.028'>Vai 188.028</a> putra evaṁ bhavatu |<br>
yadā tasya gṛhapatestadgṛhaṁ parisamāptam, tadā asau dārako bhṛtiṁ gaṇayitumārabdho yāvat pañca kārṣāpaṇaśatāni na paripūryante |<br>
<a class='ref vai' id='vai188.029' href='#vai188.029'>Vai 188.029</a> sa roditumārabdhaḥ |<br>
sa gṛhapatiḥ kathayati—putra, kiṁ rodiṣi? māsi mayā kiṁcit vyaṁsitaḥ |<br>
<a class='ref vai' id='vai188.030' href='#vai188.030'>Vai 188.030</a> tāt, mahātmā tvam, kiṁ māṁ vyaṁsayiṣyasi? api tu ahameva mandabhāgyaḥ |<br>
<a class='ref vai' id='vai188.031' href='#vai188.031'>Vai 188.031</a> mayā pañcānāṁ kārṣāpaṇaśatānāmarthāya bhṛtikayā karma prārabdhaṁ buddhapramukhaṁ bhikṣusaṁghaṁ bhojayiṣyāmi, tato deveṣūpapatsyāmīti |<br>
<a class='ref vai' id='vai188.032' href='#vai188.032'>Vai 188.032</a> tāni <a class='ref vai' id='vai189.000' href='#vai189.000'>Vai 189.000</a>na paripūrṇāni |<br>
<a class='ref vai' id='vai189.001' href='#vai189.001'>Vai 189.001</a> punarapi mayā anyatra bhṛtikayā karma kartavyamiti |<br>
sa gṛhapatirbhūyasā mātrayā atiprasannaḥ |<br>
<a class='ref vai' id='vai189.002' href='#vai189.002'>Vai 189.002</a> sa kathayati—putra, yadyevam, ahaṁ pūrayāmi |<br>
tāt, mā deveṣūpapatsye |<br>
putra, abhiśraddadhāsi tvaṁ bhagavatah? tāt abhiśraddadhe |<br>
<a class='ref vai' id='vai189.003' href='#vai189.003'>Vai 189.003</a> putra gaccha, bhagavantaṁ pṛccha |<br>
yena bhagavāṁstenopasaṁkrāntaḥ |<br>
<a class='ref vai' id='vai189.004' href='#vai189.004'>Vai 189.004</a> upasaṁkramya bhagavataḥ pādau śirasā vanditvā ekānte niṣaṇṇaḥ |<br>
sa gṛhapatiputro bhagavantamidamavocat—bhagavan, mayā pañcānāṁ kārṣāpaṇaśatānāmarthāya bhagavantaṁ saśrāvakasaṁghaṁ bhojayiṣyāmītyamukasya gṛhapaterbhṛtikayā karma kṛtam |<br>
<a class='ref vai' id='vai189.006' href='#vai189.006'>Vai 189.006</a> tāni mama na paripūrṇāni |<br>
<a class='ref vai' id='vai189.007' href='#vai189.007'>Vai 189.007</a> sa gṛhapatiḥ paripūrayati |<br>
bhagavan kim? āha—vatsa gṛhāṇa, śrāddhaḥ sa gṛhapatiḥ |<br>
bhagavan, mā deveṣu nopapatsye? vatsa upapatsyase, gṛhāṇa |<br>
<a class='ref vai' id='vai189.008' href='#vai189.008'>Vai 189.008</a> sa parituṣṭo bhagavataḥ pādau śirasā vanditvā bhagavato ’ntikāt prakrānto yena sa gṛhapatistenopasaṁkrāntaḥ |<br>
<a class='ref vai' id='vai189.009' href='#vai189.009'>Vai 189.009</a> upasaṁkramya gṛhapaterantikāt pañca kārṣāpaṇaśatāni gṛhītvā mātuḥ sakāśaṁ gataḥ |<br>
<a class='ref vai' id='vai189.010' href='#vai189.010'>Vai 189.010</a> kathayati—amba, etāni pañca kārṣāpaṇaśatāni |<br>
<a class='ref vai' id='vai189.011' href='#vai189.011'>Vai 189.011</a> bhaktaṁ sajjīkuru |<br>
buddhapramukhaṁ bhikṣusaṁghaṁ bhojayiṣyāmīti |<br>
sā kathayati—putra, na mama bhāṇḍopaskaro na śayanāsanam |<br>
<a class='ref vai' id='vai189.012' href='#vai189.012'>Vai 189.012</a> sa eva gṛhapatirvistīrṇabhāṇḍopaskaraḥ śrāddhaśca |<br>
<a class='ref vai' id='vai189.013' href='#vai189.013'>Vai 189.013</a> tameva gatvā prārthaya |<br>
śaknotyasau saṁpādayitumiti |<br>
sa tasya sakāśaṁ gataḥ śiraḥpraṇāmaṁ kṛtvā kathayati—tvayaiva etāni pañca kārṣāpaṇaśatāni dattāani |<br>
<a class='ref vai' id='vai189.014' href='#vai189.014'>Vai 189.014</a> asmākaṁ gṛhe na bhāṇḍopaskaro nāpi śayanāsanam |<br>
<a class='ref vai' id='vai189.015' href='#vai189.015'>Vai 189.015</a> tadarhasi mamānukampayā bhaktaṁ sajjīkartum |<br>
ahamāgatya svahastena buddhapramukhaṁ bhikṣusaṁghaṁ bhojayiṣyāmīti |<br>
<a class='ref vai' id='vai189.016' href='#vai189.016'>Vai 189.016</a> gṛhapatiḥ saṁlakṣayati—mamedaṁ gṛhamacirotthitaṁ buddhapramukhena bhikṣusaṁghena paribhuktaṁ bhaviṣyati, pratijāgarmi |<br>
<a class='ref vai' id='vai189.017' href='#vai189.017'>Vai 189.017</a> iti viditvā kathayati—putra, śobhanam |<br>
<a class='ref vai' id='vai189.018' href='#vai189.018'>Vai 189.018</a> sthāpayitvā kārṣāpaṇān gaccha, śvo buddhapramukhaṁ bhikṣusaṁghamupanimantraya |<br>
ahamāhāraṁ sajjīkaromīti |<br>
<a class='ref vai' id='vai189.019' href='#vai189.019'>Vai 189.019</a> sa saṁjātasaumanasyaḥ śiraḥpraṇāmaṁ kṛtvā prakrānto yena bhagavāṁstenopasaṁkrāntaḥ |<br>
<a class='ref vai' id='vai189.020' href='#vai189.020'>Vai 189.020</a> upasaṁkramya vṛddhānte sthitvā kathayati—so ’haṁ buddhapramukhaṁ bhikṣusaṁghamupanimantrayāmīti |<br>
<a class='ref vai' id='vai189.021' href='#vai189.021'>Vai 189.021</a> adhivāsayati bhagavāṁstasya gṛhapatiputrasya tūṣṇībhāvena |<br>
atha sa gṛhapatiputro bhagavatastūṣṇībhāvenādhivāsanāṁ viditvā bhagavato ’ntikāt prakrāntaḥ |<br>
|<br>
<a class='ref vai' id='vai189.023' href='#vai189.023'>Vai 189.023</a> tenāpi gṛhapatinā tāmeva rātriṁ śuciṁ praṇītaṁ khādanīyaṁ bhojanīyaṁ samudānīya kālyamevotthāya gṛhaṁ saṁmārjitam |<br>
<a class='ref vai' id='vai189.024' href='#vai189.024'>Vai 189.024</a> sukumārī gomayakārṣī dattā, āsanaprajñaptiḥ kāritā, udakamaṇayaḥ pratiṣṭhāpitāḥ |<br>
<a class='ref vai' id='vai189.025' href='#vai189.025'>Vai 189.025</a> tenāpi gṛhapatiputreṇa gatvā bhagavata ārocitam—samayo bhadanta, sajjaṁ bhaktam yasyedānīṁ bhagavān kālaṁ manyate iti |<br>
<a class='ref vai' id='vai189.026' href='#vai189.026'>Vai 189.026</a> atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto yena tasya gṛhapater niveśanaṁ tenopasaṁkrāntaḥ |<br>
<a class='ref vai' id='vai189.027' href='#vai189.027'>Vai 189.027</a> ṣaḍvargīyāḥ pṛcchanti—kenāayaṁ buddhapramukho bhikṣusaṁgha upanimantrita iti? apare kathayanti—amukena gṛhapatiputreṇeti |<br>
<a class='ref vai' id='vai189.029' href='#vai189.029'>Vai 189.029</a> te parasparaṁ saṁjalpaṁ kurvanti—nandopananda, bhṛtakapuruṣaḥ saḥ |<br>
kimasau dāsyati? gacchāma kulopakagṛheṣu gatvā purobhaktakāṁ karma iti |<br>
<a class='ref vai' id='vai189.030' href='#vai189.030'>Vai 189.030</a> te kulopakagṛhāṇyupasaṁkrāntāḥ |<br>
tairuktāh—ārya, purobhaktakāṁ kuruteti |<br>
<a class='ref vai' id='vai189.031' href='#vai189.031'>Vai 189.031</a> te kathayanti—evaṁ kurma iti |<br>
taiḥ purobhaktakā kṛtā |<br>
bhagavāṁstasya gṛhapater niveśane purastādbhikṣusaṁghasya prajñapta evāsane niṣaṇṇaḥ |<br>
<a class='ref vai' id='vai189.032' href='#vai189.032'>Vai 189.032</a> ṣaḍvargīyā api purobhaktakāṁ kṛtvā <a class='ref vai' id='vai190.000' href='#vai190.000'>Vai 190.000</a>saṁghamadhye niṣaṇṇaḥ |<br>
<a class='ref vai' id='vai190.001' href='#vai190.001'>Vai 190.001</a> atha sa gṛhapatipurtaḥ sukhopaniṣaṇṇaṁ buddhapramukhaṁ bhikṣusaṁghaṁ viditvā śucinā praṇītena khādanīyabhijanīyena svahastaṁ saṁtarpayati saṁpravārayati |<br>
<a class='ref vai' id='vai190.002' href='#vai190.002'>Vai 190.002</a> satatapariveṣaṇaṁ kurvāṇaḥ paśyti ṣaḍvargīyān na satkṛtya parimuñjānān |<br>
<a class='ref vai' id='vai190.003' href='#vai190.003'>Vai 190.003</a> dṛṣṭvā ca punarbhagavantaṁ viditvā dhautahastamapanītapātraṁ bhagavataḥ purastāt sthitvā kathayati—bhagavan, kaiścidatrāryakair na satkṛtya paribhuktamāhāram |<br>
<a class='ref vai' id='vai190.005' href='#vai190.005'>Vai 190.005</a> deveṣu nopapatsye iti? bhagavānāha—vatsa, śayanāsanaparibhogena tāvat tvaṁ deveṣūpapadyethāḥ prāgevānnapānaparibhogeneti |<br>
<a class='ref vai' id='vai190.006' href='#vai190.006'>Vai 190.006</a> atha bhagavāṁstaṁ gṛhapatiputraṁ ca dharmyayā kathayā saṁdarśya samādāpya samuttejya saṁpraharṣyotthāyāsanāt prakrāntaḥ |<br>
|<br>
<a class='ref vai' id='vai190.008' href='#vai190.008'>Vai 190.008</a> atrāntare pañcamātrāṇi vaṇikśatāni mahāsamudrāt saṁsiddhayānapātrāṇni rājagṛhamanuprāptāni |<br>
<a class='ref vai' id='vai190.009' href='#vai190.009'>Vai 190.009</a> rājagṛhe ca parva pratyupasthitamiti na kiṁcit krayeṇāpi labhyate |<br>
tatraiko vaṇigbhikṣugocarikaḥ |<br>
<a class='ref vai' id='vai190.010' href='#vai190.010'>Vai 190.010</a> sa kathayati—bhavantaḥ, āgamayata kasyādya gṛhe buddhapramukhena bhikṣusaṁghena bhaktam, tatrāvaśyaṁ kiṁcidutsadanadharmakaṁ bhavatīti |<br>
<a class='ref vai' id='vai190.011' href='#vai190.011'>Vai 190.011</a> te śravaṇaparamparayā cānveṣamāṇāstasya gṛhapateḥ sakāśamupasaṁkrāntāḥ |<br>
<a class='ref vai' id='vai190.012' href='#vai190.012'>Vai 190.012</a> kathayanti—gṛhapate, tavādya buddhapramukhena bhikṣusaṁghena bhukte iha parva pratyupasthitamiti na kiṁcit krayeṇāpi labhyate |<br>
<a class='ref vai' id='vai190.013' href='#vai190.013'>Vai 190.013</a> yadi kiṁcidutsadanadharmakamasti, mūlyena dīyatāmiti |<br>
<a class='ref vai' id='vai190.014' href='#vai190.014'>Vai 190.014</a> na mamaitadbhaktam, api tu tasyaitadgṛhapatiputrasya bhaktam |<br>
enam yācadhvamiti |<br>
te tasya sakāśamupasaṁkramya kathayanti—gṛhapatiputra, dīyatāmasmākaṁ bhuktaśeṣam yadasti |<br>
<a class='ref vai' id='vai190.015' href='#vai190.015'>Vai 190.015</a> mūlyaṁ prayacchāma iti |<br>
<a class='ref vai' id='vai190.016' href='#vai190.016'>Vai 190.016</a> sa kathayati—nāhaṁ mūlyenānuprayacchāmi |<br>
api tu evameva prayacchāmīti |<br>
te tenānnapānena saṁtarpitā gṛhapatergatvā kathayanti—tasya te gṛhapate lābhāḥ sulabdhā yasya te niveśane buddhapramukho bhikṣusaṁgho ’nnapānena saṁtarpitaḥ, imāni ca pañca vaṇikśatānīti |<br>
<a class='ref vai' id='vai190.018' href='#vai190.018'>Vai 190.018</a> sa kathayati—anena gṛhapatiputreṇa lābhāḥ sulabdhāḥ |<br>
<a class='ref vai' id='vai190.019' href='#vai190.019'>Vai 190.019</a> anena buddhapramukho bhikṣusaṁgho ’nnapānena saṁtarpito na mayeti |<br>
<a class='ref vai' id='vai190.020' href='#vai190.020'>Vai 190.020</a> te pṛcchanti—katarasyāyaṁ gṛhapateḥ putrah? amukasya sārthavāhasya |<br>
sārthavāhaḥ kathayati—bhavantaḥ, mamaiṣa vayasyaputro bhavati |<br>
<a class='ref vai' id='vai190.021' href='#vai190.021'>Vai 190.021</a> tasya pitā mahāsamudramavatīrṇo ’nayena vyasanamāpannaḥ |<br>
śakyaṁ bahubhirekaḥ samuddhartum, na tveva ekena bahavaḥ |<br>
<a class='ref vai' id='vai190.022' href='#vai190.022'>Vai 190.022</a> tadayaṁ paṭakaṁ prajñapto yena vo yat parityaktam, so ’smin paṭake ’nuprayacchatviti |<br>
<a class='ref vai' id='vai190.023' href='#vai190.023'>Vai 190.023</a> te pūrvamevābhiprasannāḥ sārthavāhena ca protsāhitā iti tairyathāsambhāvyena maṇimuktādīni ratnāni dattāni |<br>
<a class='ref vai' id='vai190.024' href='#vai190.024'>Vai 190.024</a> mahān rāśiḥ saṁpannaḥ |<br>
sārthavāhaḥ kathayati—putra, gṛhāṇeti |<br>
<a class='ref vai' id='vai190.025' href='#vai190.025'>Vai 190.025</a> sa kathayati—tāt, na mayā mūlyena dattamiti |<br>
sārthavāhaḥ kathayati—putra, na vayaṁ tava mūlyaṁ prayachāmaḥ |<br>
<a class='ref vai' id='vai190.026' href='#vai190.026'>Vai 190.026</a> yadi ca mūlyaṁ gaṇyate, ekena ratnenedṛśānāṁ bhaktānāmanekāni śatāni saṁvidyante |<br>
<a class='ref vai' id='vai190.027' href='#vai190.027'>Vai 190.027</a> kiṁ tu vayaṁ tavābhiprasannāḥ prasannādhikāraṁ kurmaḥ, gṛhāṇeti |<br>
sa kathayati—tāt, mayā buddhapramukho bhikṣusaṁgho bhojito deveṣūpapatsye iti |<br>
<a class='ref vai' id='vai190.028' href='#vai190.028'>Vai 190.028</a> tasmādavaśiṣṭam yuṣmabhyaṁ dattam |<br>
<a class='ref vai' id='vai190.029' href='#vai190.029'>Vai 190.029</a> yadi grahīṣyāmi, sthānametadvidyate yaddeveṣu nopapatsye? sārthavāhah—putra, abhiśraddadhāsi tvaṁ bhagavatah? tāt, abhiśraddadhe |<br>
<a class='ref vai' id='vai190.030' href='#vai190.030'>Vai 190.030</a> gaccha, bhagavantaṁ pṛccha |<br>
sa yena bhagavāṁstenopasaṁkrāntaḥ |<br>
<a class='ref vai' id='vai190.031' href='#vai190.031'>Vai 190.031</a> upasaṁkramya bhagavataḥ pādau śirasā vanditvā ekānte niṣaṇṇaḥ |<br>
sa gṛhapatiputro bhagavantamidamavocat—bhagavan, mayā buddhapramukhaṁ bhikṣusaṁghaṁ bhojayitvā yadannapānamavaśiṣṭam <a class='ref vai' id='vai191.000' href='#vai191.000'>Vai 191.000</a>tadviṇijāṁ dattam |<br>
<a class='ref vai' id='vai191.001' href='#vai191.001'>Vai 191.001</a> te mama prasannaḥ prasannādhikāraṁ kurvanti |<br>
kiṁ kalpate tanmama grahītumāhosvinna kalpata iti? bhagavānāha—yadi prasannāḥ prasannādhikāraṁ kurvanti, gṛhāṇa |<br>
<a class='ref vai' id='vai191.002' href='#vai191.002'>Vai 191.002</a> bhagavan, mā deveṣu notpapatsye? bhagavānāha—vatsa, puṣpametat, phalamanyadbhaviṣyati |<br>
<a class='ref vai' id='vai191.003' href='#vai191.003'>Vai 191.003</a> tena bhagavadvacanābhisampratyayāt parituṣṭena gatvā ratnāni gṛhītāni |<br>
|<br>
<a class='ref vai' id='vai191.005' href='#vai191.005'>Vai 191.005</a> atrāntare rājagṛhe ’putraḥ śreṣṭhī kālagataḥ |<br>
tato rājagṛhanivāsinaḥ paurāḥ saṁnipatya saṁjalpaṁ kurvanti—bhavantaḥ, śreṣṭhī kālagataḥ |<br>
<a class='ref vai' id='vai191.006' href='#vai191.006'>Vai 191.006</a> kaṁ śreṣṭhinamabhiṣañcāma iti? tatraike kathayanti—yaḥ puṇyamaheśākhya iti |<br>
<a class='ref vai' id='vai191.007' href='#vai191.007'>Vai 191.007</a> apare kathayanti—kathamasmābhirjñātavyamiti? te kathayanti—nānāvarṇāni bījāni pakkakumbhe prakṣipāmaḥ, ya ekavarṇānyuddhariṣyati, taṁ śreṣṭhinamabhiṣiñcāma iti |<br>
<a class='ref vai' id='vai191.009' href='#vai191.009'>Vai 191.009</a> tair nānāvarṇāni bījāni pakkakumbhe prakṣiptāni |<br>
ārocitaṁ ca—bhavantaḥ, ya ekavarṇāni bījāni etasmāt kumbhāduddharet, sa śreṣṭhyabhiṣicyate |<br>
<a class='ref vai' id='vai191.010' href='#vai191.010'>Vai 191.010</a> yasya vaḥ śreṣṭhitvamabhipretaṁ ca, uddharatu iti |<br>
<a class='ref vai' id='vai191.011' href='#vai191.011'>Vai 191.011</a> ta uddhartumārabdhāḥ |<br>
sarvair nānāvarṇānyuddhṛtāni |<br>
tena tu gṛhapatiputreṇaikavarṇānyuddhṛtāni\<a class='ref vai' id='vai191.012' href='#vai191.012'>Vai 191.012</a> paurajānapadāḥ kathayanti—bhavantaḥ, ayaṁ puṇyamaheśākhyaḥ |<br>
sarva enaṁ śreṣṭhinamabhiṣiñcāmaḥ |<br>
<a class='ref vai' id='vai191.013' href='#vai191.013'>Vai 191.013</a> tatraike kathayanti— bhavantaḥ, ayaṁ bhṛtakapuruṣaḥ |<br>
kathamenaṁ śreṣṭhinamabhiṣiñcāma iti? apare kathayanti—punarapi tāvat jijñāsāmaḥ |<br>
<a class='ref vai' id='vai191.014' href='#vai191.014'>Vai 191.014</a> tena yāvat trirapyekavarṇānyuddhṛtāni |<br>
te kathayanti—bhavantaḥ, manuṣyakā apyasya sākṣepamanuprayacchanti |<br>
<a class='ref vai' id='vai191.015' href='#vai191.015'>Vai 191.015</a> āgacchata, enamevābhiṣiñcāma iti |<br>
<a class='ref vai' id='vai191.016' href='#vai191.016'>Vai 191.016</a> sa taiḥ śreṣṭhī abhiṣiktaḥ |<br>
sa gṛhapatiḥ saṁlakṣayati—yadapyanena mama bhṛtikayā karma kṛtam, tathāpyayaṁ puṇyamaheśākhyaḥ sattvaḥ |<br>
<a class='ref vai' id='vai191.017' href='#vai191.017'>Vai 191.017</a> saṁgrahosya kartavya iti |<br>
tena tasya sarvālaṁkāravibhūṣitā duhitā bhāryārthaṁ dattā |<br>
<a class='ref vai' id='vai191.018' href='#vai191.018'>Vai 191.018</a> tacca gṛham, prabhūtaṁ svāpateyam |<br>
sahasaivaṁ bhogairabhyudgata iti tasya sahasodgato gṛhapatiḥ sahasodgato gṛhapatiriti saṁjñā saṁvṛttā |<br>
|<br>
<a class='ref vai' id='vai191.020' href='#vai191.020'>Vai 191.020</a> sa saṁlakṣayati—yā kācidasmākaṁ śrīsaubhāgyasampat, sarvāsau buddhaṁ bhagavantamāgamya |<br>
<a class='ref vai' id='vai191.021' href='#vai191.021'>Vai 191.021</a> yannvahaṁ punarapi buddhapramukhaṁ bhikṣusaṁghamantargṛhe upanimantrya bhojayeyam |<br>
iti viditvā yena bhagavāṁstenopasaṁkrāntaḥ |<br>
<a class='ref vai' id='vai191.022' href='#vai191.022'>Vai 191.022</a> upasaṁkramya bhagavataḥ pādau śirasā vanditvā ekānte niṣaṇṇaḥ |<br>
ekāntaniṣaṇṇaṁ sahasodgataṁ gṛhapatiṁ bhagavān dharmyayā kathayā saṁdarśayati samādāpayati samuttejayati saṁpraharṣayati |<br>
<a class='ref vai' id='vai191.024' href='#vai191.024'>Vai 191.024</a> anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |<br>
<a class='ref vai' id='vai191.025' href='#vai191.025'>Vai 191.025</a> atha sahasodgato gṛhapatirutthāyāsanādekāṁsamuttarāsaṅgaṁ kṛtvā yena bhagavāṁstenāñjaliṁ praṇamya bhagavantamidamavocat—adhivāsayatu bhagavāñ śvo ’ntargṛhe bhaktena sārdhaṁ bhikṣusaṁgheneti |<br>
<a class='ref vai' id='vai191.026' href='#vai191.026'>Vai 191.026</a> adhivāsayati bhagavān sahasodgatasya gṛhapatestūṣṇībhāvena |<br>
<a class='ref vai' id='vai191.027' href='#vai191.027'>Vai 191.027</a> atha sahasodgato gṛhapatirbhagavatastūṣṇībhāvenādhivāsanāṁ viditvā bhagavataḥ pādau śirasā vanditvā bhagavato ’ntikāt prakrāntaḥ |<br>
<a class='ref vai' id='vai191.028' href='#vai191.028'>Vai 191.028</a> atha sahasodgato gṛhapatistāmeva rātriṁ śuciṁ praṇītaṁ khādanīyaṁ bhojanīyaṁ samudānīya kālyamevotthāya āsanāni prajñapyodakamaṇīn pratiṣṭhāpya bhagavato dūtena kālamārocayati—samayo bhadanta, sajjaṁ bhaktam yasyedānīṁ bhagavān kālaṁ manyata iti |<br>
<a class='ref vai' id='vai191.031' href='#vai191.031'>Vai 191.031</a> atha bhagavān pūrvāhṇe nivāsya pātracīvaramādāya bhikṣugaṇaparivṛto yena sahasodgatasya gṛhapater niveśanaṁ tenopasaṁkrāntaḥ |<br>
<a class='ref vai' id='vai191.032' href='#vai191.032'>Vai 191.032</a> upasaṁkramya purastādbhikṣusaṁghasya<a class='ref vai' id='vai192.000' href='#vai192.000'>Vai 192.000</a> prajñapta evāsane niṣaṇṇaḥ |<br>
<a class='ref vai' id='vai192.001' href='#vai192.001'>Vai 192.001</a> atha sahasodgato gṛhapatiḥ sukhopaniṣaṇṇaṁ buddhapramukhaṁ bhikṣusaṁghaṁ viditvā śucinā praṇītena khādanīyena bhojanīyena svahastaṁ saṁtarpayati saṁpravārayati |<br>
<a class='ref vai' id='vai192.002' href='#vai192.002'>Vai 192.002</a> anekaparyāyeṇa śucinā praṇītena khādanīyena bhojanīyena svahastaṁ saṁtarpya saṁpravārya bhagavantaṁ bhuktavantaṁ viditvā dhautahastamapanītapātraṁ nīcataramāsanaṁ gṛhītvā bhagavataḥ purastāt niṣaṇṇo dharmaśravaṇāya |<br>
<a class='ref vai' id='vai192.005' href='#vai192.005'>Vai 192.005</a> tasya bhagavatā āśayānuśayaṁ dhātuṁ prakṛtiṁ ca jñātvā tādṛśī caturāyasatyasamprativedhikī dharmadeśanā kṛtā, yāṁ śrutvā sahasodgatena gṛhapatinā viṁśatiśikharasamudgataṁ satkāyadṛṣṭiśailaṁ jñānavajreṇa bhittvā srotāpattiphalaṁ sākṣātkṛtam |<br>
<a class='ref vai' id='vai192.007' href='#vai192.007'>Vai 192.007</a> sa dṛṣṭasatyastrirudānamudānayati—idamasmākaṁ bhadanta na mātrā kṛtaṁ na pitrā neṣṭena na svajanabandhuvargeṇa na rājñā na devatābhir na pūrvapretair na śramaṇabrāhmaṇairyadbhagavatā asmākaṁ kṛtam |<br>
<a class='ref vai' id='vai192.009' href='#vai192.009'>Vai 192.009</a> ucchoṣitā rudhirāśrasamudrāḥ, laṅghitā asthiparvatāḥ, pihitānyapāyadvārāṇi, vivṛtāni svargamokṣadvārāṇi, pratiṣṭhāpitāḥ, smo devamanuṣyeṣu |<br>
<a class='ref vai' id='vai192.011' href='#vai192.011'>Vai 192.011</a> abhikrānto ’haṁ bhadanta abhikrāntaḥ |<br>
eṣo ’haṁ buddhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ ca |<br>
<a class='ref vai' id='vai192.012' href='#vai192.012'>Vai 192.012</a> upāsakaṁ ca māṁ dhāraya adyāgreṇa yāvajjīvaṁ prāṇopetamabhiprasannamiti |<br>
atha bhagavān sahasodgataṁ gṛhapatiṁ dharmyayā kathayā saṁdarśya samādāpya samuttejya saṁpraharṣyotthāyāsanāt prakrāntaḥ |<br>
|<br>
<a class='ref vai' id='vai192.015' href='#vai192.015'>Vai 192.015</a> bhikṣavaḥ saṁśayajātāaḥ sarvasaṁśayacchettāraṁ buddhaṁ bhagavantaṁ papracchuh—kiṁ bhadanta sahasodgatena gṛhapatinā karma kṛtam yena bhṛtikayā karma kṛtam, yena sahasā bhogairabhivṛddhaḥ, satyadarśanaṁ ca kṛtamiti? bhagavānāha—sahasodgatenaiva bhikṣavo gṛhapatinā karmāṇi kṛtānyupacitāni labdhasambhārāṇi pariṇatapratyayāni oghavatpratyupasthitānyavaśyabhāvīni |<br>
<a class='ref vai' id='vai192.018' href='#vai192.018'>Vai 192.018</a> sahasodgatena gṛhapatinā karmāṇi kṛtānyupacitāni |<br>
<a class='ref vai' id='vai192.019' href='#vai192.019'>Vai 192.019</a> ko ’nyaḥ pratyanubhaviṣyati? na bhikṣavaḥ karmāṇi kṛtānyupacitāni bāhye pṛthivīdhātau vipaṣyante, nābdhātau, na tejodhātau, na vāyudhātau, api tu upātteṣveva skandhadhātvāyataneṣu karmāṇi kṛtānyupacitāni vipacyante śubhānyaśubhāni ca |<br>
<a class='ref vai' id='vai192.023' href='#vai192.023'>Vai 192.023</a> na praṇaśyanti karmāṇi kalpakoṭiśatairapi |<br>
<a class='ref vai' id='vai192.024' href='#vai192.024'>Vai 192.024</a> sāmagrīṁ prāpya kālaṁ ca phalanti khalu dehinām (3)|<br>
<a class='ref vai' id='vai192.025' href='#vai192.025'>Vai 192.025</a> bhūtapūrvaṁ bhikṣavo ’nyatarasmin karvaṭake gṛhapatiḥ prativasati āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī |<br>
<a class='ref vai' id='vai192.026' href='#vai192.026'>Vai 192.026</a> tena sadṛśāt kulāt kalatramānītam |<br>
<a class='ref vai' id='vai192.027' href='#vai192.027'>Vai 192.027</a> sa tayā sārdhaṁ krīḍati ramate paricārayati |<br>
tasya krīḍato ramamāṇasya paricārayataḥ patnī āpannasattvā saṁvṛttā |<br>
<a class='ref vai' id='vai192.028' href='#vai192.028'>Vai 192.028</a> sā aṣṭānāṁ vā navānāṁ vā māsānāmatyayāt prasūtā |<br>
<a class='ref vai' id='vai192.029' href='#vai192.029'>Vai 192.029</a> dārako jātaḥ |<br>
tasya trīṇi saptakānyekaviṁśatidivasāni vistareṇa jātasya jātimahaṁ kṛtvā kulasadṛśaṁ nāmadheyaṁ vyavasthāpitam |<br>
<a class='ref vai' id='vai192.030' href='#vai192.030'>Vai 192.030</a> sa unnīto vardhito mahān saṁvṛttaḥ |<br>
<a class='ref vai' id='vai192.031' href='#vai192.031'>Vai 192.031</a> yāvadapareṇa samayena sa gṛhapatiḥ saṁprāpte vasantakālasamaye saṁpuṣpiteṣu pādapeṣu haṁsakrauñcamayūraśukaśārikākokilajīvaṁjīvakonnāditam<a class='ref vai' id='vai193.000' href='#vai193.000'>Vai 193.000</a> vanakhaṇḍamantarjanasahāya udyānabhūmiṁ nirgataḥ |<br>
<a class='ref vai' id='vai193.001' href='#vai193.001'>Vai 193.001</a> asati buddhānāmutpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasyā |<br>
yāvadanyatamaḥ pratyekabuddho janapadacārikāṁ caraṁstaṁ karvaṭakamanuprāptaḥ |<br>
<a class='ref vai' id='vai193.004' href='#vai193.004'>Vai 193.004</a> prāntaśayanāsanasevinaste na |<br>
so ’praviśyaiva karvaṭakam yena tadudyānaṁ tenopasaṁkrāntaḥ |<br>
adrākṣīt sa gṛhapatistaṁ pratyekabuddhaṁ kāyaprāsādikaṁ ca śānteneryāpathenodyānaṁ praviśantam |<br>
<a class='ref vai' id='vai193.005' href='#vai193.005'>Vai 193.005</a> dṛṣṭvā ca punaḥ prītiprāmodyajātastvaritatvaritaṁ pratyudgataḥ |<br>
<a class='ref vai' id='vai193.006' href='#vai193.006'>Vai 193.006</a> pratyekabuddhaḥ saṁlakṣayati—ākīrṇamidamudyānam |<br>
<a class='ref vai' id='vai193.007' href='#vai193.007'>Vai 193.007</a> anyatra gacche |<br>
iti viditvā pratinivartitumārabdhaḥ |<br>
sa gṛhapatiḥ pādayor nipatya kathayati—ārya, kiṁ nivartase tvam? piṇḍakenārthī |<br>
<a class='ref vai' id='vai193.008' href='#vai193.008'>Vai 193.008</a> ahamapi puṇyena |<br>
asminnevodyāne vihara, piṇḍakenāvighātaṁ karomīti |<br>
<a class='ref vai' id='vai193.009' href='#vai193.009'>Vai 193.009</a> parānugrahapravṛttāste mahātmānaḥ |<br>
sa tasyānukampācittamupasthāpya tasminnevodyāne vihartumārabdhaḥ |<br>
<a class='ref vai' id='vai193.010' href='#vai193.010'>Vai 193.010</a> so ’pi tasya piṇḍakena yogodvahanaṁ kartuṁ pravṛttaḥ |<br>
<a class='ref vai' id='vai193.011' href='#vai193.011'>Vai 193.011</a> yāvadapareṇa samayena tasya gṛhapateranyatarakarvaṭake kiṁcit karaṇīyamutpannam |<br>
sa patnīmāmantrayate—bhadre, mamāmuṣmin karvaṭake kiṁcit karaṇīyamutpannam |<br>
<a class='ref vai' id='vai193.012' href='#vai193.012'>Vai 193.012</a> tatrāhaṁ gacchāmi |<br>
tvayā tasya mahātmanaḥ pravrajitasyānnapānenāvighātaḥ kartavyaḥ |<br>
<a class='ref vai' id='vai193.013' href='#vai193.013'>Vai 193.013</a> ityuktvā prakrāntaḥ |<br>
aparasmin divase sā gṛhapatnī kālyamevotthāya tadarthamannapānaṁ sādhayitumārabdhā |<br>
<a class='ref vai' id='vai193.014' href='#vai193.014'>Vai 193.014</a> sā putreṇocyate—amba, kasyārthe ’nnapānaṁ sādhyata iti? sā kathayati—putra, yo ’sau udyāne śāntātma pravrajitastiṣṭhati, tasyārthe sādhyata iti |<br>
<a class='ref vai' id='vai193.016' href='#vai193.016'>Vai 193.016</a> sa ruṣitaḥ kathayati—amba, kimarthaṁ bhṛtikayā karma kṛtvā na bhuṅkta iti? sā kathayati—putra, mā evaṁ vocaḥ |<br>
<a class='ref vai' id='vai193.017' href='#vai193.017'>Vai 193.017</a> aniṣṭo ’sya karmaṇo vipāka iti |<br>
<a class='ref vai' id='vai193.018' href='#vai193.018'>Vai 193.018</a> sa nivāryamāṇo ’pi nāvatiṣṭhate |<br>
yāvadasau gṛhapatirāgataḥ |<br>
patnīmāmantrayate—bhadre, kṛtaste tasya piṇḍakenāvighātah? āryaputra kṛtaḥ |<br>
<a class='ref vai' id='vai193.019' href='#vai193.019'>Vai 193.019</a> kiṁ tu anena dārakeṇa tasyāntike kharāvāgniścāritā |<br>
<a class='ref vai' id='vai193.020' href='#vai193.020'>Vai 193.020</a> sa kathayati—bhadre, kiṁ kathayati? tayā vistareṇa samākhyātam |<br>
sa saṁlakṣayati—kṣamo ’yaṁ tapasvī |<br>
<a class='ref vai' id='vai193.021' href='#vai193.021'>Vai 193.021</a> gacchāmi, taṁ mahātmānaṁ kṣamāpayāmi—mā atyantameva kṣato bhaviṣyati |<br>
<a class='ref vai' id='vai193.022' href='#vai193.022'>Vai 193.022</a> iti viditvā taṁ dārakamādāya yena pratyekabuddhastenopasaṁkrāntaḥ |<br>
adrākṣīt sa pratyekabuddhastaṁ gṛhapatimātmanā dvitīyamāgacchantam |<br>
<a class='ref vai' id='vai193.023' href='#vai193.023'>Vai 193.023</a> sa saṁlakṣayati—na kadācidayaṁ gṛhapatirātmanā dvitīyamāgacchati |<br>
<a class='ref vai' id='vai193.024' href='#vai193.024'>Vai 193.024</a> tat kimatra kāraṇamiti? asamanvāhṛtya śrāvakapratyekabuddhānāṁ jñānadarśanaṁ na pravartate |<br>
<a class='ref vai' id='vai193.025' href='#vai193.025'>Vai 193.025</a> sa samanvāhartuṁ pravṛttaḥ |<br>
ten samanvāhṛtya vijñātam |<br>
kāyikī teṣāṁ mahātmanāṁ dharmadeśanā na vācikī |<br>
<a class='ref vai' id='vai193.026' href='#vai193.026'>Vai 193.026</a> sa tasyānukampārthaṁ vitatapakṣa hava haṁsarāja uparivihāyasamabhyudgamya jvalanatapanavarṣaṇavidyotanaprātihāryāṇi kartumārabdhaḥ |<br>
<a class='ref vai' id='vai193.027' href='#vai193.027'>Vai 193.027</a> āśu pṛthagjanasya ṛddhirāvarjanakarī |<br>
<a class='ref vai' id='vai193.028' href='#vai193.028'>Vai 193.028</a> sa mūlanikṛtta iva drumaḥ saputraḥ pādayor nipatitaḥ |<br>
tataḥ sa dāraka āhṛṣṭaromakūpaḥ kathayati—avatara avatara sadbhūtadakṣiṇīya, mama kāmapaṅkanimagnasya hastoddhāramanuprayaccheti |<br>
<a class='ref vai' id='vai193.030' href='#vai193.030'>Vai 193.030</a> sa tasyānukampārthamavatīrṇaḥ |<br>
sa gṛhapatiputrastīvreṇāśayena pādayor nipatya praṇidhānaṁ kartumārabdhah—yanmayā evaṁvidhe sadbhūtadakṣiṇīye kharā vāgniścāritā, mā tasya karmaṇo bhāgī syām |<br>
<a class='ref vai' id='vai193.032' href='#vai193.032'>Vai 193.032</a> yattu idānīṁ cittamabhiprasāditam, anenāhaṁ kuśalamūlenāḍhye mahādhane <a class='ref vai' id='vai194.000' href='#vai194.000'>Vai 194.000</a>mahābhoge kule jāyeyam, evaṁvidhānāṁ ca dharmāṇāṁ lābhī syām, prativiśiṣṭataraṁ cātaḥ śāstāramārāgayeyaṁ mā virāgayeyamiti |<br>
|<br>
<a class='ref vai' id='vai194.003' href='#vai194.003'>Vai 194.003</a> kiṁ manyadhve bhikṣavah? yo ’sau gṛhapatiputraḥ, eṣa evāsau sahasodgato gṛhapatiḥ |<br>
<a class='ref vai' id='vai194.004' href='#vai194.004'>Vai 194.004</a> yadanena pratyekabuddhasyāntike kharā vāgniścāritā, tena pañca janmaśatāni bhṛtakapuruṣo jātaḥ |<br>
<a class='ref vai' id='vai194.005' href='#vai194.005'>Vai 194.005</a> yāvadetarhyapi bhṛtikayā karma kṛtam |<br>
yat punastasyaivāntike cittamabhiprasādya praṇidhānaṁ kṛtam, tena sahasaiva bhogairabhivṛddhaḥ |<br>
<a class='ref vai' id='vai194.006' href='#vai194.006'>Vai 194.006</a> mamāntike satyadarśanaṁ kṛtam |<br>
ahaṁ cānena pratyekabuddhakoṭiśatasahasrebhyaḥ prativiśiṣṭataraḥ śāstā ārāgito na virāgitaḥ |<br>
<a class='ref vai' id='vai194.007' href='#vai194.007'>Vai 194.007</a> iti hi bhikṣava ekāntakṛṣṇānāṁ karmaṇāmekāntakṛṣṇo vipākaḥ, ekāntaśuklānāmekāntaśuklaḥ, vyatimiśrāṇāṁ vyatimiśraḥ |<br>
<a class='ref vai' id='vai194.009' href='#vai194.009'>Vai 194.009</a> tasmāttarhi ekāntakṛṣṇāni karmāṇyapāsya vyatimiśrāṇi ca, ekāntaśukleṣveva karmasvābhogaḥ karaṇīyaḥ |<br>
<a class='ref vai' id='vai194.010' href='#vai194.010'>Vai 194.010</a> ityevaṁ vo bhikavaḥ śikṣitavyam |<br>
|<br>
(iyaṁ tāvadutpattir na tāvat buddho bhagavāñ śrāvakāṇāṁ vinaye śikṣāpadam |<br>
?)<a class='ref vai' id='vai194.012' href='#vai194.012'>Vai 194.012</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai194.013' href='#vai194.013'>Vai 194.013</a> sahasodgatasya prakaraṇāvadānamekaviṁśatimam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
