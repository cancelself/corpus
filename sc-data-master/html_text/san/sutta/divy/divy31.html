<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy31' lang='san'>
<header>
<ul>
<li class='division'>Divyāvadānam</li>
</ul>
<h1>31. toyikāmahāvadānam</h1>
</header>
<p><a class='ref vai' id='vai301.001' href='#vai301.001'>Vai 301.001</a> tatra bhagavbānāyuṣmantamāmantrayate—sma āgamaya ānanda yena śrāavastīti |<br>
<a class='ref vai' id='vai301.002' href='#vai301.002'>Vai 301.002</a> evaṁ bhadantetyāyucmānānando bhagavataḥ pratyaśrauṣīt |<br>
<a class='ref vai' id='vai301.003' href='#vai301.003'>Vai 301.003</a> atha bhagavān yena śrāvastī tena cārikāṁ prakrāntaḥ |<br>
<a class='ref vai' id='vai301.004' href='#vai301.004'>Vai 301.004</a> yāvadanyatamasmin pradeśe brāhmaṇaśchinnabhakto halaṁ vāhayati, tasyārthāya dārikā peyāmādāya gatā |<br>
<a class='ref vai' id='vai301.005' href='#vai301.005'>Vai 301.005</a> bhagavāṁśca pradeśamanuprāptaḥ |<br>
dadarśa sa brāhmaṇo buddhaṁ bhagavantaṁ dvātriṁśatā mahāpuruṣalakcaṇaiḥ samalaṁkṛtamaśītyānuvyañjanairvirājitagātraṁ vyāmaprabhālaṁkṛtaṁ sūryasahasrātirekaprabhaṁ jaṅgamamiva ratnaparvataṁ samantato bhadrakam |<br>
<a class='ref vai' id='vai301.007' href='#vai301.007'>Vai 301.007</a> sahadarśanāccāsya bhagavati prasāda utpannaḥ |<br>
<a class='ref vai' id='vai301.008' href='#vai301.008'>Vai 301.008</a> na tathā dvādaśavarṣābhyastaḥ śamathaścattasya kalyatāṁ janayati, aputrasya vā putrapratilambhaḥ, daridrasya vā nidhidarśanam, rājyābhinandano vā rājyābhiṣekaḥ, yathopacitakuśalamūlasya sattvasya tatprathamato buddhadarśanam |<br>
<a class='ref vai' id='vai301.010' href='#vai301.010'>Vai 301.010</a> sa tāṁ peyāmādāya laghuladhveva yena bhagavāṁstenopasaṁkrāntaḥ |<br>
<a class='ref vai' id='vai301.011' href='#vai301.011'>Vai 301.011</a> upasaṁkramya bhagavantametadavocat—iyaṁ bho gautama peyā |<br>
yadyasti mamāntike ’nukampā, pibedbhagavān gautamaḥ peyāmiti |<br>
<a class='ref vai' id='vai301.012' href='#vai301.012'>Vai 301.012</a> tato bhagavatā brāhmaṇasya jīrṇakūpo darśitah—sacette brāhmaṇa parityaktā, asmiñ jīrṇakūpe prakṣipeti |<br>
<a class='ref vai' id='vai301.013' href='#vai301.013'>Vai 301.013</a> tena tasmiñ jīrṇakūpe prakṣiptā |<br>
sa jīrṇakūpo vāpyāyamānaḥ peyāpūrṇaḥ, yathāpi tadbuddhānāṁ buddhānubhāvena devatānāṁ ca devatānubhāvena |<br>
<a class='ref vai' id='vai301.014' href='#vai301.014'>Vai 301.014</a> tato bhagavatā sa brāhmaṇo ’bhihitah—cāraya mahābrāhmaṇa peyāmiti |<br>
<a class='ref vai' id='vai301.015' href='#vai301.015'>Vai 301.015</a> sa cārayitumārabdhaḥ |<br>
bhagavatā tathā adhiṣṭhitā yathā sarvasaṁghena pītā |<br>
<a class='ref vai' id='vai301.016' href='#vai301.016'>Vai 301.016</a> sa ca jīrṇakūpo vāpyāyamānastathaiva peyāpūrṇo ’vasthitaḥ |<br>
<a class='ref vai' id='vai301.017' href='#vai301.017'>Vai 301.017</a> tato ’sau brāhmaṇo bhūyasyā mātrayā abhiprasanno bhagavataḥ pādābhivandanaṁ kṛtvā purastānniṣaṇṇo dharmaśravaṇāya |<br>
<a class='ref vai' id='vai301.018' href='#vai301.018'>Vai 301.018</a> tasya bhagavatā āśayānuśayaṁ dhātuṁ prakṛtiṁ ca jñātvā tādṛśī caturāyasatyasamprativedhikī dharmadeśanā kṛtā, pūrvavadyāvadanādikālopacitaṁ satkāyadṛṣṭiśailaṁ jñānavajreṇa bhittvā srotāapattiphalaṁ sākṣātkṛtam |<br>
<a class='ref vai' id='vai301.020' href='#vai301.020'>Vai 301.020</a> atikrānto ’haṁ bhadanta, atikrāntaḥ |<br>
eṣo ’haṁ bhagavantaṁ buddhaṁ śaraṇaṁ gacchāmi dharmaṁ ca bhikṣusaṁghaṁ ca |<br>
<a class='ref vai' id='vai301.021' href='#vai301.021'>Vai 301.021</a> upāsakaṁ ca māṁ dhāraya adyāgreṇa yāvajjīvaṁ prāṇopetaṁ śaraṇaṁ gatamabhiprasannam |<br>
<a class='ref vai' id='vai301.022' href='#vai301.022'>Vai 301.022</a> athāsau brāhmaṇo vaṇigiva labdhalābhaḥ śasyasampanna iva kṛṣīvalaḥ śūra iva vijitasaṁgrāmaḥ sarvaroganirmukta ivāturo bhagavato bhāṣitamabhyānandyānumodya bhagavataḥ pādau śirasā vanditvā bhagavato ’ntikāt prakrānto yāvatkṣetraṁ gataḥ |<br>
<a class='ref vai' id='vai301.025' href='#vai301.025'>Vai 301.025</a> paśyati tasmin kṣetre sauvarṇān yavān saṁpannān |<br>
dṛṣṭvā ca punarvismayotphullalocano gāthāṁ bhāṣate—<a class='ref vai' id='vai301.027' href='#vai301.027'>Vai 301.027</a> aho guṇamayaṁ kṣetraṁ sarvadoṣavivarjitam |<br>
<a class='ref vai' id='vai301.028' href='#vai301.028'>Vai 301.028</a> adyaiva vāpitaṁ bījamadyaiva phaladāyakam (1)|<br>
<a class='ref vai' id='vai301.029' href='#vai301.029'>Vai 301.029</a> tato ’sau brāhmaṇastvaritatvaritaṁ rājñaḥ sakāśamupasaṁkrāntaḥ |<br>
upasaṁkramya jayenāyuṣā vardhayitvā rājānamuvāca—deva, mayā yavāḥ prakīrṇāḥ, te sauvarṇāḥ saṁvṛttāḥ |<br>
<a class='ref vai' id='vai301.030' href='#vai301.030'>Vai 301.030</a> tasyādhiṣṭhāyakena prasādaḥ kriyatāmiti |<br>
<a class='ref vai' id='vai301.031' href='#vai301.031'>Vai 301.031</a> rājñā adhiṣṭhāyako ’nupreṣitaḥ |<br>
brāhmaṇena rāśīkṛtya bhājitaḥ |<br>
rājabhāgaḥ svābhāvikā yavāḥ saṁvṛttāḥ |<br>
<a class='ref vai' id='vai301.032' href='#vai301.032'>Vai 301.032</a> adhiṣṭhāyakena rājñe niveditam |<br>
rājñā samādiṣṭam—<a class='ref vai' id='vai302.000' href='#vai302.000'>Vai 302.000</a>punarbhājayateti | <a class='ref vai' id='vai302.001' href='#vai302.001'>Vai 302.001</a></p>
<p>taiḥ punarbhājitam |<br>
tathaiva rājabhāgaḥ svābhāvikā yavāḥ saṁvṛttāḥ |<br>
evam yāvat saptakṛtvo bhājitam |<br>
<a class='ref vai' id='vai302.002' href='#vai302.002'>Vai 302.002</a> tathaiva |<br>
rājā kutūhalajātaḥ svayameva paśyati—tathaiva |<br>
<a class='ref vai' id='vai302.003' href='#vai302.003'>Vai 302.003</a> tenāsau brāhmaṇo ’bhihitah—brāhmaṇa, tavaitatpuṇyanirjātam |<br>
alaṁ rājabhāgena, yathābhipretaṁ tanmamānuprayaccheti |<br>
<a class='ref vai' id='vai302.004' href='#vai302.004'>Vai 302.004</a> tatastena brāhmaṇena parituṣṭena yaddattam, tatsauvarṇāḥ saṁvṛttāḥ |<br>
|<br>
<a class='ref vai' id='vai302.005' href='#vai302.005'>Vai 302.005</a> tato bhagavān saṁprasthitaḥ |<br>
yāvadanyatamasmin pradeśe pañcakārṣaśatānyutpāḍūtpāṇḍukāni sphuṭitapāṇipādāni śaṇaśāṭīnivāsitāni laṅgalāni vāhayanti |<br>
<a class='ref vai' id='vai302.006' href='#vai302.006'>Vai 302.006</a> te ’pi balīvardā baddhaiḥ prayoktraiḥ pratodayaṣṭibhiḥ kṣatavikṣatagātrā muhurmuhur niśvasanto vahanti |<br>
<a class='ref vai' id='vai302.007' href='#vai302.007'>Vai 302.007</a> tadṛśuste kārṣākā buddhaṁ bhagavantaṁ dvātriṁśatā mahāpuruṣalakṣaṇaiḥ samalaṁkṛtaṁ pūrvavadyāvadupacitakuśalamūlasattvasya tatprathamato buddhadarśanam |<br>
<a class='ref vai' id='vai302.009' href='#vai302.009'>Vai 302.009</a> tato yena bhagavāṁstenopasaṁkrāntāḥ |<br>
adrākṣīdbhagavāṁstān kārṣakān dūrādeva |<br>
<a class='ref vai' id='vai302.010' href='#vai302.010'>Vai 302.010</a> dṛṣṭvā ca punarvineyāpekṣayā mārgādapakramya purastādbhikṣusaṁghasya prajñapta evāsane niṣaṇṇaḥ |<br>
eta kārṣakā bhagavataḥ pādau śirasā vanditvā ekāntaniṣaṇṇāḥ |<br>
<a class='ref vai' id='vai302.011' href='#vai302.011'>Vai 302.011</a> tato bhagavatā teṣāṁ kārṣakāṇāmāśayānuśayaṁ dhātuṁ prakṛtiṁ ca jñātvā tādṛśī caturāryasatyasamprativedhikī dharmadeśanā kṛtā, pūrvavadyāvadanādikālopacitaṁ satkāyadṛṣṭiśailaṁ jñānavajreṇa bhittvā srotāapattiphalaṁ sākṣātkṛtam |<br>
<a class='ref vai' id='vai302.014' href='#vai302.014'>Vai 302.014</a> te dṛṣṭasatyā yena bhagavāṁstenopasaṁkrāntaḥ |<br>
praṇamayya bhagavantamidamavocat—deśaya bhadanta, svākhyāte dharmavinaye pravrajyāmupasampadaṁ bhikṣubhāvam |<br>
<a class='ref vai' id='vai302.015' href='#vai302.015'>Vai 302.015</a> carema bhagavato ’ntike brahmacaryamiti |<br>
<a class='ref vai' id='vai302.016' href='#vai302.016'>Vai 302.016</a> te bhagavatā ehibhikṣukayā pravrājitāḥ pūrvavadyāvatte ’vasthitā buddhamanorathena |<br>
<a class='ref vai' id='vai302.017' href='#vai302.017'>Vai 302.017</a> teṣāṁ bhagavatā avavādo dattaḥ |<br>
tairyujyamānaiḥ pūrvavadabhivādyāśca saṁvṛttāḥ |<br>
te ’pi balīvardā yoktrāṇi varatrāṇi ca cchittvā yena bhagavāṁstenopasaṁkrāntāḥ |<br>
<a class='ref vai' id='vai302.018' href='#vai302.018'>Vai 302.018</a> upasaṁkramya bhagavantaṁ sāmantakena anuparivāryāvasthitāḥ |<br>
<a class='ref vai' id='vai302.019' href='#vai302.019'>Vai 302.019</a> teṣāṁ bhagavatā tribhiḥ padārthairdharmo deśitaḥ pūrvavadyāvadyathā gaṅgāvatāre haṁsamatsyakūrmāṇām yāvad dṛṣṭasatyāḥ svarbhavanaṁ gatāḥ |<br>
|<br>
<a class='ref vai' id='vai302.021' href='#vai302.021'>Vai 302.021</a> bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuh—kiṁ nu taiḥ kārṣakapūrvakairbhikṣubhiḥ karma kṛtam yena kārṣakāḥ saṁvṛttāḥ, bhagavataśca śāsane pravrajya sarvakleśaprahāṇādarhattvaṁ sākṣātkṛtam? tairbalīvardapūrvakairdevaputraiḥ kiṁ karma kṛtam, yana balīvardeṣūpapannāḥ, satyadarśanaṁ ca kṛtamiti? bhagavānāha—ebhireva bhikṣavaḥ karmāṇi kṛtānyupacitāni labdhasambhārāṇi pūrvavadyāvatphalanti khalu dehinām |<br>
|<br>
<a class='ref vai' id='vai302.026' href='#vai302.026'>Vai 302.026</a> bhūtapūrvaṁ bhikṣavo ’sminneva bhadrakalpe viṁśativarṣasahasrāyuṣi prajāyāṁ kāśyapo nāma śāstā loka udapādi |<br>
<a class='ref vai' id='vai302.027' href='#vai302.027'>Vai 302.027</a> pūrvavat |<br>
sa vārāṇasīnagarīmupaniśritya viharati ṛṣivadane(patane) mṛgadāve |<br>
<a class='ref vai' id='vai302.028' href='#vai302.028'>Vai 302.028</a> tasya śāsane etāni pañca karṣakaśatāni pravrajitānyabhūvan |<br>
tatraibhir na paṭhitaṁ na svādhyāyitaṁ nāpi manasikāro vihitaḥ |<br>
<a class='ref vai' id='vai302.029' href='#vai302.029'>Vai 302.029</a> kiṁ tu śraddhādeyaṁ bhuktvā bhuktvā saṁgaṇikābhirataiḥ kausīdyenābhināmitam |<br>
|<br>
kiṁ manyadhve bhikṣavo yāni tāni pañca bhikṣuśatāni, etānyeva tāni pañca karṣakaśatāni |<br>
<a class='ref vai' id='vai303.002' href='#vai303.002'>Vai 303.002</a> yo ’sau vihārasvāmī, sa evāsau gṛhapatiryasyaite kārṣahāḥ |<br>
yadebhirvihārasvāmisantakaṁ śraddhādeyaṁ paribhujya na paṭhitaṁ na svādhyāyitaṁ nāpi manasikāro vihitaḥ, kiṁ tu saṁgaṇikābhirataiḥ kausīdyenābhināmitam, tena karmaṇā pañca janmaśatāni tasya vihārasvāminaḥ kārṣakāḥ saṁvṛttāḥ |<br>
<a class='ref vai' id='vai303.005' href='#vai303.005'>Vai 303.005</a> yāvadetarhyapi tasyaiva kārṣakā jātāḥ |<br>
yadebhiḥ kāśayapasya samyaksambuddhāsya śāsane pravrajya brahmacaryaṁ caritam, tenaitarhi mama śāsane pravrajya sarvakleśaprahāṇādarhattvaṁ sākṣātkṛtam |<br>
<a class='ref vai' id='vai303.007' href='#vai303.007'>Vai 303.007</a> te ca balīvardapūrviṇo devaputrāḥ kāśyapasya samyaksambuddhasya śāsane pravrajitā āsan |<br>
<a class='ref vai' id='vai303.008' href='#vai303.008'>Vai 303.008</a> tatraibhiḥ kṣudrānukṣudrāṇi śikṣāpadāni khaṇḍitāni |<br>
tena karmaṇā balīvardeṣūpapannāḥ |<br>
<a class='ref vai' id='vai303.009' href='#vai303.009'>Vai 303.009</a> yanmamāntike cittamabhiprasāditam, tena deveṣūpapannāḥ |<br>
yatkāśyape samyaksambuddhe brahmacaryaṁ vāsitam, tenedānīṁ devaputrabhūtaiḥ satyadarśanaṁ kṛtam |<br>
<a class='ref vai' id='vai303.010' href='#vai303.010'>Vai 303.010</a> iti bhikṣava ekāntakṛṣṇānāṁ karmaṇāmekāntakṛṣṇo vipākaḥ, pūrvavadyāvadābhogaḥ karaṇīyaḥ |<br>
<a class='ref vai' id='vai303.011' href='#vai303.011'>Vai 303.011</a> ityevaṁ vo bhikṣavaḥ śikṣitavyam |<br>
|<br>
<a class='ref vai' id='vai303.013' href='#vai303.013'>Vai 303.013</a> tatra bhagavānāyucmantamāmantrayate sma—āgamaya ānanda yena toyikā |<br>
evaṁ bhadantetyāyuṣmānānando bhagavato ’śrauṣīt |<br>
<a class='ref vai' id='vai303.014' href='#vai303.014'>Vai 303.014</a> bhagavāṁstoyikāmanuprāptaḥ |<br>
tasmiṁśca pradeśe brāhmaṇo lāṅgalaṁ vāhayati |<br>
<a class='ref vai' id='vai303.015' href='#vai303.015'>Vai 303.015</a> athāsau dadarśa buddhaṁ bhagavantaṁ dvātriṁśatā mahāpuruṣalakṣaṇaiḥ samalaṁkṛtagātraṁ pūrvavadyāvatsamantato bhadrakam |<br>
<a class='ref vai' id='vai303.016' href='#vai303.016'>Vai 303.016</a> dṛṣṭvā saṁlakṣayati—yadi bhagavantaṁ gautamamupetya abhivādayiṣyāmi, karmaparihāṇirme bhaviṣyati |<br>
<a class='ref vai' id='vai303.017' href='#vai303.017'>Vai 303.017</a> atha nopetyābhivādayiṣyāmi, puṇyaparihāṇiḥ |<br>
<a class='ref vai' id='vai303.018' href='#vai303.018'>Vai 303.018</a> tatko ’sāvupāyaḥ syādyena me na karmaparihāṇi syānnāpi puṇyaparihāṇiriti? tasya buddhirutpannā—atrastha evābhivādanaṁ karomi |<br>
<a class='ref vai' id='vai303.019' href='#vai303.019'>Vai 303.019</a> evaṁ na karmaparihāṇirbhavati nāpi puṇyaparihāṇiriti |<br>
<a class='ref vai' id='vai303.020' href='#vai303.020'>Vai 303.020</a> tena yathāgṛhītayaiva pratodayaṣṭyā tatrasthenābhivādanaṁ kṛtam—abhivādaye buddhaṁ bhagavantam |<br>
<a class='ref vai' id='vai303.021' href='#vai303.021'>Vai 303.021</a> tatra bhagavānāyuṣmantamānandamāmantrayate—kṣaṇa ānanda eṣa brāhmaṇaḥ |<br>
<a class='ref vai' id='vai303.022' href='#vai303.022'>Vai 303.022</a> sacedasyaivaṁ samyakpratyātmajñānadarśanaṁ pravartate |<br>
etasmin pradeśe kāśyapasya samyaksambuddhasyāvikopito ’shtisaṁghātastiṣṭhatīti |<br>
<a class='ref vai' id='vai303.023' href='#vai303.023'>Vai 303.023</a> athānenopasaṁkramya vandito bhaveyam |<br>
evamanena dvābhyāṁ samyaksambuddhābhyāṁ vandanā kṛtā bhavet |<br>
<a class='ref vai' id='vai303.024' href='#vai303.024'>Vai 303.024</a> tatkasya hetoh? asminn ānanda pradeśe kāśyapasya samyaksambuddhasyāvikopito ’sthisaṁghātastiṣṭhatīti |<br>
<a class='ref vai' id='vai303.025' href='#vai303.025'>Vai 303.025</a> athāyuṣmānānando laghulaghveva caturguṇamuttarāsaṅgaṁ prajñapya bhagavantamidamavocat—niṣīdatu bhagavān prajñapta evāsane |<br>
<a class='ref vai' id='vai303.027' href='#vai303.027'>Vai 303.027</a> evamayaṁ pṛthivīpradeśo dvābhyāṁ samyaksambuddhābhyāṁ paribhukto bhaviṣyati, yacca kāśyapena samyaksambuddhena, yaccaitarhi bhagavateti |<br>
<a class='ref vai' id='vai303.028' href='#vai303.028'>Vai 303.028</a> niṣaṇṇo bhagavān prajñapta evāsane |<br>
niṣadya bhagavān bhikṣūnāmantrayate sma—icchatha yūyaṁ bhikṣavaḥ kāśyapasya samyaksambuddhasya śarīrasaṁghātamavikopitaṁ draṣṭum? etasya bhagavan kālaḥ, etasya sugata samayo ’yam |<br>
<a class='ref vai' id='vai303.030' href='#vai303.030'>Vai 303.030</a> bhagavān bhikṣūṇāṁ kāśyapasya samyaksambuddhasyāvikopitaṁ śarīrasaṁghātamupadarśayatu, dṛṣṭvā bhikṣavaścittamabhiprasādayiṣyanti |<br>
<a class='ref vai' id='vai303.032' href='#vai303.032'>Vai 303.032</a> bhagavatā laukikaṁ cittamutpāditam |<br>
dharmatā khalu yasmin samaye buddhā bhagavanto laukikam <a class='ref vai' id='vai304.000' href='#vai304.000'>Vai 304.000</a> cittamutpādayanti, tasmin samaye kuntapipīlikādayo ’pi prāṇino bhagavataścetasā cittamājānanti |<br>
<a class='ref vai' id='vai304.002' href='#vai304.002'>Vai 304.002</a> nāgāḥ saṁlakṣayanti—kiṁ kāraṇaṁ bhagavatā laukikaṁ cittamutpāditam? bhagavān kāśyapasya samyaksambuddhasya śarīrasaṁghātamavikopitaṁ draṣṭukāmaḥ |<br>
<a class='ref vai' id='vai304.003' href='#vai304.003'>Vai 304.003</a> tatastaiḥ kāśyapasya samyaksambuddhasyāvikopitaḥ śarīrasaṁghāta ucchrāpitaḥ |<br>
<a class='ref vai' id='vai304.004' href='#vai304.004'>Vai 304.004</a> tatra bhagavān bhikṣūnāmantrayate sma—gṛhṇīta bhikṣavo nimittam |<br>
<a class='ref vai' id='vai304.005' href='#vai304.005'>Vai 304.005</a> antardhāsyatīti |<br>
antarhitaḥ |<br>
|<br>
<a class='ref vai' id='vai304.006' href='#vai304.006'>Vai 304.006</a> rājñā prasenajitā śrutam—bhagavatā śrāvakāṇāṁ darśanāya avikopitaḥ kaśyapasya samyaksambuddhasya śarīrasaṁghāta ucchrāpita iti |<br>
<a class='ref vai' id='vai304.007' href='#vai304.007'>Vai 304.007</a> śrutvā ca punaḥ kutūhalajātaḥ sārdhamantah—pureṇa kumārauramātyairbhaṭabalāgrair naigamajanapadaiśca draṣṭuṁ saṁprasthitaḥ |<br>
<a class='ref vai' id='vai304.008' href='#vai304.008'>Vai 304.008</a> evaṁ virūḍhako ’nāthapiṇḍado gṛhapatiḥ, ṛṣidattaḥ purāṇasthapatiḥ, viśākhā mṛgaramātā, anekāni ca prāṇiśatasahasrāṇi kutūhalajātāni draṣṭuṁ saṁprasthitāni pūrvakaiśca kuśalamūlaiḥ saṁcodyamānāni |<br>
<a class='ref vai' id='vai304.010' href='#vai304.010'>Vai 304.010</a> yāvadasau antarhitaḥ |<br>
<a class='ref vai' id='vai304.011' href='#vai304.011'>Vai 304.011</a> taiḥ śrutam—antarhito ’sau bhagavataḥ kāśyapasya samyaksambuddhasya śīrarasaṁghāta iti |<br>
<a class='ref vai' id='vai304.012' href='#vai304.012'>Vai 304.012</a> śrutvā ca punasteṣāṁ duḥkhadaurmanasyamutpannam—vṛthā asmākamāgamanaṁ jātamiti |<br>
|<br>
<a class='ref vai' id='vai304.013' href='#vai304.013'>Vai 304.013</a> athānyatamena copāsakena sa pradeśaḥ pradakṣiṇīkṛtaḥ |<br>
evaṁ cetasā cittamabhisaṁskṛtam—asmānme padāvihārāt kiyatpuṇyaṁ bhaviṣyatīti? atha bhagavāṁstasya mahājanakāyasyāvipratisārasaṁjananārthaṁ tasya copāsakasya cetasā cittamājñāya gāthāṁ bhāṣite—<a class='ref vai' id='vai304.016' href='#vai304.016'>Vai 304.016</a> śataṁsahasrāṇi suvarṇaniṣkā jāmbūnadā nāsya samā bhavanti |<br>
<a class='ref vai' id='vai304.018' href='#vai304.018'>Vai 304.018</a> yo buddhacaityeṣu prasannacittaḥ padāvihāraṁ prakaroti vidvān (2)|<br>
<a class='ref vai' id='vai304.020' href='#vai304.020'>Vai 304.020</a> anyatamenāpyupāsakena tasmin pradeśe mṛttikāpiṇḍo dattaḥ |<br>
evaṁ cittamabhisaṁskṛtam—padāvihārasya tāvadiyatpuṇyamākhyātaṁ bhagavatā |<br>
<a class='ref vai' id='vai304.021' href='#vai304.021'>Vai 304.021</a> asya tu mṛttikāpiṇḍasya kiyatpuṇyaṁ bhaviṣyatīti? atha bhagavāṁs tasyāpi cittamājñāya gāthāṁ bhāṣate—<a class='ref vai' id='vai304.023' href='#vai304.023'>Vai 304.023</a> śataṁsahasrāṇi suvarṇapiṇḍaṁ jāmbūnadā nāsya samā bhavanti |<br>
<a class='ref vai' id='vai304.025' href='#vai304.025'>Vai 304.025</a> yo buddhacaityeṣu prasannacitta āropayenmettikapiṇḍamekam (3)|<br>
iti |<br>
<a class='ref vai' id='vai304.028' href='#vai304.028'>Vai 304.028</a> tacchrutvā anekaiḥ prāṇiśatasahasrairmṛtpiṇḍasamāropaṇaṁ kṛtam |<br>
aparaistatra muktapuṣpāṇi kṣiptāni, evaṁ cittamabhisaṁskṛtam—padāvihārasya mṛttikāpiṇḍasya ceyatpuṇyamuktaṁ bhagavatā, asmākaṁ tu muktapuṣpāṇāṁ kiyatpuṇyaṁ bhaviṣyatīti? atha bhagavāṁsteṣāmapi cittamājñāya gāthāṁ bhāṣate—śataṁsahasrāṇi suvarṇamūḍhaṁ jāmbūnadā nāsya samā bhavanti |<br>
<a class='ref vai' id='vai305.003' href='#vai305.003'>Vai 305.003</a> yo buddhacaityeṣu prasannacitta āropayenmuktakapuṣparāśim (4)|<br>
iti |<br>
<a class='ref vai' id='vai305.005' href='#vai305.005'>Vai 305.005</a> aparaistatra mālāvihāraḥ kṛtaḥ, cittaṁ cābhisaṁskṛtam—muktapuṣpāṇāṁ bhagavatā iyatpuṇyamuktam |<br>
<a class='ref vai' id='vai305.006' href='#vai305.006'>Vai 305.006</a> asmākaṁ mālāvihārasya kiyatpuṇyaṁ bhaviṣyatīti? atha bhagavāṁsteṣāmapi cittamājñāya gāthāṁ bhāṣate—<a class='ref vai' id='vai305.008' href='#vai305.008'>Vai 305.008</a> śatasahasrāṇi suvarṇavāhā jāmbūnadā nāsya samā bhavanti |<br>
<a class='ref vai' id='vai305.010' href='#vai305.010'>Vai 305.010</a> yo buddhacaityeṣu prasannacitto mālāvihāraṁ prakaroti vidvān (5)|<br>
iti |<br>
<a class='ref vai' id='vai305.012' href='#vai305.012'>Vai 305.012</a> aparaistatra dīpamālā dattā, cittaṁ cābhisaṁskṛtam—mālāvihārasya bhagavatā iyatpuṇyamuktam |<br>
<a class='ref vai' id='vai305.013' href='#vai305.013'>Vai 305.013</a> asmākaṁ pradīpadānasya kiyatpuṇyaṁ bhaviṣyatīti? atha bhagavāṁsteṣāmapi cetasā cittamājñāya gāthāṁ bhāṣate—<a class='ref vai' id='vai305.015' href='#vai305.015'>Vai 305.015</a> śataṁsahasrāṇi suvarṇakoṭyo jāmbūnadā nāsy bhavanti |<br>
<a class='ref vai' id='vai305.017' href='#vai305.017'>Vai 305.017</a> yo buddhacaityeṣu prasannacittaḥ pradīpadānaṁ prakaroti vidvān (6)|<br>
iti |<br>
<a class='ref vai' id='vai305.019' href='#vai305.019'>Vai 305.019</a> aparaistatra gandhābhiṣeko dattaḥ, cittaṁ cābhisaṁskṛtam—pradīpadānasya bhagavatā iyat puṇyamuktam |<br>
<a class='ref vai' id='vai305.020' href='#vai305.020'>Vai 305.020</a> asmākaṁ gandhābhiṣekasya kiyatpuṇyaṁ bhaviṣyatīti? atha bhagavāṁsteṣāṁ cetasā cittamājñāya gāthāṁ bhāṣate—<a class='ref vai' id='vai305.022' href='#vai305.022'>Vai 305.022</a> śatasahasrāṇi suvarṇāśayo jāmbūnadā nāsya samā bhavanti |<br>
<a class='ref vai' id='vai305.024' href='#vai305.024'>Vai 305.024</a> yo buddhacaityeṣu prasannacitto gandhābhiṣekaṁ prakaroti vidvān (7)|<br>
iti |<br>
<a class='ref vai' id='vai305.026' href='#vai305.026'>Vai 305.026</a> aparaistatra dhvajapatākāropaṇaṁ kṛtam, cittaṁ cābhisaṁskṛtam—padavihārasya mṛtpiṇḍadānasya, muktapuṣpāṇāṁ mālavihārasya pradīpadānasya gandhābhiṣekasya ca iyatpuṇyamuktaṁ bhagavatā, āsmākaṁ chatradhvajapatākāropaṇasya kiyatpuṇyaṁ bhaviṣyatīti? atha bhagavāṁsteṣāṁ cittamājñāya gāthāṁ bhāṣate—śatasahasrāṇi suvarṇaparvatā meroḥ samā nāsya bhavanti |<br>
<a class='ref vai' id='vai306.003' href='#vai306.003'>Vai 306.003</a> yo buddhacaityeṣu prasannacitta āropayecchatradhvajapatākam (8)|<br>
<a class='ref vai' id='vai306.005' href='#vai306.005'>Vai 306.005</a> eṣāṁ hi dakṣiṇā proktā aprameye tathāgate |<br>
<a class='ref vai' id='vai306.006' href='#vai306.006'>Vai 306.006</a> samudrakalpe saṁbuddhe sārthavāhe anuttare (9)|<br>
iti |<br>
<a class='ref vai' id='vai306.007' href='#vai306.007'>Vai 306.007</a> teṣāmetadabhavat—parinirvṛtasya tāvadbhagavataḥ pūjākaraṇādi yatpuṇyamuktaṁ bhagavatā, tiṣṭhataḥ kiyatpuṇyaṁ bhaviṣyatīti |<br>
<a class='ref vai' id='vai306.008' href='#vai306.008'>Vai 306.008</a> atha bhagavāṁsteṣāmapi cetasā cittamājñāya gāthāṁ bhāṣate—<a class='ref vai' id='vai306.009' href='#vai306.009'>Vai 306.009</a> tiṣṭhantaṁ pūjayedyacca yaccāpi parinirvṛtam |<br>
<a class='ref vai' id='vai306.010' href='#vai306.010'>Vai 306.010</a> samaṁ cittaprasādena nāsti puṇyaviśeṣatā |<br>
<a class='ref vai' id='vai306.011' href='#vai306.011'>Vai 306.011</a> evaṁ hyacintiyā buddhā buddhadharmāpyacintiyā (10)|<br>
<a class='ref vai' id='vai306.012' href='#vai306.012'>Vai 306.012</a> acintiyaiḥ prasannānāmapratihatadharmacakrapravartinām |<br>
<a class='ref vai' id='vai306.013' href='#vai306.013'>Vai 306.013</a> samyaksambuddhānāṁ nālaṁ guṇapāramadhigantum (11)|<br>
iti |<br>
<a class='ref vai' id='vai306.014' href='#vai306.014'>Vai 306.014</a> tato bhagavatā tasya mahājanakāyasya tathāvidhā dharmadeśanā kṛtā, yām anekaiḥ prāṇiśatasahasrairmahān viśeṣo ’dhigataḥ |<br>
<a class='ref vai' id='vai306.015' href='#vai306.015'>Vai 306.015</a> kaiścicchrāvakabodhau cittānyutpāditāni, kaiścit pratyekabodhau, kaiściduṣmagatāni pratilabdhāni, kaiścid mūrdhānaḥ, kaiścitsatyānulomaḥ kṣāntyaḥ, kaiścicchrotāapattiphalaṁ sākṣātkṛtam, kaiścitsakṛdāgāmiphalam, kaiścidanāgāmiphalam, kaiścitsarvakleśaprahāṇādarhattvaṁ sākṣātkṛtam |<br>
<a class='ref vai' id='vai306.018' href='#vai306.018'>Vai 306.018</a> yadbhūyasā sā parṣadbuddhaniṁnā dharmapravaṇā saṁghaprāgbhārā vyavasthitā |<br>
<a class='ref vai' id='vai306.019' href='#vai306.019'>Vai 306.019</a> sārdhaṁ tatra brāhmaṇagṛhapatibhistasmin pradeśe mahaḥ sthāpitah—toyikāmahastoyikāmaha iti saṁjñā saṁvṛttā |<br>
|<br>
<a class='ref vai' id='vai306.021' href='#vai306.021'>Vai 306.021</a> iti toyikāmahāvadānamekatriṁśattamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
