<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy5' lang='san'>
<header>
<ul>
<li class='division'>Divyāvadānam</li>
</ul>
<h1>5. stutibrāhmaṇāvadānam</h1>
</header>
<p><a class='ref vai' id='vai045.001' href='#vai045.001'>Vai 045.001</a> atha bhagavān hastināpuramanuprāptaḥ |<br>
<a class='ref vai' id='vai045.002' href='#vai045.002'>Vai 045.002</a> anyatamo brāhmaṇo bhagavantaṁ dūrādeva dvātriṁśatā mahāpuruṣalakṣaṇaiḥ samalaṁkṛtamaśītyānuvyañjanairvirājitagātraṁ vyāmaprabhālaṁkṛtaṁ sūryasahasrātirekaprabhaṁ jaṅgamamiva parvataṁ samantato bhadrakaṁ dṛṣṭvā ca punarbhagavantamabhigamya gāthābhiḥ stotumārabdhah—<a class='ref vai' id='vai045.004' href='#vai045.004'>Vai 045.004</a> suvarṇavarṇo nayanābhirāmaḥ prītyākaraḥ sarvaguṇairupetaḥ |<br>
<a class='ref vai' id='vai045.006' href='#vai045.006'>Vai 045.006</a> devātidevo naradamyasārathis tīrṇo ’si pāraṁ bhavasāgarasya (1)|<br>
iti |<br>
|<br>
<a class='ref vai' id='vai045.009' href='#vai045.009'>Vai 045.009</a> tato bhagavatā smitamupadarśitam |<br>
dharmatā khalu yasmin samaye buddhā bhagavantaḥ smitaṁ prāviṣkurvanti, pūrvavad yāvad bhagavata ūrṇāyāmantarhitāḥ |<br>
<a class='ref vai' id='vai045.010' href='#vai045.010'>Vai 045.010</a> athāyuṣmānānandaḥ kṛtakarapuṭo bhagavantaṁ papraccha—<a class='ref vai' id='vai045.012' href='#vai045.012'>Vai 045.012</a> nānāvidho raṅgasahasracitro vaktrāntarānnṣkramitaḥ kalāpaḥ |<br>
<a class='ref vai' id='vai045.014' href='#vai045.014'>Vai 045.014</a> avabhāsitā yena diśaḥ samantāddivākareṇodayatā yathaiva (2)|<br>
<a class='ref vai' id='vai045.016' href='#vai045.016'>Vai 045.016</a> gāthāṁ ca bhāṣate—<a class='ref vai' id='vai045.017' href='#vai045.017'>Vai 045.017</a> vigatodbhavā dainyamadaprahīṇā buddhā jagatyuttamahetubhūtāḥ |<br>
<a class='ref vai' id='vai045.019' href='#vai045.019'>Vai 045.019</a> nākāraṇaṁ śaṅkhamṛṇālagauraṁ smitamupadarśayanti jinā jitārayaḥ (3)|<br>
<a class='ref vai' id='vai045.021' href='#vai045.021'>Vai 045.021</a> tatkālaṁ svayamadhigamya dhīra buddhyā śrotṛrṇāṁ śramaṇa jinendra kāṅkṣitānām |<br>
<a class='ref vai' id='vai045.023' href='#vai045.023'>Vai 045.023</a> dhīrābhirmunivṛṣa vāgbhiruttamābhirutpannaṁ vyapanaya saṁśayaṁ śubhābhiḥ (4)|<br>
<a class='ref vai' id='vai045.025' href='#vai045.025'>Vai 045.025</a> nākasmāllavaṇajalādrirājadhairyāḥ saṁbuddhāḥ smitamupadarśayanti nāthāḥ |<br>
<a class='ref vai' id='vai045.027' href='#vai045.027'>Vai 045.027</a> yasyārthe smitamupadarśayanti dhīrāstaṁ śrotuṁ samabhilaṣanti te janaughāḥ (5)|<br>
iti |<br>
|<br>
<a class='ref vai' id='vai045.029' href='#vai045.029'>Vai 045.029</a> bhagavānāha—evametadānanda, evametat |<br>
nāhetupratyayamānanda tathāgatā arhantaḥ samyaksambuddhāḥ smitaṁ prāviṣkurvanti |<br>
<a class='ref vai' id='vai045.030' href='#vai045.030'>Vai 045.030</a> dṛṣṭaste ānanda brāhmaṇo yena tathāgato gāthayā abhiṣṭutah?<a class='ref vai' id='vai46.000' href='#vai46.000'>Vai 46.000</a> dṛṣṭo bhadanta | <a class='ref vai' id='vai046.001' href='#vai046.001'>Vai 046.001</a></p>
<p>asau anena kuśalamūlena viṁśatikalpaṁ vinipātaṁ na gamiṣyati |<br>
<a class='ref vai' id='vai046.002' href='#vai046.002'>Vai 046.002</a> kiṁ tu devāṁśca manuṣyāṁśca gatvā saṁsṛtya paścime nikete paścime samucchraye paścime ātmabhāvapratilambhe stavārho nāma pratyekabuddho bhaviṣyati |<br>
<a class='ref vai' id='vai046.003' href='#vai046.003'>Vai 046.003</a> bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ pṛcchanti—paśya bhadanta anena brāhmaṇena bhagavānekayā gāthayā stuto bhagavatā ca pratyekāyāṁ bodhau vyākṛta iti |<br>
<a class='ref vai' id='vai046.005' href='#vai046.005'>Vai 046.005</a> bhagavānāha—na bhikṣava etarhi, yathā atīte ’dhvani anenāhamekayā gāthayā stutaḥ, mayā ca pañcasu grāmavareṣu pratiṣṭhāpitaḥ |<br>
<a class='ref vai' id='vai046.006' href='#vai046.006'>Vai 046.006</a> tacchṛṇu<span class='supplied'>ta</span>, sādhu ca suṣṭhu ca manasi kuru<span class='supplied'>ta</span>, bhāṣiṣye |<br>
|<br>
<a class='ref vai' id='vai046.008' href='#vai046.008'>Vai 046.008</a> bhūtapūrvaṁ bhikṣavo ’tīte ’dhvani vārāṇasyāṁ nagaryāṁ brahmadatto nāma rājā rājyaṁ kārayati ṛddhaṁ ca sphītaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai046.009' href='#vai046.009'>Vai 046.009</a> sa cātīva kavipriyaḥ |<br>
vārāṇasyāmanyatamo brāhmaṇaḥ kaviḥ |<br>
<a class='ref vai' id='vai046.010' href='#vai046.010'>Vai 046.010</a> sa brāhmaṇyocyate—brāhmaṇa śītakālo vartate |<br>
gaccha, asya rājñaḥ kaccidanukūlaṁ bhāṣitaṁ kṛtvā kadācit kiṁcit śītatrāṇaṁ saṁpadyata iti |<br>
<a class='ref vai' id='vai046.011' href='#vai046.011'>Vai 046.011</a> sa saṁprasthitaḥ |<br>
<a class='ref vai' id='vai046.012' href='#vai046.012'>Vai 046.012</a> yāvadrājā hastiskandhārūḍho nirgacchati |<br>
sa brāhmaṇaḥ saṁlakṣayati—kiṁ tāvadrājānaṁ stunomi āhosvid hastināgamiti |<br>
<a class='ref vai' id='vai046.013' href='#vai046.013'>Vai 046.013</a> tasyaitadabhavat—ayaṁ hastināgaḥ sarvalokasya priyo manāpaśca |<br>
<a class='ref vai' id='vai046.014' href='#vai046.014'>Vai 046.014</a> tiṣṭhatu tāvadrājā, hastināgaṁ tāvadabhiṣṭaumīti |<br>
gāthāṁ ca bhāṣate—<a class='ref vai' id='vai046.015' href='#vai046.015'>Vai 046.015</a> erāvaṇasyākṛtitulyadeho rūpopapanno varalakṣaṇaiśca |<br>
<a class='ref vai' id='vai046.017' href='#vai046.017'>Vai 046.017</a> lakṣe praśasto ’si mahāgajendra varṇapramāṇena surūparūpa (6)|<br>
iti |<br>
|<br>
<a class='ref vai' id='vai046.019' href='#vai046.019'>Vai 046.019</a> tato rājā abhiprasanno gāthāṁ bhāṣate—<a class='ref vai' id='vai046.020' href='#vai046.020'>Vai 046.020</a> yo me gajendro dayito manāpaḥ prītiprado dṛṣṭiharo narāṇām |<br>
<a class='ref vai' id='vai046.022' href='#vai046.022'>Vai 046.022</a> taṁ bhāṣase varṇapadāni tasya dadāmi te grāmavarāṇi pañca (7)|<br>
iti |<br>
|<br>
<a class='ref vai' id='vai046.024' href='#vai046.024'>Vai 046.024</a> kiṁ manyadhve bhikṣavo yo ’sau hastināgaḥ, ahameva tena kālena tena samayena |<br>
<a class='ref vai' id='vai046.025' href='#vai046.025'>Vai 046.025</a> tadāpyahamanenaikayā gāthayā stutaḥ, mayā cāyaṁ pañcagrāmavareṣu pratiṣṭhāpitaḥ |<br>
etarhi anenaikagāthayā stutaḥ, mayāpi cāyaṁ pratyekabodhau vyākṛta iti |<br>
|<br>
<a class='ref vai' id='vai046.027' href='#vai046.027'>Vai 046.027</a> idamavocadbhagavān |<br>
āttamanasas te bhikṣavo bhagavato bhāṣitamabhyanandan |<br>
|<br>
<a class='ref vai' id='vai046.028' href='#vai046.028'>Vai 046.028</a> iti śrīdivyāvadāne stutibrāhmaṇāvadānaṁ pañcamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
