<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy32' lang='san'>
<header>
<ul>
<li class='division'>Divyāvadānam</li>
</ul>
<h1>32. rūpāvatyavadānam</h1>
</header>
<p><a class='ref vai' id='vai307.001' href='#vai307.001'>Vai 307.001</a> <span class='evam'>evaṁ mayā śrutam</span> |<br>
<a class='ref vai' id='vai307.002' href='#vai307.002'>Vai 307.002</a> ekasmin samaye bhagavāñ śrāvastyāṁ viharati sma jetavane ’nāthapiṇḍadasyārāme mahatā bhikṣusaṁghena sārdhamardhatrayodaśabhirbhikṣuśataiḥ |<br>
<a class='ref vai' id='vai307.003' href='#vai307.003'>Vai 307.003</a> satkṛto bhagavān gurukṛto mānitaḥ pūjito bhikṣubhibhikṇyupāsakopāsikai rājñā rājamātrair nānāvaṇikchramaṇabrāhmaṇaparivrājakanaigamajanapadair nāgairyakṣairgandharvairasuragatuḍakinnaramahoragaiḥ |<br>
<a class='ref vai' id='vai307.005' href='#vai307.005'>Vai 307.005</a> lābhī ca bhagavān prabhutānāṁ praṇītānāṁ cīvarapiṇḍapātaśayanāsanaglānapratyayabhaiṣajyapariṣkārāṇāṁ divyānāṁ ca manuṣyāṇāṁ ca, taiśca bhagavānanupaliptaḥ padmamiva vāriṇā |<br>
<a class='ref vai' id='vai307.007' href='#vai307.007'>Vai 307.007</a> tena khalu punaḥ samayena ayameva bhagavato ’nurūpa udāraḥ kalyāṇakīrtiśabda śloko ’bhyudgatah—ityapi sa bhagavāṁstathāgato ’rhan samyaksambuddho vidyācaraṇasampannaḥ sugato lokavidanuttaraḥ puruṣadamyasārathiḥ śāstā devānāṁ ca buddho bhagavān |<br>
<a class='ref vai' id='vai307.010' href='#vai307.010'>Vai 307.010</a> sa imāṁ sadevakaṁ samārakaṁ sabrahmakaṁ saśramaṇabrāhmaṇīṁ prajāṁ sadevamanuṣīṁ svayamabhijñāya sākṣātkṛtvopasampadya viharati |<br>
<a class='ref vai' id='vai307.011' href='#vai307.011'>Vai 307.011</a> sa dharmaṁ deśayatyādau kalyāṇaṁ madhye kalyāṇāṁ paryavasāne kalyāṇam |<br>
<a class='ref vai' id='vai307.012' href='#vai307.012'>Vai 307.012</a> svarthaṁ suvyañjanaṁ kevalaṁ paripūrṇaṁ pariśuddhaṁ paryavadātaṁ brahmacaryaṁ saṁprakāśayati sma |<br>
<a class='ref vai' id='vai307.013' href='#vai307.013'>Vai 307.013</a> tatra bhagavān bhikṣūnāmantrayate sma—evaṁ ca bhikṣavaḥ sattvā jānīyuh—dānaṁ dānaphalaṁ dānasaṁvibhāgasya ca vipākam, apīdānīm yo ’sau caramaḥ kavalaḥ paścima ālopaḥ, tamapi nāsaṁvibhajya pariṣvātmanā vā paribhuñjīran, na cotpannaṁ mātsaryaṁ cittaṁ paryādāya tiṣṭheyuḥ |<br>
<a class='ref vai' id='vai307.016' href='#vai307.016'>Vai 307.016</a> yasmāttarhi bhikṣavaḥ sattvā na jānanti dānasya phalaṁ dānasaṁvibhāgasya ca phalavipākam yathāhaṁ jāne dānasya phalaṁ dānasaṁvibhāgasya ca phalavipākam, tasmātsattvā yo ’sau caramaḥ kavalaḥ paścima ālopaḥ, tamevādattvā imamasaṁvibhajya pareṣvātmanā vā paribhuñjate, utpannaṁ cauṣāṁ mātsaryamalaṁ cittaṁ paryādāya tiṣṭhati |<br>
|<br>
<a class='ref vai' id='vai307.020' href='#vai307.020'>Vai 307.020</a> bhikṣavaḥ sarvasaṁśayajātāḥ sarvasaṁśayānāṁ chettāraṁ buddhaṁ bhagavantamapṛcchan—āścaryaṁ bhadanta yāvacca bhagavata etarhi yācakāḥ priyāḥ |<br>
<a class='ref vai' id='vai307.021' href='#vai307.021'>Vai 307.021</a> na bhikṣava etarhi mama, yathā atīte ’pyadhvani yācanakāḥ priyāḥ |<br>
<a class='ref vai' id='vai307.022' href='#vai307.022'>Vai 307.022</a> taccrūyatām |<br>
|<br>
<a class='ref vai' id='vai307.023' href='#vai307.023'>Vai 307.023</a> bhūtapūrvaṁ bhikṣavo ’tīte ’dhvanyuttarāpatheṣu janapadeṣu utpalāvatī nāṁ nagarī rājadhānī babhūva ṛddhā ca sphaītā ca kṣemā ca ākīrṇabahujanamanuṣyā ca |<br>
<a class='ref vai' id='vai307.024' href='#vai307.024'>Vai 307.024</a> athāpareṇa samayena utpalāvatyāṁ nagararājadhānyāṁ durbhikṣamabhūd durjīvaṁ durlabhapiṇḍaṁ nasukaramapatāne pragrahaṇe yāpayitum |<br>
<a class='ref vai' id='vai307.026' href='#vai307.026'>Vai 307.026</a> tena khalu samayenotpalāvatyāṁ rājadhānyāṁ rūpāvatī nāma strī babhūva abhirūpā darśanīyā prāsādikā śubhavarṇapuṣkalanayā samanvāgatā |<br>
<a class='ref vai' id='vai307.027' href='#vai307.027'>Vai 307.027</a> atha rūpāvatī strī svānniveśanānniṣkramya utpalāvatyāṁ rājadhānyāṁ jaṅghāvihāramanukrāmati |<br>
<a class='ref vai' id='vai307.028' href='#vai307.028'>Vai 307.028</a> anyataradapavarakaṁ prāviśat |<br>
tasmin khalu samaye tasminnapavarake strī prasūtā, dārakaṁ prajātā abhirūpaṁ prāsādikaṁ śubhavarṇapuṣkalatayā samanvāgatam |<br>
<a class='ref vai' id='vai307.030' href='#vai307.030'>Vai 307.030</a> taṁ sā strī kṣutkṣāmaparītā raikṣacittā dārakaṁ gṛhṇāti, icchati ca svāni putramāṁsāni bhikṣayitum |<br>
<a class='ref vai' id='vai307.031' href='#vai307.031'>Vai 307.031</a> tāṁ dṛṣṭvā rūpāvatī strī etadavovat—kimidaṁ bhagini kartukāmāsi? sā āha—jighatsitāsmi bhagini |<br>
<a class='ref vai' id='vai307.032' href='#vai307.032'>Vai 307.032</a> icchāmi svakāni putramāṁsāni <a class='ref vai' id='vai308.000' href='#vai308.000'>Vai 308.000</a>bhakṣayitum | <a class='ref vai' id='vai308.001' href='#vai308.001'>Vai 308.001</a></p>
<p>rūpāvatī āha—tenabhagini niveśane kiṁcitsaṁvidyate ’nnaṁ vā pānaṁ vā bhojanaṁ vā svādanīyaṁ vā? durlabhaḥ putraśabdo lokasya |<br>
<a class='ref vai' id='vai308.002' href='#vai308.002'>Vai 308.002</a> na me bhagini kiṁcitsaṁvidyate niveśane annaṁ vā pānaṁ vā khādyaṁ vā bhojanaṁ vā svādanīyaṁ vā lehyaṁ vā |<br>
<a class='ref vai' id='vai308.003' href='#vai308.003'>Vai 308.003</a> durlabhaṁ jīvitaṁ lokasya |<br>
<a class='ref vai' id='vai308.004' href='#vai308.004'>Vai 308.004</a> rūpāvatyāha—tena hi bhagini muhūrtamāgamaya, yāvadahaṁ niveśanaṁ gatvā tavārthāya bhojanamānayiṣyāmi |<br>
<a class='ref vai' id='vai308.005' href='#vai308.005'>Vai 308.005</a> sā āha—yatkhalu bhagini jānīyāh—kukṣirme lupyati, pṛthivī me sphuṭati, hṛdayaṁ me dhūmāyati, diśo me na pratibhānti |<br>
<a class='ref vai' id='vai308.006' href='#vai308.006'>Vai 308.006</a> na tāvattvaṁ dvāraśālāyā nirgatā bhaviṣyasi yāvanme vāyava ākramiṣyanti |<br>
<a class='ref vai' id='vai308.007' href='#vai308.007'>Vai 308.007</a> yathā rūpāvatyā etadabhavat—yadi dārakaṁ gṛhītvā gamiṣyāmi, eṣā strī kṣutkṣāmaparītā kālaṁ kariṣyati |<br>
<a class='ref vai' id='vai308.008' href='#vai308.008'>Vai 308.008</a> atha dārakamapahāya yāsyāmi, niyataṁ dārakaṁ bhakṣayiṣyati |<br>
<a class='ref vai' id='vai308.009' href='#vai308.009'>Vai 308.009</a> yathākathaṁ punarmama kurvantyā dvayorjīvitalābhaḥ syāt? tasyā etadabhavat—anaparādhyāśayavati saṁsāre bahūni duḥkhānyanubhūtāni asakṛ nnarakeṣvasakṛttiryakṣvasakṛd yamaloke ’sakṛ nmanuṣyalokeṣu hastacchedāḥ pādacchedāḥ karṇacchedā karṇanāsācchedā aṅgapratyaṅgacchedāstathānyāni vividhāni bahūni duḥkhanyanubhūtāni |<br>
<a class='ref vai' id='vai308.012' href='#vai308.012'>Vai 308.012</a> ko mayā tenārtho ’nuprāpto yadā āhamātmanaḥ sthāmaṁ ca balaṁ ca vīryaṁ ca saṁjanayitvā imāṁ striyaṁ svena rudhireṇa māṁsena saṁtarpya imaṁ dārakaṁ parimocayeyam |<br>
<a class='ref vai' id='vai308.014' href='#vai308.014'>Vai 308.014</a> rūpāvatī pṛcchati—asti te bhagini niveśane śastram? sā strī āha—astīti |<br>
<a class='ref vai' id='vai308.015' href='#vai308.015'>Vai 308.015</a> tena hi yatra bhavati, tadupadarśaya |<br>
sā taṁ pradeśamupadarśayāmāsa |<br>
<a class='ref vai' id='vai308.016' href='#vai308.016'>Vai 308.016</a> tato rūpāvatyā svayameva śastraṁ tīkṣṇaṁ gṛhītvā tau stanau cchittvā tāṁ striyaṁ svakena māṁsarudhireṇa saṁtarpayati sma |<br>
<a class='ref vai' id='vai308.017' href='#vai308.017'>Vai 308.017</a> saṁtarpya ca tāṁ striyametadavocat—yatkhalu bhagini jānīyāh—ayaṁ dārako mayā svakena māṁsarudhireṇa krītaḥ |<br>
<a class='ref vai' id='vai308.018' href='#vai308.018'>Vai 308.018</a> sāhaṁ tava nikṣepamanuprayacchāmi—mā bhūyo dārakaṁ bhakṣayiṣyasi, yāvadahaṁ niveśanaṁ gatvā tavārthāya bhojanamānayiṣyāmi |<br>
<a class='ref vai' id='vai308.019' href='#vai308.019'>Vai 308.019</a> sā āha—adya tāvan bhūyaḥ |<br>
<a class='ref vai' id='vai308.020' href='#vai308.020'>Vai 308.020</a> atha rūpāvatī strī rudhireṇoddharatā yena svaṁ niveśanaṁ tenopasaṁkrāntā |<br>
<a class='ref vai' id='vai308.021' href='#vai308.021'>Vai 308.021</a> adrākṣīdrūpāvatyāḥ striyāḥ svāmī rūpāvatīm, strīṁ rudhireṇoddharatā pradharatā dūrata eva agacchantīm |<br>
<a class='ref vai' id='vai308.022' href='#vai308.022'>Vai 308.022</a> dṛṣṭvā ca punā rūpāvatīmetadavocat—kenedamevamrūpaṁ rūpāvati viprakāraṁ kṛtam? sautāṁ prakṛtiṁ vistareṇārocayati sma |<br>
<a class='ref vai' id='vai308.023' href='#vai308.023'>Vai 308.023</a> ārocayitvā etadavocat—prajñapaya āryaputra tasyā striyā bhaktam |<br>
<a class='ref vai' id='vai308.024' href='#vai308.024'>Vai 308.024</a> sa āha—prajñapaya āryaduhitastasyā bhaktam |<br>
api tu satyavacanaṁ tāvatkariṣyāmi |<br>
yenāryaduhitaḥ satyena satyavacanena ayamevamrūpa āścaryādbhuto dharmo na kadācid dṛṣṭo vā śruto vā, tena satyena satyavacanena ubhau tava stanau yathāpaurāṇau prādurbhavetām |<br>
<a class='ref vai' id='vai308.026' href='#vai308.026'>Vai 308.026</a> sahakṛtenāsminnevamrūpe satyavacane tasyā asminneva kṣaṇe ubhau stanau yathāpaurāṇau prādurbhūtau |<br>
|<br>
<a class='ref vai' id='vai308.028' href='#vai308.028'>Vai 308.028</a> atha śakrasya devānāmindrasyaitadabhavat—atityāgo ’tityāgagauravatā yā rūpāvatyā striyā kṛtaḥ |<br>
<a class='ref vai' id='vai308.029' href='#vai308.029'>Vai 308.029</a> mā haiva sā rūpāvatī strī ataḥ śakrabhavanāccyāvayet |<br>
yannvahamenāṁ mīmāṁseyam |<br>
<a class='ref vai' id='vai308.030' href='#vai308.030'>Vai 308.030</a> atha śakro devendra udārabrāhmaṇarūpamātmānamabhinirmāya sauvarṇadaṇḍakamaṇḍalumādāya suvarṇadaṇḍena maṇivālavyajanena vījyamānastadyathā balavān puruṣaḥ saṁmiñjitaṁ bāhuṁ prasārayet prasāritaṁ saṁmiñjayet, evameva śakro devānāmindro deveṣu trāyastriṁśeṣvantarhita utpalāvatyām <a class='ref vai' id='vai309.000' href='#vai309.000'>Vai 309.000</a>rājadhānyāṁ pratyasthāt |<br>
<a class='ref vai' id='vai309.001' href='#vai309.001'>Vai 309.001</a> atha śakro devānāmindra utpalāvatyāṁ rājadhānyāṁ bhaikṣyamanvāhiṇḍan yana rūpāvatyāḥ striyā niveśanaṁ tenopasaṁkramya dvāri sthitvā bhaikṣyamutkrośate |<br>
<a class='ref vai' id='vai309.002' href='#vai309.002'>Vai 309.002</a> tato rūpāvatī strī bhaikṣamādāya yena sa brāhmaṇaveṣadharaḥ śakraḥ, tenopasaṁkramya bhaikṣamupanāmayate |<br>
<a class='ref vai' id='vai309.003' href='#vai309.003'>Vai 309.003</a> atha sa śakro devānāmindro rūpāvatīṁ striyametadvocat—satyaṁ te rūpāvari dārakasyārthāyobhau stanau parityaktau? sā āha—ārya brāhmaṇa satyam |<br>
<a class='ref vai' id='vai309.005' href='#vai309.005'>Vai 309.005</a> sa tāmāh—evaṁ te rūpāvatī ubhau stanau parityajāmīti parityajantyāḥ parityajya vā abhūccittasya vipratisārah? sā āha—na me ubhau stanau parityajantyā abhūccittasya vipratisāraḥ |<br>
<a class='ref vai' id='vai309.007' href='#vai309.007'>Vai 309.007</a> śakra aha—atra kaḥ śraddhāsyati? rūpāvatyāha—tena hi brāhmaṇa satyavacanaṁ kariṣyāmi |<br>
<a class='ref vai' id='vai309.008' href='#vai309.008'>Vai 309.008</a> yena satyena brahman satyavacanenobhau stanau parityajāmīti parityajantyāḥ parityajya vā nābhūccittasyānyathātvam, nābhūccittasya vipratisāraḥ, api ca brahman yena satyena mayā dārakasyārthāyobhau stanau parityaktau, na rājyārthaṁ na bhogārthaṁ na śakrārthaṁ na rājñāṁ cakravartināṁ viṣayārthaṁ nānyatrāhamanuttarāṁ samyaksambodhimabhisambudhya adāntān damayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam, tena satyena satyavacanena mama strīndriyamantardhāya puruṣendriyaṁ prādurbhavet |<br>
<a class='ref vai' id='vai309.014' href='#vai309.014'>Vai 309.014</a> tasyāstasminneva kṣaṇe strīndriyamantarhitam, puruṣendriyaṁ prādurbhūtam |<br>
atha khalu śakro devendrastuṣṭa udagra āttamanāḥ pramuditaḥ prītisaumanasyajātas tata eva ṛddhyā vaihāyasamabhyudgamyodānamudānayati—rūpāvatyāḥ strīndriyamantarhitam, puruṣendriyaṁ prādurbhūtam |<br>
<a class='ref vai' id='vai309.016' href='#vai309.016'>Vai 309.016</a> rūpāvatyāḥ striyo rūpāvataḥ kumāra iti saṁjñā utpāditā |<br>
|<br>
<a class='ref vai' id='vai309.018' href='#vai309.018'>Vai 309.018</a> athāpareṇa samayenopalāvatyāṁ rājadhānyāṁ nagaryāṁ rājā aputraḥ kālagataḥ |<br>
tatra piṇḍatajātīyānāṁ mahāmātrāṇāmetadabhūt—yannu vayamutpalāvatyāṁ rāhadhānyāṁ rāhānaṁ sthāpayema |<br>
<a class='ref vai' id='vai309.020' href='#vai309.020'>Vai 309.020</a> teṣāmetadabhūt—nānyatra rūpāvatakumārātkṛtapuṇyātkṛtakuśalāt |<br>
te rūpāvataṁ kumāramutpalāvatyāṁ rājadhānyāṁ rājānaṁ sthāpayanti |<br>
<a class='ref vai' id='vai309.021' href='#vai309.021'>Vai 309.021</a> atha sa ṣaṣṭivarṣāṇi rājyaṁ kārayati |<br>
dharmeṇa rājyaṁ kārayitvā kālamakārṣīt |<br>
<a class='ref vai' id='vai309.022' href='#vai309.022'>Vai 309.022</a> kāyasya bhedāttasyāmevotpalāvatyāṁ rājadhānyāmanyatamasya śroṣṭhino gṛhapateragramahiṣyāḥ kukṣāvupapannaḥ |<br>
<a class='ref vai' id='vai309.023' href='#vai309.023'>Vai 309.023</a> sā pūrṇānāmaṣṭānāṁ vā navānāṁ vā māsānāmatyayāddārakaṁ janayati abhirūpaṁ darśanīyaṁ prāsādikaṁ śubhavarṇapuṣkalatayā samanvāgatam |<br>
<a class='ref vai' id='vai309.024' href='#vai309.024'>Vai 309.024</a> tasya jātamātrasya tādṛśī kāyātprabhā muktā, yayā prabhayā candrasya prabhā niṣprabhīkṛtā |<br>
<a class='ref vai' id='vai309.025' href='#vai309.025'>Vai 309.025</a> athānyatarā strī yena sa śreṣṭhī gṛhapatistenopasaṁkrāntā |<br>
<a class='ref vai' id='vai309.026' href='#vai309.026'>Vai 309.026</a> upasaṁkramya śreṣṭhinaṁ gṛhapatimetadavocat—yatkhalu gṛhapate jānīyāh—te dārako jāto ’bhirūpo darśanīyaḥ prāsādikaḥ śubhayā varṇapuṣkalatayā samanvāgataḥ |<br>
<a class='ref vai' id='vai309.027' href='#vai309.027'>Vai 309.027</a> tasya jātamātrasya tādṛśī kāyātprabhā pramuktā, yayā candrasya prabhā niṣprabhīkṛtā |<br>
<a class='ref vai' id='vai309.028' href='#vai309.028'>Vai 309.028</a> atha sa śreṣṭhī gṛhapatistuṣṭa udagra āttamanāḥ prītasaumanasyajātas tasyā eva rātryā atyayādye jānanti brahmaṇā lakṣaṇyā naibhittikā vaipañcikā bhūmyantarikṣamantrakuśalā nakṣatraśukragrahacaritajñāḥ, sa tān saṁnipātya dārakamupadarśayati—yatkhalu brāhmaṇā jānīdhvam—ayamagramahiṣyā dārako jāto ’bhirūpo darśanīyaḥ prasādikāḥ śubhayā varṇapuṣkalatayā samanvāgataḥ |<br>
<a class='ref vai' id='vai309.032' href='#vai309.032'>Vai 309.032</a> etasya jātamātrasya tādṛśī kāyātprabhā muktā, yayā candrasya prabhā niṣprabhīkṛtā |<br>
<a class='ref vai' id='vai309.033' href='#vai309.033'>Vai 309.033</a> tadasya brāhmaṇā dārakasya lakṣaṇāni prekṣya <a class='ref vai' id='vai310.000' href='#vai310.000'>Vai 310.000</a>nāma avasthāpayati |<br>
<a class='ref vai' id='vai310.001' href='#vai310.001'>Vai 310.001</a> tasye ta brāhmaṇā lakṣaṇanaimittikā vipañcikā bhūmyantarīkṣamantrakuśalā nakṣatraśukragrahacatiteṣu kovidā dārakamupagatāḥ |<br>
310.002ṭe saṁlakṣya vadanti—te gṛhapate dārako jāto ’bhirūpo darśanīyaḥ prasādikaḥ śubhayā varṇapuṣkalatayā samanvāgaraḥ |<br>
<a class='ref vai' id='vai310.003' href='#vai310.003'>Vai 310.003</a> asya jātamātrasya tādṛśī kāyātprabhā muktā yayā candraprabhā niṣprabhīkṛtā |<br>
<a class='ref vai' id='vai310.004' href='#vai310.004'>Vai 310.004</a> tadbhavatvasya candraprabha iti nāma |<br>
<a class='ref vai' id='vai310.005' href='#vai310.005'>Vai 310.005</a> atha śreṣṭhī gṛhapatistān brāhmaṇān bhojayitvā visarjya candraprabhasya dārakasya catasro dhātrīranuprayacchati aṅkadhātrī maladhātrī stanadhātrī karīḍāpaṇilā dhātrī |<br>
<a class='ref vai' id='vai310.006' href='#vai310.006'>Vai 310.006</a> aṅkadhātrītyucyate yā dārakamaṅkena parikarṣayati, aṅkapratyaṅgāni ca saṁsthāpayati |<br>
<a class='ref vai' id='vai310.007' href='#vai310.007'>Vai 310.007</a> maladhātrītyucyate yā dārakaṁ snāapayati, cīvarakānmalaṁ prapātayati |<br>
<a class='ref vai' id='vai310.008' href='#vai310.008'>Vai 310.008</a> stanyadhātryucyate yā dārakaṁ stanyaṁ pāyayati |<br>
<a class='ref vai' id='vai310.009' href='#vai310.009'>Vai 310.009</a> krūḍāpanikā dhātryucyate yāni tāni dārakāṇāṁ dakṣakāṇāṁ taruṇakānāṁ ktīḍāpanikāni bhavanti, yadyathā—akāyikā sakāyikā vitkoḍikā(?) syapeṭārikā vaṁśaghaṭikā saṁdhāvaṇikā hastivigrahā aśvavigrahā balīvardavigrahāḥ kathayanti dhanurgrahāḥ kāṇḍakaṭacchupūrakūrcabhaiṣajyasthavikāśca purataḥ patikṛṣyante |<br>
<a class='ref vai' id='vai310.012' href='#vai310.012'>Vai 310.012</a> sa ābhiścatasṛbhirunnīyate vardhyate mahatā śrīsaubhāgyena |<br>
yadā candraprabho dārako ’ṣṭavarṣo jātyā saṁvṛttaḥ, tadainaṁ mātāpitarau susnātaṁ suviliptaṁ sarvālaṁkāravibhūṣitaṁ kṛtvā saṁbahulairdārakaiḥ parivṛttaṁ lipiṁ prāpayante |<br>
<a class='ref vai' id='vai310.014' href='#vai310.014'>Vai 310.014</a> tena khalu samayena tasyāṁ lipiśālāyāṁ pañcamātrakadārakaśatāni lipiṁ śikṣanti |<br>
<a class='ref vai' id='vai310.015' href='#vai310.015'>Vai 310.015</a> atha candraprabho dārakastān dārakānetadavocat—etaddārakā vayaṁ sarve ’nuttarāṁ samyaksambodhimabhisambodhau cittamutpādayema |<br>
<a class='ref vai' id='vai310.016' href='#vai310.016'>Vai 310.016</a> te āhuh—kiṁ candraprabha bodhisattvena karaṇīyam? sa āha—ṣaṭ pāramitāḥ paripūrayitavyāḥ |<br>
<a class='ref vai' id='vai310.017' href='#vai310.017'>Vai 310.017</a> katamāḥ ṣaṭ? tadyathā—dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā |<br>
<a class='ref vai' id='vai310.018' href='#vai310.018'>Vai 310.018</a> tadahaṁ dānaṁ dadāmi, yannvahaṁ tiryagyonigatebhyo ’pi dānaṁ dadyām |<br>
310.19. sa tīkṣṇaṁ śastramādāya madhusarpiśca yenānyataraṁ mahāśmaśānaṁ tenopasaṁkrāntaḥ |<br>
<a class='ref vai' id='vai310.020' href='#vai310.020'>Vai 310.020</a> śastreṇātmanaḥ kāyaṁ kṣaṇitvā madhusarpiṣā mrakṣayitvā tasmin sa mahāśmaśāne ātmānaṁ vadhāyotsṛjati |<br>
<a class='ref vai' id='vai310.021' href='#vai310.021'>Vai 310.021</a> tena ca samayena tasmin mahāśmaśāne uccaṁgamaḥ pakṣī prativasati |<br>
<a class='ref vai' id='vai310.022' href='#vai310.022'>Vai 310.022</a> sa candraprabhasya dārakasyāṅge sthitvā dakṣiṇaṁ nayanaṁ gṛhītvā utpāṭayati, punarmuñcati |<br>
<a class='ref vai' id='vai310.023' href='#vai310.023'>Vai 310.023</a> dvirapi trirapi uccaṁgamaḥ prāṇī candraprabhasya dārakasya dakṣiṇaṁ nayanaṁ gṛhītvā utpāṭayitvā punarmuñcati |<br>
<a class='ref vai' id='vai310.024' href='#vai310.024'>Vai 310.024</a> atha candraprabho dāraka uccaṁgamaṁ pakṣiṇamidamavocat—kimidaṁ pakṣi mama nayanaṁ gṛhītvā utpāṭayitvā utpāṭayitvā punaḥ pramuñcasi? sa āha—na mama candraprabha kiṁcidevāmiṣye(?) yathā manuṣyākṣi |<br>
<a class='ref vai' id='vai310.026' href='#vai310.026'>Vai 310.026</a> taṁ manye candraprabha vārayiṣyasi? candraprabha āha—sacenmama pakṣī sahasrakṛtvo nayanaṁ gṛhītvā utpāṭayatu, punarmuñca (tu), na tvevāhaṁ vārayeyam |<br>
<a class='ref vai' id='vai310.028' href='#vai310.028'>Vai 310.028</a> ityuktvā tāvantaḥ pakṣiṇaḥ saṁnipatitāḥ |<br>
yena candraprabho nirmāṁso ’sthiśakalīkṛtaḥ |<br>
<a class='ref vai' id='vai310.029' href='#vai310.029'>Vai 310.029</a> sa kālamakārṣīt |<br>
tasyāmevotpalāvatyāṁ rājadhānyāmanyatarasya brāhmaṇamahāśālasyāgramahiṣyāḥ kukṣau upapannaḥ |<br>
<a class='ref vai' id='vai310.030' href='#vai310.030'>Vai 310.030</a> sā pūrṇānāṁ navānāṁ māsānāmatyayāddārakaṁ janayati, abhirūpaṁ darśanīyaṁ prāsādikāṁ śubhayā varṇapuṣkalatayā samanvāgatam |<br>
<a class='ref vai' id='vai310.032' href='#vai310.032'>Vai 310.032</a> tasya mātāpitarau brāhmaprabha iti nāma sthāpitavantau |<br>
<a class='ref vai' id='vai310.033' href='#vai310.033'>Vai 310.033</a> yadā brāhmaprabho nāma māṇavako ’ṣṭavarṣajātīyaḥ saṁvṛttaḥ, tena sarve brāhmaṇakā <a class='ref vai' id='vai311.000' href='#vai311.000'>Vai 311.000</a>mantrā adhītāḥ |<br>
<a class='ref vai' id='vai311.001' href='#vai311.001'>Vai 311.001</a> yadā brahmaprabho māṇavako dvādaśavarṣajātīyaḥ saṁvṛttaḥ, sa pañcamātrāṇi māṇavakāni svayameva mantrān vācayati |<br>
<a class='ref vai' id='vai311.002' href='#vai311.002'>Vai 311.002</a> yadā brahmaprabho māṇavakaḥ ṣoḍaśavarṣo jātyā saṁvṛttaḥ, tadainaṁ mātāpitarau āhatuh—brahmaprabha, tavārthāya niveśanaṁ kariṣyāvaḥ |<br>
<a class='ref vai' id='vai311.003' href='#vai311.003'>Vai 311.003</a> sa āha—amba tāta, na tāvanmama niveśanena prayojanam |<br>
<a class='ref vai' id='vai311.004' href='#vai311.004'>Vai 311.004</a> tau āhatuh—kiṁ punastvaṁ brahmaprabha kariṣyasi? sa āha—icchāmyahaṁ sattvānāmarthāya tapastaptuṁ duṣkaraṁ caritum |<br>
<a class='ref vai' id='vai311.005' href='#vai311.005'>Vai 311.005</a> tau āhatuh—yasyedānīṁ brahmaprabha kālaṁ manyase |<br>
<a class='ref vai' id='vai311.006' href='#vai311.006'>Vai 311.006</a> brahmaprabhamāṇavako mātāpitroḥ pādau śirasā vanditvā triṣkṛtvaḥ pradakṣiṇīkṛtya utpalāvatyā rājadhānyā niṣkramya yenānyataradvanaṣaṇḍaṁ tenopasaṁkrāntaḥ |<br>
<a class='ref vai' id='vai311.007' href='#vai311.007'>Vai 311.007</a> tena khalu samayena tasmin vanaṣaṇḍe dvau brāhmaṇarṣī prativasataḥ |<br>
<a class='ref vai' id='vai311.008' href='#vai311.008'>Vai 311.008</a> apaśyatāṁ brāhmaṇarṣīṁ brahmaprabhaṁ māṇavakaṁ dūrata evāgacchantam |<br>
<a class='ref vai' id='vai311.009' href='#vai311.009'>Vai 311.009</a> dṛṣṭvā ca brahmaprabhaṁ māṇavakametadavocat—ehi brahmaprabha, svāgatam, mā śrānto ’si, mā klāntaḥ |<br>
<a class='ref vai' id='vai311.010' href='#vai311.010'>Vai 311.010</a> kimarthamidaṁ vanaṣaṇṭamabhyāgatah? sa āha—icchāmyahaṁ sarvasattvānāmarthāya tapastaptuṁ duṣkaraṁ caritum |<br>
<a class='ref vai' id='vai311.011' href='#vai311.011'>Vai 311.011</a> tau āhatuh—evamastu, bhavatu, ṛddhyantāṁ saṁkalpāḥ, paripūryantāṁ manorathāḥ |<br>
|<br>
<a class='ref vai' id='vai311.012' href='#vai311.012'>Vai 311.012</a> atha brahmaprabho māṇavako ’nyatarasmin pradeśe kuṭīṁ kārayitvā caṁkramaṁ pratiṣṭhāpya sattvānāmarthāya tapastaptavān |<br>
<a class='ref vai' id='vai311.013' href='#vai311.013'>Vai 311.013</a> athāpareṇa samayena brahmaprabhasya kuṭyā nātidūre vyāghrī gurviṇī vāsamupagatā |<br>
tāṁ brahmaprabho māṇavako ’drākṣīt |<br>
<a class='ref vai' id='vai311.014' href='#vai311.014'>Vai 311.014</a> tāṁ dṛṣṭvā ca yena punastau dvau brahmarṣī tenopasaṁkrāntaḥ |<br>
upasaṁkramya tau ca brahmarṣī etadavocat—yatkhalu ṛṣī jānītām—iha me kuṭyā nātidūre vyāghrī gurviṇī vāsamupagatā |<br>
<a class='ref vai' id='vai311.016' href='#vai311.016'>Vai 311.016</a> tasyāḥ ka utsahate bhaktaṁ dātum? tau āhatuh—āvāṁ tasyā bhaktaṁ dāsyāvaḥ |<br>
<a class='ref vai' id='vai311.017' href='#vai311.017'>Vai 311.017</a> athāpareṇa samayena vyāghrī prasūtā kṣutkṣāmaparītā icchati svakau potakau bhakṣayitum |<br>
ekaṁ potakaṁ gṛhṇāti dvitīyaṁ muñcati, na bhakṣayati |<br>
<a class='ref vai' id='vai311.018' href='#vai311.018'>Vai 311.018</a> tāṁ brahmaprabho māṇavako ’paśyat |<br>
dṛṣṭvā ca punaryena tau brahmarṣī tenopasaṁkrāntaḥ |<br>
<a class='ref vai' id='vai311.019' href='#vai311.019'>Vai 311.019</a> upasaṁkramya punaryena tau dvau brahmarṣī tenopasaṁkrāntaḥ |<br>
<a class='ref vai' id='vai311.020' href='#vai311.020'>Vai 311.020</a> upasaṁkramya dvau brahmarṣī etadavocat—yatkhalu brāhmaṇau jānītām—sā vyāghrī prasūtā kṣutkṣāmaparītā svakau potakau bhakṣayitumicchati |<br>
<a class='ref vai' id='vai311.021' href='#vai311.021'>Vai 311.021</a> ekaṁ potakaṁ gṛhītvā dvitīyaṁ muñcati na bhakṣayati |<br>
<a class='ref vai' id='vai311.022' href='#vai311.022'>Vai 311.022</a> tasyāḥ ka utsahate bhaktaṁ dātum? tau āhatuh—āvāṁ tasyā bhaktaṁ dāsyāvaḥ |<br>
atha tau brahmarṣī yena sā vyāghrī tenopasaṁkrāntau |<br>
<a class='ref vai' id='vai311.023' href='#vai311.023'>Vai 311.023</a> apaśyatsā vyāghrī brahmarṣī dūrata evāgacchantau |<br>
<a class='ref vai' id='vai311.024' href='#vai311.024'>Vai 311.024</a> dṛṣṭvā ca kṣutkṣāmaparītā abhidravitukāmā |<br>
tayoretadabhūt—ka utsahate tiryagyonigarasyārthāya jīvitaṁ parityaktumiti? tau tata eva ṛddhyā vaihāyasamabhinirgatau |<br>
<a class='ref vai' id='vai311.025' href='#vai311.025'>Vai 311.025</a> brahmaprabho māṇavako ’drākṣīt |<br>
<a class='ref vai' id='vai311.026' href='#vai311.026'>Vai 311.026</a> dṛṣṭvā ca punastau brahmarṣī etadavocat—nanu brāhmaṇau, yuvābhyāmetaduktam—āvāmasyā bhaktaṁ dāsyāva iti |<br>
<a class='ref vai' id='vai311.027' href='#vai311.027'>Vai 311.027</a> etatkhalu brāhmaṇau yuvayorbrāhmaṇajātyoḥ satyam? tau āhatuh—ka utsahate tiryagyonigatasyārthāya jīvitaṁ parityaktum? brahmaprabho māṇavaka āha—ahamutsahetiryagyonigatasyārthāya jīvitaṁ parityaktum |<br>
<a class='ref vai' id='vai311.029' href='#vai311.029'>Vai 311.029</a> atha sa brahmaprabho māṇavako yena sā vyāghrī tenopasaṁkrāntaḥ |<br>
<a class='ref vai' id='vai311.030' href='#vai311.030'>Vai 311.030</a> tasyā vyāghryāḥ purata ātmānamavasṛjati sma |<br>
brahmaprabho māṇavo bhaitrīvihārī babhūva |<br>
<a class='ref vai' id='vai311.031' href='#vai311.031'>Vai 311.031</a> sā taṁ na śaktābhidrotu(gdhu)m |<br>
atha brahmaprabhasya māṇavasyaitadabhavat—iyaṁ mama vyāghrī sāvijñānakaṁ kāyaṁ na bhakṣayati |<br>
<a class='ref vai' id='vai311.032' href='#vai311.032'>Vai 311.032</a> sa itaścetaśca vilokitavān |<br>
tatastīkṣṇaṁ ca veṇupeśīṁ tīkṣṇāṁ gṛhītvā idamevaṁ rūpaṁ satyavacanamakarot—samanvāharantu me ye ’smin vanaṣaṇḍe ’dhyuṣitā <a class='ref vai' id='vai312.000' href='#vai312.000'>Vai 312.000</a>udārā devā nāgā yakṣā asurā garuḍāḥ kinnarā mahoragāḥ, te ’pi sarve samanvāharantu |<br>
<a class='ref vai' id='vai312.002' href='#vai312.002'>Vai 312.002</a> ayamahaṁ tyāgaṁ kariṣyāmi, atityāgaṁ tyāgātityāgaṁ svayaṁ galaparityāgam |<br>
api tu yenāhaṁ satyena satyavacanena parityajāmi, na rājyārthaṁ na bhogārthaṁ na śakrāthaṁ na rājacakravartiviṣayārtham, anyatra kathamahamanuttarāṁ samyaksambodhidhimabhisambudhya adāntān damayeyam, atirṇāṁs tārayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam, tena satyena satyavacanena mā me parityāgo niṣphalo bhūditi kṛtvā svayameva galaṁ chittvā tasyā vyāghryā purata upanikṣipati |<br>
<a class='ref vai' id='vai312.008' href='#vai312.008'>Vai 312.008</a> vyāghrīnakhāvalivilāsavilupyamānā vakṣaḥsthalī kṣaṇamalakṣyata vīkṣayārā(?) |<br>
<a class='ref vai' id='vai312.010' href='#vai312.010'>Vai 312.010</a> romāñcacarcitatanostuhināṁśuśubhrasattvā prakāśakiraṇāṅkurapūriteva (1)|<br>
312.012ṭasyāmiṣāharaṇaśoṇitapānamattāṁ vyāghrīṁ sahasramavalokayataścakāra |<br>
dīrghapravāsasamayākulitā muhūrtaṁ kaṇṭhāvalambanadhṛtiṁ nijajīvavṛttiḥ (2)|<br>
<a class='ref vai' id='vai312.016' href='#vai312.016'>Vai 312.016</a> sahaparityakte khalu bhikṣavo brahmaprabheṇa māṇavena svake gale, ayaṁ rtisāhasramahāsāhasro lokadhātuḥ kampati saṁkampati saṁprakampati, calati saṁcalati, vedhati saṁvedhati saṁpravedhati, pūrvā digunnamati paścimā avanamati, paścimā digunnamati pūrvā digunnamati, dakṣiṇā digunnamati uttarā digavanamati, uttarā digunnamati dakṣiṇā digavanamati, madhyamunnamati, anto ’vanamati, anta unnamati, madhyamavanamati, sūryacandramasau na tapato na bhāsato na virājataḥ |<br>
|<br>
<a class='ref vai' id='vai312.021' href='#vai312.021'>Vai 312.021</a> syādyuṣmākaṁ bhikṣavo ’nyā sā tena samayenottarāpatheṣu janapadeṣūtpalāvatīnāṁ nagarīrājadhānī babhūva |<br>
<a class='ref vai' id='vai312.022' href='#vai312.022'>Vai 312.022</a> na hyevaṁ draṣṭavyam |<br>
puṣkalāvataṁ tena kālena tena samayenotpalāvataṁ nāma nagaraṁ rājadhānī babhūva |<br>
<a class='ref vai' id='vai312.023' href='#vai312.023'>Vai 312.023</a> syādbhikṣavo yuṣmākaṁ kāṅkṣā vimatirvā—anyaḥ sa tena kālena tena samayenotpalāvate nagare rājadhānyāṁ rūpāvatī strī babhūva |<br>
<a class='ref vai' id='vai312.024' href='#vai312.024'>Vai 312.024</a> na hyevaṁ draṣṭavyam |<br>
ahaṁ sa tena kālena tena samayena rūpāvatī nāma strī babhūva |<br>
<a class='ref vai' id='vai312.025' href='#vai312.025'>Vai 312.025</a> syādbhikṣavo yuṣmākaṁ kāṅkṣā vā vimatirvā—anyā sā tena kālena tena samayenāpavarake strī prasūtā |<br>
<a class='ref vai' id='vai312.026' href='#vai312.026'>Vai 312.026</a> na caivaṁ draṣṭavyam |<br>
candraprabhamāṇavikā tena kālena tena samayenāpavarake strī prasūtā |<br>
<a class='ref vai' id='vai312.027' href='#vai312.027'>Vai 312.027</a> syādyuṣmākaṁ bhikṣavaḥ kāṅkṣā vā vimatirvā—anyastena kālena tena samayena dārako babhūva |<br>
<a class='ref vai' id='vai312.028' href='#vai312.028'>Vai 312.028</a> na hyevaṁ draṣṭavyam |<br>
rāhulaḥ kumāraḥ sa tena kālena tena samayena dārako ’bhūt |<br>
<a class='ref vai' id='vai312.029' href='#vai312.029'>Vai 312.029</a> syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena candraprabho nāma dārako babhūva |<br>
<a class='ref vai' id='vai312.030' href='#vai312.030'>Vai 312.030</a> na hyevaṁ draṣṭavyam |<br>
ahameva sa tena kālena tena samayena candraprabho nāma dārako babhūva |<br>
<a class='ref vai' id='vai312.031' href='#vai312.031'>Vai 312.031</a> syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena pañcamātrāṇi dārakaśatānyabhūvan |<br>
<a class='ref vai' id='vai312.032' href='#vai312.032'>Vai 312.032</a> na hyevaṁ draṣṭavyam |<br>
<a class='ref vai' id='vai312.033' href='#vai312.033'>Vai 312.033</a> imāni tāni pañca etadbhadrikaśatāni tena kālena tena samayena pañcamātrāṇi dārakaśatāni <a class='ref vai' id='vai313.000' href='#vai313.000'>Vai 313.000</a>abhūvan |<br>
<a class='ref vai' id='vai313.001' href='#vai313.001'>Vai 313.001</a> syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena tasmin mahāśmaśāne uccaṁgamo nāma pakṣī babhūva |<br>
<a class='ref vai' id='vai313.002' href='#vai313.002'>Vai 313.002</a> na hyevaṁ draṣṭavyam |<br>
kauṇḍinyo bhikṣustena kālena tena samayenoñcaṁgamo nāma pakṣī babhūva |<br>
<a class='ref vai' id='vai313.003' href='#vai313.003'>Vai 313.003</a> syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena brahmaprabho nāma māṇavo ’bhūt |<br>
<a class='ref vai' id='vai313.004' href='#vai313.004'>Vai 313.004</a> na haivaṁ draṣṭavyam |<br>
<a class='ref vai' id='vai313.005' href='#vai313.005'>Vai 313.005</a> ahameva sa tena kālena tena samayena brahmaprabho nāma māṇavo ’bhūt |<br>
syādyuṣmākaṁ bhikṣavaḥ kāṅkṣā vā vimatirvā—anyau tau tena kālena tena samayena brahmaprabhasya māṇavasya mātāpitarau abhūtām |<br>
<a class='ref vai' id='vai313.007' href='#vai313.007'>Vai 313.007</a> na haivaṁ draṣṭavyam |<br>
rājā śuddhodano māyādevī tena kālena tena samayena brahmaprabhasya māṇavasya mātāpitarau abhūvatām |<br>
<a class='ref vai' id='vai313.008' href='#vai313.008'>Vai 313.008</a> syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena vanamabhūt |<br>
<a class='ref vai' id='vai313.009' href='#vai313.009'>Vai 313.009</a> … syādbhikṣavo yuṣmākaṁ kāṅkṣā vā vimatirvā—anyau tau tena kālena tena samayena dvau brahmarṣī abhūtām |<br>
<a class='ref vai' id='vai313.010' href='#vai313.010'>Vai 313.010</a> na haivaṁ draṣṭavyam |<br>
maitreyo bodhisattvaḥ suprabhaśca buddhastena kālena tena samayena tasmin vanaṣaṇḍe dvau brahmarṣī abhūtām |<br>
<a class='ref vai' id='vai313.011' href='#vai313.011'>Vai 313.011</a> syādyuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena vyāghrī babhūva |<br>
<a class='ref vai' id='vai313.012' href='#vai313.012'>Vai 313.012</a> na haivaṁ draṣṭavyam |<br>
kauṇḍinyo bhikṣuḥ sa tena kālena tena samayena dvau vyāghrapotau babhūvatuḥ |<br>
<a class='ref vai' id='vai313.015' href='#vai313.015'>Vai 313.015</a> na haivaṁ draṣavyam |<br>
nando bhikṣū rāhulaśca tena kālena tena samayena vyāghrapotakau abhūtām |<br>
<a class='ref vai' id='vai313.016' href='#vai313.016'>Vai 313.016</a> tadā me bhikṣavaścatvāriṁśatkalpasamprasthito maitreyo bodhisattva ekena galaparityāgena paścānmukhīkṛtaḥ |<br>
<a class='ref vai' id='vai313.017' href='#vai313.017'>Vai 313.017</a> tadanena bhikṣavaḥ paryāyeṇa veditavyam |<br>
evaṁ sacet sarve sattvā jānīyuh—dānasya phalaṁ dānasaṁvibhāgasya ca vipākam yathā ahaṁ jānābhi dānasya phalaṁ dānasaṁvibhāgasya ca vipākam, yo ’sau caramaḥ kavalaḥ paścima ālopaḥ, tamāpi nādattvā nāsaṁvibhajyāpareṣvātmanā nopabhuñjīran, nāpyutpannaṁ mātsaryaṁ cittaṁ paryādāya tiṣṭhet |<br>
<a class='ref vai' id='vai313.020' href='#vai313.020'>Vai 313.020</a> yasmāttarhi bhikṣavaḥ sattvā na jānanti dānasya phalaṁ dānasaṁvibhāgasya ca vipākam, tasmātsattvā yo ’sau caramaḥ kavalaḥ paścima ālopaḥ, tamapyadattvā asaṁvibhajya apareṣāmātmanā paribhuñjate, utpannaścaiṣāṁ mātsaryamalaścittaṁ paryādāya tiṣṭhati |<br>
|<br>
<a class='ref vai' id='vai313.023' href='#vai313.023'>Vai 313.023</a> punākṛtaṁ na paśyati no śubhāśubhaṁ na sevitam |<br>
<a class='ref vai' id='vai313.024' href='#vai313.024'>Vai 313.024</a> na paśyati paṇḍite jane na nāśametyāryagaṇe (3)|<br>
<a class='ref vai' id='vai313.025' href='#vai313.025'>Vai 313.025</a> śubhāśubhaṁ kṛtaṁ kṛtajñeṣu na jātu naśyati |<br>
<a class='ref vai' id='vai313.026' href='#vai313.026'>Vai 313.026</a> sukṛtaṁ śobhanaṁ karma duṣkṛtaṁ cāpyaśobhanam |<br>
<a class='ref vai' id='vai313.027' href='#vai313.027'>Vai 313.027</a> ubhayasya vipāko ’sti hyavaśyaṁ dāsyate phalam (4)|<br>
<a class='ref vai' id='vai313.028' href='#vai313.028'>Vai 313.028</a> idamavocadbhagavān |<br>
āttamanaso bhikṣavo bhikṣuṇya upāsakā upāsikā devanāgayakṣāsuragaruḍakinnaramahoragāḥ sarvāvatī ca pariṣadbhagavato bhāṣitamabhyanandan |<br>
|<br>
<a class='ref vai' id='vai313.030' href='#vai313.030'>Vai 313.030</a> rūpāvatyavadānaṁ dvātriṁśattamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
