<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy8' lang='san'>
<header>
<ul>
<li class='division'>Divyāvadānam</li>
</ul>
<h1>8. supiryāvadāna</h1>
</header>
<p><a class='ref vai' id='vai058.001' href='#vai058.001'>Vai 058.001</a> buddho bhavāñ śrāvastyāṁ viharati jetavane anāthapiṇḍadasyārāme satkṛto gurukṛto mānitaḥ pūjito rājabhī rājamātrairdhanibhiḥ paurairbrāhmaṇairgṛhapatibhiḥ śreṣṭhibhiḥ sārthavāhairdevair nāgairyakṣairasurairgaruḍaiḥ kinnarairmahoragairiti devanāgayakṣāsuragaruḍakinnaramahoragābhyarcito buddho bhagavāṁl lābhī cīvarapiṇḍapātaśayanāsanaglānapratyayabhaiṣajyapariṣkārāṇāṁ saśrāvakasaṁghaḥ |<br>
<a class='ref vai' id='vai058.005' href='#vai058.005'>Vai 058.005</a> tatra khalu varṣāvāsaṁ bhagavānupagto jetavane anāthapiṇḍadasyārāme |<br>
<a class='ref vai' id='vai058.006' href='#vai058.006'>Vai 058.006</a> atha tadaiva pravāraṇāyāṁ pratyupasthitāyāṁ saṁbahulāḥ śrtāvastīnivāsino vaṇijo yena bhagavāṁstenopasaṁkrāntāḥ |<br>
<a class='ref vai' id='vai058.007' href='#vai058.007'>Vai 058.007</a> upasaṁkramya bhagavataḥ pādau śirasā vanditvā ekānto niṣaṇṇāh<a class='ref vai' id='vai058.008' href='#vai058.008'>Vai 058.008</a> ekāntaniṣaṇṇān saṁbahulāñ śrāvastīnivāsino vaṇijo bhagavān dharmyayā kathayā saṁdarśayati samādāpayati samuttejayati saṁpraharṣayati |<br>
<a class='ref vai' id='vai058.010' href='#vai058.010'>Vai 058.010</a> anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |<br>
<a class='ref vai' id='vai058.011' href='#vai058.011'>Vai 058.011</a> atha saṁbahulāḥ |<br>
śrāvastīnivāsino vaṇijo bhagavato bhāṣitamabhinandyānumodya bhagavataḥ pādau śirasā vanditvā bhagavato ’ntikāt prakāntāḥ, yenāyuṣmānānandastenopasaṁkrāntāḥ |<br>
<a class='ref vai' id='vai058.012' href='#vai058.012'>Vai 058.012</a> upasaṁkramyāyuṣmata ānandasya pādau śirasā vanditvā ekānte niṣaṇṇāḥ |<br>
<a class='ref vai' id='vai058.013' href='#vai058.013'>Vai 058.013</a> saṁbahulāñ śrāvastīnivāsino vaṇija āyuṣmānānando dharmyayā kathayā saṁdarśayati samādāpayati samuttejayati saṁpraharṣayati |<br>
<a class='ref vai' id='vai058.015' href='#vai058.015'>Vai 058.015</a> anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |<br>
<a class='ref vai' id='vai058.016' href='#vai058.016'>Vai 058.016</a> atha te vaṇija utthāyāsanebhyah ekāṁsamuttarāsaṅgaṁ kṛtvā yenāyuṣmānānandastenānñjaliṁ praṇamya āyuṣmantamānandamidamavocan—kiṁcitte āryānanda śrutaṁ varṣoṣito bhagavān katameṣu janapadeṣu cārikāṁ cariṣyatīti, yadvayaṁ tadyātrikaṁ bhāṇḍaṁ samudānīmahe ? dharmatā caiṣā ṣaṇmahānagaranivāsino vaṇijo yasyāṁ diśi buddhā bhagavanto gantukāmā bhavanti, tadyātrikabhāṇḍaṁ samudānayanti |<br>
<a class='ref vai' id='vai058.020' href='#vai058.020'>Vai 058.020</a> sa kathayati—buddhaṁ bhagavantaṁ kiṁ na pṛcchatha ? durāsadā hi buddhā bhagavanto duṣprasahāḥ |<br>
<a class='ref vai' id='vai058.021' href='#vai058.021'>Vai 058.021</a> na śaknumo vayaṁ bhagavantaṁ praṣṭum |<br>
mamāpi bhavanto durāsadā hi buddhā bhagavanto duṣprasahāḥ |<br>
<a class='ref vai' id='vai058.022' href='#vai058.022'>Vai 058.022</a> ahamapi na śaknomi bhagavantaṁ praṣṭum |<br>
yadi bhadantānandasyāpi durāsadā buddhā bhagavanto duṣprasahāḥ, kathaṁ bhadantānando jānīte ’mukāṁ diśaṁ bhagavān gamiṣyatīti ? nimittena vā bhavantaḥ parikathayā vā |<br>
<a class='ref vai' id='vai058.024' href='#vai058.024'>Vai 058.024</a> kathaṁ nimittena ? yāṁ diśaṁ bhagavān gantukāmastato ’bhimukho niṣīdati, evaṁ nimittena |<br>
<a class='ref vai' id='vai058.025' href='#vai058.025'>Vai 058.025</a> kathaṁ parikathayā ? teṣāṁ janapadānāṁ varṇaṁ bhāṣate, evaṁ parikathayā |<br>
<a class='ref vai' id='vai058.026' href='#vai058.026'>Vai 058.026</a> kutomukho bhadantānanda bhagavān niṣīdati, katameṣāṁ ca janapadānāṁ varṇaṁ bhāṣate ? magadhābhimukho bhavanto bhagavān niṣīdati, māgadhakānāṁ janapadānāṁ varṇaṁ bhāṣate |<br>
<a class='ref vai' id='vai058.027' href='#vai058.027'>Vai 058.027</a> api tu bhavanto ’ṣṭādaśānuśaṁsā buddhacārikāyām |<br>
<a class='ref vai' id='vai058.028' href='#vai058.028'>Vai 058.028</a> katame ’ṣṭādaśa ? nāgnibhyaṁ nodakabhyaṁ na siṁhabhyaṁ na vyāghrabhyaṁ na dvīpitarakṣuparacakrabhyaṁ na caurabhayaṁ na gulmatarapaṇyātiyātrābhyaṁ na manuṣyāmanuṣyabhayam |<br>
<a class='ref vai' id='vai058.030' href='#vai058.030'>Vai 058.030</a> kālena ca kālaṁ divyāni rūpāṇi dṛśyante, divyāḥ śabdāḥ śrūyante, udārāś cāvabhāsāḥ prajñnyāyante, ātmavyākaraṇāni ca śrūyante, dharmasambhoga āmiṣasambhogo’ |<br>
<a class='ref vai' id='vai058.031' href='#vai058.031'>Vai 058.031</a> pābādhā ca buddhacandrikā |<br>
| <a class='ref vai' id='vai508.001' href='#vai508.001'>Vai 508.001</a></p>
<p>atha saṁbahulāḥ śrāvastīnivāsino vaṇijah āyuṣmatah ānandasya bhāṣitamabhinandyānumodya āyuṣmata ānandasya pādau śirasā vanditvā utthāyāsanāt prakrāntāḥ |<br>
<a class='ref vai' id='vai059.003' href='#vai059.003'>Vai 059.003</a> dhartā khalu buddhā bhagavanto jīvanto dhriyanto yāpayanto mahākaruṇayā saṁcodyamānāḥ parānugrahapravṛttāḥ kālena kālamaraṇyacārikāṁ caranti, nadīcārikāṁ parvatacārikāṁ śmaśānacārikāṁ janapada cārikāṁ caranti |<br>
<a class='ref vai' id='vai059.005' href='#vai059.005'>Vai 059.005</a> asmiṁstvarthe buddho bhagavān magadheṣu janapadacārikāṁ cartukāmastadeva pravāraṇāṁ pravārayitvā āyuṣmantamānadāmāmantrayate sma—gaccha ānanda, bhikṣūṇāmārocaya itaḥ saptame divase tathāgato magadheṣu janapadeṣu cārikāṁ cāriṣyati |<br>
<a class='ref vai' id='vai059.007' href='#vai059.007'>Vai 059.007</a> yo yuṣmākam utsahate tathāgatena sārdhaṁ janapadacārikāṁ cartum, sa cīvarakarma karotu |<br>
<a class='ref vai' id='vai059.008' href='#vai059.008'>Vai 059.008</a> evaṁ bhadantetyāyuṣmānānando bhagavataḥ pratiśrutya bhikṣūṇāmārocayati—bhagavānāyuṣyanta itaḥ saptame divase magadheṣu janapadeṣu cārikāṁ cariṣyati |<br>
<a class='ref vai' id='vai059.009' href='#vai059.009'>Vai 059.009</a> yo yuṣmākamutsahate bhagavatā sārdhaṁ magadheṣu janapadeṣu cārikāṁ cartum, sa cīvarakarma karotu |<br>
<a class='ref vai' id='vai059.011' href='#vai059.011'>Vai 059.011</a> atha bhagavān bhikṣugaṇaparivṛto bhikṣusaṁghapuraskṛtaḥ saṁbahulaiśca śrāvastīnivāsibhirvaṇigbrāhmaṇagṛhapatibhiḥ sārdhaṁ magadheṣu janapadeṣu cārikāṁ prakrāntaḥ |<br>
|<br>
<a class='ref vai' id='vai059.013' href='#vai059.013'>Vai 059.013</a> atha saṁbahulāśca śrāvastīnivāsino vaṇijo yena bhagavāṁstenopasaṁkrāntāḥ |<br>
upasaṁkramya bhagavataḥ pādau śirasā vanditvā bhagavantamidamavocan—adhivāsayatvasmākaṁ bhagavān yāvacca śrāvastī yāvacca rājagṛham, atrāntarā cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṁ bhikṣusaṁghena |<br>
<a class='ref vai' id='vai059.016' href='#vai059.016'>Vai 059.016</a> adhivāsayati bhagavān saṁbahulānāṁ śrāvastīnivāsināṁ vaṇijāṁ tūṣṇībhāvena |<br>
<a class='ref vai' id='vai059.017' href='#vai059.017'>Vai 059.017</a> atha saṁbahulāḥ śrāvastīnivāsino vaṇijo bhagavatastūṣṇībhāvenādhivāsanāṁ viditvā bhagavato ’ntikāt prakrāntāḥ |<br>
|<br>
<a class='ref vai' id='vai059.019' href='#vai059.019'>Vai 059.019</a> atha saṁprasthite buddhe bhagavati antarā ca śrāvastīmantarā ca rājagṛham, atrāntarānmahāṭavyāṁ caurasahasraṁ prativasati |<br>
<a class='ref vai' id='vai059.020' href='#vai059.020'>Vai 059.020</a> adrākṣīttaccaurasahasraṁ bhagavantaṁ sārthaparivṛtaṁ bhikṣusaṁghapuraskṛtam |<br>
<a class='ref vai' id='vai059.021' href='#vai059.021'>Vai 059.021</a> dṛṣṭvā ca punaḥ parasparaṁ kathayanti—gaccatu bhagavān saśrāvakasaṁghaḥ |<br>
śeṣaṁ sārthaṁ muṣi ṣyāmaḥ |<br>
<a class='ref vai' id='vai059.022' href='#vai059.022'>Vai 059.022</a> ityanuvicintya sarve javena prasṛtā yena sārthaḥ |<br>
bhagavatā abhihitah—kimetadbhavantaḥ samārabdham ? caurāḥ kathayanti—vayaṁ smo bhadanta caurā aṭavīcarāḥ |<br>
<a class='ref vai' id='vai059.023' href='#vai059.023'>Vai 059.023</a> nāsamākaṁ kṛṣir na vāṇijyā na gaurakṣyam |<br>
<a class='ref vai' id='vai059.024' href='#vai059.024'>Vai 059.024</a> anenopakrameṇa jīvikāṁ kalpayāmaḥ |<br>
gacchatu bhagavān saśrāvakasaṁghaḥ |<br>
śeṣaṁ sārthaṁ muṣiṣyāmaḥ |<br>
<a class='ref vai' id='vai059.025' href='#vai059.025'>Vai 059.025</a> bhagavānāha—mamaiṣa sārthaḥ saṁniśritaḥ |<br>
api tu sakalasya sārthasya parigaṇayya suvarṇaṁ gṛhṇīdhvam |<br>
<a class='ref vai' id='vai059.026' href='#vai059.026'>Vai 059.026</a> tathā bhavatviti caurasahasreṇa pratijñnātam |<br>
asmin sārthe ye upāsakā viṇijastaiḥ kṛtsnasya sārthasya mūlyaṁ gaṇayya caurāṇāṁ niveditam iyanti śatāni sahasrāṇi ceti |<br>
<a class='ref vai' id='vai059.028' href='#vai059.028'>Vai 059.028</a> tatasteṣāṁ caurāṇāṁ sārthaniṣkrayārthaṁ bhagavatā nidhānaṁ darśitam |<br>
<a class='ref vai' id='vai059.029' href='#vai059.029'>Vai 059.029</a> tatastena caurasahasreṇa sārthamūlyapramāṇaṁ suvarṇaṁ gṛhītam, avaśiṣṭaṁ tatraivāntarhitam |<br>
evaṁ bhagavatā sārthaścaurasahasrāt pratimokṣitaḥ |<br>
|<br>
<a class='ref vai' id='vai059.031' href='#vai059.031'>Vai 059.031</a> anupūrveṇa bhagavān rājagṛhamanuprāptaḥ |<br>
punarapi bhagavān sārthaparivṛto bhikṣusaṁgha puraskṛto rājagṛhāt śrāvastīṁ saṁprasthitaḥ |<br>
<a class='ref vai' id='vai059.032' href='#vai059.032'>Vai 059.032</a> tathaiva caurasahasrasakāśāt sārtho niṣkrītaḥ |<br>
<a class='ref vai' id='vai060.001' href='#vai060.001'>Vai 060.001</a> <a class='ref vai' id='vai60.000' href='#vai60.000'>Vai 60.000</a>evaṁ dvitricatuṣpanñcaṣaḍvārāṁśca cairasahasrasakāśādāgamanagamanena sārthaḥ paritrāto mūlyaṁ cānupradattam |<br>
<a class='ref vai' id='vai060.002' href='#vai060.002'>Vai 060.002</a> saptaṁ tu cāraṁ bhagavān sārtharahito bhikṣusaṁghapuraskṛtaḥ śāvastyā rājagṛhaṁ saṁprasthitaḥ |<br>
<a class='ref vai' id='vai060.003' href='#vai060.003'>Vai 060.003</a> adrākṣīccaurasahasraṁ buddhaṁ bhagavantaṁ sārthavirahitaṁ bhikṣusaṁghaparivṛtam |<br>
dṛṣṭvā ca punaḥ parasparaṁ saṁlapanti—bhagavān gacchatu, bhikṣusaṁghaṁ muṣiṣyāṁḥ |<br>
<a class='ref vai' id='vai060.004' href='#vai060.004'>Vai 060.004</a> tatkasya hetoh ? eṣo hi bhagavān suvarṇapradaḥ |<br>
<a class='ref vai' id='vai060.005' href='#vai060.005'>Vai 060.005</a> ityuktvā sarvajavena pradhāvitā bhikṣūn muṣitumārabdhāḥ |<br>
bhagavatā cābhihitāh—vatsāḥ, mama ete śrāvakāḥ |<br>
<a class='ref vai' id='vai060.006' href='#vai060.006'>Vai 060.006</a> caurāḥ kathayanti—jānāsyeva bhagavān—vayaṁ caurā aṭavīcarāḥ |<br>
<a class='ref vai' id='vai060.007' href='#vai060.007'>Vai 060.007</a> nāsmākaṁ kṛṣir na vaṇijyā na gaurakṣyam |<br>
anena vayaṁ jīvikāṁ kalpayāmaḥ |<br>
<a class='ref vai' id='vai060.008' href='#vai060.008'>Vai 060.008</a> tato bhagavatā caurāṇāṁ mahānidhānaṁ darśitam, evaṁ coktāh—vatsāḥ, yāvadāptaṁ dhanaṁ gṛhṇītheti |<br>
<a class='ref vai' id='vai060.009' href='#vai060.009'>Vai 060.009</a> tatastena caurasahasreṇa tasmānmahānidhānādyāvadāptaṁ suvarṇamādattam, avaśiṣṭaṁ tatraivāntarhitam |<br>
<a class='ref vai' id='vai060.010' href='#vai060.010'>Vai 060.010</a> atha bhagavāṁstaccaurasahasram yāvadāptaṁ dhanena saṁtarpayitvā tato ’nupūrveṇa rājagṛhamanuprāptaḥ |<br>
<a class='ref vai' id='vai060.011' href='#vai060.011'>Vai 060.011</a> tatasteṣāṁ caurāṇāṁ buddhirutpannā—yā kācidasmākaṁ śrīsaubhāgyasampat, sarvāsau buddhaṁ bhagavantamāgamya |<br>
<a class='ref vai' id='vai060.012' href='#vai060.012'>Vai 060.012</a> yannu vayaṁ bhagavantaṁ saśrāvakasaṁghamasmin pradeśe bhojayema iti |<br>
atrāntare nāsti kiṁcidbuddhānāṁ bhagavatāṁ mahākāruṇikānāmekarakṣāṇāmekavīrāṇāmadvayavādināṁ śamathavipaśyanāvihāriṇāṁ trividhadamathavastukuśalānāṁ caturṛddhipādacaraṇatalasupritiṣṭhitānāṁ caturoghottīrṇānāṁ caturṣu saṁgrahavastuṣu dīrgharātrakṛtaparicayānāṁ daśabalabalināṁ caturvaiśāradyaviśāradānāmudārārṣabhasamyaksiṁhanādanādināṁ panñcāṅgaviprahīṇānāṁ panñcaskandha vimocakānāṁ panñcagatisamatikrāntānāṁ ṣaḍāyatanabhedakānāṁ saṁghātavihāriṇāṁ ṣaṭpāramitāparipūrṇayaśasāṁ saptabodhyaṅgakusumāḍhyānāṁ saptasamādhipariṣkāradāyakānāmāryāṣṭāṅgamārgadeśikānāmāryamārgapudgalanāyakānāṁ navānupūrvasamāpattikuśalānāṁ navasamyojanavisamyojanakānāṁ daśadikparipūrṇayaśasāṁ daśaśatavaśavartiprativiśiṣtānāṁ trīrātrestrirdivasasya ṣaṭkṛtvo rātriṁdivasena buddhacakṣuṣā lokam vyavalokayantikasyānavaropitāni kuśalamūlānyavaropayāmi, kasyāvaropitāni vivardhayāmi, kaḥ kṛcchraprāptaḥ, kaḥ saṁkaṭaprāptaḥ, kaḥ saṁbādhaprāptaḥ, kaḥ kṛcchrasaṁkaṭasambādhaprāptaḥ, kaṁ kṛcchrasaṁkaṭasambādhāt parimocayāmi, ko ’pāyaniṁnaḥ, ko ’pāyapravaṇaḥ, ko ’pāyaprāgbhāraḥ, kamahamapāyād vyutthāpya svarge mokṣaphale ca pratiṣṭhāpayāmi, kasya kāmapaṅkanimagnasya hastoddhāramanuprayacchāmi, kasya buddhotpādavibhūṣitaṁ lokaṁ saphalīkaromi, kamāryadhanavirahitamāryadhanaiśvaryādhipatye pratiṣṭāpayeyam, ko hīyate ko vardhate |<br>
<a class='ref vai' id='vai060.027' href='#vai060.027'>Vai 060.027</a> apyevātikramedvelāṁ sāgaro makarālayaḥ |<br>
<a class='ref vai' id='vai060.028' href='#vai060.028'>Vai 060.028</a> na tu vaineyavatsānāṁ buddho velāmatikramet (1)|<br>
<a class='ref vai' id='vai060.029' href='#vai060.029'>Vai 060.029</a> yathā hi mātā priyamekaputrakaṁ hyavekṣate rakṣati cāsya jīvitam |<br>
<a class='ref vai' id='vai060.031' href='#vai060.031'>Vai 060.031</a> tathaiva vaineyajanaṁ tathagato hyavekṣate rakṣati cāsya saṁtatim (2)|<br>
<a class='ref vai' id='vai061.001' href='#vai061.001'>Vai 061.001</a> <a class='ref vai' id='vai61.000' href='#vai61.000'>Vai 61.000</a>sarvajñnasaṁtānanivāsinī hi kāruṇyadhenurmṛgayatyakhinnā |<br>
<a class='ref vai' id='vai061.003' href='#vai061.003'>Vai 061.003</a> vaineyavatsān bhavaduḥkhanaṣṭān vatsān praṇaṣṭaniva vatsalā gauḥ (3)|<br>
<a class='ref vai' id='vai061.005' href='#vai061.005'>Vai 061.005</a> tato bhagavāṁsteṣāṁ caurāṇāṁ vaineyakālamapekṣya rājagṛhādanupūrveṇa bhikṣugaṇaparivṛto bhikṣugaṇapuraskṛto dānto dāntaparivāraḥ śāntaḥ śāntaparivāraścandanaścandanaparivāro mukto muktaparivāra āśvasta āśvastaparivāraḥ pūrvavat yāvanmahākaruṇayā samanvāgatas tāṁ sālāṭavīmanuprāptaḥ |<br>
<a class='ref vai' id='vai061.008' href='#vai061.008'>Vai 061.008</a> adrākṣīttaccaurasahasraṁ buddhaṁ bhagavantaṁ saśrāvakasaṁghaṁ dūrādevāgacchantam |<br>
dṛṣṭvā ca punaścittānyabhiprasādya yena bhagavāṁstenopasaṁkrāntaḥ |<br>
<a class='ref vai' id='vai061.009' href='#vai061.009'>Vai 061.009</a> upasaṁkramya bhagavataḥ pādayor nipatya bhagavantamidamavodcan—adhivāsayatu asmākaṁ bhagavāñ śvo ’ntargṛhe bhaktena sārdhaṁ bhikṣusaṁghena |<br>
<a class='ref vai' id='vai061.011' href='#vai061.011'>Vai 061.011</a> adhivāsayati bhagavāṁstasya caurasasrasya tūṣṇībhāvena |<br>
atha caurasahasraṁ bhagavatastūṣṇībhāvenādhivāsanāṁ viditvā bhagavato’ntikān prakrāntam |<br>
|<br>
<a class='ref vai' id='vai061.013' href='#vai061.013'>Vai 061.013</a> atha taccaurasahasraṁ tāmeva rātriṁ śuci praṇītaṁ khādanīyabhojanīyaṁ samudānīya kālyamevotthāya āsanāni prajñnapya udakamaṇīn pratiṣṭhāpya, bhagavato dūtena kālamārocayati—samayo bhadanta, sajjaṁ bhaktam yasyedānīṁ bhagavān kālaṁ manyase |<br>
<a class='ref vai' id='vai061.015' href='#vai061.015'>Vai 061.015</a> atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto yena tasya caurasahasrasya bhaktābhisārastenopasaṁkrāntaḥ |<br>
<a class='ref vai' id='vai061.017' href='#vai061.017'>Vai 061.017</a> atha taccaurasahasraṁ buddhapramukhasya bhikṣusaṁghasya candanodakena pādau prakṣālayāmāsa |<br>
<a class='ref vai' id='vai061.018' href='#vai061.018'>Vai 061.018</a> atha bhagavān prakṣālitapāṇipādaḥ purastādbhikṣusaṁghasya prajñnapta evāsane niṣaṇṇaḥ |<br>
<a class='ref vai' id='vai061.019' href='#vai061.019'>Vai 061.019</a> niṣaṇṇaṁ buddhapramukhaṁ bhikṣusaṁghaṁ viditvā śucinā praṇītena khādanīyabhojanīyena svahastaṁ saṁtarpya saṁpravārya bhagavantaṁ bhuktavantaṁ viditvā dhautahastamapanītapātraṁ nīcatarāṇyāsanāni gṛhītvā bhagavataḥ purastānniṣaṇṇā dharmaśravaṇāya |<br>
atha bhagavatā teṣāmāśayānuśayaṁ viditvā dhātuṁ prakṛtiṁ ca jñnātvā tādṛśī dharmadeśanā kṛtā, yāṁ śrutvā tena caurasahasreṇa tasminnevāsane niṣaṇṇena viṁśatiśikharasamudgataṁ satkāyadṛṣṭiśailaṁ jñnānavajreṇa bhittvā srotāpattiphalaṁ sākṣātkṛtam |<br>
<a class='ref vai' id='vai061.024' href='#vai061.024'>Vai 061.024</a> dṛṣṭasatyāśca kathayanti—idamasmākaṁ bhadanta na mātrā kṛtaṁ na pitrā kṛtaṁ na rājñnā na devatābhir na pūrvapretair na śramaṇabrāhmaṇair neṣṭair na svajanabandhuvargeṇa yadasmābhirbhagavantaṁ kalyāṇamitramāgamya |<br>
<a class='ref vai' id='vai061.025' href='#vai061.025'>Vai 061.025</a> uddhṛto narakatiryakpretebhyaḥ pādaḥ, pratiṣṭhāpitā devamanuṣyeṣu, paryantīkṛtaḥ saṁsāraḥ, ucchoṣitā rudhirāśrusamudrāḥ, uttīrṇā aśrusāgarāḥ, laṅghitā asthiparvatāḥ |<br>
<a class='ref vai' id='vai061.027' href='#vai061.027'>Vai 061.027</a> labhema vayaṁ bhadanta svākhyāte dharmavinaye pravrajyāmupasampadaṁ bhikṣubhāvam |<br>
<a class='ref vai' id='vai061.028' href='#vai061.028'>Vai 061.028</a> carema vayaṁ bhagavato ’ntike brahmacaryam |<br>
tato bhagavatā brahmeṇa svareṇābhihitāh—eta vatsāḥ, carata brahmacaryam |<br>
<a class='ref vai' id='vai061.029' href='#vai061.029'>Vai 061.029</a> vācāvasāne bhagavato muṇḍāḥ saṁvṛttastraidhātukavītarāgāḥ samaloṣṭakānñcanā ākāśapāṇitalasamacittā vāsīcandanakalpā vidyāvidāritāṇḍakośā vidyābhijñnāpratisaṁvitprāptā bhavalābhalobhasatkāraparānmukhāḥ |<br>
<a class='ref vai' id='vai061.031' href='#vai061.031'>Vai 061.031</a> sendropendrāṇāṁ devānāṁ pūjyā mānyā abhivādyāśca saṁvṛttāḥ |<br>
|<br>
<a class='ref vai' id='vai062.001' href='#vai062.001'>Vai 062.001</a> <a class='ref vai' id='vai62.000' href='#vai62.000'>Vai 62.000</a>bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuh—paśya bhadanta bhagavatā idaṁ caurasahasraṁ saptavāraṁ dhanena saṁtarpayitvā atyantaniṣṭhe ’nuttare yogakṣeme nirvāṇe pratiṣṭhāpitam |<br>
<a class='ref vai' id='vai062.003' href='#vai062.003'>Vai 062.003</a> bhagavānāha—na bhikṣava etarhi, yathā atīte ’pyadhvani mayā asyaiva caurasahasrasya sakāśādanekabhāṇḍasahasraḥ sārtho niṣkrītaḥ, na ca śakitāḥ saṁtarpayitum |<br>
<a class='ref vai' id='vai062.004' href='#vai062.004'>Vai 062.004</a> tato mayā anekairduṣkaraśatasahasrairdevamanuṣyaduṣprāpyāṁ śakrabrahmādyairapi duradhigamāṁ badaradvīpayātrāṁ varṣaśatena sādhayitvā etadeva caurasahasramārabhya kṛtsno jāmbudvīpaḥ suvarṇarajatavaiḍūryasphaṭikādyai ratnaviśeṣairmanorathepsitaiścopakaraṇaviśeṣaiḥ saṁtarpayitvā daśabhiḥ kuśalaiḥ karmapathaiḥ pratiṣṭhāpitaḥ |<br>
<a class='ref vai' id='vai062.007' href='#vai062.007'>Vai 062.007</a> tacchruṇuta—bhūtapūrvaṁ bhikṣavo ’tīte ’dhvani asminneva jambudvīpe vārāṇasyāṁ nagaryāṁ brahmadatto nāma rājā rājyaṁ kārayati sma ṛddhaṁ ca kṣemaṁ ca subhikṣaṁ ca ākīrṇabahujanamanuṣyaṁ ca praśāntakalikalahaḍimbaḍamarataskaradurbhikṣarogāpagatam |<br>
<a class='ref vai' id='vai062.010' href='#vai062.010'>Vai 062.010</a> priyamivaikaputrakamiva rājyaṁ kārayati |<br>
tena khalu samayena vārāṇasyāṁ priyaseno nāma sārthavāhaḥ prativasati āḍhyo mahādhano mahābhogo vaiśravaṇadhanapratispardhī |<br>
<a class='ref vai' id='vai062.012' href='#vai062.012'>Vai 062.012</a> tena sadṛśāt kulāt kalatramānītam |<br>
sa tayā sārdhaṁ krīḍate ramate paricārayati |<br>
<a class='ref vai' id='vai062.013' href='#vai062.013'>Vai 062.013</a> atha anyatama udārapuṇyamaheśākhyaḥ sattvo ’nyatamasmāt praṇītāddevanikāyāccayutvā tasyāḥ prajāpatyāḥ kukṣimavakrāntaḥ |<br>
<a class='ref vai' id='vai062.014' href='#vai062.014'>Vai 062.014</a> panñcāveṇīyā dharmā ihaikatye paṇḍitajātīye mātṛgrāme |<br>
<a class='ref vai' id='vai062.015' href='#vai062.015'>Vai 062.015</a> katame panñca? raktaṁ puruṣaṁ jānāti, kālaṁ jānāti ṛtuṁ jānāti, garbhamavakrāntaṁ jānāti, yasyāḥ sakāśādgarbho ’vakrāmati taṁ jānāti, dārakaṁ jānāti dārikāṁ jānāti |<br>
<a class='ref vai' id='vai062.017' href='#vai062.017'>Vai 062.017</a> saceddārako bhavati, dakṣiṇaṁ kukṣiṁ niśritya tiṣṭhati |<br>
saceddārikā bhavati, vāmaṁ kukṣiṁniśritya tiṣṭhati |<br>
<a class='ref vai' id='vai062.018' href='#vai062.018'>Vai 062.018</a> sā āttamanāḥ svāmina ārocayati—diṣṭyā āryaputra vardhasva, āpannasattvāsmi saṁvṛttā |<br>
<a class='ref vai' id='vai062.019' href='#vai062.019'>Vai 062.019</a> yathā ca me dakṣiṇaṁ kukṣiṁ niśritya tiṣṭhati, niyataṁ dārako bhaviṣyati |<br>
<a class='ref vai' id='vai062.020' href='#vai062.020'>Vai 062.020</a> so ’pyāttamanāttamanā udānamudānayati—apyevāhaṁ cirakālābhilaṣitaṁ putramukhaṁ paśyeyam |<br>
<a class='ref vai' id='vai062.021' href='#vai062.021'>Vai 062.021</a> jāto me syānnāvajātaḥ |<br>
kṛtyāni me kuryāt |<br>
bhṛtaḥ pratibharet |<br>
dāyādyaṁ pratipadyeta |<br>
<a class='ref vai' id='vai062.022' href='#vai062.022'>Vai 062.022</a> kulavaṁśo me ciraṣṭhitikaḥ syāt |<br>
asmākaṁ cāpyatītakālagatānāmuddiśya dānāni datvā puṇyāni kṛtvā nāṁnā dakṣiṇāmādiśet—idaṁ tayoryatratatropapannayorgacchatoranugacchatviti |<br>
<a class='ref vai' id='vai062.024' href='#vai062.024'>Vai 062.024</a> āpannasattvāṁ caināṁ viditvā upariprāsādatalagatāmayantritāṁ dhārayati—uṣṇa uṣṇopakaraṇaiḥ śīte śītopakaraṇairvaidyaprajñnaptairāhārair nātiśītair nātyuṣṇair nātitiktair nātyamlair nātilavaṇair nātimadhurair nātikaṭukair nātikaṣāyaistiktāmlalavaṇamadhurakaṭukakaṣāyavivarjitairāhāraiḥ |<br>
<a class='ref vai' id='vai062.026' href='#vai062.026'>Vai 062.026</a> hārārdhahāravibhūṣitagātrīmapsarasamiva nandanavanacāriṇīṁ manñcānmanñcaṁ pīṭhātpīṭhamanavatarantīmadharimāṁ bhūmim |<br>
<a class='ref vai' id='vai062.027' href='#vai062.027'>Vai 062.027</a> na cāsyākiṁcidamanojñnaśabdaśravaṇam yāvadeva garbhasya paripākāya |<br>
<a class='ref vai' id='vai062.028' href='#vai062.028'>Vai 062.028</a> sā aṣṭānāṁ vā navānāṁ vā māsānāmatyayāt prasūtā |<br>
<a class='ref vai' id='vai062.029' href='#vai062.029'>Vai 062.029</a> dārako jāto ’bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṁgatabhrūstuṅganāso dṛḍhakaṭhinaśarīro mahānagnabalaḥ |<br>
<a class='ref vai' id='vai062.031' href='#vai062.031'>Vai 062.031</a> tasya jñnātayaḥ saṁgamya samāgamya trīṇi saptakānyekaviṁśatirātriṁdivasāni tasya jātasya jāto mahaṁ kṛtvā nāmadheyaṁ vyavasthāpayanti—kiṁ bhavatu dārakasya nāma? ayaṁ dārakaḥ priyasenasya <a class='ref vai' id='vai63.000' href='#vai63.000'>Vai 63.000</a>sarthavāhasya putraḥ |<br>
<a class='ref vai' id='vai063.001' href='#vai063.001'>Vai 063.001</a> tadbhavatu dārakasya nāma supriya iti |<br>
supriyo dārako ’ṣṭābhyo dhātrībhya upanyasto dvābhyāṁ kṣīradhātrībhyāṁ dvābhyāmaṁsadhātrībhyāṁ dvābhyāṁ maladhātrībhyāṁ krīḍanikābhyāṁ dhātrībhyām |<br>
<a class='ref vai' id='vai063.003' href='#vai063.003'>Vai 063.003</a> so ’ṣṭābhirdhātrībhurunnīyate vardhyate kṣīreṇa dadhnā navanītena sarpiṣā sarpimaṇḍena anyaiṣcottaptottapairupakaraṇaviśeṣaiḥ |<br>
<a class='ref vai' id='vai063.004' href='#vai063.004'>Vai 063.004</a> āśu vardhate hradasthamiva paṅkajam |<br>
|<br>
<a class='ref vai' id='vai063.005' href='#vai063.005'>Vai 063.005</a> yadā mahān saṁvṛttastadā lipyāmupanyastaḥ |<br>
saṁkhyāyāṁ gaṇanāyāṁ mudrāyāmuddhāre nyāse<a class='ref vai' id='vai063.006' href='#vai063.006'>Vai 063.006</a> nikṣepe hastiparīkṣāyāmaśvaparīkṣāyāṁ ratnaparīkṣāyāṁ dāruparīkṣāyāṁ vastraparīkṣāyāṁ puruṣaparīkṣāyāṁ strīparīkṣāyām |<br>
<a class='ref vai' id='vai063.007' href='#vai063.007'>Vai 063.007</a> nānāpaṇyaparīkṣāsu paryavadātaḥ sarvaśāstrajñnaḥ saravakalābhijñnaḥ sarvaśilpajñnaḥ sarvabhūtarutajñnaḥ sarvagatigatijñnah uddhaṭṭako vācakaḥ paṇḍitaḥ paṭupracāraḥ paramatīkṣṇaniśitabuddhiḥ saṁvṛtto ’gnikalpa iva jñnānena |<br>
<a class='ref vai' id='vai063.009' href='#vai063.009'>Vai 063.009</a> sa yāni tāni rājñnāṁ kṣatriyāṇāṁ mūrdhnābhiṣiktānāṁ janapadaiśvaryasthāmavīryamanuprāptānāṁ mahāntaṁ pṛthivīmaṇḍalamabhinirjityādhyāvasatāṁ pṛthagbhavanti śilpasthānakarmasthānāni, tadyathā hastigrīvāyām aśvapṛṣṭhe rathe tsarudhanuḥṣu upayāne niryāṇe ’ṅkuśagrahe tomaragrahe chedye bhedye muṣṭibandhe padabandhe dūravedhe śabdavedhe’kṣuṇṇavedhe marmavedhe dṛḍHaprahāritāyām |<br>
<a class='ref vai' id='vai063.013' href='#vai063.013'>Vai 063.013</a> panñcasu sthāneṣu kṛtāvī saṁvṛttaḥ |<br>
dharmatā caiṣā—na tāvat putrasya nāma nirgacchati yāvat pitā dhriyate |<br>
<a class='ref vai' id='vai063.014' href='#vai063.014'>Vai 063.014</a> athāpareṇa samayena priyasenaḥ sārthavāho glānībhūtaḥ |<br>
sa mūlagaṇḍaputrapuṣpaphalabhaiṣajyairupasthīyamāno hīyata eva |<br>
<a class='ref vai' id='vai063.016' href='#vai063.016'>Vai 063.016</a> sarve kṣayāntā nicayāḥ patanāntāḥ samucchrayāḥ |<br>
<a class='ref vai' id='vai063.017' href='#vai063.017'>Vai 063.017</a> samyogā viprayogāntā maraṇāntaṁ ca jīvitam (4)|<br>
<a class='ref vai' id='vai063.018' href='#vai063.018'>Vai 063.018</a> iti sa kāladharmeṇa samyuktaḥ |<br>
kālagate priyasene sārthavāhe brahmadattena kāśirājñnā supriyo mahāsārthavāhatve ’bhiṣiktaḥ |<br>
<a class='ref vai' id='vai063.019' href='#vai063.019'>Vai 063.019</a> tena sārthavāhabhūtena iyamevamrūpā mahāpratijñnā kṛtā—sarvattvā mayā dhanena saṁtarpayitavyāḥ |<br>
<a class='ref vai' id='vai063.020' href='#vai063.020'>Vai 063.020</a> alpaṁ ca deyaṁ bahavaśca yācakāḥ |<br>
tato ’lpairahobhistaddhanaṁ parikṣayaṁ paryādānaṁ gatam |<br>
<a class='ref vai' id='vai063.021' href='#vai063.021'>Vai 063.021</a> atha supriyo mahāsārthavāhaḥ saṁlakṣayati—alpaṁ ca deyaṁ bahavaśca yācakāḥ |<br>
<a class='ref vai' id='vai063.022' href='#vai063.022'>Vai 063.022</a> tato ’lpairahobhistaddhanaṁ parikṣayaṁ paryādānaṁ gatam |<br>
yannvahaṁ sāmudram yānapātraṁ samudānīya mahāsamudramavatareyaṁ dhanahārikaḥ |<br>
<a class='ref vai' id='vai063.023' href='#vai063.023'>Vai 063.023</a> tataḥ supriyo mahāsārthavāhaḥ sāmudrayānapātraṁ samudānīya pañcamātrairvaṇikśataiḥ sārdhaṁ mahāsamudramavatīrṇaḥ |<br>
<a class='ref vai' id='vai063.024' href='#vai063.024'>Vai 063.024</a> tato ’nupūrveṇa ratnadvīpaṁ gatvā ratnasaṁgrahaṁ kṛtvā svastikṣemābhyāṁ mahāsamudrāduttīrya sthalajairvahitrairbhāṇḍamāropya vārāṇasyabhimukhaḥ saṁprasthitaḥ |<br>
<a class='ref vai' id='vai063.026' href='#vai063.026'>Vai 063.026</a> aṭavīkāntāramadhyagataścaurasahasreṇāsāditaḥ |<br>
tataste caurā muṣitukāmāḥ sarvajavena prasṛtāḥ |<br>
<a class='ref vai' id='vai063.027' href='#vai063.027'>Vai 063.027</a> supriyeṇa ca sarvāhenāvalokyābhihitāh—kimetadbhavantaḥ samārabdham? caurāḥ kathayanti—sārthavāha, tvamekaḥ svastikṣemābhyāṁ gaccha, avaśiṣṭaṁ sārthaṁ bhuṣiṣyāmaḥ |<br>
<a class='ref vai' id='vai063.028' href='#vai063.028'>Vai 063.028</a> sārthavāhaḥ kathayati mamaiṣa bhavantaḥ sārthaḥ saṁniśritaḥ |<br>
<a class='ref vai' id='vai063.029' href='#vai063.029'>Vai 063.029</a> nārhanti bhavanto muṣitum |<br>
evamuktāścaurāḥ kathayanti—vayaṁ smaḥ sārthavāhacaurā aṭavīcarāḥ |<br>
<a class='ref vai' id='vai063.030' href='#vai063.030'>Vai 063.030</a> nāsmākaṁ kṛṣir na vāṇijyā na gaurakṣyam |<br>
anena vayaṁ jīvikāṁ kalpayāmaḥ |<br>
<a class='ref vai' id='vai063.031' href='#vai063.031'>Vai 063.031</a> teṣāṁ supriyaḥ sārthavāhaḥ kathayati—sārthasya mūlyaṁ bhavanto gaṇyatām |<br>
<a class='ref vai' id='vai063.032' href='#vai063.032'>Vai 063.032</a> ahameṣāmarthe mūlyaṁ dāsyāmīti |<br>
tataste vaṇijaḥ parasparaṁ mūlyaṁ gaṇayitvā caurāṇāṁ nivedayanti<a class='ref vai' id='vai64.000' href='#vai64.000'>Vai 64.000</a>—iyanti śatāni sahasrāṇi ceti |<br>
<a class='ref vai' id='vai064.001' href='#vai064.001'>Vai 064.001</a> tataḥ supriyeṇa sārthavāhena bhāṇḍaniṣkrayārthe svaṁ dravyamanupradattam |<br>
<a class='ref vai' id='vai064.002' href='#vai064.002'>Vai 064.002</a> caurasakāśāt sārthaḥ paritrātaḥ |<br>
evaṁ dvistriścatuḥpanñcaṣaḍvārāṁs tasyaiva caurasahasrasya sakāśāt supriyeṇa sārthavāhena sārthaḥ paritrāto mūlyaṁ cānupradattam |<br>
<a class='ref vai' id='vai064.003' href='#vai064.003'>Vai 064.003</a> yāvat saptaṁ tu vāraṁ supriyaḥ sārthavāho mahāsamudramavatīrṇaḥ |<br>
<a class='ref vai' id='vai064.004' href='#vai064.004'>Vai 064.004</a> tataḥ saṁsiddhayānapātro ’bhyāgato ’ṭavīkāntāramadhyagatastenaiva caurasahasreṇāsāditaḥ |<br>
<a class='ref vai' id='vai064.005' href='#vai064.005'>Vai 064.005</a> tataste caurā muṣitukāmāḥ sarvajavena prasṛtāḥ |<br>
<a class='ref vai' id='vai064.006' href='#vai064.006'>Vai 064.006</a> supriyeṇa ca sārthavāhenāvalokyābhihitāh—supriyo ’haṁ bhavantaḥ sārthavāhaḥ |<br>
caurāḥ kathayanti—jānāsyeva mahāsārthavāha vayaṁ caurā aṭavīcarāḥ |<br>
<a class='ref vai' id='vai064.007' href='#vai064.007'>Vai 064.007</a> nāsmākaṁ kṛṣir na vāṇijyaṁ na gaurakṣyam |<br>
<a class='ref vai' id='vai064.008' href='#vai064.008'>Vai 064.008</a> anena vayaṁ jīvikāṁ kalpayāmaḥ |<br>
tataḥ supriyeṇa sārthavāhena pūrvikāṁ pratijñnāmanusmṛtya dṛḍhapratijñnena tasya caurasahasrasya bhāṇḍamanupradattam |<br>
<a class='ref vai' id='vai064.009' href='#vai064.009'>Vai 064.009</a> supriyo mahāsārthavāhaḥ saṁlakṣayati—ime caurā labdhaṁ labdhamarthajātasaṁnicayaṁ kurvanti |<br>
<a class='ref vai' id='vai064.010' href='#vai064.010'>Vai 064.010</a> mayā ca mahatī pratijñnā kṛtā sarvasattvā dhanena mayā saṁtarpayitavyā iti |<br>
<a class='ref vai' id='vai064.011' href='#vai064.011'>Vai 064.011</a> so ’hamimaṁ caurasahasraṁ na śaknomi dhanena saṁtarpayitum |<br>
kathaṁ punaḥ sarvasattvān dhanena saṁtarpayiṣyāmīti cintāparo middhamavakrāntaḥ |<br>
|<br>
<a class='ref vai' id='vai064.013' href='#vai064.013'>Vai 064.013</a> atha tasya mahātmana udārapuṇyamaheśākhyasyodāracetasopapannasya sarvasattvamanorathaparipūrakasya lokahitārthamabhyudgatasya anyatarā maheśākhyā devatā upasaṁkramya samāśvāsayati—mā tvaṁ sārthavāha khedamāpadyasva |<br>
<a class='ref vai' id='vai064.015' href='#vai064.015'>Vai 064.015</a> ṛddhiṣyati te praṇidhiriti |<br>
asti khalu mahāsārthavāha asminneva jambudvīpe badaradvīpo nāma mahāpattano ’manuṣyāvacarito maheśākhyamanuṣyādhiṣṭhitaḥ |<br>
<a class='ref vai' id='vai064.016' href='#vai064.016'>Vai 064.016</a> santi tasmin badaradvīpe pradhānāni ratnāni sarvasattvavicitramanorathaparipūrakāṇi |<br>
<a class='ref vai' id='vai064.017' href='#vai064.017'>Vai 064.017</a> yadi mahāsārthavāho badaradvīpayātrāṁ sādhayet, evamimāṁ mahatīṁ pratijñnāṁ pratinistareta |<br>
<a class='ref vai' id='vai064.018' href='#vai064.018'>Vai 064.018</a> iyaṁ hi mahāpratijñnā śakrabrahmādīnāmapi dustarā, prageva manuṣyabhūtasya |<br>
<a class='ref vai' id='vai064.019' href='#vai064.019'>Vai 064.019</a> ityuktavā sā devatā tatraivāntarhitā |<br>
na ca śakitā supriyeṇa mahāsārthavāhena sā devatā praṣṭum—katarasyāṁ diśi badaradvīipaḥ kathaṁ vā tatra gamyata iti |<br>
<a class='ref vai' id='vai064.021' href='#vai064.021'>Vai 064.021</a> atha supriyasya sātrthavāhasya suptapratibuddhasya etadabhavat—aho bata me sā devatā punarapi darśayet, diśaṁ copāyaṁ ca vyapadiśed badaradvīpamahāpattanasya gamanāyeti cintāparo middhamavakrāntaḥ |<br>
<a class='ref vai' id='vai064.023' href='#vai064.023'>Vai 064.023</a> atha sā devatā tasya mahātmana udārapuṇyamaheśākhyasya dṛḍhodārapratijñnasyodāravīryaparākramanāmanikṣiptotsāhatāṁ viditvā upasaṁkramya evamāha—mā tvaṁ sārthavāha khedamāpadyasva |<br>
<a class='ref vai' id='vai064.025' href='#vai064.025'>Vai 064.025</a> asti khalu mahāsārthavāha paścime digbhāge panñcāntaradvīpaśatāni samatikramya sapta mahāparvatāḥ, uccaiśca pragṛhītāśca sapta ca mahānadyaḥ |<br>
<a class='ref vai' id='vai064.026' href='#vai064.026'>Vai 064.026</a> tān vīryabalena laṅghayitvā antaroddānamanulomapratilomadvayamāvartaḥ śaṅkhanābhaḥ śaṅkhanābhī ca nīlodastārakākṣaśca parvatau nīlagrīva eva ca vairambhā tāmrāṭavī vemṇugulmaḥ sapta parvatāḥ sakaṇṭakāḥ kṣāranadī triśaṅkuh ayaskilamaṣṭādaśavakro nadīślakṣṇa eva ca dhūmanetramudakaṁ saptaśīviṣaparvatā nadī bhavati paścimā |<br>
<a class='ref vai' id='vai064.029' href='#vai064.029'>Vai 064.029</a> anulomo pratilomo nāma mahāsamudraḥ |<br>
<a class='ref vai' id='vai064.030' href='#vai064.030'>Vai 064.030</a> anulomapratilome mahāsamudre manuṣyānavacarite anulomapratilomā vāyavo vānti |<br>
<a class='ref vai' id='vai064.031' href='#vai064.031'>Vai 064.031</a> tatra yo ’sau puruṣo bhavati maheśākhyo maheśākhyadevatāparigṛhītaḥ, sa mahatā puṇyabalena vīryabalena cittabalena mahāntaṁ plavamāsthāya anulomapratilomamahāsamudramavatarati<a class='ref vai' id='vai65.000' href='#vai65.000'>Vai 65.000</a> |<br>
<a class='ref vai' id='vai065.001' href='#vai065.001'>Vai 065.001</a> sa yanmāsena gacchati, tadekena divasena pratyāhriyate |<br>
evaṁ dvis triḥ |<br>
hriyamāṇaśca pratyāhriyamāṇaśca yadi madhyamāmudakadhārāṁ pratipadyate, evamasau maitrībalaparigṛhīto lokahitārthamabhyudgamyottarati, nistarati, abhiniṣkramati |<br>
<a class='ref vai' id='vai065.003' href='#vai065.003'>Vai 065.003</a> anulomapratilomaṁ mahāsamudraṁ samatikramya anulomapratilomo nāma parvataḥ |<br>
<a class='ref vai' id='vai065.004' href='#vai065.004'>Vai 065.004</a> anulomapratilome mahāparvate ’manuṣyāvacarite ’nulomapratilomā nāma vāyavo vānti, yaiḥ puruṣastimirīkṛtanetro naṣṭasaṁjñnaḥ saṁtiṣṭhate |<br>
<a class='ref vai' id='vai065.005' href='#vai065.005'>Vai 065.005</a> sa vīryabalenātmānaṁ saṁdhārya tasmādeva mahāparvatādamoghāṁ nāmauṣadhīṁ samanviṣya gṛhītvā netre anñjayitvā śirasi baddhvā samālabhya anulomapratilomaṁ nāma mahāparvatamabhiniṣkramitavyam |<br>
<a class='ref vai' id='vai065.007' href='#vai065.007'>Vai 065.007</a> sacedetaṁ vidhimanutiṣṭhate, nāsya saṁmoho bhavati, svastikṣemeṇātikramatyanulomapratilomaṁ mahāparvatam |<br>
<a class='ref vai' id='vai065.008' href='#vai065.008'>Vai 065.008</a> sacedevaṁ vidhiṁ vā nānutiṣṭhati auṣadhīṁ vā na labhate, labdhvā vā na gṛhṇāti, sa ṣaṇmāsān muhyati, unmādamapi prāpnoti, ucchritya vā kālaṁ karoti |<br>
<a class='ref vai' id='vai065.010' href='#vai065.010'>Vai 065.010</a> anulomapratilomaṁ mahāparvataṁ samatikramya āvarto nāma mahāsamudraḥ |<br>
<a class='ref vai' id='vai065.011' href='#vai065.011'>Vai 065.011</a> tatra vairambhakā vāyavo vānti yaistadudakaṁ bhrāmyate |<br>
tatra yo ’sau puruṣo bhavatyudārapuṇyavipākamaheśākhyo devatāparigṛhītaḥ, sa mahatā puṇyabalena vīryabalena cittabalena kāyabalena mahāntaṁ plavamāsthāya āvartaṁ mahāsamudramavarati |<br>
<a class='ref vai' id='vai065.013' href='#vai065.013'>Vai 065.013</a> sa ekasminnāvarte saptakṛtvo bhrāmayitvā nirudhyate |<br>
<a class='ref vai' id='vai065.014' href='#vai065.014'>Vai 065.014</a> yojanaṁ gatvā dvitīye āvarte unmajjate |<br>
<a class='ref vai' id='vai065.015' href='#vai065.015'>Vai 065.015</a> sa tasminnapyāvarte saptakṛtvo bhrāmayitvā nirudhyate |<br>
evaṁ dvitīye tṛtīye caturthe panñcame ṣaṣṭhe āvarte saptakṛtvo bhrāmayitvā nirudhyate, yojanaṁ gatvā unmajjate |<br>
<a class='ref vai' id='vai065.016' href='#vai065.016'>Vai 065.016</a> evamasau maitrībalaparigṛhīto lokahitārthamabhyudgata uttarati nistaratyabhiniṣkrāmati |<br>
<a class='ref vai' id='vai065.017' href='#vai065.017'>Vai 065.017</a> āvartaṁ mahāsamudramabhiniṣkramya āvarto nāma parvato ’manuṣyāvacaritaḥ |<br>
<a class='ref vai' id='vai065.018' href='#vai065.018'>Vai 065.018</a> tatra śaṅkho nāma rākṣasaḥ prativasati raudraḥ paraprāṇaharo mahābalo mahākāyaḥ |<br>
<a class='ref vai' id='vai065.019' href='#vai065.019'>Vai 065.019</a> tasyopariṣṭādyojanamātre śaṅkhanābhī nāmauṣadhī divā dhūmāyate rātrau prajvalati |<br>
<a class='ref vai' id='vai065.020' href='#vai065.020'>Vai 065.020</a> sā nāgaparigṛhītā tiṣṭhati |<br>
sa khalu nāgo divā svapiti rātrau carati |<br>
tatra tena puruṣeṇa divā sukhasuptasya nāgasya ātmānaṁ samanurakṣatā nāgaśarīramaviheṭhayatā auṣadhibalena mantrabalena puṇyabalena śaṅkhanābhī auṣadhī grahītavyā |<br>
<a class='ref vai' id='vai065.022' href='#vai065.022'>Vai 065.022</a> gṛhītvā netre anñjayitvā śirasi baddhvā samālabhya āvartaḥ parvato ’dhiroḍhavyaḥ |<br>
<a class='ref vai' id='vai065.023' href='#vai065.023'>Vai 065.023</a> sacedetāṁ vidhimanutiṣṭhati, svastikṣemeṇātikrāmati āvartaṁ parvatamaviheṭhitaḥ śaṅkhanābhena rākṣasena |<br>
<a class='ref vai' id='vai065.024' href='#vai065.024'>Vai 065.024</a> sacedetāṁ vidhiṁ nānutiṣṭhati, auṣadhīṁ vā na labhate, labdhāṁ vā na gṛhṇāti, tamenaṁ śaṅkhanābho rākṣasaḥ panñcatvamāpādayati |<br>
<a class='ref vai' id='vai065.025' href='#vai065.025'>Vai 065.025</a> āvartaṁ parvatamatikramya nīlodo nāma mahāsamudraḥ |<br>
<a class='ref vai' id='vai065.026' href='#vai065.026'>Vai 065.026</a> gambhīro ’yaṁ gambhīrāvabhāsaḥ |<br>
nīlode mahāsamudre tārākṣo nāma rākṣasaḥ prativasati raktanetraḥ pradīptaśiroruho vikṛtacaraṇadaśananayanaḥ parvatāyatakukṣiḥ |<br>
<a class='ref vai' id='vai065.027' href='#vai065.027'>Vai 065.027</a> sacet svapiti, vivṛtānyasya netrāṇi bhavanti, tadyathā acirodito bhāskaraḥ |<br>
<a class='ref vai' id='vai065.028' href='#vai065.028'>Vai 065.028</a> audārikāścāsya āśvāsapraśvāsā gurugurukāḥ pravartante yathā meghasya garjato ’śanyāṁ ca sphūrjatyāṁ śabdaḥ |<br>
<a class='ref vai' id='vai065.030' href='#vai065.030'>Vai 065.030</a> yadā jāgarti, nimīlitānyasya bhavanti netrāṇi |<br>
tatra tena puruṣeṇa tasmādeva samudrakūlānmahāmakarināmauṣadhīṁ samanviṣya gṛhya netre anñjayitvā śirasi baddhvā samālabhya mahānataṁ plavamāsthāya suptaṁ tārākṣaṁ dakarākṣasaṁ viditvā pūrvabuddhabhāṣitāmeraṇḍāṁ nāma mahāvidyāmuccārayatā <a class='ref vai' id='vai66.000' href='#vai66.000'>Vai 66.000</a>mantrapadāṁ dakarākṣasasamīpena gantavyam <a class='ref vai' id='vai066.001' href='#vai066.001'>Vai 066.001</a> sacedetāṁ vidhiṁ nānutiṣṭhati, auṣadhīṁ vā na labhate, labdhāṁ vā na gṛhṇāti, tamenaṁ tārākṣo dakarākṣasa ojaṁ vā ghaṭṭayati, cittaṁ vā kṣipati, sarveṇa vā sarvaṁ jīvitādvyaparopayati |<br>
<a class='ref vai' id='vai066.003' href='#vai066.003'>Vai 066.003</a> nīlodaṁ mahāsamudraṁ samatikramya nīlodo nāma mahāparvataḥ |<br>
tatra nīlagrīvo nāma rākṣasaḥ prativasati panñcaśataparivāra ugratejā raudraḥ paraprāṇaharaḥ |<br>
<a class='ref vai' id='vai066.004' href='#vai066.004'>Vai 066.004</a> nīlodo mahāparvata ekanīlo ’khaṇḍo ’cchidro ’suṣiraḥ saṁvṛta ekaghanaḥ |<br>
<a class='ref vai' id='vai066.005' href='#vai066.005'>Vai 066.005</a> apīdānīmanimiṣaṁ paśyato netrāṇi vyābādhayate, mūrcchāṁ ca saṁjanayati |<br>
<a class='ref vai' id='vai066.006' href='#vai066.006'>Vai 066.006</a> tasyopariṣṭādyojanamātre ’moghā nāmauṣadhī vicitrarūpā |<br>
<a class='ref vai' id='vai066.007' href='#vai066.007'>Vai 066.007</a> sā nāgaparigṛhītā tiṣṭhati |<br>
sa khalu nāgo dṛṣṭiviṣo ’pi śvāsaviṣo ’pi sparśaviṣo ’pi daṁṣṭrāviṣo ’pi |<br>
<a class='ref vai' id='vai066.008' href='#vai066.008'>Vai 066.008</a> yadā svapiti, tadā dhūmāyate |<br>
yaḥ khalu tena dhūmena mṛgo vā pakṣī vā spṛśyate, sa panñcatvamāpadyate |<br>
<a class='ref vai' id='vai066.009' href='#vai066.009'>Vai 066.009</a> tatra tena puruṣeṇa śiraḥsnātenopoṣitena maitrāyatā karuṇāyatā avyāpannena cittenātmānaṁ samanurakṣatā nāgaśarīramaviheṭhayatā auṣadhī grahītavyā |<br>
<a class='ref vai' id='vai066.010' href='#vai066.010'>Vai 066.010</a> netre anñjayitvā śirasi baddhvā samālabhya anena vidhinā jānatānuṣṭhitena nīlodaḥ parvato ’bhiroḍhavyaḥ |<br>
<a class='ref vai' id='vai066.011' href='#vai066.011'>Vai 066.011</a> timiraṁ na bhaviṣyati, mūrcchā ca na bhaviṣyati |<br>
<a class='ref vai' id='vai066.012' href='#vai066.012'>Vai 066.012</a> na cāsya guhyakāḥ śarīre prahariṣyanti |<br>
sacedetāṁ vidhiṁ nānutiṣṭhati, auṣadhīṁ vā na labhate, labdhāṁ vā na gṛhṇāti, tamenaṁ nīlagrīvo rākṣasaḥ panñcatvamāpādayiṣyati |<br>
<a class='ref vai' id='vai066.014' href='#vai066.014'>Vai 066.014</a> nīlodaṁ parvataṁ samatikramya vairambho nāma mahāsamudraḥ |<br>
vairambhe mahāsamudre vairambhā nāma vāyavo vānti yaistadudakaṁ kṣobhyate, yatrāgatirmakarakacchapavallakaśiśumārādīnāṁ pretapiśācakumbhāṇḍakaṭapūtanādīnāṁ kaḥ punarvādo manuṣyāṇām |<br>
<a class='ref vai' id='vai066.016' href='#vai066.016'>Vai 066.016</a> tamutsṛjya uttareṇa vairambhasya mahāsamudrasya mahatī tāmrāṭavī anekayojanāyāmavistārā |<br>
<a class='ref vai' id='vai066.017' href='#vai066.017'>Vai 066.017</a> tasyāstāmrāṭavyā madhye mahat sālavanaṁ mahaccodapānam |<br>
<a class='ref vai' id='vai066.018' href='#vai066.018'>Vai 066.018</a> tatra tāmrākṣo nāma ajagaraḥ prativasati raudraḥ paraprāṇaharaḥ paramadurgandhaḥ panñcayojanāyāmaḥ |<br>
<a class='ref vai' id='vai066.019' href='#vai066.019'>Vai 066.019</a> sa ṣaṇmāsān svapiti |<br>
yadā svapiti, tadā asya yojanaṁ sāmantakena lālāsya spharitvā |<br>
<a class='ref vai' id='vai066.020' href='#vai066.020'>Vai 066.020</a> tiṣṭhati, yadā jāgarti, alpāsya lālā bhavati |<br>
tasyopariṣṭānmahān veṇugulmaḥ |<br>
<a class='ref vai' id='vai066.021' href='#vai066.021'>Vai 066.021</a> tasmin veṇugulme mahatyaśmaśilā |<br>
tāṁ viryabalena utpāṭya guhā |<br>
tasyāṁ guhāyāṁ saṁmohanī nāmauṣadhī |<br>
<a class='ref vai' id='vai066.022' href='#vai066.022'>Vai 066.022</a> sā rātriṁdivasaṁ prajvalati |<br>
tāṁ gṛhītvā netre anñjayitvā śirasi baddhvā samālabhya suptaṁ tāmrākṣamajagaraṁ viditvā auṣadhībalena mantrabalena vā ajagarabhavanasamīpena gantavyam |<br>
<a class='ref vai' id='vai066.024' href='#vai066.024'>Vai 066.024</a> sacedetāṁ vidhimanutiṣṭhati, svastikṣemābhyāmatikramya aviheṭhitastāmrākṣeṇājagareṇa tataḥ paścānmūlaphalāni bhakṣayatā gantavyam |<br>
<a class='ref vai' id='vai066.025' href='#vai066.025'>Vai 066.025</a> mahatīṁ tāmrāṭavīmatikramya sapta parvatāḥ kaṇṭakaveṇupraticchannāḥ |<br>
<a class='ref vai' id='vai066.026' href='#vai066.026'>Vai 066.026</a> tatra tena puruṣeṇa tāmrapaṭṭaiḥ pādau baddhvā tān parvatān vīryabalena laṅghayitvā sapta kṣāranadyaḥ |<br>
<a class='ref vai' id='vai066.027' href='#vai066.027'>Vai 066.027</a> tāsāṁ tīre mahāśālmalīvanam |<br>
tataḥ śālmalīphalakaiḥ plavaṁ baddhvā abhiruhyātikramitavyā aspṛśatā pānīyam |<br>
<a class='ref vai' id='vai066.028' href='#vai066.028'>Vai 066.028</a> sacet spṛśet, tadaṅgaṁ śīryate |<br>
sapta kṣāranadīḥ samatikramya triśaṅkur nāma parvataḥ |<br>
<a class='ref vai' id='vai066.029' href='#vai066.029'>Vai 066.029</a> triśaṅkau parvate triśaṅkavo nāma kaṇṭakāstīkṣṇāḥ sutīkṣṇāḥ |<br>
<a class='ref vai' id='vai066.030' href='#vai066.030'>Vai 066.030</a> tatastena puruṣeṇa tāmrapaṭṭairvetrapāśaiḥ pādau baddhvā atikaramitavyam |<br>
triśaṅkuparvatamatikramya triśaṅkur nāma nadī |<br>
<a class='ref vai' id='vai066.031' href='#vai066.031'>Vai 066.031</a> triśaṅkavo nāma kaṇṭakāstīkṣṇā aṣṭādaśāṅgulā udake ’ntargatāstiṣṭhanti |<br>
tatra tena puruṣeṇa śālmalīphalakaiḥ plavaṁ baddhvā atikramitavyamaspṛśatā pānīyam |<br>
<a class='ref vai' id='vai066.032' href='#vai066.032'>Vai 066.032</a> sacet patati, <a class='ref vai' id='vai67.000' href='#vai67.000'>Vai 67.000</a>tatraivānayena vyasanamāpadyate |<br>
<a class='ref vai' id='vai067.001' href='#vai067.001'>Vai 067.001</a> yathā triśaṅkuḥ parvataḥ, evaṁ triśaṅkukā nāma nadī |<br>
evamayaskilaḥ parvato ’yaskilā nāma nadī |<br>
<a class='ref vai' id='vai067.002' href='#vai067.002'>Vai 067.002</a> ayaskilānadīmatikarmya aṣṭādaśavakro nāma parvataḥ |<br>
<a class='ref vai' id='vai067.003' href='#vai067.003'>Vai 067.003</a> ucchritaśca sarvataḥ saṁvṛto ’dvārakaśca |<br>
asya na kiṁcit nistaraṇamanyatra vṛkṣāgrād vṛkṣamadhiruhya gantavyam |<br>
<a class='ref vai' id='vai067.004' href='#vai067.004'>Vai 067.004</a> aṣṭādaśavakraṁ parvatamatikramya aṣṭādaśavakrikā nāma nādī grāhamakarākulā saṁvṛtā ca |<br>
<a class='ref vai' id='vai067.005' href='#vai067.005'>Vai 067.005</a> tatra vetrapāśaṁ baddhvā atikramitavyam |<br>
sacet patati, anayena vyasanamāpadyate |<br>
<a class='ref vai' id='vai067.006' href='#vai067.006'>Vai 067.006</a> aṣṭādaśavakrikāṁ nadīmatikramya ślakṣṇo nāma parvataḥ |<br>
ślakṣṇaḥ parvato mṛdurucchrito ’dvārakaśca |<br>
<a class='ref vai' id='vai067.007' href='#vai067.007'>Vai 067.007</a> na cāsya kiṁcinnistaraṇam |<br>
tatrāyaskīlānāṁ koṭyātikramitavyam |<br>
ślakṣṇaṁ parvatamatikramya ślakṣṇā nāma nadī grāhamakarākulā |<br>
<a class='ref vai' id='vai067.008' href='#vai067.008'>Vai 067.008</a> saṁvṛtā ca sā nadī |<br>
tatra vetrapāśān baddhvā atikaramitavyam |<br>
<a class='ref vai' id='vai067.009' href='#vai067.009'>Vai 067.009</a> sacet patati, anayena vyasanamāpadyate |<br>
ślakṣṇāṁ nadīmatikramya dhūmanetro nāma parvato dhūmāyate saṁdhūmāyate |<br>
<a class='ref vai' id='vai067.010' href='#vai067.010'>Vai 067.010</a> yena khalu tena dhūmena mṛgā vā pakṣiṇo vā spṛśyante, panñcatvamāpadyante |<br>
<a class='ref vai' id='vai067.011' href='#vai067.011'>Vai 067.011</a> dhūmanetraḥ parvata ucchrito mahāprapāto ’dvārakaśca |<br>
tatra tena puruṣeṇa guhā paryeṣitavyā |<br>
<a class='ref vai' id='vai067.012' href='#vai067.012'>Vai 067.012</a> guhāṁ samanviṣya tenātra guhādvāramauṣadhibalena mantrabalena ca moktavyam |<br>
sā ca khalu guhā āśīviṣaparipūrṇā tiṣṭhati |<br>
<a class='ref vai' id='vai067.013' href='#vai067.013'>Vai 067.013</a> te khalu āśīviṣā dṛṣṭiviṣā api, sparśaviṣā api |<br>
<a class='ref vai' id='vai067.014' href='#vai067.014'>Vai 067.014</a> dhūmanetrasya parvatasyopariṣṭānmahadudakapalvalam |<br>
tasminnudakapalvale mahatyaśmaśilā |<br>
tāṁ vīryabalenaotpāṭya guhā |<br>
<a class='ref vai' id='vai067.015' href='#vai067.015'>Vai 067.015</a> tasyāṁ guhāyāṁ saṁjīvanī nāmauṣadhī jyotīrasaśca maṇirdīpaprabhāsaḥ |<br>
<a class='ref vai' id='vai067.016' href='#vai067.016'>Vai 067.016</a> tāmauṣadhīṁ gṛhītvā saśīrṣapādaṁ samālabhya tāṁ cauṣadhīṁ gṛhītvā guhā praveṣṭavyā |<br>
auṣadhībalena mantrabalena auṣadhīprabhāvāccāśīviṣāḥ kāye na kramiṣyanti |<br>
<a class='ref vai' id='vai067.017' href='#vai067.017'>Vai 067.017</a> evaṁ hi tasmāt parvatānnistaraṇaṁ bhaviṣyati |<br>
<a class='ref vai' id='vai067.018' href='#vai067.018'>Vai 067.018</a> dhūmanetraparvatamatikramya saptāśīviṣaparvatāḥ |<br>
auṣadhībalena mantrabalena ca saptāśīviṣaparvatā atikramitavyāḥ |<br>
<a class='ref vai' id='vai067.019' href='#vai067.019'>Vai 067.019</a> saptāśīviṣaparvatānatikramya saptaśīviṣanadyaḥ |<br>
tīkṣṇagandhā nāma tatrāśīviṣāḥ |<br>
<a class='ref vai' id='vai067.020' href='#vai067.020'>Vai 067.020</a> tatra tena puruṣeṇa māṁsapeśyanveṣitavyā |<br>
tāsāmāśīviṣanadīnāṁ tīre śālmalīvanam |<br>
<a class='ref vai' id='vai067.021' href='#vai067.021'>Vai 067.021</a> tataḥ śālmalīphalakaiḥ plavaṁ baddhvā māṁsapeśyā ātmānamācchādya adhiroḍhavyam |<br>
<a class='ref vai' id='vai067.022' href='#vai067.022'>Vai 067.022</a> tatastā āśīviṣā māṁsagandhena pārāt pāraṁ gamiṣyanti |<br>
saptāśīviṣamatikramya mahān sudhāvadātaḥ parvataḥ, uccaśca pragṛhītaśca |<br>
<a class='ref vai' id='vai067.023' href='#vai067.023'>Vai 067.023</a> so ’dhiroḍhavyas tatra drakṣyasi mahāntaṁ sauvarṇabhūmiṁ pṛthivīpradeśaṁ puṣpaphalacchāyāvṛkṣopaśobhitam |<br>
<a class='ref vai' id='vai067.024' href='#vai067.024'>Vai 067.024</a> rohitakāñ janapadān ṛddhāṁśca kṣemāṁśca subhikṣāṁśca ākīrṇabahujanamanuṣyāṁśca |<br>
<a class='ref vai' id='vai067.025' href='#vai067.025'>Vai 067.025</a> rohitakaṁ ca mahānagaraṁ dvādaśayojanāyāmaṁ saptayojanavistṛtaṁ saptaprākāraparikṣiptaṁ dvāṣaṣṭidvāropaśobhitaṁ bhavanaśatasahasravirājitaṁ suviviktarathyāvīthicatvaraśṛṅgāṭakāntarāpaṇam |<br>
<a class='ref vai' id='vai067.027' href='#vai067.027'>Vai 067.027</a> vīṇā vallikā mahatī sughoṣakaiḥ śrotrābhirāmaiśca gītadhvanibhiranuparataprayogaṁ nānāpaṇyasaṁvṛddhaṁ nityapramuditajanaughasaṁkulaṁ tridaśendropendrasadṛśodyānasabhāpuṣkariṇīsampannaṁ kādambahaṁsakāraṇḍavacakravākopaśobhitataḍāgaṁ rohitakaṁ mahārājādhyuṣitaṁ mahāpuruṣavaṇignisevitam |<br>
<a class='ref vai' id='vai067.030' href='#vai067.030'>Vai 067.030</a> yatra maghaḥ sārthavāhaḥ prativasati abhirūpo darśanīyaḥ prāsādikaḥ paṇḍito vyakto medhāvī āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī dvīpāntaradvīpagamanavidhijñno mahāsamudrayānapātrayāyī<a class='ref vai' id='vai68.000' href='#vai68.000'>Vai 68.000</a> |<br>
<a class='ref vai' id='vai068.001' href='#vai068.001'>Vai 068.001</a> sa te badaradvīpamahāpattanasya pravṛttimākhyāsyati, nimittāni, ca darśayiṣyati |<br>
<a class='ref vai' id='vai068.002' href='#vai068.002'>Vai 068.002</a> yathoktaṁ ca vidhimanuṣṭhāsyasi, na ca khedamāpatsyase |<br>
evaṁ mahāsārthavāha paramaduṣkarakāraka imāṁ sumerumalayamandarasadṛśīṁ dṛḍhāṁ pratijñnāṁ nistariṣyasi |<br>
<a class='ref vai' id='vai068.003' href='#vai068.003'>Vai 068.003</a> iyaṁ ca mahāpratijñnā śakrabrahmādīnāmapi duṣkarā, prāgeva manuṣyabhūtānām |<br>
|<br>
<a class='ref vai' id='vai068.005' href='#vai068.005'>Vai 068.005</a> ityuktvā sā devatā tatraivāntarhitā |<br>
atha supriyaḥ sārthavāhaḥ suptapratibuddho devatāvacanaṁ śrutvā paramavismayamāpannaścintayati—nūnamanayā devatayā anekairevaṁvidhaiḥ paramaduṣkaraśatasahasrairbadaradvīpayātrā sādhitapūrvā bhaviṣyati |<br>
<a class='ref vai' id='vai068.007' href='#vai068.007'>Vai 068.007</a> yadi tāvat sādhitā, duṣkarakārikā iyaṁ devatā |<br>
<a class='ref vai' id='vai068.008' href='#vai068.008'>Vai 068.008</a> atha sādhyamānā, dṛṣṭāḥ paramaduṣkarakārakāste manuṣyāḥ, yairanekairduṣkaraśatasahasrairbadaradvīpayātrā sādhitā |<br>
<a class='ref vai' id='vai068.009' href='#vai068.009'>Vai 068.009</a> atiduṣkaraṁ caitadasmābhiḥ karaṇīyam |<br>
athavā yadyapyahaṁ lokahitārthe pratipadyeyam, saphalo me pariśramaḥ syāt |<br>
<a class='ref vai' id='vai068.010' href='#vai068.010'>Vai 068.010</a> yathā anekairduṣkaraśatasahasrairbadaradvīpamahāpattanayātrāṁ sadhayiṣyāmi, paraṁ lokānugrahaṁ kariṣyāmi |<br>
<a class='ref vai' id='vai068.011' href='#vai068.011'>Vai 068.011</a> te ’pi manuṣyāḥ, yairanekairduṣkaraśatasahasrairbadaradvīpayātrā sādhitapūrvā |<br>
<a class='ref vai' id='vai068.012' href='#vai068.012'>Vai 068.012</a> ahamapi manuṣyaḥ |<br>
taiḥ sādhitā |<br>
kasmādahaṁ na sādhayiṣyāmītyanuvicintya supriyo mahāsārthavāho dṛḍhapratijñno dṛḍhavīryaparākramo ’nikṣiptotsāha udārapuṇyavipākamaheśākhyo |<br>
<a class='ref vai' id='vai068.014' href='#vai068.014'>Vai 068.014</a> lokahitārthamabhyudgato yathopadiṣṭoddeśasmṛtiparigṛhīto dṛḍhapratijñnāṁ samanusmṛtya mahatā vīryabalena ekākī advitīyavyavasāyo yathopadiṣṭāni panñcāntaradvīpaśatāni samatikrāmati |<br>
<a class='ref vai' id='vai068.016' href='#vai068.016'>Vai 068.016</a> sapta mahāparvatān, sapta mahānadyo vistareṇa sarvāṇi saṁkaṭāni yathoktena vidhinā mūlakandaphalāhāro guṇavati phalake baddhvā paripūrṇairdvādaśabhirvarṣai rohitakaṁ mahānagaramanuprāptaḥ |<br>
<a class='ref vai' id='vai068.018' href='#vai068.018'>Vai 068.018</a> udyāne sthitvā anyatamaṁ puruṣamāmantrayate—kaścidbhoḥ puruṣa asmin rohitake mahānagare magho nāma sārthavāhaḥ prarivasati? sa evamāha—asti bhoḥ puruṣa |<br>
<a class='ref vai' id='vai068.019' href='#vai068.019'>Vai 068.019</a> kiṁ tarhi mahāvyādhinā grastaḥ |<br>
<a class='ref vai' id='vai068.020' href='#vai068.020'>Vai 068.020</a> sthānametadvidyate yattenaivābādhena kālaṁ kariṣyatīti |<br>
atha supriyasya mahāsārthavāhasyaitadabhavat—mā haiva magho mahāsārthavāho ’dṛṣṭa eva kālaṁ kuryāt |<br>
<a class='ref vai' id='vai068.021' href='#vai068.021'>Vai 068.021</a> ko me vyapadeśaṁ kariṣyati tasya badaradvīpamahāpattanasya gamanāyeti viditvā tvaritatvaritam yena maghasya sārthavāhasya niveśanaṁ tenopasaṁkrāntaḥ |<br>
<a class='ref vai' id='vai068.023' href='#vai068.023'>Vai 068.023</a> sa dvāre nivāryate, na labhate praveśaṁ mahāsārthavāhadarśanāya |<br>
<a class='ref vai' id='vai068.024' href='#vai068.024'>Vai 068.024</a> dharmatā khalu kuśalā bodhisattvāsteṣu teṣu śilpasthānakarmasthāneṣu |<br>
tato vaidyasaṁjñnāṁ ghoṣayitvā praviṣṭaḥ |<br>
<a class='ref vai' id='vai068.025' href='#vai068.025'>Vai 068.025</a> adrakṣīt supriyo mahāsārthavāho ’riṣṭādhyāyeṣu viditavṛttāntah—maghaḥ sārthavāhaḥ ṣaḍbhirmāsaiḥ kālaṁ kariṣyatīti viditvā supriyo mahāsārtahvāho ’dhītya vaidyamatāni svayameva mūlagaṇḍapatrapuṣpaphalabhaiṣajyānyānulomikāni vyapadiśati sma vyādhivyupaśamārtham |<br>
<a class='ref vai' id='vai068.028' href='#vai068.028'>Vai 068.028</a> paraṁ cainaṁ toṣayati citrākṣaravyanñjanapadābhidhānaiḥ, śāstrabaddhābhiḥ, kathābhiḥ, nānāśrutimanorathākhyāyikābhiḥ saṁranñjayati |<br>
<a class='ref vai' id='vai068.029' href='#vai068.029'>Vai 068.029</a> dākṣyadākṣiṇyacāturyamādhuryopetamupasthānakarmaṇi satputra iva pitaraṁ bhaktyā gauraveṇa śuśrūṣate |<br>
<a class='ref vai' id='vai068.030' href='#vai068.030'>Vai 068.030</a> tato maghasya sārthavāhasya kṣemaṇīyataraṁ cābhūdyāpanīyataraṁ ca |<br>
<a class='ref vai' id='vai068.031' href='#vai068.031'>Vai 068.031</a> saṁjñnā anena pratilabdhā |<br>
atha magho mahāsārthavāhaḥ pratilabdhasaṁjñnaḥ supriyaṁ mahāsārthavāhamidamavocat—kuto bhavāñ jñnānavijñnānasampanno ’bhirūpo darśanīyaḥ prāsādikaḥ paṇḍito vyakto <a class='ref vai' id='vai69.000' href='#vai69.000'>Vai 69.000</a>medhāvī paṭupracāraḥ sarvaśāstrajñnaḥ sarvaśāstraviśāradaḥ sarvakalābhijñnaḥ sarvabhūtarutajñna iṅgitajñna? kiṁ jātyā bhavān? kiṁgotrah? kena vā kāraṇena amanuṣyāvacaritaṁ deśamabhyāgatah? evamūktaḥ supriyaḥ sārthavāhaḥ kathayati—sādhu sādhu mahāsārthavāha |<br>
<a class='ref vai' id='vai069.003' href='#vai069.003'>Vai 069.003</a> kāle ’smi mahāsarthavāhena jātikulagotrāgamanaprayojanaṁ pṛṣṭaḥ |<br>
<a class='ref vai' id='vai069.004' href='#vai069.004'>Vai 069.004</a> atha supriyo mahāsārthavāho maghāya sārthavāhāya jātikulagotrāgamanaprayojanaṁ vistareṇārocayati sma, paraṁ cainaṁ vijñnāpayati—sārvāhānubhāvādahaṁ badaradvīpamahāpattanaṁ paśyeyam |<br>
<a class='ref vai' id='vai069.006' href='#vai069.006'>Vai 069.006</a> evamahaṁ syāt paripūrṇamanoratho nistīrṇadṛḍhapratijñnaḥ sarvasattvamanorathaparipūrakaḥ |<br>
<a class='ref vai' id='vai069.007' href='#vai069.007'>Vai 069.007</a> atha magho mahāsārthavāhaḥ supriyasya mahāsārthavāhasyāśrutapūrvāṁ parahitārthamabhyudyatāṁ dṛḍhapratijñnāṁ śrutvā paramavismayajāto ’nimiṣadṛṣṭiḥ suciraṁ nirīkṣya supriyaṁ mahāsārthavāhamidamavocat—taruṇaśca bhavān dharmakāmaśca |<br>
<a class='ref vai' id='vai069.009' href='#vai069.009'>Vai 069.009</a> āścaryamamānuṣaparākramaṁ te paśyāmi, yo nāma bhavāñ jambudvīpādamanuṣyāvacaritaṁ parvatasamudranadyottaraṇaṁ kṛtvā ihāgataḥ, yatrāmanuṣyāḥ pralayaṁ gacchanti, prāgeva manuṣyāḥ |<br>
<a class='ref vai' id='vai069.011' href='#vai069.011'>Vai 069.011</a> devaṁ tadbhavantaṁ paśyāmi devānyatamaṁ vā manuṣyaveṣadhāriṇam |<br>
<a class='ref vai' id='vai069.012' href='#vai069.012'>Vai 069.012</a> na te kiṁciddustaramasādhyaṁ vā |<br>
api tu ahaṁ mahāvyādhinā grasto mumūrṣuḥ |<br>
bhavāṁścāyātaḥ |<br>
<a class='ref vai' id='vai069.013' href='#vai069.013'>Vai 069.013</a> api tu ko bhavato ’rthe parahitārthe ’bhyudyatasyātmaparityāgamapi na kuryāt? tena hi vatsa kṣipraṁ maṅgalapotaṁ samudānaya, saṁvaraṁ cāropaya, yadāvayoryātrāyanaṁ bhaviṣyatīti |<br>
<a class='ref vai' id='vai069.014' href='#vai069.014'>Vai 069.014</a> evaṁ sārthavāheti supriyo mahāsārthavāho maghāya mahāsārthavāhāya pratiśrutya maṅgalapotaṁ samudānīya saṁvaraṁ cāropya yena magho mahāsārthavāhastenaopasaṁkrāntaḥ |<br>
<a class='ref vai' id='vai069.016' href='#vai069.016'>Vai 069.016</a> upasaṁkramya maghaṁ sārthavāhamidamavocat—deva samudānīto maṅgalapotaḥ, saṁvaraṁ cāropitam, yasyedānīṁ mahāsārthavāhaḥ kālaṁ manyate |<br>
<a class='ref vai' id='vai069.017' href='#vai069.017'>Vai 069.017</a> atha magho mahāsārthavāho vadaradvīpamahāpattanagamanakṛtabuddhiḥ svajanabandhuvargaputradāramitrāmātyajñnātisālohitaiḥ sabhṛtyavargeṇa ca rohitakarājñnā ca nivāryamāṇo ’pi guṇavati phalake baddhvā āśu supriyasārthavāhasahāyo maṅgalapotamabhiruhya mahāsamudramavatīrṇaḥ |<br>
<a class='ref vai' id='vai069.020' href='#vai069.020'>Vai 069.020</a> atha magho mahāsārthavāhaḥ supriyasya mahāsārthavāhasya kathayati—ahaṁ bāḍhaglāno na śakyāmi sthiyo gantum |<br>
<a class='ref vai' id='vai069.021' href='#vai069.021'>Vai 069.021</a> tadarhasi śayyāṁ kalpayitum yatrāhamapāśrito gamiṣyāmīti |<br>
<a class='ref vai' id='vai069.022' href='#vai069.022'>Vai 069.022</a> api tu asmin mahāsamudre yāvadevaṁvidhāni nimittāni bhavanti udakasya varṇasaṁsthānāni ca mama nivedayitavyāni |<br>
<a class='ref vai' id='vai069.023' href='#vai069.023'>Vai 069.023</a> yathā anekāni yojanaśatāni gatvā adrākṣīt supriyo mahāsārthavāha ekapāṇḍaraṁ pānīyam |<br>
<a class='ref vai' id='vai069.024' href='#vai069.024'>Vai 069.024</a> dṛṣṭvā punarmaghāya sārthavahāyārocayati—yatkhalu mahāsārthavāha jānīyāḥ, ekapāṇḍaraṁ pānīyaṁ paśyāmi |<br>
<a class='ref vai' id='vai069.025' href='#vai069.025'>Vai 069.025</a> evamukte maghaḥ sārthavāhaḥ kathayati—naitanmahāsārthavāha ekapāṇḍaraṁ pānīyam |<br>
<a class='ref vai' id='vai069.026' href='#vai069.026'>Vai 069.026</a> api tu paśyasi tvaṁ dakṣiṇakena mahatsudhāparvatam yadidaṁ tasyaitadanubhāvena pānīyaṁ ranñjitam |<br>
<a class='ref vai' id='vai069.027' href='#vai069.027'>Vai 069.027</a> yatraikaviṁśatidhātugotrāṇi, yaṁ paktvā suvarṇarūpyavaiḍūryānyabhinirvartante, yadeke jāmbudvīpakā manuṣyā ratnānyādāya pratinivartante |<br>
<a class='ref vai' id='vai069.029' href='#vai069.029'>Vai 069.029</a> idaṁ badaradvīpamahāpattanasya prathamanimittam |<br>
punarapi gacchan paśyati supriyo mahāsārthavāhaḥ śastravarṇaṁ pānīyam |<br>
<a class='ref vai' id='vai069.030' href='#vai069.030'>Vai 069.030</a> dṛṣṭvā ca punarmaghāya sārthavāhāyārocayati—yat khalu mahāsārthavāha jānīyāh—śastravarṇaṁ pānīyaṁ dṛśyate |<br>
<a class='ref vai' id='vai069.031' href='#vai069.031'>Vai 069.031</a> maghaḥ sārthavāhaḥ kathayati—naitacchastravaṇa pānīyam |<br>
<a class='ref vai' id='vai069.032' href='#vai069.032'>Vai 069.032</a> paśyasi tvaṁ dakṣiṇakeṇa mahacchastraparvatam |<br>
tasyaitadanubhāvena pānīyaṁ ranñjitam |<br>
<a class='ref vai' id='vai070.001' href='#vai070.001'>Vai 070.001</a> <a class='ref vai' id='vai70.000' href='#vai70.000'>Vai 70.000</a>atrāpyanekāni dhātugotrāṇi, yaṁ paktvā suvarṇarūpyavaidūryasphaṭikānyabhinirvartante, yadeke jāmbudvīpakā manuṣyā ratnānyādāya pratinivartante |<br>
<a class='ref vai' id='vai070.002' href='#vai070.002'>Vai 070.002</a> idaṁ badaradvīpamahāpattanasya dvitīyaṁ nimittam |<br>
<a class='ref vai' id='vai070.003' href='#vai070.003'>Vai 070.003</a> evaṁ lohaparvatāstāmraparvatā rūpyaparvatāḥ suvarṇaparvatāḥ sphaṭikaparvatā vaidūryaparvatāḥ |<br>
<a class='ref vai' id='vai070.004' href='#vai070.004'>Vai 070.004</a> adrākṣīt supriyo mahāsārthavāho nīlapītalohitāvadātaṁ pānīyam, antarjale ca dīpārciṣaḥ paśyati dīpyamānāḥ |<br>
<a class='ref vai' id='vai070.005' href='#vai070.005'>Vai 070.005</a> dṛṣṭvā ca punarmaghāya sārthavāhāyārocayati—yatkhalu mahāsārthavāha jānīyāh—nīlapītalohitāvadātaṁ pānīyaṁ dṛśyate, antarjale ca dīpārciṣo dīpyamānāḥ |<br>
<a class='ref vai' id='vai070.007' href='#vai070.007'>Vai 070.007</a> evemukte magho mahāsārthavāhaḥ kathayati—naitanmahāsārthavāha nīlapītalohitāvadātaṁ pānīyam, nāpyete dīpā iva dīpyante |<br>
<a class='ref vai' id='vai070.008' href='#vai070.008'>Vai 070.008</a> paśyasi tvaṁ dakṣiṇakena catūratnamayaṁ parvatam |<br>
<a class='ref vai' id='vai070.009' href='#vai070.009'>Vai 070.009</a> tasyaitadanubhāvena pānīyaṁ ranñjitam |<br>
ye ’pyete dīpā iva dīpyante, ete ’ntargatā auṣadhyo dīpyante |<br>
<a class='ref vai' id='vai070.010' href='#vai070.010'>Vai 070.010</a> atrāpyanekāni dhātugotrāṇi, yaṁ paktvā suvarṇarūpyavaidūryasphaṭikānyabhinirvartante, yatraike jāmbudvīpakā manuṣyā ratnānyādāya pratinivartante |<br>
<a class='ref vai' id='vai070.011' href='#vai070.011'>Vai 070.011</a> idaṁ badaradvīpamahāpattanasya daśamaṁ nimittam |<br>
<a class='ref vai' id='vai070.012' href='#vai070.012'>Vai 070.012</a> api tu mahāsārthavāha iyantyevāhaṁ badaradvīpamahāpattanasya daśa nimittāni jāne gamanaṁ prati, ataḥ pareṇa na jāne |<br>
<a class='ref vai' id='vai070.013' href='#vai070.013'>Vai 070.013</a> evamukte supriyo mahāsārthavāhaḥ kathayati—kadā badaradvīpamahāpattanasya gamanāyānto bhaviṣyati? evamukte maghaḥ sārthavāhaḥ kathayati—mayāpi supriya badaradvīpamahāpattanaṁ kārtsyena na dṛṣṭam |<br>
<a class='ref vai' id='vai070.015' href='#vai070.015'>Vai 070.015</a> api tu mayā śrutaṁ paurāṇānāṁ mahāsārthavāhānāmantikājjīrṇānāṁ vṛddhānāṁ mahallakānām—ito jalamapahāya paścimāṁ diśaṁ sthalena gamyate |<br>
<a class='ref vai' id='vai070.017' href='#vai070.017'>Vai 070.017</a> tena caivamabhihitam, maraṇāntikāścāsya vedanāḥ prādurbhūtāḥ |<br>
tataḥ supriyāya mahāsārthavāhāya kathayati—maraṇāntikā me vedanāḥ prādurbhūtāḥ |<br>
<a class='ref vai' id='vai070.018' href='#vai070.018'>Vai 070.018</a> etattvaṁ maṅgalapotaṁ tīramupanīya vetrapāśaṁ baddhvā maccharīre śarīrapūjāṁ kuruṣva |<br>
<a class='ref vai' id='vai070.019' href='#vai070.019'>Vai 070.019</a> tataḥ supriyo mahāsārthavāhastaṁ maṅgalapotaṁ tīramupanīya vetrapāśaṁ badhnāti |<br>
<a class='ref vai' id='vai070.020' href='#vai070.020'>Vai 070.020</a> atrāntare magho mahāsārthavāhaḥ kālagataḥ |<br>
<a class='ref vai' id='vai070.021' href='#vai070.021'>Vai 070.021</a> atha supriyo mahāsārthavāho maghaṁ sārthavāhaṁ kālagataṁ viditvā sthale utthāpya śarīre śarīrapūjaṁ kṛtvā cintayati—maṅgalapotamāruhya yāsyāmīti |<br>
<a class='ref vai' id='vai070.022' href='#vai070.022'>Vai 070.022</a> sa ca poto vāyunā vetrapāśaṁ chittvā apahṛtaḥ |<br>
<a class='ref vai' id='vai070.023' href='#vai070.023'>Vai 070.023</a> tataḥ supriyo mahāsārthavāhaścatūratnamayasya parvatasya dakṣiṇena pārśvenāṭavyāṁ sthalena saṁprasthito mūlaphalāni bhakṣayamāṇaḥ |<br>
<a class='ref vai' id='vai070.024' href='#vai070.024'>Vai 070.024</a> anekāni yojanāni gatvā adrākṣīt ślakṣṇaṁ parvatamanupūrvapravaṇamanupūrvaprāgbhāram |<br>
<a class='ref vai' id='vai070.025' href='#vai070.025'>Vai 070.025</a> na śakyate ’bhiroḍhum |<br>
tataḥ supriyo mahāsārthavāho madhunā pādau pralipyābhirūḍhaśca, avatīrṇaśca, anekāni yojanāni gatvā mūlaphalāhāro gataḥ |<br>
<a class='ref vai' id='vai070.027' href='#vai070.027'>Vai 070.027</a> sa tatra paśyati mahāntaṁ parvatamuccaṁ ca pragṛhītaṁ ca |<br>
niḥsaraṇaṁ paryeṣamāṇo na labhate, na cāsya kaścinniḥsaraṇavyapadeṣṭā |<br>
<a class='ref vai' id='vai070.028' href='#vai070.028'>Vai 070.028</a> tataścintāparaḥ śayitaḥ |<br>
tatra ca parvate nīlādo nāma yakṣaḥ prativasati |<br>
<a class='ref vai' id='vai070.029' href='#vai070.029'>Vai 070.029</a> sa saṁlakṣayati—ayaṁ bodhisattvo lokahitārthamudyataḥ parikliśyate, yannvahamasya sāhāyyaṁ kalpayeyam |<br>
<a class='ref vai' id='vai070.030' href='#vai070.030'>Vai 070.030</a> idamanucintya supriyaṁ mahāsārthavāhamidamavocat—ito mahāsārthavāha pūrveṇa yojanaṁ gatvā trīṇi parvataśṛṅgāṇyanupūrvaniṁnānyanupūrvapravaṇānyanupūrvaprāgbhārāṇi |<br>
<a class='ref vai' id='vai070.032' href='#vai070.032'>Vai 070.032</a> tatra tvayā vetraśiṭām(?) baddhvā atikramitavyam |<br>
atha supriyo mahāsārthavāhaḥ suptaprabuddho vetraśiṭām <a class='ref vai' id='vai71.000' href='#vai71.000'>Vai 71.000</a>baddhvā tāni parvataśṛṅgāṇyatikrāntaḥ |<br>
<a class='ref vai' id='vai071.001' href='#vai071.001'>Vai 071.001</a> bhūyaḥ saṁprasthito ’drākṣīt supriyo mahāsāthavāhaḥ sphaṭikaparvataṁ ślakṣṇaṁ nirālambamagamyaṁ manuṣyamātrasya |<br>
<a class='ref vai' id='vai071.002' href='#vai071.002'>Vai 071.002</a> na cāsyopāyaṁ paśyati taṁ parvatamabhirohaṇāyeti viditvā cintāparo ’horātramavasthitaḥ |<br>
<a class='ref vai' id='vai071.003' href='#vai071.003'>Vai 071.003</a> tasmiṁśca parvate candraprabho nāma yakṣaḥ prativasati |<br>
<a class='ref vai' id='vai071.004' href='#vai071.004'>Vai 071.004</a> sa cintāparaṁ sārthavāhaṁ viditvā lokahitārthamabhyudyataṁ mahāyānasamprasthitaṁ prasannacittaṁ copetyāśvāsayati—na khalu mahāsārthavahena viṣādaḥ karaṇīya iti |<br>
<a class='ref vai' id='vai071.005' href='#vai071.005'>Vai 071.005</a> pūrveṇa krośamātraṁ gatvā mahaccandanavanam |<br>
<a class='ref vai' id='vai071.006' href='#vai071.006'>Vai 071.006</a> tasmiṁśca candanavane mahatyaśmaśilā |<br>
tāṁ vīryabalenotpāṭya guhāṁ drakṣyasi |<br>
<a class='ref vai' id='vai071.007' href='#vai071.007'>Vai 071.007</a> tasyāṁ guhāyāṁ prabhāsvarā nāmauṣadhī panñcaguṇopetā |<br>
tayā gṛhītayā nāsya kāye śastraṁ kramiṣyati, amanuṣyāścāvatāraṁ na lapsyante, balaṁ ca vīryaṁ ca saṁjanayati, ālokaṁ ca karoti |<br>
<a class='ref vai' id='vai071.009' href='#vai071.009'>Vai 071.009</a> tenālokena drakṣyasi catūratnamayaṁ sopānam |<br>
tena sopānena sphaṭikaparvatamatikramitavyam |<br>
<a class='ref vai' id='vai071.010' href='#vai071.010'>Vai 071.010</a> sphaṭikaparvatamatikrāntasya te prabhāsvarā auṣadhyantardhāsyati |<br>
tatra te na śocitavyaṁ na kranditavyaṁ na paridevitavyam |<br>
<a class='ref vai' id='vai071.011' href='#vai071.011'>Vai 071.011</a> atha candraprabho yakṣaḥ supriyaṁ mahāsārthavāhaṁ samanuśāsya tatraivāntarhitaḥ |<br>
<a class='ref vai' id='vai071.012' href='#vai071.012'>Vai 071.012</a> atha supriyo mahāsārthavāhaścandraprabheṇa mahāyakṣeṇa samāśvāsya ādeśitamārgo yathoktena vidhinā sphaṭikaparvatamatikrāntaḥ |<br>
<a class='ref vai' id='vai071.013' href='#vai071.013'>Vai 071.013</a> atikrāntasya cāsya prabhāsvarā auṣadhyantarhitā |<br>
<a class='ref vai' id='vai071.014' href='#vai071.014'>Vai 071.014</a> bhūyaḥ saṁprasthito ’drākṣīt supriyo mahāsārthavāhaḥ sauvarṇaṁ mahānagaramārāmasampannaṁ puṣkariṇīsampannam |<br>
<a class='ref vai' id='vai071.015' href='#vai071.015'>Vai 071.015</a> tataḥ supriyo mahāsārthavāho nagaradvāraṁ gataḥ |<br>
yāvadbaddhaṁ nagaraṁ paśyati |<br>
<a class='ref vai' id='vai071.016' href='#vai071.016'>Vai 071.016</a> dṛṣṭvā ca punarudyānaṁ gatvā cintayati—yadyapyahaṁ nagaramadrākṣam, tadapi śūnyam |<br>
<a class='ref vai' id='vai071.017' href='#vai071.017'>Vai 071.017</a> kadā badaradvīpasya mahāpattanasyāgamanāyādhvā bhaviṣyatīti viditvā śayitaḥ |<br>
atha sā pūrvadevatā supriyaṁ mahāsārthavāhaṁ durmanasaṁ viditvā rātryāḥ pratyūṣasamaya uṣasaṁkramya samāśvāsya utkarṣayati—sādhu sādhu mahāsārthavāha, nistīrṇāni te mahāsamudraparvatanadīkāntārāṇi manuṣyāmanuṣyāgamyāni |<br>
<a class='ref vai' id='vai071.020' href='#vai071.020'>Vai 071.020</a> saṁprāpto ’si badaradvīpamahāpattanaṁ manuṣyāmanuṣyānavacaritaṁ maheśākhya puruṣādhyuṣitam |<br>
<a class='ref vai' id='vai071.021' href='#vai071.021'>Vai 071.021</a> kiṁ tarhi na sāmpratamapramādaḥ karaṇīyaḥ |<br>
indriyāṇi ca gopayitavyāni cakṣurādīni, kāyagatā smṛtirbhāvayitavyā |<br>
<a class='ref vai' id='vai071.022' href='#vai071.022'>Vai 071.022</a> śvobhūte nagaradvāraṁ trikoṭayitavyam |<br>
tataścatasraḥ kinnarakanyā nirgamiṣyanti abhirūpā darśanīyāḥ prasādikāścāturyamādhuryasampannāḥ sārvāṅgapratyaṅgopetāḥ paramarūpābhijātāḥ sarvālaṁkāravibhūṣitā hasitaramitaparicāritanṛttagītavāditrakalāsvabhijñnāḥ |<br>
<a class='ref vai' id='vai071.025' href='#vai071.025'>Vai 071.025</a> tāstvāmatyarthamupalālayanti, evaṁ ca vakṣyanti—etu mahāsārthavāhaḥ |<br>
svāgataṁ mahāsārthavāha, asmākamasvāminīnāṁ svāmī bhava, apatikānāṁ patiralayanānāṁ layano ’dvīpānāṁ dvīpo ’trāṇānāṁ trāṇo ’śaraṇānāṁ śaraṇamaparāyaṇānāṁ parāyaṇaḥ |<br>
<a class='ref vai' id='vai071.027' href='#vai071.027'>Vai 071.027</a> imāni ca te ’nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni, prabhūtāni ca jāmbudvīpakāni ratnāni, tadyathā—maṇayo muktā vaidūryaśaṅkhaśilāpravālarajatajātarūpamaśmagarbhamusāragalvo lohitikā dakṣiṇāvartāḥ |<br>
<a class='ref vai' id='vai071.028' href='#vai071.028'>Vai 071.028</a> etāni ca te ratnāni |<br>
<a class='ref vai' id='vai071.030' href='#vai071.030'>Vai 071.030</a> tvaṁ cāsmābhiḥ sārdhaṁ krīḍasva ramasva paricārayasva |<br>
<a class='ref vai' id='vai071.031' href='#vai071.031'>Vai 071.031</a> tatra te tāsu mātṛsaṁjñnā upasthāpayitavyā, bhaginīsaṁjñnā duhitṛsaṁjñnā upasthāpayitavyā |<br>
<a class='ref vai' id='vai071.032' href='#vai071.032'>Vai 071.032</a> daśākuśalāḥ karmapathā vigarhitavyāḥ, daśa kuśalāḥ karmapathāḥ saṁvarṇayitavyāḥ |<br>
subahvapi te <a class='ref vai' id='vai72.000' href='#vai72.000'>Vai 72.000</a>pralobhyamānena rāgasaṁjñnā notpādayitavyā |<br>
<a class='ref vai' id='vai072.001' href='#vai072.001'>Vai 072.001</a> sacedutpādayiṣyasi tatraivānayena vyasanamāpatsyase |<br>
<a class='ref vai' id='vai072.002' href='#vai072.002'>Vai 072.002</a> sūpasthitasmṛtestava saphalaḥ śramo bhaviṣyati |<br>
yadyapi te subhāṣitasyārghamaṇiṁ prayaccheyuḥ, tatastvayā nipuṇaṁ praṣṭavyāh—asya ratnasya bhaginyaḥ ko ’nubhāva iti |<br>
<a class='ref vai' id='vai072.003' href='#vai072.003'>Vai 072.003</a> evaṁ dvitīyaṁ kinnaranagaramanuprāptasyāṣṭau kinnarakanyā nirgamiṣyanti, tāsāṁ pūrvikānāmantikādabhirūpatarāśca |<br>
<a class='ref vai' id='vai072.005' href='#vai072.005'>Vai 072.005</a> tatrāpi te eṣānupūrvī karaṇīyā |<br>
yāvaccaturthakinnaranagaraprāptasya te dvātriṁśat kinnarakanyā nirgamiṣyanti tāsāṁ pūrvikānāmantikādabhirūpatarāśca darśanīyatarāśca prāsādikatarāścāpsarasah—pratispardhinyaḥ |<br>
<a class='ref vai' id='vai072.007' href='#vai072.007'>Vai 072.007</a> śatasahasraśobhitā bhaviṣyanti |<br>
tatrāpi te eṣaivānupūrvī karaṇīyā |<br>
ityuktvā sā devatā tatraivāntarhitā |<br>
|<br>
<a class='ref vai' id='vai072.009' href='#vai072.009'>Vai 072.009</a> atha supriyo mahāsārthavāhaḥ pramuditamanāḥ sukhapratibuddhaḥ kālyamevo ’tthāya sauvarṇaṁ kinnaranagaramanuprāptaḥ |<br>
<a class='ref vai' id='vai072.010' href='#vai072.010'>Vai 072.010</a> dvāramūlamupasaṁkramya trikoṭayati |<br>
tataḥ supriyeṇa mahāsārthavāhena trikoṭite dvāre catasraḥ kinnarakanyā nirgatā abhirūpā darśanīyāḥ prāsādikāścāturyamādhuryasampannāḥ sarvāṅgapratyaṅgopetāḥ paramarūpābhijātā hasitaramitaparicāritanṛttagītavāditrakalāsvabhijñnāḥ |<br>
<a class='ref vai' id='vai072.013' href='#vai072.013'>Vai 072.013</a> tā evamāhuh—etu mahāsārthavāhaḥ |<br>
svāgataṁ mahāsārthavāha |<br>
asmākamasvāminīnāṁ svāmī bhava, apatīnāṁ patiralayanānāṁ layano ’dvīpānāṁ dvīpo ’śaraṇānāṁ śaraṇo ’trāṇānāṁ trāṇo ’parāyaṇānāṁ parāyaṇaḥ |<br>
<a class='ref vai' id='vai072.015' href='#vai072.015'>Vai 072.015</a> imāni ca te ’nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni vanaramaṇīyāni puṣkariṇīramaṇīyāni ca |<br>
<a class='ref vai' id='vai072.016' href='#vai072.016'>Vai 072.016</a> jāmbudvīpakāni ratnāni, tadyathāmaṇayo muktā vaidūryaśaṅkhaśilāpravālarajatajātarūpamaśmagarbho musāragalvo lohitikā dakṣiṇāvartāh etāni ca |<br>
<a class='ref vai' id='vai072.018' href='#vai072.018'>Vai 072.018</a> tvaṁ cāsmābhiḥ sārdhaṁ krīḍasva ramasva paricārayasva |<br>
atha supriyaṁ mahāsārthavāhaṁ sūpasthitasmṛtiṁ tāḥ kinnarakanyāḥ sarvāṅgairanuparigṛhya sauvarṇaṁ kinnaranagaraṁ praveśya prāsādamabhiropya prajñnapta evāsane niṣādayanti |<br>
<a class='ref vai' id='vai072.020' href='#vai072.020'>Vai 072.020</a> niṣaṇṇaḥ supriyo mahāsārthavāho daśākuśalān karmapathān vigarhati, daśa kuśalān karmapathān saṁvarṇayati, subahvapi pralobhyamāno na śakyate skhalayitum |<br>
<a class='ref vai' id='vai072.022' href='#vai072.022'>Vai 072.022</a> tuṣṭāśca tāḥ kinnarakanyāḥ kathayanti—āścaryam yatredānīṁ daharaśca bhavān dharmakāmaśca |<br>
<a class='ref vai' id='vai072.023' href='#vai072.023'>Vai 072.023</a> na ca kāmeṣu sajjase vā badhyase vā |<br>
prabhūtaiśca ratnaiśca pravārayanti |<br>
dharmadeśanāvarjitāśca ekaṁ saubhāsinikaṁ ratnamanuprayacchanti |<br>
<a class='ref vai' id='vai072.024' href='#vai072.024'>Vai 072.024</a> tataḥ supriyo mahāsārthavāhastasya ratnasya prabhāvānveṣī kathayati—asya ratnasya bhaginyaḥ ko ’nubhāva iti |<br>
<a class='ref vai' id='vai072.025' href='#vai072.025'>Vai 072.025</a> tāḥ kathayanti—yatkhalu sārthavāha jānīyāh—tadeva poṣadhe panñcadaśyāṁ śiraḥsnāta upoṣadhoṣita idaṁ maṇiratnaṁ dhvajāgre āropya yojanasahasraṁ sāmantakena yo yenārthī bhavati hiraṇyena vā suvarṇena vā annena vā vastreṇa vā pānena vā alaṁkāraviśeṣeṇa vā dvipādena vā catuṣpādena vā yānena vā vāhanena vā dhanena vā dhānyena vā, sa cittamutpādayatu, vācaṁ ca niścārayatu |<br>
<a class='ref vai' id='vai072.029' href='#vai072.029'>Vai 072.029</a> sahacittotpādād vāgniścāraṇena yathepsitāścopakaraṇaviśeṣā ākāśādavatariṣyanti |<br>
<a class='ref vai' id='vai072.030' href='#vai072.030'>Vai 072.030</a> ayamasya ratnasyānubhāvaḥ |<br>
atha supriyo mahāsārthavāhastāḥ kinnarakanyā dharmyayā kathayā saṁdarśya samādāpya samuttejya saṁpraharṣya mātṛbhaginīduhitṛvat pratisaṁmodya sauvarṇāt kinnaranagarāt pratiniṣkrāntaḥ |<br>
<a class='ref vai' id='vai072.032' href='#vai072.032'>Vai 072.032</a> adrākṣīt supriyo <a class='ref vai' id='vai73.000' href='#vai73.000'>Vai 73.000</a>mahāsārthavāho rūpyamayaṁ kinnaranagaramārāmasampannaṁ vanasampannaṁ puṣkariṇīsampannam |<br>
<a class='ref vai' id='vai073.001' href='#vai073.001'>Vai 073.001</a> tatrāpi supriyeṇa sārthavāhena trikoṭite dvāre’ṣṭau kinnarakanyā nirgatāḥ |<br>
<a class='ref vai' id='vai073.002' href='#vai073.002'>Vai 073.002</a> tā apyevamāhuh—etu mahāsārthavāhaḥ |<br>
<a class='ref vai' id='vai073.003' href='#vai073.003'>Vai 073.003</a> svāgataṁ mahāsārthavāhāya |<br>
asmākamasvāmikānāṁ svāmī bhava, pūrvadyāvattābhirapi dharmadeśanāvarjitābhistadviśiṣṭataraṁ dvisāhasrayojanavarṣakaṁ maṇiratnamanupradattam |<br>
<a class='ref vai' id='vai073.004' href='#vai073.004'>Vai 073.004</a> tatrāpi supriyo mahāsārthavāhastāḥ kinnarakanyā dharmyayā kthayā saṁdarśya samādāpya samuttejya saṁpraharṣya mātṛbhaginīduhitṛvat pratisaṁmodya rūpyamayāt kinnaranagarāt pratiniṣkrānto yāvat tṛtīyaṁ vaiḍūryamayaṁ kinnaranagaramanuprāptaḥ |<br>
<a class='ref vai' id='vai073.007' href='#vai073.007'>Vai 073.007</a> tatrāpi supriyeṇa sārthavāhena trikoṭite dvāre ṣoḍaśa kinnarakanyā nirgatāḥ, tāsāṁ pūrvikānāmantikādabhirūpatarāśca prāsādikatarāśca |<br>
<a class='ref vai' id='vai073.008' href='#vai073.008'>Vai 073.008</a> tā api dharmadeśanāvarjitāstata eva viśiṣṭataraṁ saubhāsinikaṁ trisāhasrayojanikaṁ ratnamanuprayacchanti |<br>
<a class='ref vai' id='vai073.009' href='#vai073.009'>Vai 073.009</a> tataḥ supriyo mahāsārthavāhastasya ratnasya prabhāvānveṣī kathayati—asya ratnasya bhaginyaḥ ko’nubhāva iti? kinnarakanyāḥ kathayanti—pūrvavat |<br>
<a class='ref vai' id='vai073.011' href='#vai073.011'>Vai 073.011</a> supriyo mahāsārthavāhastāḥ kinnarakanyā dharmyayā kathayā saṁdarśya samādāpya samuttejya saṁpraharṣya mātṛbhaginīduhitṛvat pratisaṁmodya tṛtīyāt kinnaranagarāt pratiniṣkrāntaḥ |<br>
<a class='ref vai' id='vai073.013' href='#vai073.013'>Vai 073.013</a> adrākṣīt supriyo mahāsārthavāhaścaturthaṁ catūratnamayaṁ kinnaranagaramārāmodyānaprāsādadevakulapuṣkariṇītaḍāgasuvibhaktarathyāvīthīcatvaraśṛṅgāṭakāntarāpaṇasuracitagandhojjvalaṁ nānāgītavāditayuvatimadhurasvaravajravaiḍūryaśātakumbhamayaprākāratoraṇopaśobhitam |<br>
<a class='ref vai' id='vai073.015' href='#vai073.015'>Vai 073.015</a> dvāraṁ trirākoṭayati |<br>
tataḥ supriyeṇa sārthavāhena trirākoṭite dvāre dvātriṁśat kinnarakanyā nirgatāḥ, tāsāṁ pūrvikāṇāmantikādabhirūpatarāśca darśanīyatarāścāpsarasaḥpratispardhinyaḥ śatasahasraśobhitāḥ |<br>
<a class='ref vai' id='vai073.017' href='#vai073.017'>Vai 073.017</a> tā apyevamāhuh—etu mahāsārthavāhaḥ |<br>
<a class='ref vai' id='vai073.018' href='#vai073.018'>Vai 073.018</a> svāgataṁ mahāsārthavāhāya |<br>
asamākamasvāmikānāṁ svāmī bhava, apatīnāṁ patiralayanānāṁ layano ’dvīpānāṁ dvīpo ’śaraṇānāṁ śaraṇo ’trāṇānāṁ traṇo ’parāyaṇānāṁ parāyaṇaḥ |<br>
<a class='ref vai' id='vai073.020' href='#vai073.020'>Vai 073.020</a> imāni ca te ’nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni vanaramaṇīyāni puṣkariṇīramaṇīyāni |<br>
<a class='ref vai' id='vai073.021' href='#vai073.021'>Vai 073.021</a> prabhūtāni ca jāmbudvīpakāni ratnāni, tadyathā—maṇayo muktā vaiḍūryaśaṅkhaśilāpravālarajataṁ jātarūpamaśmagarbho musāragalvo lohitikā dakṣiṇāvartāḥ |<br>
<a class='ref vai' id='vai073.023' href='#vai073.023'>Vai 073.023</a> etāni ca te vayaṁ ca |<br>
asmābhiḥ sārdhaṁ krīḍasva ramasva paricārayasva |<br>
tatrāpi supriyo mahāsārthavāhaḥ sūpasthitasmṛtistāḥ kinnarakanyā vividhairdharmapadavyanñjanaiḥ paritoṣayāmāsa |<br>
<a class='ref vai' id='vai073.025' href='#vai073.025'>Vai 073.025</a> tuṣṭāśca tāḥ kinnarakanyāḥ supriyaṁ mahāsārthavāhaṁ sarvāṅgairanuparigṛhya catūratnamayaṁ kinnaranagaramanupraveśya prāsādamabhiropya prajñnapta evāsane niṣādayanti |<br>
<a class='ref vai' id='vai073.026' href='#vai073.026'>Vai 073.026</a> niṣaṇṇaḥ supriyo mahāsārthavāho daśākuśalān karmapathān vigarhati, daśa kuśalān karmapathān saṁvarṇayati, subahvapi pralobhyamāno na śakyate skhalayitum |<br>
<a class='ref vai' id='vai073.028' href='#vai073.028'>Vai 073.028</a> tuṣṭāśca tāḥ kinnarakanyāḥ kathayanti—āścaryam yatredānīṁ daharaśca bhavān dharmakāmaśca |<br>
<a class='ref vai' id='vai073.029' href='#vai073.029'>Vai 073.029</a> na ca kāmeṣu sajjase vā badhyase vā |<br>
prabhūtaiśca ratnaiḥ pravārayanti |<br>
<a class='ref vai' id='vai073.030' href='#vai073.030'>Vai 073.030</a> tā api dharmadeśanāvarjitāḥ saubhāsinikaṁ jāmbudvīpapradhānamanarghyeyamūlyamanantaguṇaprabhāvaṁ badaradvīpamāpattane sarvasvabhūtaṁ ratnamanuprayacchanti |<br>
<a class='ref vai' id='vai073.031' href='#vai073.031'>Vai 073.031</a> evaṁ ca kathayanti—idamasmākaṁ mahāsārthavāha maṇiratnaṁ badareṇa bhrātrā kinnararājñnā anupradattam, asmin badaradvīpamahāpattane <a class='ref vai' id='vai74.000' href='#vai74.000'>Vai 74.000</a>cihnabhūtamālakṣyabhūtaṁ maṇḍanabhūtaṁ ca |<br>
<a class='ref vai' id='vai074.001' href='#vai074.001'>Vai 074.001</a> tataḥ supriyo mahāsārthavāhaḥ kathayati—asya ratnasya ko ’nubhāva iti? tāḥ kathayanti—yatkhalu mahāsārthavāha jānīyāh—idaṁ maṇiratnaṁ tadeva poṣadhoṣito dhvajāgre baddhvā āropya kṛtsne jambudvīpe ghaṇṭāvaghoṣaṇaṁ karaṇīyam—śṛṇvantu bhavanto jambudvīpanivāsinaḥ stīmanuṣyāḥ, yuṣmākam yo yenarthī upakaraṇaviśeṣeṇa hiraṇyena vā subarṇena vā ratnena vā annena vā pānena vā vastreṇa vā bhojanena vā alaṁkāraviśeṣeṇa vā dvipadena vā catuṣpadena vā vāhanena vā yānena vā dhanena vā dhānyena vā sa cittamutpādayatu, vacanaṁ ca niścārayatu |<br>
<a class='ref vai' id='vai074.007' href='#vai074.007'>Vai 074.007</a> sahacittotpādādvāgniścāraṇena ca yathepsitāścopakaraṇaviśeṣa asya ratnasyānubhāvādākāśādavatariṣyanti |<br>
<a class='ref vai' id='vai074.008' href='#vai074.008'>Vai 074.008</a> ayaṁ tu prativiśeṣah—yāni cāsya lokasya bhavanti mahābhayāni, tadyathā—rājato vā cairato vā agnito vā udako vā manuṣyato vā amiṣyato vā siṁhato vā vyāghrato vā dvīpatarakṣuto vā yakṣyarākṣasapretapiśācakumbhāṇḍapūtanakaṭapūtanato vā, ītayopadravo vā, upasargo vā, anāvṛṣṭirvā durbhikṣabhayāni vā, asminnucchrite ratnaviśeṣe ima īrayopadravā na bhaviṣyanti |<br>
<a class='ref vai' id='vai074.012' href='#vai074.012'>Vai 074.012</a> iryuktvā tāḥ kinnarakanyāḥ supriyaṁ mahāsārthavāhaṁ saṁrādhayāmāsuh—- sādhu sādhu mahāsārthavāha, nistīrṇāni mahāsamudraparvatanadīkāntārāṇi |<br>
<a class='ref vai' id='vai074.013' href='#vai074.013'>Vai 074.013</a> pūritā te dṛḍhasupratijñā |<br>
<a class='ref vai' id='vai074.014' href='#vai074.014'>Vai 074.014</a> saphalīkṛtā te śraddhā |<br>
te gopitānīndriyāṇi |<br>
sādhitā badaradvīpamahāpattanayātrā |<br>
<a class='ref vai' id='vai074.015' href='#vai074.015'>Vai 074.015</a> adhigataṁ te sarvajanamanorathasampādakaṁ jambudvīpapradhānaṁ ratnaviśeṣam |<br>
api tu yena tvaṁ pathenāgataḥ, amanuṣyāstāvat, pralayaṁ gaccheyuḥ prāgeva manuṣyāḥ |<br>
<a class='ref vai' id='vai074.016' href='#vai074.016'>Vai 074.016</a> anyadeva vayaṁ sanmārgaṁ vyapadekṣyāmaḥ kṣipraṁ vārāṇasīgamanāya |<br>
<a class='ref vai' id='vai074.017' href='#vai074.017'>Vai 074.017</a> tacchṛṇu, manasi kuru, bhāṣiṣyāmah—itaḥ paścime digbhāge sapta pratānatikramya mahāparvata uccaḥ |<br>
<a class='ref vai' id='vai074.018' href='#vai074.018'>Vai 074.018</a> tasmin parvate lohitākṣo nāma rākṣasaḥ prativasati raudraḥ paraprāṇaharaḥ |<br>
<a class='ref vai' id='vai074.019' href='#vai074.019'>Vai 074.019</a> sa ca parvato ’manuṣyavacaritaḥ kṛṣṇamandhakāraṁ savisphuliṅgaṁ vāyuṁ mokṣayati |<br>
<a class='ref vai' id='vai074.020' href='#vai074.020'>Vai 074.020</a> tatra te etadeva ratnaṁ dhvajāgre ’varopayitvā gantavyam |<br>
ratnaprabhāvācca te ītayo vilayaṁ gamiṣyanti |<br>
<a class='ref vai' id='vai074.021' href='#vai074.021'>Vai 074.021</a> mahāparvatamatikramya aparaparvataḥ |<br>
tasmin parvate ’gnimukho nāgaḥ prativasati |<br>
<a class='ref vai' id='vai074.022' href='#vai074.022'>Vai 074.022</a> sa tava gandhamāghrāya sapta rātriṁdivasānyaśaniṁ pātayiṣyati |<br>
tatra ratnaguhāṁ samanviṣya praveṣṭavyam |<br>
<a class='ref vai' id='vai074.023' href='#vai074.023'>Vai 074.023</a> saptarātrasya cātyayādduṣṭanāgaḥ svapiṣyati |<br>
śayite diṣṭanāge parvatamadhiroḍhavyam |<br>
tatra drakṣyasi samaṁ bhūmipradeśamakṛṣṭoptaṁ ca taṇḍulaphalaśālimakaṇakamatuṣaṁ śuciṁ niṣphuṭigandhikaṁ caturaṅgulaparyavanaddham |<br>
<a class='ref vai' id='vai074.025' href='#vai074.025'>Vai 074.025</a> yastamaṣṭamyāṁ panñcadaśyāṁ vā bālāho’śvarājaḥ paribhujya sukhī arogo balavān prīṇitendriyaḥ pūrvakāyamabhyunnamayyodānamudānayati—kaḥ pāragāmī, kaḥ pāragāmī, kaṁ pāraṁ nayāmi, svastikṣemābhyāṁ jambudvīpamanuprāpayāmi, sa tvayopasaṁkramya idaṁ syādvacanīyam—ahaṁ pāragāmī, māṁ pāraṁ naya, māṁ svastikṣemābhyāṁ vārāṇasīmanuprāpaya |<br>
<a class='ref vai' id='vai074.028' href='#vai074.028'>Vai 074.028</a> atha sa supriyo mahāsārthavāhastāḥ kinnarakanyā dharmyayā kathayā saṁdarśya samādāpya samuttejya saṁpraharṣya mātṛduhitṛvat pratisamodya yathoddiṣṭena mārgeṇa yathoktena vidhinā anupūrveṇa taṁ bhūmipradeśamanuprāptaḥ |<br>
<a class='ref vai' id='vai074.030' href='#vai074.030'>Vai 074.030</a> sa ca bālāho’śvarājaścarannevamāha—kaḥ pāragāmī, kaḥ pāragāmī, kaṁ pāraṁ nayāmi, svastikṣemābhyāṁ jambudvīpamanuprāpayāmi? tataḥ supriyo mahāsārthavāno yena bālāho ’śvarājastenopasaṁkrāntaḥ |<br>
<a class='ref vai' id='vai075.001' href='#vai075.001'>Vai 075.001</a> upasaṁkramya ekāṁsamuttarāsaṅgaṁ kṛtvā dakṣiṇaṁ jānumaṇḍalaṁ pṛthivyāṁ pratiṣṭhāpya yena bālāho ’śvarājastenānñjaliṁ praṇamya bālāhamaśvarājamidavocat—ahaṁ pāragāmī, ahaṁ pāragāmī, naya mām |<br>
<a class='ref vai' id='vai075.003' href='#vai075.003'>Vai 075.003</a> svastikṣemābhyāṁ vārāṇasīmanuprāpaya |<br>
evamukte bālāho ’śvarājaḥ supriyaṁ mahāsārthavāhamidamavocat—na te mahāsārthavāha mama pṛṣṭhādhirūḍhena diśo nāvalokayitavyāḥ, nimīlitākṣeṇa te stheyam |<br>
<a class='ref vai' id='vai075.005' href='#vai075.005'>Vai 075.005</a> ityuktvā bālāho’śvarājaḥ pṛṣṭhamupanāmayati |<br>
atha supriyo mahāsārthavāho bālāhasyāśvarājasya pṛṣṭhamadhiruhya yathānuśiṣṭo ’lpaiśca kṣaṇalavamuhūrtairvārāṇasīmanuprāptaḥ |<br>
<a class='ref vai' id='vai075.006' href='#vai075.006'>Vai 075.006</a> sva uyhāne ’vataritaḥ |<br>
<a class='ref vai' id='vai075.007' href='#vai075.007'>Vai 075.007</a> avatīrya supriyo mahāsārthavāho bālāhāśvarājapṛṣṭhādbālāhāśvarājaṁ tripradakṣiṇīkṛtya pādābhivandanaṁ karoti |<br>
<a class='ref vai' id='vai075.008' href='#vai075.008'>Vai 075.008</a> tato bālāho ’śvarājaḥ supriyaṁ mahāsārthavāhaṁ saṁrādhayāmāsa—sādhu sādhu mahāsārthavāha |<br>
<a class='ref vai' id='vai075.009' href='#vai075.009'>Vai 075.009</a> nistīrṇāni te mahāsamudraparvatanadīkāntārāṇi |<br>
pūritā te dṛḍhapratijñnā |<br>
<a class='ref vai' id='vai075.010' href='#vai075.010'>Vai 075.010</a> saphalīkṛtaste ’dhvā |<br>
gopitānīndrayāṇi |<br>
sādhitā te badaradvīpamahāpattanayātrā |<br>
adhigataste sarvajanamanorathasampādako jambudvīpasya pradhāno ratnaviśeṣaḥ |<br>
<a class='ref vai' id='vai075.011' href='#vai075.011'>Vai 075.011</a> evaṁ hi parahitārthamabhyudyatāḥ kurvanti sattvaviśeṣāḥ |<br>
<a class='ref vai' id='vai075.012' href='#vai075.012'>Vai 075.012</a> ityuktvā bālāho ’śvarājaḥ prakrāntaḥ |<br>
athāciraprakrānte bālāhe ’śvarājani supriyo mahāsārthavāhaḥ svagṛhaṁ praviṣṭaḥ |<br>
<a class='ref vai' id='vai075.013' href='#vai075.013'>Vai 075.013</a> aśrauṣurvārāṇasīnivāsinaḥ paurā brahmadattaśca kāśirājah—supriyo mahāsārthavāhaḥ pūrṇena varṣaśatena saṁsiddhayātraḥ pūrṇamanorathaḥ svagṛhamanuprāpta iti |<br>
<a class='ref vai' id='vai075.015' href='#vai075.015'>Vai 075.015</a> śrutvā ca punarbrahmadattaḥ kāśirāja ānanditaḥ |<br>
pauravargaḥ supriyaṁ sārthavāhaṁ saṁrādhayāmāsa |<br>
<a class='ref vai' id='vai075.016' href='#vai075.016'>Vai 075.016</a> aśrauṣīt tat pūrvakaṁ caurasahasramanyaśca jano dhanārthī—supriyo mahāsārthavāhaḥ saṁsiddhayātraḥ paripūrṇamanoratha āgata iti |<br>
<a class='ref vai' id='vai075.017' href='#vai075.017'>Vai 075.017</a> srutvā ca punarupasaṁkramya supriyaṁ mahāsārthavāhamidamavocan—parikṣīṇadhanāḥ sma iti |<br>
<a class='ref vai' id='vai075.018' href='#vai075.018'>Vai 075.018</a> evamukte mahāsārthavāhastān sarvān maitreṇa cakṣuṣā vyavalokya vijñnāpayati—gacchatu bhavantaḥ svakasvakeṣu vijiteṣu |<br>
<a class='ref vai' id='vai075.019' href='#vai075.019'>Vai 075.019</a> yo yenārthī upakaraṇaviśeṣeṇa bhavati, sa tasyārthe cittamutpādayatu, vācaṁ ca niścārayatu |<br>
<a class='ref vai' id='vai075.020' href='#vai075.020'>Vai 075.020</a> śrutvā ca punaḥ prakrāntaḥ |<br>
atha supriyo mahāsārthavāhastadeva poṣadhe panñcadaśyāṁ śiraḥsnāta upoṣadhoṣito yattatprathamalabdhaṁ maṇiratnaṁ dhvajāgre āropya vācaṁ ca niścārayati, yojanasahasrasāmantakena yathepsitāni sattvānāmupakaraṇānyutpadyante, sahābhidhānacca yo yenārthī tasya tadvarṣaṁ bhavati |<br>
<a class='ref vai' id='vai075.023' href='#vai075.023'>Vai 075.023</a> tataḥ paripūrṇamanorathāste sattvāḥ |<br>
<a class='ref vai' id='vai075.024' href='#vai075.024'>Vai 075.024</a> taccaurasahasraṁ supriyeṇa mahāsārthavāhena daśasu kuśaleṣu karmapatheṣu pratiṣṭhāpitaḥ |<br>
|<br>
<a class='ref vai' id='vai075.025' href='#vai075.025'>Vai 075.025</a> atrāntarāt kālagate brahmadatte kāśirājani paurāmātyaiḥ supriyo mahāsārthavāho rājābhiṣekeṇābhiṣiktaḥ |<br>
<a class='ref vai' id='vai075.026' href='#vai075.026'>Vai 075.026</a> mahābhiṣiktena supriyeṇa mahārājñnā dvitīyaṁ maṇiratnaṁ dhvajāgre āropya pūrvavidhinā dvīyojanasahasrasāmantakena yathepsitāni sattvānāmupakaraṇānyutpadyantāmiti sahābhidhānācca yo yenārthī tasya tadvarṣati |<br>
<a class='ref vai' id='vai075.028' href='#vai075.028'>Vai 075.028</a> tṛtīyena maṇiratnena yathoktena vidhinā dhvajāgrocchritena yathepsitopakaraṇaviśeṣavarṣaṇāni saṁpannāni |<br>
<a class='ref vai' id='vai075.029' href='#vai075.029'>Vai 075.029</a> evaṁ triyojanasahasrasāmantakenopakaraṇaiḥ strīmanuṣyāḥ saṁtarpitāḥ |<br>
<a class='ref vai' id='vai075.030' href='#vai075.030'>Vai 075.030</a> tato ’nupūrveṇa jambudvīpaiśvaryabhūtena supriyeṇa mahārājñnā tadeva poṣadhe panñcadaśyāṁ śiraḥsnātenopoṣadhoṣitena kṛtsne jambudvīpe ghaṇṭāvaghoṣaṇaṁ kṛtvā upakaraṇotpannābhilāṣiṇāṁ strīmanuṣyāṇāṁ jambudvīpanivāsinām yanmaṇiratnaṁ badaradvīpamahāpattanasarvasvabhūtam yathepsitam <a class='ref vai' id='vai76.000' href='#vai76.000'>Vai 76.000</a>sarvopakaraṇavarṣiṇaṁ dhvajāgre āropayāmāsa |<br>
<a class='ref vai' id='vai076.001' href='#vai076.001'>Vai 076.001</a> samanantaraṁ dhvajāgrāvaropite tasmiñ jambudvīpapradhānamaṇiratne kṛtsno jambudvīpanivāsī mahājanakāyo yathepsitairupakaraṇaviśeṣaiḥ saṁtarpitaḥ |<br>
<a class='ref vai' id='vai076.003' href='#vai076.003'>Vai 076.003</a> upakaraṇasaṁtarpitaśca jambudvīpanivāsī janakāyaḥ supriyeṇa rājñnā daśasu kuśaleṣu karmapatheṣu pratiṣṭhāpitaḥ |<br>
<a class='ref vai' id='vai076.004' href='#vai076.004'>Vai 076.004</a> tato jyeṣṭhaṁ kumāraṁ rājyaiśvaryādhipatye partiṣṭhāpya rājarṣibrahmacaryaṁ caritvā caturo brahmān vihārān bhāvayitvā kāmeṣu kāmacchandaṁ prahāya tadbahulavihārī brahmalokasabhāgatāyāṁ copapanno mahābrahmā saṁvṛttaḥ |<br>
|<br>
<a class='ref vai' id='vai076.007' href='#vai076.007'>Vai 076.007</a> bhagavanāha—kiṁ manyadhve bhikṣavo yo ’sau supriyo nāma mahāsārthavāhaḥ, ahameva tena kālena tena samayena bodhisattvacaryāyāṁ vartitavān |<br>
<a class='ref vai' id='vai076.008' href='#vai076.008'>Vai 076.008</a> yattaccaurasahasram, etadeva bhikṣasahasram |<br>
<a class='ref vai' id='vai076.009' href='#vai076.009'>Vai 076.009</a> yā sā pūrvadevatā, kāśyapaḥ samyaksambuddho bodhisattvabhūtaḥ sa tena kālena tena samayena |<br>
<a class='ref vai' id='vai076.010' href='#vai076.010'>Vai 076.010</a> yaścāsau magho mahāsārthavāhaḥ, eṣa eva śāriputro bhukṣuḥ sa tena kā lena tena samayena |<br>
<a class='ref vai' id='vai076.011' href='#vai076.011'>Vai 076.011</a> yaścāsau nīlādo nāma mahāyakṣaḥ, eṣa evānando bhikṣustena kālena tena samayena |<br>
<a class='ref vai' id='vai076.012' href='#vai076.012'>Vai 076.012</a> yaścāsau candraprabho yakṣaḥ, eṣa evāniruddho bhikṣuḥ sa tena kālena tena samayena |<br>
yaścāsau lohitākṣo nāma mahāyakṣaḥ, sa eṣa eva devadattastena kalena tena samayena |<br>
<a class='ref vai' id='vai076.013' href='#vai076.013'>Vai 076.013</a> yaścāsau agnimukho nāma nāgaḥ, eṣa eva māraḥ pāpīyān sa tena kalena tena samayena |<br>
<a class='ref vai' id='vai076.014' href='#vai076.014'>Vai 076.014</a> yaścāsau bālāho ’śvarājaḥ, maitreyo boddhisattvastena kālena tena samayena |<br>
<a class='ref vai' id='vai076.015' href='#vai076.015'>Vai 076.015</a> tadā tāvanmayā bhikṣavo dṛḍhapratijñnena pratijñnāpūraṇārthaṁ saptavārāṁścaurasahasrāt sārthaḥ paritrātaḥ |<br>
<a class='ref vai' id='vai076.016' href='#vai076.016'>Vai 076.016</a> aparituṣṭāṁśca caurān viditvā dṛḍhapratijñnā kṛtā |<br>
<a class='ref vai' id='vai076.017' href='#vai076.017'>Vai 076.017</a> kṛtvā cānekairduṣkaraśatasahasrairbadaradvīpamahāpattanasya yātrāṁ sādhayitvā caurasahasrapramukhaṁ kṛtsnaṁ jambudvīpaṁ dhanena saṁtarpayitvā daśasu kuśaleṣu karmapatheṣu pratiṣṭhāpitaḥ |<br>
<a class='ref vai' id='vai076.019' href='#vai076.019'>Vai 076.019</a> idānīmapi mayā anekairduṣkaraśatasahasrairanuttaraṁ jñnānamadhigamya maitrāyatā karuṇayā saptakṛtvaścaurasahasrasakāśāt sārthaḥ paritrātaḥ |<br>
<a class='ref vai' id='vai076.020' href='#vai076.020'>Vai 076.020</a> aparituṣṭaṁ ca caurasahasraṁ viditvā yāvadāptaṁ dhanena saṁtarpayitvā atyantaniṣṭhe ’nuttare yogakṣeme nirvāṇe pratiṣṭhāpitāḥ |<br>
<a class='ref vai' id='vai076.021' href='#vai076.021'>Vai 076.021</a> anekāni ca devamanuṣyaśatasahasrāṇi yakṣarākṣasapretapiśācakumbhāṇḍapūtanakaṭapūtanakoṭiśatasahasrāṇi śaraṇagamanaśikṣāpadeṣu pratiṣṭhāpitāni |<br>
|<br>
<a class='ref vai' id='vai076.024' href='#vai076.024'>Vai 076.024</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai076.025' href='#vai076.025'>Vai 076.025</a> iti śrīdivyāvadāne supriyāvadānamaṣṭamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
