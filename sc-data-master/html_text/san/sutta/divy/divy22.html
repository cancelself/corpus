<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy22' lang='san'>
<header>
<ul>
<li class='division'>Divyāvadānam</li>
</ul>
<h1>22. candraprabhabodhisattvacaryāvadānam</h1>
</header>
<p><a class='ref vai' id='vai195.001' href='#vai195.001'>Vai 195.001</a> <span class='evam'>evaṁ mayā śrutam</span> |<br>
<a class='ref vai' id='vai195.002' href='#vai195.002'>Vai 195.002</a> ekasmin samaye bhagavān bhagavān rājagṛhe viharati sma gṛdhrakūṭe parvate mahatā bhikṣusaṁghena sārdhamardhatrayodaśābhirbhikṣuśataiḥ |<br>
<a class='ref vai' id='vai195.003' href='#vai195.003'>Vai 195.003</a> tatra bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ papracchuh—paśya bhadanta, yāvadāyuṣmantau śāriputramaudgalyāyanau tatprathamataraṁ nirupadhiśeṣe nirvāṇadhātau parinirvṛtau, na tveva pitṛmaraṇamāgamitavantau |<br>
<a class='ref vai' id='vai195.005' href='#vai195.005'>Vai 195.005</a> atredānīṁ bhikṣavaḥ kimāścaryam yadetarhi śāriputramaudgalyāyanau bhikṣū vigatarāgau vigatadveṣau vigatamohau parimuktau jātijarāvyādhimaraṇaśokaparidevaduḥkhadaurmanasyopāyāsaur nistṛṣṇau nirupādānau prahīṇasarvāhaṁkāramamakārāsmimānābhiniveśānuśayau tiṣṭhati buddhapramukhe bhikṣusaṁghe tatprathamataraṁ nirupadhiśeṣe nirvāṇadhātau parinirvṛtau, na tveva pitṛmaraṇamāgamitavantau |<br>
<a class='ref vai' id='vai195.009' href='#vai195.009'>Vai 195.009</a> yattvatīte ’dhvani śāriputramaudgalyāyanau sarāgau sadveṣau samohāvaparimuktau jātijarāvyādhimaraṇaśokaparidevaduḥkhadaurmanasyopāyāsairmamāntike cittamabhiprasādya kālaṁ kṛtvā kāmadhātumatikramya brahmaloka upapannau, na tveva pitṛmaraṇamāgamitavantau, tacchrūyatām |<br>
|<br>
<a class='ref vai' id='vai195.013' href='#vai195.013'>Vai 195.013</a> bhūtapūrvaṁ bhikṣavo ’tīte ’dhvanyuttarāpathe bhadraśilā nāma nagarī rājadhānī abhūt, ṛddhā ca sphītā ca kṣemā ca subhikṣā ca ākīrṇabahujanamanuṣyā ca |<br>
<a class='ref vai' id='vai195.014' href='#vai195.014'>Vai 195.014</a> dvādaśayojanānyāyāmena dvādaśayojanāni vistareṇa caturasrā caturdvārā suvibhaktā uccaistoraṇagavākṣavātāyanavedikāpratimaṇḍitā nānāratnasampūrṇā susamṛddhasarvadravyavaṇigjananiketā pārthivāmātyagṛhapatiśreṣṭhirāṣṭrikanīti(?)maulidharāṇāmāvāso vīṇāveṇupaṇavasughoṣakavallarīmṛdaṅgabherīpaṭahaśaṅkhanirnāditā |<br>
<a class='ref vai' id='vai195.018' href='#vai195.018'>Vai 195.018</a> tasyāṁ ca rājadhānyāmagurugandhāścandanagandhāścūrṇagandhāḥ sarvakālikāśca kusumagandhā nānāvātasamīritā atiramaṇīyā vīthīcatvaraśṛṅgāṭakeṣu vāyavo vāyanti sma |<br>
<a class='ref vai' id='vai195.019' href='#vai195.019'>Vai 195.019</a> hastyaśvarathapattibalakāyasampannā yugyayānopaśobhitā vistīrṇātiramaṇīyavīthīmahāpathā ucchritavicitradhvajapatākā toraṇagavākṣārdhacandrāvanaddhā amarālaya iva śobhate |<br>
<a class='ref vai' id='vai195.021' href='#vai195.021'>Vai 195.021</a> utpalapadmakumudapuṇḍarīkāni surabhijalajakusumaparimaṇḍitāni svādusvacchaśītalajalaparipūrṇapuṣkiriṇītaḍāgodapānaprasravaṇopaśobhitā śālatālatamālasūtra(?)karṇikārāśokatilakapuṁnāganāgakeśaracampakabakulātimuktakapāṭalāpuṣpasaṁchannā kalaviṅkaśukaśārikākokilabarhigaṇajīvaṁjīvakonnāditavanaṣaṇḍodyānaparimaṇḍitā |<br>
<a class='ref vai' id='vai195.025' href='#vai195.025'>Vai 195.025</a> bhadraśilāyāṁ ca rājadhānyāmanyataraṁ maṇigarbhaṁ nāma rājodyānaṁ nānāpuṣpaphalavṛkṣaviṭapopaśobhitaṁ sodapānaṁ haṁsakrauñcamayūraśukaśārikākokilajīvaṁjīvakaśakunimanojñaravanir nāditamatiramaṇīyam |<br>
<a class='ref vai' id='vai195.027' href='#vai195.027'>Vai 195.027</a> evaṁ suramaṇīyā bhadraśilā rājadhānī babhūva |<br>
bhadraśilāyāṁ rājādhānyāṁ rājābhūccandraprabho nāma abhirūpo darśanīyaḥ prāsādiko divyacakṣuścaturbhāgacakravartī dhārmiko dharmarājā jambudvīpe rājyaiśvaryādhipatyaṁ kāritavān svayamprabhuḥ |<br>
<a class='ref vai' id='vai195.029' href='#vai195.029'>Vai 195.029</a> na khalu rājñaścandraprabhasya gacchato ’ndhakāraṁ bhavati, na ca maṇirvā pradīpo vā ulkā vā purastāt nīyate, api tu svakāt kāyāt rājñaścandraprabhasya prabhā niścaranti tadyathā candramaṇḍalādraśmayaḥ |<br>
<a class='ref vai' id='vai195.032' href='#vai195.032'>Vai 195.032</a> anena kāraṇena rājñaścandraprabhasya candraprabha iti saṁjñā babhūva |<br>
| tena khalu samayenāsmiñ jambudvīpe ’ṣḍaṣaṣṭinagarasahasrāṇi babhūvurbhadraśilārājadhānīprabhukhāni ṛddhāni sphītāni kṣemāṇi subhikṣāṇyākīrṇabahujanamanuṣyāṇi |<a class='ref vai' id='vai196.002' href='#vai196.002'>Vai 196.002</a></p>
<p>apīdānīṁ jambudvīpakā akarā abhūvann aśulkā atarapaṇyāḥ |<br>
<a class='ref vai' id='vai196.003' href='#vai196.003'>Vai 196.003</a> kṛṣisampannāḥ saumyā janapadā babhūvuḥ |<br>
kukkuṭasampātamātrāśca grāmanigamarāṣṭrarājadhānyo babhūvuḥ |<br>
<a class='ref vai' id='vai196.004' href='#vai196.004'>Vai 196.004</a> tena khalu samayena catuścatvāriṁśadvarṣasahasrāṇi jambudvīpe manuṣyāṇāmāyuṣaḥ pramāṇamabhūt |<br>
<a class='ref vai' id='vai196.005' href='#vai196.005'>Vai 196.005</a> rājā candraprabho bodhisattvo ’bhūt sarvaṁdadaḥ sarvaparityāgī niḥsaṅgaparityāgī ca |<br>
<a class='ref vai' id='vai196.006' href='#vai196.006'>Vai 196.006</a> mahati tyāge vartate |<br>
tena bhadraśilāyāṁ rājadhānyāṁ nirgatya bahirdhā nagarasya caturṣu nagaradvāreṣu catvāro catvāro mahāyajñavāṭā māpitāśchatradhvajayūpapatākātyucchritāḥ |<br>
<a class='ref vai' id='vai196.007' href='#vai196.007'>Vai 196.007</a> tataḥ suvarṇabherīḥ saṁtāḍya dānāni dīyante, puṇyāni kriyante, tadyathā—annamannārthibhyaḥ, pānaṁ pānārthibhyaḥ, svādyabhojyamālyavilepanavastraśayanāsanāpāśrayāvāsapradīpacchatrāṇi rathā ābharaṇānyalaṁkārāḥ, suvarṇapātryo rūpyacūrṇaparipūrṇāḥ, rūpyapātryaḥ suvarṇaparipūrṇāḥ, suvarṇaśṛṅgāśca gāvaḥ kāmadohinyaḥ |<br>
<a class='ref vai' id='vai196.011' href='#vai196.011'>Vai 196.011</a> kumārāḥ kumārikāśca sarvālaṁkāravibhūṣitāḥ kṛtvā pradānāni dīyante |<br>
vastrāṇi nānāraṅgāni nānādeśasamucchritāni nānāvicitrāṇi, tasyathā—paṭṭāṁśukacīnakauśeyadhautapaṭṭavastrāṇyūrṇādukūlamayaśobhanavastrāṇyaparāntakaphalakaharyaṇikambalaratnasuvarṇaprāvarakākāśikāṁśukṣomakādyāḥ |<br>
<a class='ref vai' id='vai196.014' href='#vai196.014'>Vai 196.014</a> rājñā candraprabheṇa tāvantaṁ dānamanudattam, yena sarve jambudvīpakā manuṣyā āḍhyā mahādhanā mahābhogāḥ saṁvṛttāḥ |<br>
<a class='ref vai' id='vai196.015' href='#vai196.015'>Vai 196.015</a> rājñā candraprabheṇa tāvanti hastyaśvarathacchatrāṇi pradānamanupradattāni, yathā asmiñ jambudvīpe ekamanuṣyo ’pi padbhyāṁ na gacchati |<br>
<a class='ref vai' id='vai196.016' href='#vai196.016'>Vai 196.016</a> sarve jambudvīpakā manuṣyā hastipṛṣṭhaiśca caturaśvayuktaiśca rathairuparisuvarṇamayai rūpyamayaiścātapatrairudyānenodyānaṁ grāmeṇa grāmamanuvicaranti sma |<br>
<a class='ref vai' id='vai196.018' href='#vai196.018'>Vai 196.018</a> tato rājñaścandraprabhasyaitadabhavat—kiṁ punarme itvareṇa dānena pradattena? yannvaham yādṛśānyeva mama vastrālaṁkārāṇyābharaṇāni, tādṛśānyeva dānamanuprayaccheyam, yat sarve jambudvīpakā manuṣyā rājakrīḍayā krīḍeyuḥ |<br>
<a class='ref vai' id='vai196.020' href='#vai196.020'>Vai 196.020</a> atha rājā candraprabho jambudvīpakebhyo manuṣyebhyo maulipaṭṭavastrālaṁkārābharaṇāṇyanuprayacchati, tadyathā—harṣakaṭakakeyūrāhārārdhahārādīn pradānamanuprayacchati sma |<br>
<a class='ref vai' id='vai196.022' href='#vai196.022'>Vai 196.022</a> rājñā candraprabheṇa tāvanti rājārhāṇi vastrāṇyalaṁkārāṇi maulayaḥ paṭṭāścānupradattāḥ, yena sarve jambudvīpakā manuṣyā maulidharāḥ paṭṭadharāśca saṁvṛttāḥ |<br>
<a class='ref vai' id='vai196.023' href='#vai196.023'>Vai 196.023</a> yā rājñaścandraprabhasyākṛtistādṛśā eva sarve jambudvīpakā manuṣyāḥ saṁvṛttāḥ |<br>
<a class='ref vai' id='vai196.024' href='#vai196.024'>Vai 196.024</a> tato rājñā candraprabheṇāṣṭaṣaṣṭiṣu nagarasahasreṣu ghaṇṭāvaghoṣaṇaṁ kāritam—sarve bhavanto jambudvīpakā manuṣyā rājakrīḍayā, krīḍantu, yāvadahaṁ jīvāmīti |<br>
<a class='ref vai' id='vai196.026' href='#vai196.026'>Vai 196.026</a> atha jambudvīpakā manuṣyā rājñaścandraprabhasya ghaṇṭāvaghoṣaṇāṁ śrutvā sarva eva rājakrīḍayā krīḍitumārabdhāḥ |<br>
<a class='ref vai' id='vai196.027' href='#vai196.027'>Vai 196.027</a> vīṇāveṇupaṇavasughoṣakavallarībherīpaṭahamṛdaṅgatālaśaṅkhasahasraistūryaśabdaśataiśca vādyamānaiḥ keyūrahāramaṇimuktābharaṇakuṇḍaladharāḥ sarvālaṁkāravibhūṣitapramadāgaṇaparivṛtā rājaśriyamanubhavanti sma |<br>
<a class='ref vai' id='vai196.029' href='#vai196.029'>Vai 196.029</a> tena khalu samayena jambudvīpakānāṁ manuṣyāṇāṁ rājalīlayā krīḍatām yaśca vīṇāveṇupaṇavasughoṣakavallarībherīmṛdaṅgapaṭahaśabdo yaścāṣṭaṣaṣṭiṣu tālavaṁśanirghoṣo yaścandraprabhasya caturṣu mahāyajñavāṭeṣu suvarṇabherīṇāṁ tāḍyamānānāṁ varṇamanojñaśabdo niścarati, tena sarvo jambudvīpo manojñaśabdanādito ’bhūt tadyathā devānāṁ trāyastriṁśānāmabhyantaraṁ devaputam <a class='ref vai' id='vai197.000' href='#vai197.000'>Vai 197.000</a>nṛttagītavāditaśabdena nirnāditam |<br>
<a class='ref vai' id='vai197.001' href='#vai197.001'>Vai 197.001</a> evameva tasmin kāle tasmin samaye sarvo jambudvīpavāsināṁ janakāyastena gītavāditaśabdena ekāntasukhasamarpito ’tyarthaṁ ramate |<br>
<a class='ref vai' id='vai197.002' href='#vai197.002'>Vai 197.002</a> tena khalu samayena bhadraśilāyāṁ rājadhānyāṁ dvāsaptatirayutakoṭīśatāni manuṣyāṇāṁ prativasanti sma |<br>
<a class='ref vai' id='vai197.004' href='#vai197.004'>Vai 197.004</a> teṣāṁ rājā candraprabha ṛṣṭo babhūva priyo manāpaśca |<br>
apīdānīṁ varṇākṛtiliṅgasthairyamasya nirīkṣamāṇā na tṛptimupayānti sma |<br>
<a class='ref vai' id='vai197.005' href='#vai197.005'>Vai 197.005</a> yasmiṁśca samaye rājā candraprabho mahāyajñavāṭaṁ gacchati, tasmin samaye prāṇikoṭīniyutaśatasahasrāṇyavalokayanti, evaṁ cāhuh—devagarbho batāyaṁ rājā candraptabha iha jamudvīpe rājyaṁ kārayati |<br>
<a class='ref vai' id='vai197.007' href='#vai197.007'>Vai 197.007</a> na khalu manuṣyā īdṛgvarṇasaṁsthānā yādṛśā devasya candraprabhasyeti |<br>
<a class='ref vai' id='vai197.008' href='#vai197.008'>Vai 197.008</a> rājā candraprabho yena yenāvalokayati, tena tena strīsahasrāṇyavalokayanti—dhanyāstāḥ striyo yāsāmeṣa bharteti |<br>
<a class='ref vai' id='vai197.009' href='#vai197.009'>Vai 197.009</a> tacca śuddhairmanobhir nānyathābhāvāt |<br>
evaṁ darśanīyo rājā candraprabho babhūva |<br>
<a class='ref vai' id='vai197.010' href='#vai197.010'>Vai 197.010</a> candraprabhasya rājño ’rdhatrayodaśāmātyasahasrāṇi |<br>
teṣāṁ dvau agrāmātyau mahācandro mahīdharaśca |<br>
<a class='ref vai' id='vai197.011' href='#vai197.011'>Vai 197.011</a> vyaktau paṇḍitau medhāvinau guṇaiśca sarvāmātyamaṇḍalaprativiśiṣṭau sarvādhikṛtau rājaparikarṣakau rājaparipālakau |<br>
<a class='ref vai' id='vai197.012' href='#vai197.012'>Vai 197.012</a> alpotsuko rājā sarvakarmānteṣu |<br>
<a class='ref vai' id='vai197.013' href='#vai197.013'>Vai 197.013</a> mahācandraścāgrāmātyo ’bhīkṣṇaṁ jambudvīpakān manuṣyān daśasu kuśaleṣu karmapatheṣu niyojayati—imān bhavanto jambudvīpakā manuṣyā daśa kuśalān karmapathān samādāya vartatheti |<br>
<a class='ref vai' id='vai197.014' href='#vai197.014'>Vai 197.014</a> yādṛśī ca rājñaścakravartino ’vavādānuśāsanī, tādṛśī mahācandrasyāmātyasyāvavādānuśāsanī babhūva |<br>
<a class='ref vai' id='vai197.016' href='#vai197.016'>Vai 197.016</a> mahācandrasyāgrāmātyasya rājā candraprabha iṣṭaścābhūt priyaśca manāapaśca |<br>
apīdānīṁ varṇākṛtiliṅgasaṁsthānamasya nirīkṣamāṇo na tṛptimupayāti |<br>
|<br>
<a class='ref vai' id='vai197.018' href='#vai197.018'>Vai 197.018</a> yāvadapareṇa samayena mahācandreṇāgrāmātyena svapno dṛṣṭah—rājñaścandraprabhasya dhūmavarṇaiḥ piśācairmaulirapanītaḥ |<br>
<a class='ref vai' id='vai197.019' href='#vai197.019'>Vai 197.019</a> prativibuddhasya cābhūdbhayam, abhūcchaṅkitatvam, abhūdromaharṣah—mā haiva devasya candraprabhasya śiroyācanaka āgacchet |<br>
<a class='ref vai' id='vai197.020' href='#vai197.020'>Vai 197.020</a> devaśca sarvaṁdadaḥ |<br>
sarvaparityāge nāstyasya kiṁcidaparityaktaṁ dīnānāthakṛpaṇavanīpakayācanakebhya iti |<br>
<a class='ref vai' id='vai197.021' href='#vai197.021'>Vai 197.021</a> tasya buddhirutpannā—na mayā rājñaścandraprabhasya svapno nivedayitavyaḥ |<br>
<a class='ref vai' id='vai197.022' href='#vai197.022'>Vai 197.022</a> api tu ratnamayāni śirāṁsi kārayitvā koṣakoṣṭhāgāraṁ praveśya sthāpayitavyāni |<br>
<a class='ref vai' id='vai197.023' href='#vai197.023'>Vai 197.023</a> yadi nāma kaściddevasya śiroyācanaka āgacchet, tamenamebhī ratnamayaiḥ śirobhiḥ pralobhayiṣyāmi |<br>
<a class='ref vai' id='vai197.024' href='#vai197.024'>Vai 197.024</a> iti viditvā ratnamayāni śirāṁsi kārayitvā koṣakoṣṭhāgareṣu prakṣipya sthāpitavān |<br>
<a class='ref vai' id='vai197.025' href='#vai197.025'>Vai 197.025</a> apareṇa samayena mahīdhareṇāgrāmātyena svapno dṛṣṭah—sarvaratnamayaḥ potaścandraprabhasya kulasthaḥ śataśo viśīrṇaḥ |<br>
<a class='ref vai' id='vai197.026' href='#vai197.026'>Vai 197.026</a> dṛṣṭvā ca punarbhītastrastaḥ saṁvignah—mā haiva rājñaścandraprabhasya rājyacyutirbhaviṣyati jīvitasya cāntarasya cāntarāya iti |<br>
<a class='ref vai' id='vai197.027' href='#vai197.027'>Vai 197.027</a> tena brāhmaṇā ye naimittikā vipaścikāścāhūya uktāh—bhavantaḥ, mayedṛśaḥ svapno dṛṣṭaḥ, nirdoṣaṁ kuruteti |<br>
<a class='ref vai' id='vai197.028' href='#vai197.028'>Vai 197.028</a> tatastairbrāhmaṇair naimittikairvipaścikaiśca samākhyātam—yādṛśo ’yaṁ tvayā svapno dṛṣṭaḥ, nacirādeva rājñaścandraprabhasya śiroyācanaka āgamiṣyati |<br>
<a class='ref vai' id='vai197.030' href='#vai197.030'>Vai 197.030</a> sa cāsyāmeva bhadraśilāyāṁ rājadhānyāmavatariṣyatīti |<br>
tato mahīdharo ’grāmātyaḥ svapnanirdeśaṁ śrutvā kare kapolaṁ dattvā cintāparo vyavasthitah—atikṣipraṁ rājñaścandraprabhasya maitrātmakasya kāruṇikasya sattvavatsalasyānityatābalaṁ pratyupasthitamiti |<br>
<a class='ref vai' id='vai197.032' href='#vai197.032'>Vai 197.032</a> athāpareṇa samayenārdhatrayodaśābhiramātyasahasraih<a class='ref vai' id='vai198.000' href='#vai198.000'>Vai 198.000</a> svapno dṛṣṭah—rājñaścandraprabhasya caturṣu yajñavāṭeṣu karoṭapāṇibhiryakṣaiścachatradhvajapatākāḥ pātitāḥ, suvarṇabheryaśca bhinnāḥ |<br>
<a class='ref vai' id='vai198.002' href='#vai198.002'>Vai 198.002</a> dṛṣṭvā ca punarbhītāstrastāḥ saṁvignāh—mā haiva rājñaścandraprabhasya mahāpṛthivīpālasya maitrātmakasya kāruṇikasya sattvavatsalasyānityatābalamāgacchet, mā haiva asmākaṁ devena sārdhaṁ nānābhāvo bhaviṣyati vinābhāvo viprayogaḥ, mā haiva atrāṇo ’paritrāṇo jambudvīpo bhaviṣyatīti |<br>
<a class='ref vai' id='vai198.005' href='#vai198.005'>Vai 198.005</a> rājñā candraprabheṇa śrutam |<br>
tena śrutvā aṣṭaṣaṣṭinagarasahasreṣu ghaṇṭāvaghoṣaṇaṁ kāritam—rājalīlayā bhavantaḥ sarve jambudvīpakā mānuṣyāḥ krīḍantu yāvadahaṁ jīvāmi |<br>
<a class='ref vai' id='vai198.007' href='#vai198.007'>Vai 198.007</a> kim yuṣmākaṁ māyopamaiḥ svapnopamaiścintitaih? rājñaścandraprabhasya ghaṇṭāvaghoṣaṇaṁ śrutvā sarva eva jambudvīpakā manuṣyā rājalīlayā krīḍitumārabdhāḥ, vīṇāvoṇupaṇavasughoṣakavallarībherīmṛdaṅgatālaśaṅkhasahasraistūryaśabdaśataiśca vādyamānaiḥ keyūrahāramaṇimuktābharaṇakuṇḍaladharāḥ sarvālaṁkāravibhūṣitapramadāgaṇaparivṛtāa rājaśriyamanubhavanti sma |<br>
<a class='ref vai' id='vai198.010' href='#vai198.010'>Vai 198.010</a> tena khalu samayena jambudvīpakānāṁ manuṣyāṇāṁ rājakrīḍayā krīḍatām yaśca rājñaścandraprabhasya caturṣu mahāyajñavāṭeṣu suvarṇabherīṇāṁ tāḍyamānānāṁ valgurmanojñaḥ śabdo niścarati, tena sarvo jambudvīpo manojñaśabdanir nādito ’bhūt |<br>
<a class='ref vai' id='vai198.013' href='#vai198.013'>Vai 198.013</a> tadyathā devānāṁ trāyastriṁśānāmanyataraṁ devapuraṁ nṛttagītavāditam, evameva tasmin kāle tasmin samaye sarvo jambudvīpanivāsī janakāyastena gītaśabdenaikāntasukhasamarpito ’tyarthaṁ ramate |<br>
|<br>
<a class='ref vai' id='vai198.016' href='#vai198.016'>Vai 198.016</a> tena khalu samayena gandhamādane parvate raudrākṣo nāma brāhmaṇaḥ prativasati sma indrajālavidhijñaḥ |<br>
<a class='ref vai' id='vai198.017' href='#vai198.017'>Vai 198.017</a> aśrauṣīdraudrākṣo brāhmaṇo bhadraśilāyāṁ rājadhānyāṁ candraprabho nāma rājā sarvaṁdado ’smītyātmānaṁ pratijānīte |<br>
<a class='ref vai' id='vai198.018' href='#vai198.018'>Vai 198.018</a> yannvahaṁ gatvā śiro yāceyamiti |<br>
tasyaitadabhavat—yadi tāvat sarvadado bhaviṣyati, mama śiro dāsyati |<br>
<a class='ref vai' id='vai198.019' href='#vai198.019'>Vai 198.019</a> api tu duṣkarametadasthānamanavakāśo yadevamiṣṭaṁ kāntaṁ priyaṁ manāpamuttamāṅgaṁ parityakṣyati yaduta śīrṣam, nedaṁ sthānaṁ vidyate |<br>
<a class='ref vai' id='vai198.021' href='#vai198.021'>Vai 198.021</a> iti viditvā gandhamādanāt parvatādavatīrṇaḥ |<br>
atha gandhamādananivāsinī devatā vikroṣṭumārabdhā—hā kaṣṭaṁ rajñaścandraprabhasya maitrātmakasya mahākāruṇikasya sattvavatsalasyānityatābalaṁ pratyupasthitamiti |<br>
<a class='ref vai' id='vai198.023' href='#vai198.023'>Vai 198.023</a> tena khalu samayena sarvajambudvīpa ākulākulaḥ, dhūmāndhakāraḥ, upakāpātāḥ, diśodāhāḥ, antarīkṣe devadundubhayo ’bhinadanti |<br>
<a class='ref vai' id='vai198.024' href='#vai198.024'>Vai 198.024</a> bhadraśilāyāṁ ca rājadhānyāṁ nātidūre pañcābhijño ṛṣiḥ praivasati viśvāmitro nāṁnā pañcaśataparivāro maitrātmakaḥ kāruṇikaḥ sattvavatsalaḥ |<br>
<a class='ref vai' id='vai198.026' href='#vai198.026'>Vai 198.026</a> atha sa ṛṣiḥ sarvajambudvīpamākulaṁ dṛṣṭvā māṇavakānāmantrayate—yatkhalu māṇavakā jānīta sarvajambudvīpa etarhyākulākulo dhūmāndhakāraḥ |<br>
<a class='ref vai' id='vai198.027' href='#vai198.027'>Vai 198.027</a> sūryācandramasau evamahānubhāvau na bhāsato na tapato na virocataḥ |<br>
<a class='ref vai' id='vai198.028' href='#vai198.028'>Vai 198.028</a> nūnaṁ kasyacinmahāpuruṣasya nirodho bhaviṣyati |<br>
tathā hi—<a class='ref vai' id='vai198.029' href='#vai198.029'>Vai 198.029</a> rodanti kinnaragaṇā vanadevatāśca dhikkāramutsṛjanti devagaṇā pi na sthuḥ |<br>
<a class='ref vai' id='vai198.031' href='#vai198.031'>Vai 198.031</a> candro na bhāti na vibhāti sahasraraśmir naiva vādyavāditaravo ’pi niśāmyate ’tra (1)|<br>
ete hi pādapagaṇāḥ phalapuṣpanaddhā bhūmau patanti pavanairapi cālitāni |<br>
<a class='ref vai' id='vai199.003' href='#vai199.003'>Vai 199.003</a> saṁśrūyate dhvanirayaṁ ca yathātibhīmo vyakto bhaviṣyati pure vyasanaṁ mahāntam (2)|<br>
<a class='ref vai' id='vai199.005' href='#vai199.005'>Vai 199.005</a> ete bhadraśilānivāsaniratāḥ sarve saduḥkhā janā atyantapratiśokaśalyavihatāḥ praspandakaṇṭhānanāḥ |<br>
<a class='ref vai' id='vai199.007' href='#vai199.007'>Vai 199.007</a> etāścandranibhānanā yuvatayo rodanti veśmottame sarve ca prarudanti tīvrakaruṇāḥ santaḥ śmaśāne yathā (3)|<br>
<a class='ref vai' id='vai199.009' href='#vai199.009'>Vai 199.009</a> kiṁ kāraṇaṁ puranivāsijanāḥ samagrāḥ saṁpiṇḍitaṁ manasi duḥkhamidaṁ vahanti |<br>
<a class='ref vai' id='vai199.011' href='#vai199.011'>Vai 199.011</a> utkrośatāmaniśamardhakṛtāgrahastairaiśvaryamapratisamaṁ niruṇaddhi vācam (4)|<br>
<a class='ref vai' id='vai199.013' href='#vai199.013'>Vai 199.013</a> ete payodā vinadantyatoyā jalāśrayāḥ śokamamī vrajanti |<br>
<a class='ref vai' id='vai199.015' href='#vai199.015'>Vai 199.015</a> bhuvorivāmbhasi ca bālasamīraṇāstā vātāḥ pravānti ca kharā rajasā vimiśrāḥ (5)|<br>
<a class='ref vai' id='vai199.017' href='#vai199.017'>Vai 199.017</a> aśivāni nimittāni pravaraṇi hi sāmpratam |<br>
<a class='ref vai' id='vai199.018' href='#vai199.018'>Vai 199.018</a> kṣemāṁ diśamato ’smākamito gantuṁ kṣamo bhavet (6)|<br>
<a class='ref vai' id='vai199.019' href='#vai199.019'>Vai 199.019</a> api tu khalu māṇavakā rājñaścandraprabhasya caturṣu mahāyajñavāṭeṣu suvarṇabherīṇāṁ tāḍyamānānāṁ na bhūyo manojñaḥ svaro niścarati |<br>
<a class='ref vai' id='vai199.020' href='#vai199.020'>Vai 199.020</a> nūnaṁ bata bhadraśilāyāṁ mahānupadravo bhaviṣyatīti |<br>
|<br>
<a class='ref vai' id='vai199.021' href='#vai199.021'>Vai 199.021</a> atha raudrakṣo brāhmaṇo bhadraśilāyāṁ rājadhānyāmanuprāptaḥ |<br>
tato nagaravivāsinī devatā raudrākṣaṁ brahmaṇaṁ dūrādeva dṛṣṭvā yena rājā candraprabhāstenopasaṁkrāntā |<br>
<a class='ref vai' id='vai199.022' href='#vai199.022'>Vai 199.022</a> upasaṁkramya rājānaṁ candraprabhamidamavocat—yatkhalu deva jānīyāh—adya devasya yācanaka āgamiṣyati hiṁsako viheṭhako ’vatāraprekṣī avatāragaveṣī |<br>
<a class='ref vai' id='vai199.024' href='#vai199.024'>Vai 199.024</a> sa devasya śiro yāciṣyatīti |<br>
taddevena sattvānāmarthāyātmānaṁ paripālayitavyamiti |<br>
<a class='ref vai' id='vai199.025' href='#vai199.025'>Vai 199.025</a> atha rājā candraprabhaḥ śiroyācanakamupaśrutya pramuditamanā vismayotphalladṛṣṭirdevatāmuvāca—gaccha devate, yadyāgamiṣyati, ahamasya dīrghakālābhilaṣitaṁ manorathaṁ paripūrayiṣyamīti |<br>
<a class='ref vai' id='vai199.027' href='#vai199.027'>Vai 199.027</a> atha sā devatā rājñaścandraprabhasya idamevamrūpaṁ vyavasāyaṁ viditvā duḥkhinī durmanaskā vipratisāriṇī tatraivāntarhitā |<br>
<a class='ref vai' id='vai199.028' href='#vai199.028'>Vai 199.028</a> atha rājñaścandraprabhasyaitadabhavat—kimatrāścaryam yadahamannamannārthibhyo ’nuprayacchāmi, pānaṁ pānārthibhyo vastrahiraṇyasuvarṇamaṇimuktādīṁs tadarthibhyaḥ |<br>
<a class='ref vai' id='vai199.030' href='#vai199.030'>Vai 199.030</a> yannvaham yācanakebhyaḥ svaśarīramapi parityajeyamiti |<br>
tato raudrākṣo brāhmaṇo dakṣiṇena nagaradvāreṇa praviśan devatayā nivāritah—gaccha pāpabrāhmaṇa, mā praviśa |<br>
<a class='ref vai' id='vai199.031' href='#vai199.031'>Vai 199.031</a> kathamidānīṁ tvam <a class='ref vai' id='vai200.000' href='#vai200.000'>Vai 200.000</a>mohapuruṣa rājñaścandraprabhasya maitrātmakasya kāruṇikasya sattvavatsalasyānekaguṇasampannasya jambudvīpaparipālakasyādūṣiṇo ’napakāriṇaḥ śiraśchetsyasi? raudracitta pāpabrāhmaṇa, mā praviśeti |<br>
<a class='ref vai' id='vai200.003' href='#vai200.003'>Vai 200.003</a> yāvadetat prakaraṇaṁ rājñā candraprabheṇa śrutam—yācanako me nagaradvāre devatayā vidhāryate iti |<br>
<a class='ref vai' id='vai200.004' href='#vai200.004'>Vai 200.004</a> śrutvā ca punarmahācandramagrāmātyamāmantrayate—yatkhalu mahācandra jānīyāh—yācanako me nagaradvāri devatayā vidhāryate |<br>
<a class='ref vai' id='vai200.005' href='#vai200.005'>Vai 200.005</a> gaccha, śīghraṁ matsakāśamānayeti |<br>
evaṁ deveti mahācandro ’grāmātyo rājñaścandraprabhasya pratiśrutya nagaradvāraṁ gatvā tāṁ devatāmuvāca—yatkhalu devate jānīyāh—praviśatveṣa brāhmaṇa, rājā candraprabha enamāhvāpayata iti |<br>
<a class='ref vai' id='vai200.007' href='#vai200.007'>Vai 200.007</a> tato nagaranivāsinī devatā mahācandramagrāmātyamidamavocat—yatkhalu mahācandra jānīyāh—eṣa brāhmaṇo raudracitto niṣkāruṇiko rājñaścandraprabhasya vināśārthaṁ bhadraśilāmanuprāptaḥ |<br>
<a class='ref vai' id='vai200.009' href='#vai200.009'>Vai 200.009</a> kimanena durātmanā praveśitena? eṣa mayā devate upāyaścintito yenāyaṁ brāhmaṇo na prabhaviṣyati devasya śiro grahītumiti |<br>
<a class='ref vai' id='vai200.011' href='#vai200.011'>Vai 200.011</a> atha mahācandro ’grāmātyo raudrākṣaṁ brāhmaṇamādāya nagaraṁ praviśya ratnadharānājñāpayati—ānīyantāṁ bhavanto ratnamayāni śirāṁsi |<br>
<a class='ref vai' id='vai200.013' href='#vai200.013'>Vai 200.013</a> asmai brāhmaṇāya dāsyāmīti |<br>
bhāṇḍāgārikai ratnamayānāṁ śīrṣāṇāṁ rājadvāre rāśiḥ kṛtaḥ |<br>
<a class='ref vai' id='vai200.014' href='#vai200.014'>Vai 200.014</a> mahācandreṇāgrāmātyena raudrākṣasya ratnamayāni śīrṣāṇyupadarśitāni—pratigṛhṇa tvaṁ mahābrāhmaṇa prabhūtāni ratnamayāni śīrṣāṇi |<br>
<a class='ref vai' id='vai200.015' href='#vai200.015'>Vai 200.015</a> yāvadāptaṁ ca te hiraṇyasuvarṇamanuprayacchāmi, yena te putrapautrāṇāṁ jīvikā bhaviṣyati |<br>
<a class='ref vai' id='vai200.016' href='#vai200.016'>Vai 200.016</a> kiṁ te devasya śīrṣeṇa majjāśiṅghāṇakavasādipūrṇeneti? evamukte raudrākṣo brāhmaṇo mahācandramagrāmātyamidamavocat—na ratnamayairme śirobhiḥ prayojanam |<br>
<a class='ref vai' id='vai200.018' href='#vai200.018'>Vai 200.018</a> nāpi hiraṇyasuvarṇena |<br>
api tvahamasya mahāpṛthivīpālasya sarvaṁdadasya sakāśamāgataḥ śiraso ’rthāya |<br>
<a class='ref vai' id='vai200.019' href='#vai200.019'>Vai 200.019</a> evamukte mahācandramahīdharau agrāmātyau kare kapolaṁ dattvā cintāparau vyavasthitau—kimidānīṁ prāptakālamiti |<br>
<a class='ref vai' id='vai200.020' href='#vai200.020'>Vai 200.020</a> athaitadvṛttāntamupaśrutya rājā candraprabho mahācandramahīdharau agrāmātyau dūreṇa prakrośyaitadavocat—ānīyatāmeṣa matsamīpam |<br>
<a class='ref vai' id='vai200.021' href='#vai200.021'>Vai 200.021</a> ahamasyaivaṁ manorathaṁ pūrayiṣyāmīti |<br>
<a class='ref vai' id='vai200.022' href='#vai200.022'>Vai 200.022</a> evamukte mahācandramahīdharau agrāmātyau sāśrudurdinavadanau karuṇakaruṇaṁ paridevamānau abhirudya devasya maitrātmakasya kāruṇikasya sattvavatsalāsyānekaguṇasamuditasya jñānakuśalasya divyacakṣuṣo ’nityatābalaṁ pratyupasthitam, adyāsmākaṁ devena sārdhaṁ nānābhāvo bhaviṣyati vinābhāvo viprayogo visamyogaḥ |<br>
<a class='ref vai' id='vai200.025' href='#vai200.025'>Vai 200.025</a> iti viditvā rājñaḥ pādayor nipatya ekānte niṣaṇṇau |<br>
atha rājā candraprabhaḥ paramatyāgaprativiśiṣṭaṁ tyāgaṁ parityakukāmo dūrata eva taṁ brāhmaṇamāmantrayate—ehi tvaṁ brāhmaṇa, yacchatām yat prārthayase tadgṛhāṇeti |<br>
<a class='ref vai' id='vai200.027' href='#vai200.027'>Vai 200.027</a> atha raudrākṣo brāhmaṇo yena rājā candraprabhastenopasaṁkrāntaḥ |<br>
<a class='ref vai' id='vai200.028' href='#vai200.028'>Vai 200.028</a> upasaṁkramya rājānaṁ candraprabhaṁ jayenāyuṣā ca vardhayitvā rājānaṁ candraprabhamidamavocat—<a class='ref vai' id='vai200.029' href='#vai200.029'>Vai 200.029</a> dharme sthito ’si vimale śubhabuddhisattva sarvajñatāmabhilaṣan hṛdayena sādho |<br>
<a class='ref vai' id='vai200.031' href='#vai200.031'>Vai 200.031</a> mahyaṁ śiraḥ sṛja mahākaruṇāgracetā mahyaṁ dadasva mama toṣakaro bhavādya (7)|<br>
atha rājā candraprabho brāhmaṇasyāntikādidamevamrūpaṁ vākpravyāhāraṁ śrutvā pramuditamanāḥ prītivisphāritākṣo raudrākṣaṁ brāhmaṇamuvāca—hantedaṁ brāhmaṇa śiro ’vighnataḥ sādhu pragṛhyatāmuttamāṅgamiti |<br>
<a class='ref vai' id='vai201.003' href='#vai201.003'>Vai 201.003</a> āha ca—<a class='ref vai' id='vai201.004' href='#vai201.004'>Vai 201.004</a> priyo yathā yadyapi caikaputrakastathāpi me kharpamidaṁ gṛhāṇa |<br>
<a class='ref vai' id='vai201.006' href='#vai201.006'>Vai 201.006</a> tvaccintitānāṁ phalamastu śīghraṁ śiraḥpradānāddhi labheya bodhim (8)|<br>
<a class='ref vai' id='vai201.008' href='#vai201.008'>Vai 201.008</a> ityuktvā svayameva svaśiraso maulimapanītavān |<br>
yadā ca rājā candraprabheṇa śiraso maulirapanītaḥ, tatsamanantarameva sarveṣāṁ jambudvīpakānāṁ manuṣyāṇāṁ maulayaḥ patitāḥ |<br>
<a class='ref vai' id='vai201.010' href='#vai201.010'>Vai 201.010</a> bhadraśilāyāṁ ca rājadhānyāṁ caturdiśamulkāpātā diśodāhāśca prādurbhūtāḥ |<br>
nagaradevatābhiśca śabdo niścāritah—asya rājñaścandraprabhasya pāpabrāhmaṇo śiraśchetsyatīti |<br>
<a class='ref vai' id='vai201.011' href='#vai201.011'>Vai 201.011</a> tacchrutvā mahācandramahīdharau agrāmātyau rājñaścandraprabhasyedamevamrūpaṁ śarīraparityāgaṁ viditvā sāśrudurdidavadanau rājñaścandraprabhasya pādau pariṣvajyāhatuh—dhanyāste puruṣā deva ya evamatyadbhutarūpadarśanaṁ vā drakṣyantīri |<br>
<a class='ref vai' id='vai201.014' href='#vai201.014'>Vai 201.014</a> tau abhimukhamudvīkṣyamāṇau rājani candraprabhe cittamabhiprasādya raudrākṣe ca brāhmaṇe maitryacittamutpādya nāvāṁ śakṣyāmo nirupamaguṇādhārāsya devasyānityatāṁ draṣṭumiti tasminneva muhūrte kālagatau |<br>
<a class='ref vai' id='vai201.016' href='#vai201.016'>Vai 201.016</a> kāmadhātumatikramya brāhmalokamupapannau |<br>
rājñaścandraprabhasyedamevamrūpaṁ vyavasāyaṁ buddhvā tāṁ ca nagaranivāsinīnāṁ devatānāmārtadhvanimupaśrutya bhaumā yakṣā antarikṣacarāśca yakṣāḥ krinditumārabdhāh—hā kaṣṭamidānīṁ rājñaścandraprabhasya śarīranikṣepo bhaviṣyatīti |<br>
|<br>
<a class='ref vai' id='vai201.019' href='#vai201.019'>Vai 201.019</a> atrāntare ca rājakuladvāre ’nekāni praṇiśatasahasrāṇi saṁnipatitānyabhūvan |<br>
tato raudrākṣo brāhmaṇastaṁ mahājanakāyamavekṣya śiro grahītum |<br>
<a class='ref vai' id='vai201.021' href='#vai201.021'>Vai 201.021</a> yadi ca te śiraḥ parityaktam, ekāntaṁ gacchāva iti |<br>
<a class='ref vai' id='vai201.022' href='#vai201.022'>Vai 201.022</a> evamukte rājā candraprabho raudrākṣaṁ brāhmaṇamavocat—evaṁ mahābrāhmaṇa kriyatām |<br>
<a class='ref vai' id='vai201.023' href='#vai201.023'>Vai 201.023</a> ṛddhyantāṁ tava saṁkalpāḥ, paripūryantāṁ manorathā iti |<br>
atha rājā candraprabho rājā āsanādutthāya tīkṣaṇamasimādāya yena maṇiratnagarbhamudyānaṁ tenopasaṁkrāntaḥ |<br>
<a class='ref vai' id='vai201.024' href='#vai201.024'>Vai 201.024</a> atha rājā candraprabhasya idamevamrūpaṁ vyavasāyaṁ dṛṣṭvā bhadraśilāyāṁ rājadhānyāmanekāni prāṇiśatasahasrāṇi vikrośamānāni pṛṣṭhataḥ pṛṣṭhataḥ samanubaddhāni |<br>
<a class='ref vai' id='vai201.026' href='#vai201.026'>Vai 201.026</a> so ’drākṣīdrājā candraprabho mahājanasaṁnipātaṁ vikrośāntam |<br>
dṛṣṭvā ca punaḥ samāśvāsayannāha—apramādaḥ karaṇīyaḥ kuśaleṣu dharmoṣviti |<br>
<a class='ref vai' id='vai201.027' href='#vai201.027'>Vai 201.027</a> saṁkṣepeṇa dharmadeśanāṁ kṛtvā raudrākṣaṁ brāhmaṇamādāya maṇiratnagarbhamudyānaṁ praviṣṭaḥ |<br>
<a class='ref vai' id='vai201.028' href='#vai201.028'>Vai 201.028</a> samanantarapraviṣṭasya rājñaścandraprabhasya maṇiratnagarbha udyāne bhadraśilāyāṁ chatrāṇi dhvajapatākāśca yena maṇiratnagarbhamudyānaṁ tenāvanāmitāḥ |<br>
<a class='ref vai' id='vai201.029' href='#vai201.029'>Vai 201.029</a> tato rājā candraprabho maṇiratnagarbhasyodyānasya dvāraṁ pidhāya taṁ taṁ raudrākṣaṁ brāhmaṇamāmantrayate—pratigṛhyatāṁ brāhmaṇa mamottamāṅgamiti |<br>
<a class='ref vai' id='vai201.031' href='#vai201.031'>Vai 201.031</a> evamukte raudrākṣo brāhmaṇo rājānaṁ candraprabhamuvāca—nāhaṁ śakṣyāmi devasya śiraśchettumiti |<br>
<a class='ref vai' id='vai201.032' href='#vai201.032'>Vai 201.032</a> maṇiratnagarbhasya codyānasya madhye kurabakaḥ |<br>
tatra sarvakālikaścampakavṛkṣo<a class='ref vai' id='vai202.000' href='#vai202.000'>Vai 202.000</a> jātaḥ |<br>
<a class='ref vai' id='vai202.001' href='#vai202.001'>Vai 202.001</a> tato rājā candraprabhastīkṣṇamasiṁ gṛhītvā yena sarvakālikaścampakavṛkṣastenopasaṁkrāntaḥ |<br>
<a class='ref vai' id='vai202.002' href='#vai202.002'>Vai 202.002</a> atha yā devatāstasminnudyāne ’dhyavasitāḥ, tā rājñaścandraprabhasyedamevamrūpaṁ svaśarīraparityāgaṁ viditvā vikroṣṭumārabdhāḥ |<br>
<a class='ref vai' id='vai202.003' href='#vai202.003'>Vai 202.003</a> evaṁ cāhuh—kathamidānīṁ tvaṁ pāpabrāhmaṇa rājñaścandraprabhasyādūṣiṇo ’napakāriṇo mahājanavatsalasyānekaguṇasampannasya śiraśchetsyasīti? tato rājā candraprabha udyānadevatā nivārayati—mā devatā mama śiroyācanakasyāntarāyaṁ kuruta |<br>
<a class='ref vai' id='vai202.006' href='#vai202.006'>Vai 202.006</a> tatkasya hetoh? bhūtapūrvaṁ devatā mamottamāṅgam yācanakasya devatāyā antarāyaḥ kṛtaḥ |<br>
<a class='ref vai' id='vai202.007' href='#vai202.007'>Vai 202.007</a> tayā devatayā bahu apuṇyaṁ prasūtam |<br>
tatkasya detoh? yadi tayā devatayā antarāyo na kṛto ’bhaviṣyat, mayā laghu laghvevānuttarajñānamadhigatamabhaviṣyat |<br>
<a class='ref vai' id='vai202.008' href='#vai202.008'>Vai 202.008</a> ataśca tvāmahamevaṁ bravīmi—mā me tvamuttamāṅgayācanakasyāntarāyaṁ kuruṣveti |<br>
<a class='ref vai' id='vai202.009' href='#vai202.009'>Vai 202.009</a> asminneva te maṇiratnagarbha udyāne mayā sahasraśaḥ śiraḥparityāgaḥ kṛtaḥ, na ca me kenacidantarāyaḥ kṛtaḥ |<br>
<a class='ref vai' id='vai202.010' href='#vai202.010'>Vai 202.010</a> tasmāt tvaṁ devate mamottamāṅgayācanakasyāntarāyaṁ mā kuru |<br>
<a class='ref vai' id='vai202.011' href='#vai202.011'>Vai 202.011</a> eṣa eva devate sa pṛṣṭhībhūto maitreyo yo vyāghryā ātmānaṁ parityajya catvāriṁśatkalpasamprasthito maitreyo bodhisattva ekena śiraḥparityāgenāvapṛṣṭhīkṛtaḥ |<br>
<a class='ref vai' id='vai202.013' href='#vai202.013'>Vai 202.013</a> atha sā devatā rājñaścandraprabhasya maharddhitāmavetya tasmin rājani paraṁ prasādaṁ pravedayantī tūṣṇīmavasthitā |<br>
<a class='ref vai' id='vai202.014' href='#vai202.014'>Vai 202.014</a> atha rājā candraprabhaḥ samyakpraṇidhānaṁ kartumārabdhah—śṛṇvantu bhavantaḥ, ye daśādikṣu sthitā devatāsuragaruḍagandharvakinnarā adhyuṣitāḥ, ihāhamudyāne tyāgaṁ kariṣyāmi, asmiṁs tyāgaṁ svaśiraḥparityāgam yena cāhaṁ satyena svaśiraḥ parityajāmi, na rājyārthāya na svargārthāya na bhogārthāya na śakratvāya na brahmatvāya na cakravartivijayāya nānyatra kathamahamanuttarāṁ samyaksambodhimabhisambuddhya adāntān sattvān damayeyam, aśāntāñ śamayeyam, atīrṇāṁstārayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam |<br>
<a class='ref vai' id='vai202.020' href='#vai202.020'>Vai 202.020</a> anena satyena satyavacanena saphalaḥ pariśramaḥ syāt, parinirvṛtāsya ca sarṣapaphalapramāṇadhātavo bhaveyuḥ, asya ca maṇiratnagarbhasyodyānasya madhye mahān stūpaḥ syāt sarvastūpaprativiśiṣṭaḥ |<br>
<a class='ref vai' id='vai202.022' href='#vai202.022'>Vai 202.022</a> ye ca sattvāḥ śāntakāyā mahācaityaṁ vanditukāmā gaccheyuḥ, te taṁ sarvastūpaprativiśiṣṭaṁ dhātuparaṁ dṛṣṭvā viśrāntā bhaveyuḥ |<br>
<a class='ref vai' id='vai202.023' href='#vai202.023'>Vai 202.023</a> parinirvṛtasyāpi mama caityeṣu, janakāyā āgatya kārāṁ kṛtvā svargamokṣaparāyāṇā bhaveyuriti |<br>
<a class='ref vai' id='vai202.024' href='#vai202.024'>Vai 202.024</a> evaṁ samyak praṇidhānaṁ kṛtvā tasmiṁścampakavṛkṣe śikhāṁ baddhvā raudrākṣaṁ brāhmaṇamuvāca—āgaccha mahābrāhmaṇa, pratigṛhyatām |<br>
<a class='ref vai' id='vai202.026' href='#vai202.026'>Vai 202.026</a> mā me vighnaṁ kuruṣveti |<br>
<a class='ref vai' id='vai202.027' href='#vai202.027'>Vai 202.027</a> tato rājā candraprabha ātmanaḥ kāyasya sthāma ca balaṁ ca saṁjanya tasmiṁśca brāhmaṇe karuṇāsahagataṁ maitracittamutpādya śiraśichattvā raudrākṣāya brāhmaṇāya niryātitavān |<br>
<a class='ref vai' id='vai202.028' href='#vai202.028'>Vai 202.028</a> kālaṁ ca kṛtvā atikramya brahmalokaṁ praṇītatvācchubhakṛtsne devanikāye upapannaḥ |<br>
<a class='ref vai' id='vai202.029' href='#vai202.029'>Vai 202.029</a> samanantaraparityakte rājñā candraprabheṇa śirasi ayaṁ trisāhasramahāsāhasro lokadhātus triḥ kampitaḥ saṁkampitaḥ saṁprakampitaḥ, calitaḥ saṁcalitaḥ saṁpracalitaḥ, vyadhitaḥ pravyādhitaḥ saṁpravyādhitaḥ |<br>
<a class='ref vai' id='vai202.031' href='#vai202.031'>Vai 202.031</a> gaganatalasthāśca devatā divyānyutpalāni kṣeptumārabdhāḥ, padmāni kumudāni puṇḍarīkānyagarucūrṇāni tagaracūrṇāni candanacūrṇāni tamālapatrāṇi divyāni <a class='ref vai' id='vai203.000' href='#vai203.000'>Vai 203.000</a>māndāravāṇi puṣpāṇi, divyāni ca vādyāni pravādayitmārabdhāḥ, cailavikṣepāṁśca cākarṣuḥ |<br>
<a class='ref vai' id='vai203.002' href='#vai203.002'>Vai 203.002</a> tato raudrākṣo brāhmaṇaḥ śirograhāyodyānānnirgataḥ |<br>
athāsminnantare ’nekaiḥ prāṇiśatasahasrair nādo muktah—hā kaṣṭam |<br>
<a class='ref vai' id='vai203.003' href='#vai203.003'>Vai 203.003</a> praghātito devaḥ sarvajanamanorathaparipūraka iti |<br>
tata ekatyāḥ pṛthivyāmāvartante parivartante, eke bāhubhiḥ prakrośanti, kāścit prakīrṇakeśyo rudanti |<br>
<a class='ref vai' id='vai203.004' href='#vai203.004'>Vai 203.004</a> anekāni ca prāṇiśatasahasrāṇi saṁnipatitāni |<br>
<a class='ref vai' id='vai203.005' href='#vai203.005'>Vai 203.005</a> tata ekatyāstasminneva pradeśe sthitvā dhyānānyutpādya tatraiva kālaṁ kṛtvā śubhakṛtsne devanikāye upapannā rājñaścandraprabhasya sabhāgatāyām |<br>
<a class='ref vai' id='vai203.006' href='#vai203.006'>Vai 203.006</a> apare dhyānānyutpādya tatraiva kālaṁ kṛtvā bhāsvare devanikāye upapannāḥ |<br>
<a class='ref vai' id='vai203.007' href='#vai203.007'>Vai 203.007</a> apare prathamadhyānamutpādya kālaṁ kṛtvā brahmalokasabhāgatāyāmupapannāḥ |<br>
<a class='ref vai' id='vai203.008' href='#vai203.008'>Vai 203.008</a> aparaiḥ saṁnipātya rājñaścandraprabhasya śarīraṁ sarvagandhakāṣṭhaiścitāṁ citvā, dhmāpitāni ca asthīni sauvarṇakumbhe prakṣipya, caturmahāpathe śarīrastūpaḥ pratiṣṭāpitaḥ |<br>
<a class='ref vai' id='vai203.010' href='#vai203.010'>Vai 203.010</a> chatradhvajapatākāścāropitāḥ |<br>
gandhairmālyairdhūpairdīpaiḥ puṣpaiḥ pūjāṁ kṛtvā candraprabhe rājani svacittamabhiprasādya kālagatāḥ ṣaṭsu devanikāyeṣu kāmāvacareṣu deveṣūpapannāḥ |<br>
<a class='ref vai' id='vai203.012' href='#vai203.012'>Vai 203.012</a> yaiśca tatra kārāḥ kṛtāḥ, sarve te svargamokṣaparāyaṇāḥ saṁvṛttā iti |<br>
|<br>
<a class='ref vai' id='vai203.013' href='#vai203.013'>Vai 203.013</a> syātkhalu yuṣmākaṁ bhikṣavaḥ kāṅkṣā vā vimatirvā anyā sā tena kālena samayenottarāpathe bhadraśilā nāma rājadhānyabhūditi |<br>
<a class='ref vai' id='vai203.014' href='#vai203.014'>Vai 203.014</a> na khalu evaṁ draṣṭvyam |<br>
tatkasya hetoh? eṣaiva sā takṣaśilā tena kālena tena samayena bhadraśilā nāma rājadhānī babhūva |<br>
<a class='ref vai' id='vai203.015' href='#vai203.015'>Vai 203.015</a> syātkhalu yuṣmākaṁ bhikṣavaḥ kāṅkṣā vā vimatirvā anyaḥ sa tena kālena tena samayenottarāpathe bhadraśilā nāma rājadhānyabhūditi |<br>
na khalu evaṁ draṣṭavyam |<br>
tatkasya hetoh? eṣaiva sā takṣaśilā tena kālena tena samayena bhadraśilā nāma rājadhānī babhūva |<br>
syātkhalu yuṣmākaṁ bhikṣuvaḥ kāṅkṣā vā vimatirvā anyaḥ sa tena kālena tena samayena candraprabho nāma rājābhūditi |<br>
<a class='ref vai' id='vai203.017' href='#vai203.017'>Vai 203.017</a> na khalu evaṁ draṣṭavyam |<br>
tatkasya hetoh? ahameva tena kālena tena samayena rājā candraprabho babhūva |<br>
<a class='ref vai' id='vai203.018' href='#vai203.018'>Vai 203.018</a> syātkhalu yuṣmākaṁ bhikṣavaḥ kāṅkṣā vā vimatirvā—anyaḥ sa tena kālena tena samayena raudrākṣo nāma brāhmaṇo ’bhūditi |<br>
<a class='ref vai' id='vai203.019' href='#vai203.019'>Vai 203.019</a> na khalvevaṁ draṣṭavyam |<br>
tatkasya hetoh? eṣa eva sa tena kālena tena samayena devadatto babhūva |<br>
<a class='ref vai' id='vai203.020' href='#vai203.020'>Vai 203.020</a> syātkhalu yuṣmākaṁ bhikṣavaḥ kāṅkṣā vā vimatirvā—anyau tau tena samayena mahācandramahīdharau agrāmātyau babhūvaturiti |<br>
na khalvevaṁ draṣṭavyam |<br>
<a class='ref vai' id='vai203.022' href='#vai203.022'>Vai 203.022</a> tatkasya hetoh? etāveva mahācandramahīdharau agrāmātyau śāriputramaudgalyāyanau babhūvatuḥ |<br>
<a class='ref vai' id='vai203.023' href='#vai203.023'>Vai 203.023</a> tadāpyetau tatprathamataḥ kālagatau, na tveva putṛmaraṇamārāgitavantau iti |<br>
|<br>
<a class='ref vai' id='vai203.024' href='#vai203.024'>Vai 203.024</a> idamavocadbhagavān |<br>
āttamanasaste bhikṣavo ’nye ca devanāgayakṣagandharvāsuragaruḍakinnaramahoragādayo bhagavato bhāṣitamabhyanandan |<br>
|<br>
<a class='ref vai' id='vai203.026' href='#vai203.026'>Vai 203.026</a> candraprabhabodhisattvacaryāvadānaṁ nāma dvāviṁśatimam |<br>
after this, ṁss. add: tathā ca candraprabhabhūpatirbhūte maṇikanakarajatavaiḍrruyendranīlādidraviṇavasanayānabhojanālāṁkāragrāmanagaranigamaviṣayarājyādayo rājyarathasutakalatramāṁsarudhirakaracaraṇaśirokṣigrīvādisarvaparityāgamantareṇa durgatijananamaraṇajarākaracaraṇakaraṇavikalatāpriyaviyogāditaraduḥkhopanipātabhayābhihatajanaparitrāṇakaraṇasamarthā sakalabhuvanādhipatyābhiṣekamahatī gāthādhunī guṇasamṛddhir na śakyate ’dhigantumiti kāruṇyādaśeṣajagadduḥkhopaśamakṛtaniścayah praṇatasakalasāmantacūḍāmaṇimayūkhāvicchuritapādapīṭhah turagagajarathavastrālaṁkārādiparityāgena parīpūritaniravaśeṣajāmbūdvīpakajanamanorathah sakalajanamanonayanahārī śiraḥ parityaktavān |<br>
kathamityevamanuśrūyate iti |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
