<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy25' lang='san'>
<header>
<ul>
<li class='division'>Divyāvadānam</li>
</ul>
<h1>25. sa gharakṣitāvadānam (2)</h1>
</header>
<p><a class='ref vai' id='vai215.001' href='#vai215.001'>Vai 215.001</a>bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ pṛcchanti—kiṁ bhadanta āyuṣmatā saṁgharakṣitena karma kṛtam, yasya karmaṇo vipākenāḍhye mahābhoge kule jāto bhagavato ’ntike pravrajya sarvakleśaprahāṇādarhattvaṁ sākṣātkṛtam? evaṁ taṁ ca vaineyakāryaṁ kṛtam? bhagavānāha—saṁgharakṣitenaiva bhikṣavaḥ karmāni kṛtāni upacitāni pūrvavat |<br>
<a class='ref vai' id='vai215.005' href='#vai215.005'>Vai 215.005</a> bhūtapūrvaṁ bhikṣavo ’sminn eva bhadrake kalpe viṁśativarṣasahasrāyuṣi prajāyāṁ nāma śāstā pūrvavat |<br>
<a class='ref vai' id='vai215.006' href='#vai215.006'>Vai 215.006</a> tasyāyaṁ śāsane pravrajita āsīdvaiyāvṛtyakaraḥ |<br>
<a class='ref vai' id='vai215.007' href='#vai215.007'>Vai 215.007</a> asya tatra pañca sārdhaṁvihāriśatāni |<br>
yadbhūyasā ekakarvaṭanivāsī janakāyaḥ, asyaivābhiprasannaḥ |<br>
<a class='ref vai' id='vai215.008' href='#vai215.008'>Vai 215.008</a> anena tatra yāvadāyuḥparyantaṁ brahmacaryaṁ cīrṇam, na kaścidguṇo ’dhigataḥ |<br>
<a class='ref vai' id='vai215.009' href='#vai215.009'>Vai 215.009</a> apareṇa samayena glānībhūtaḥ |<br>
mūlagaṇḍapatrapuṣpaphalabhaiṣajyairupasthīyamāno hīyata eva |<br>
<a class='ref vai' id='vai215.010' href='#vai215.010'>Vai 215.010</a> maraṇasamaye praṇidhānaṁ kartumārabdhah—yanmayā kāśyape bhagavati samyaksambuddhe ’nuttare mahādakṣiṇīye yāvadāyurbrahmacaryaṁ cīrṇam, na kāścidguṇagaṇo ’dhigataḥ, anenāhaṁ kuśalamūlena yo ’sau bhagavatā kāśyapena samyaksambuddhenottaro nāma māṇavo varṣaśatāyuṣi prajāyāmavaśyabhāgīyakasya bhāvyatāyāṁ buddho, vyākṛtaḥ, tasya śāsane pravrajya sarvakleśaprahāṇādarhattvaṁ sākṣātkuryām |<br>
<a class='ref vai' id='vai215.014' href='#vai215.014'>Vai 215.014</a> tataḥ paścāt sārdhaṁvihāriṇa upasaṁkrāntāḥ |<br>
te kathayanti—upādhyāya, asti kiṁcit tvayā guṇagaṇamadhigatam? sa kathayati—nāsti |<br>
<a class='ref vai' id='vai215.015' href='#vai215.015'>Vai 215.015</a> kiṁ praṇidhānaṁ kṛtam? idaṁ cedaṁ ca |<br>
<a class='ref vai' id='vai215.016' href='#vai215.016'>Vai 215.016</a> te kathayanti—vayamapyupādhyāyameva kalyāṇamitramāgamya tasyaiva bhagavato ’ntike sarvakleśaprahāṇādarhattvaṁ sākṣātkuryuḥ |<br>
<a class='ref vai' id='vai215.017' href='#vai215.017'>Vai 215.017</a> karvaṭanivāsinā janakāyena śrutaṁ glāna āryaka iti |<br>
<a class='ref vai' id='vai215.018' href='#vai215.018'>Vai 215.018</a> te ’pyupasaṁkrāntāḥ |<br>
asti kiṁcidāryeṇa guṇagaṇamadhigatam? nāsti |<br>
<a class='ref vai' id='vai215.019' href='#vai215.019'>Vai 215.019</a> kiṁ praṇidhānaṁ kṛtam? idaṁ cedaṁ ca |<br>
te kathayanti—vayamapyāryameva kalyāṇamitramāgamya tasyaiva bhagavato ’ntike sarvakleśaprahāṇādarhattvaṁ sākṣātkuryuḥ |<br>
|<br>
<a class='ref vai' id='vai215.021' href='#vai215.021'>Vai 215.021</a> kiṁ manyadhve bhikṣavah? yo ’sau vaiyāvṛtyakaraḥ, eṣa evāsau saṁgharakṣito bhikṣuḥ |<br>
<a class='ref vai' id='vai215.022' href='#vai215.022'>Vai 215.022</a> yāni tāni pañca sārdhaṁvihāriśatāni, etānyeva tāni pañcabhikṣuśatāni |<br>
yo ’sau karvaṭanivāsī janakāyaḥ, etānyeva tāni pañca vaṇikśatāni |<br>
<a class='ref vai' id='vai215.023' href='#vai215.023'>Vai 215.023</a> yadanena tara dharmavaiyāvṛtyaṁ kṛtam, tasya karmaṇo vipākenāḍhye mahādhane mahābhoge kule upapannaḥ |<br>
<a class='ref vai' id='vai215.024' href='#vai215.024'>Vai 215.024</a> yat tanmaraṇasamaye praṇidhānaṁ kṛtam, tasya karmaṇo vipākena mamāntike pravrajya sarvakleśaprahāṇādarhattvaṁ sākṣātkṛtamevaṁ ca vaineyakāryaṁ kṛtam |<br>
|<br>
<a class='ref vai' id='vai215.027' href='#vai215.027'>Vai 215.027</a> iti hi bhikṣava ekāntakṛṣṇānāṁ karmaṇāmekāntakṛṣṇo vipākah…pūrvavat |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
