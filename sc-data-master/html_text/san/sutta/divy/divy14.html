<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy14' lang='san'>
<header>
<ul>
<li class='division'>Divyāvadānam</li>
</ul>
<h1>14. sūkarikāvadānam</h1>
</header>
<p><a class='ref vai' id='vai120.001' href='#vai120.001'>Vai 120.001</a> dharmatā khalu cyavanadharmaṇo devaputraysa pañca pūrvanimittāni prādurbhavanti—akliṣṭāni vāsāṁsi kliśyanti, amlānāni mālyāni mlāyanti, daurgandhaṁ kāyena niṣkrāmati, ubhābhyāṁ kakṣābhyāṁ svedaḥ prādurbhavanti, cyavanadharmā devaputraḥ sva āsane dhṛtiṁ na labhate |<br>
<a class='ref vai' id='vai120.003' href='#vai120.003'>Vai 120.003</a> athānyatamaścyavanadharmā devaputraḥ pṛthivyāmāvartate, saṁparivartyaivaṁ cāha—hā mandākinī, hā puṣkariṇī, hā vāpī, hā caitraratha, hā pāruṣyaka, hā nandanavana, hā miśrakāvana, hā pāriyātraka, hā puṇḍukambalaśilā, hā devasabhā, hā sudarśana, iti karuṇakaruṇaṁ paridevate sma |<br>
<a class='ref vai' id='vai120.007' href='#vai120.007'>Vai 120.007</a> adrākṣīcchakro devānāmindrastaṁ devaputramatyarthaṁ pṛthivyāmāvartantaṁ parivartantam |<br>
<a class='ref vai' id='vai120.008' href='#vai120.008'>Vai 120.008</a> dṛṣṭvā punaryena sa devaputrastenopasaṁkrāntaḥ |<br>
<a class='ref vai' id='vai120.009' href='#vai120.009'>Vai 120.009</a> upasaṁkramya taṁ devaputramidamavocat—hā kasmāt tvaṁ mārṣa atyarthaṁ pṛthivyāmāvartase, saṁparivartase, karuṇakaruṇaṁ paridevase—hā mandākinī, hā puṣkiriṇī, hā vāpī, hā caitraratha, hā pāruṣyaka, hā nandanavana, hā miśrakāvana, hā pāriyātraka, hā pāṇḍukambalaśilā, hā devasabhā, hā sudarśana iti karuṇakaruṇaṁ paridevase? evamukte devaputraḥ śakraṁ devānāmindramidamavocat—eṣo ’haṁ kauśika divyaṁ sukhamanubhūya itaḥ saptame divase rājagṛhe nagare sūkaryāḥ kukṣau upapatsyāmi |<br>
<a class='ref vai' id='vai120.014' href='#vai120.014'>Vai 120.014</a> tatra mayā bahūni varṣāṇyuccāraprasrāvaḥ paribhoktavya iti |<br>
atha śakro devānāmindraḥ kāruṇyatayā taṁ devaputramidamavocat—ehi tvaṁ mārṣa, buddhaṁ śaraṇaṁ gaccha dvipadānāmagryam, dharmaṁ śaraṇaṁ gaccha virāgāṇāmagryam, saṁghaṁ śaraṇaṁ gaccha gaṇānāmagryamiti |<br>
<a class='ref vai' id='vai120.016' href='#vai120.016'>Vai 120.016</a> atha sa devaputrastiryagyonyupapattibhayabhīto maraṇabhayabhītaśca śakraṁ devānāmindramidamavocat—eṣo ’haṁ kauśika buddhaṁ śaraṇaṁ gacchāmi dvipadānāmagryam, dharmaṁ śaraṇaṁ gacchāmi virāgāṇāmagryam, saṁghaṁ śaraṇaṁ gacchāmi gaṇānāmagryam |<br>
<a class='ref vai' id='vai120.019' href='#vai120.019'>Vai 120.019</a> atha sa devaputrastriśaraṇaparigṛhīto bhūtvā cyutaḥ kālagatastuṣite devanikāye upapannaḥ |<br>
|<br>
<a class='ref vai' id='vai120.021' href='#vai120.021'>Vai 120.021</a> dharmatā khalu adhastāddevānāṁ jñānadarśanaṁ pravartate nordhvam |<br>
atha śakro devānāmindrastaṁ devaputramavalokayati—kimasau devaputraḥ sūkarikāyāḥ kukṣau upapanno na veti |<br>
<a class='ref vai' id='vai120.022' href='#vai120.022'>Vai 120.022</a> yāvat paśyati—nopapannastiryakpreteṣu |<br>
<a class='ref vai' id='vai120.023' href='#vai120.023'>Vai 120.023</a> narakeṣūpapanna iti paśyati |<br>
nopapannaḥ |<br>
manuṣyāṇāṁ sabhāgatāyāmupapanna iti paśyati |<br>
<a class='ref vai' id='vai120.024' href='#vai120.024'>Vai 120.024</a> nopapannaḥ |<br>
cāturmahārājakāyikān devāṁstrāyastriṁśāṁścāvalokayitumārabdhaḥ |<br>
<a class='ref vai' id='vai120.025' href='#vai120.025'>Vai 120.025</a> tatrāpi nādrākṣīt |<br>
atha śakro devānāmindraḥ kutūhalajāto yena bhagavāṁstenopasaṁkrāntaḥ |<br>
<a class='ref vai' id='vai120.026' href='#vai120.026'>Vai 120.026</a> upasaṁkramya bhagavataḥ pādau śirasā vanditvā ekānte niṣaṇṇaḥ |<br>
ekāntaniṣaṇṇaḥ śakro devānāmindro bhagavantamidamavocat—ihāhaṁ bhadanta adrākṣamanyatamaṁ devaputraṁ cyavanadharmāṇaṁ pṛthivyāmāvartamānaṁ karuṇakaruṇaṁ ca paridevamānam—hā mandākini, hā puṣkiriṇi, hā vāpi, hā caitraratha, hā pāruṣyaka, hā nandanavana, hā miśrakāvana, hā pāriyātraka, hā pāṇḍukambalāśilā, hā devasabhā, hā sudarśana iti |<br>
<a class='ref vai' id='vai120.029' href='#vai120.029'>Vai 120.029</a> tamenamevaṁ vadāmi—kasmāt tvaṁ mārṣa atyarthaṁ śocasi paridevase krandasi urasi tāḍayasi saṁmohāpadyasa iti? sa evamāha—eṣo ’haṁ kauśika divyaṁ sukhamapahāya itaḥ saptame divase rājagṛhe nagare sūkarikāyāḥ kukṣau upapatsyāmi |<br>
<a class='ref vai' id='vai120.031' href='#vai120.031'>Vai 120.031</a> tatra mayā <a class='ref vai' id='vai121.000' href='#vai121.000'>Vai 121.000</a>bahūni varṣāṇi uccāraprasrāvaḥ paribhoktavyaṁ bhaviṣyati | <a class='ref vai' id='vai121.001' href='#vai121.001'>Vai 121.001</a></p>
<p>tamenamevaṁ vadāmi—ehi tvaṁ mārṣa buddhaṁ śaraṇaṁ gaccha dvipadānāmagryam, dharmaṁ śaraṇaṁ gaccha virāgāṇāmagryam, saṁghaṁ śaraṇaṁ gaccha gaṇānāmagryamiti |<br>
<a class='ref vai' id='vai121.003' href='#vai121.003'>Vai 121.003</a> sa evamāha—eṣo ’haṁ kauśika buddhaṁ śaraṇaṁ gacchāmi dvipadānāmagryam, dharmaṁ śaraṇaṁ gacchāmi virāgāṇāmagryam, saṁghaṁ śaraṇaṁ gacchāmi gaṇānāmagryam |<br>
<a class='ref vai' id='vai121.004' href='#vai121.004'>Vai 121.004</a> ityuktvā sa devaputraḥ kālagataḥ |<br>
<a class='ref vai' id='vai121.005' href='#vai121.005'>Vai 121.005</a> kutrāsau bhadanta devaputra upapannah? bhagavānāha—tuṣitā nāma kauśika devāḥ sarvakāmasamṛddhayaḥ |<br>
<a class='ref vai' id='vai121.006' href='#vai121.006'>Vai 121.006</a> tatrāsau modate devo gatveha śaraṇatrayam |<br>
atha śakro devānāmindra āttamānāstasyāṁ velāyāmimāṁ gāthāṁ gāthāṁ bhāṣate—<a class='ref vai' id='vai121.008' href='#vai121.008'>Vai 121.008</a> ye buddhaṁ śaraṇam yānti na te gacchanti durgatim |<br>
<a class='ref vai' id='vai121.009' href='#vai121.009'>Vai 121.009</a> prahāya mānuṣān kāyān divyān kāyānupāsate (1)|<br>
<a class='ref vai' id='vai121.010' href='#vai121.010'>Vai 121.010</a> ye dharmaṁ śaraṇam yānti na te gacchanti durgatim |<br>
<a class='ref vai' id='vai121.011' href='#vai121.011'>Vai 121.011</a> prahāya mānuṣān kāyān divyān kāyānupāsate (2)|<br>
<a class='ref vai' id='vai121.012' href='#vai121.012'>Vai 121.012</a> ye saṁghaṁ śaraṇam yānti na te gacchanti durgatim |<br>
<a class='ref vai' id='vai121.013' href='#vai121.013'>Vai 121.013</a> prahāya mānuṣān kāyān divyān kāyānupāsate (3)|<br>
<a class='ref vai' id='vai121.014' href='#vai121.014'>Vai 121.014</a> atha bhagavāñ śakrasya devānāmindrasya bhāṣitamanusaṁvarṇayannevamāha—evametat kauśika, evametat |<br>
<a class='ref vai' id='vai121.016' href='#vai121.016'>Vai 121.016</a> ye buddhaṁ śaraṇam yānti na te gacchanti durgatim |<br>
<a class='ref vai' id='vai121.017' href='#vai121.017'>Vai 121.017</a> prahāya mānuṣān kāyān divyān kāyānupāsate (4)|<br>
<a class='ref vai' id='vai121.018' href='#vai121.018'>Vai 121.018</a> ye dharmaṁ śaraṇam yānti na te gacchanti durgatim |<br>
<a class='ref vai' id='vai121.019' href='#vai121.019'>Vai 121.019</a> prahāya mānuṣān kāyān divyān kāyānupāsate (5)|<br>
<a class='ref vai' id='vai121.020' href='#vai121.020'>Vai 121.020</a> ye saṁghaṁ śaraṇam yānti na te gacchanti durgatim |<br>
<a class='ref vai' id='vai121.021' href='#vai121.021'>Vai 121.021</a> prahāya mānuṣān kāyān divyān kāyānupāsate (6)|<br>
<a class='ref vai' id='vai121.022' href='#vai121.022'>Vai 121.022</a> atha śakro devānāmindro bhagavato bhāṣitamabhinandyānumodya bhagavataḥ pādau śirasā vanditvā bhagavantaṁ triḥ pradakṣiṇīkṛtya prāñjalikṛtasampuṭo bhagavantaṁ namasyamānastatraivāntarhitaḥ |<br>
|<br>
<a class='ref vai' id='vai121.024' href='#vai121.024'>Vai 121.024</a> idamavocadbhagavān |<br>
āttamanasaste bhikṣavo ’bhyanandan |<br>
|<br>
<a class='ref vai' id='vai121.025' href='#vai121.025'>Vai 121.025</a> iti śrīdivyāvadāne sūkarikāvadānaṁ caturdaśamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
