<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy23' lang='san'>
<header>
<ul>
<li class='division'>Divyāvadānam</li>
</ul>
<h1>23. saṅgharakṣitāvadānam</h1>
</header>
<p><a class='ref vai' id='vai204.001' href='#vai204.001'>Vai 204.001</a> kiṁ mahāllenādhigatam? ekottarikā |<br>
<a class='ref vai' id='vai204.002' href='#vai204.002'>Vai 204.002</a> ayaṁ tāvat khustikayā ekottarikayā dharmaṁ deśayati—amī bhikṣavo dharmakathikā yuṁktamutkamuktapratibhānāḥ |<br>
<a class='ref vai' id='vai204.003' href='#vai204.003'>Vai 204.003</a> kasmānnaitānadhyeṣayasi? sa tairabhihitah—mahalla, kiṁ tvayā adhigatam? sa kathayati—ekottarikā |<br>
<a class='ref vai' id='vai204.004' href='#vai204.004'>Vai 204.004</a> te kathayanti—tvaṁ tāvanmahalla khustikayā ekottarikayā dharmaṁ deśayasi |<br>
<a class='ref vai' id='vai204.005' href='#vai204.005'>Vai 204.005</a> amī bhikṣavastṛpitā dharmakathikā yuktamuktapratibhānāḥ |<br>
<a class='ref vai' id='vai204.006' href='#vai204.006'>Vai 204.006</a> kasmānnaitānadhyeṣayasi? sa kathayati—āryāḥ, yūyaṁ kasyārthe na deśayata? kimahaṁ nivārayāmīti? te kathayanti—nandopananda, prativadatyeṣo ’smākaṁ mahallaḥ |<br>
<a class='ref vai' id='vai204.007' href='#vai204.007'>Vai 204.007</a> kuruta asyotkṣepaṇīyaṁ karma |<br>
<a class='ref vai' id='vai204.008' href='#vai204.008'>Vai 204.008</a> sa saṁlakṣayati—yadi me utkṣepaṇīyaṁ karma kariṣyanti, nāgabhavane ’pyahamavakāśaṁ na lapsye |<br>
<a class='ref vai' id='vai204.009' href='#vai204.009'>Vai 204.009</a> sa teṣāṁ śayitakānāṁ taṁ vihāramantarhāpayitvā mahāsamudraṁ praviṣṭaḥ |<br>
te vālukāsthale śayitakāstiṣṭhanti |<br>
<a class='ref vai' id='vai204.010' href='#vai204.010'>Vai 204.010</a> nandopananda, uttiṣṭha siṁhāsanaṁ prajñāpaya, dharmaṁ deśayāmaḥ |<br>
te kathayanti—ko ’pyasau devo vā nāgo vā yakṣo vā bhagavatyabhiprasanno buddhe dharme saṁghe kārān kurvan, so ’smābhirviheṭhitaḥ |<br>
<a class='ref vai' id='vai204.012' href='#vai204.012'>Vai 204.012</a> etat prakaraṇaṁ bhikṣavo bhagavata ārocayanti |<br>
bhagavānāha—yo ’sau bhikṣavo nirmito yadi ṣaḍvargikairbhikṣubhir na viheṭhito ’bhaviṣyat, yāvacchāsanakoṭimuddhāṭako buddhe dharme saṁghe kārānakariṣyat |<br>
<a class='ref vai' id='vai204.014' href='#vai204.014'>Vai 204.014</a> bhagavān saṁlakṣayati—yaḥ kaścidādīnavo bhikṣavaḥ, anadhīṣṭo dharmaṁ deśayati, tasmānna bhikṣuṇā^nadhīṣṭena dharmo deśayitavyaḥ |<br>
<a class='ref vai' id='vai204.015' href='#vai204.015'>Vai 204.015</a> bhikṣuranadhīṣṭo dharmaṁ deśayati, sātisāro bhavati |<br>
<a class='ref vai' id='vai204.016' href='#vai204.016'>Vai 204.016</a> anāpattayastanmukhikayā nirgatā bhavanti |<br>
|<br>
<a class='ref vai' id='vai204.017' href='#vai204.017'>Vai 204.017</a> śrāvastyāṁ buddharakṣito nāma gṛhapatiḥ prativasati āḍhyo mahādhano mahābhogaḥ |<br>
tena sadṛśāt kulāt kalatramānītam |<br>
<a class='ref vai' id='vai204.018' href='#vai204.018'>Vai 204.018</a> sa tayā sārdhaṁ krīḍate ramate paricārayati |<br>
tasya krīḍato ramataḥ paricārayataḥ patnī āpannasattvā saṁvṛttā |<br>
<a class='ref vai' id='vai204.019' href='#vai204.019'>Vai 204.019</a> āyuṣmāñ śāriputro vaineyāpekṣayā tatkulamupasaṁkrāntaḥ |<br>
<a class='ref vai' id='vai204.020' href='#vai204.020'>Vai 204.020</a> tena sa gṛhapatiḥ sapatnīkaḥ śaraṇagamanaśikṣāpadeṣu pratikṣṭhāpitaḥ |<br>
apareṇa samayena sā tasya patnī āpannasattvā savṛttā |<br>
<a class='ref vai' id='vai204.021' href='#vai204.021'>Vai 204.021</a> āyuṣmāñ śāriputrastasya ca vaineyakālaṁ jñātvā ekākyeva tat kulamupasaṁkrāntaḥ |<br>
<a class='ref vai' id='vai204.022' href='#vai204.022'>Vai 204.022</a> sa gṛhapatiḥ kathayati—nāstyāryaśāriputrasya kaścit paścācchramaṇah? sa kathayati—gṛhapate, kimasmākaṁ kāśadhānādvā kuśadhānādvā paścācchramaṇā bhavanti? api tu ye bhavadvidhānāṁ sakāśāllabhyante, asmākaṁ te paścācchramaṇā bhavanti |<br>
<a class='ref vai' id='vai204.025' href='#vai204.025'>Vai 204.025</a> buddharakṣito gṛhapatih—ārya, mama patnī āpannasattvā saṁvṛttā |<br>
yadi putraṁ janayiṣyati, tamahamāryasya paścācchramaṇaṁ dāsyāmi |<br>
<a class='ref vai' id='vai204.026' href='#vai204.026'>Vai 204.026</a> sa kathayati—gṛhapate, aupayikam |<br>
|<br>
<a class='ref vai' id='vai204.027' href='#vai204.027'>Vai 204.027</a> sā aṣṭānāṁ vā navānāṁ vā māsānām <span class='supplied'>atyayāt</span> prasūtā |<br>
dārako jāto ’bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṁgatabhrūstuṅganāsaḥ |<br>
<a class='ref vai' id='vai204.029' href='#vai204.029'>Vai 204.029</a> tasya jñātayaḥ saṁgamya trīṇi saptakānyekaviṁśatidivasāni vistareṇa jātasya jātimahaṁ kṛtvā nāmadheyaṁ vyavasthāpayanti—kiṁ bhavatu dārakasya nāma? ayaṁ dārako buddharakṣitasya gṛhapateḥ putraḥ |<br>
<a class='ref vai' id='vai204.031' href='#vai204.031'>Vai 204.031</a> bhavatu dārakasya saṁgharakṣito nāma |<br>
yasminneva divase saṁgharakṣito jātaḥ, tasminneva divase pañcānāṁ vaṇikśatānāṁ pañca putraśatāni jātāni |<br>
<a class='ref vai' id='vai204.032' href='#vai204.032'>Vai 204.032</a> teṣāmapi kulasadṛśāni <a class='ref vai' id='vai205.000' href='#vai205.000'>Vai 205.000</a>nāmadheyāni vyavasthāpitāni | <a class='ref vai' id='vai205.001' href='#vai205.001'>Vai 205.001</a></p>
<p>saṁgharakṣito dāraka unnīyate vardhyate kṣīreṇa dadhnā navanītena sarpiṣā sarpimaṇḍena anyaiścottaptottaptairupakaraṇaviśeṣaiḥ |<br>
<a class='ref vai' id='vai205.002' href='#vai205.002'>Vai 205.002</a> āśu vardhate hradasthamiva paṅkajam |<br>
<a class='ref vai' id='vai205.003' href='#vai205.003'>Vai 205.003</a> yadā mahān samṛttaḥ, tadā āyuṣmāñ śāriputrastasya vaineyakālaṁ jñātvā ekākyeva tatkulamupasaṁkramya nimittamupadarśayitumārabdhaḥ |<br>
<a class='ref vai' id='vai205.004' href='#vai205.004'>Vai 205.004</a> buddharakṣitena gṛhapatinā saṁgharakṣito ’bhihitah—putra, ajāta eva tvaṁ mayā āryaśāriputrasya paścācchramaṇo datta iti |<br>
<a class='ref vai' id='vai205.006' href='#vai205.006'>Vai 205.006</a> caramabhavikaḥ sa āyuṣmatā śāriputreṇa pravrājita upasampādita āgamacatuṣṭayaṁ ca grāhitaḥ |<br>
|<br>
<a class='ref vai' id='vai205.007' href='#vai205.007'>Vai 205.007</a> athāpareṇa samayena tāni pañca vaṇikśatāni mahāsamudragamanīyaṁ paṇyaṁ samudānīya mahāsamudramavatartukāmāni kathayanti—kiṁcidvayaṁ bhavanta āryakamavatārayāma yo ’smākaṁ mahāsaudramadhyagatānāṁ dharmaṁ deśayiṣyati |<br>
<a class='ref vai' id='vai205.009' href='#vai205.009'>Vai 205.009</a> te kathayati—bhavantaḥ, ayamasmākamāryasaṁgharakṣito vayasyakaḥ sahajanmikaḥ sahapāṁśukrīḍanakaḥ |<br>
<a class='ref vai' id='vai205.010' href='#vai205.010'>Vai 205.010</a> etamevāvatārayāmaḥ |<br>
te tasya sakāśamupasaṁkrāntāḥ |<br>
ārya saṁgharakṣita, tvamasmākaṁ vayasyakaḥ sahajanmikaḥ sahapāṁśukrīḍanakaḥ |<br>
<a class='ref vai' id='vai205.011' href='#vai205.011'>Vai 205.011</a> vayaṁ ca mahāsamudraṁ saṁprasthitāḥ |<br>
<a class='ref vai' id='vai205.012' href='#vai205.012'>Vai 205.012</a> tvamapyasmābhiḥ sārdhamavatara, samudramadhyagatānāṁ dharmaṁ deśayiṣyasi |<br>
sa kathayati—nāhaṁ svādhīnaḥ |<br>
<a class='ref vai' id='vai205.013' href='#vai205.013'>Vai 205.013</a> upādhyāyamavalokayata |<br>
te yenāyuṣmāñ śāriputrastenopasaṁkrāntāḥ |<br>
upasaṁkramya kathayanti—ārya śāriputra, ayamasmākamāryasaṁgharakṣito vayasyakaḥ sahajanmikaḥ sahapāṁśukrīḍanakaḥ |<br>
<a class='ref vai' id='vai205.014' href='#vai205.014'>Vai 205.014</a> vayaṁ mahāsamudraṁ saṁprasthitāḥ |<br>
<a class='ref vai' id='vai205.015' href='#vai205.015'>Vai 205.015</a> eṣo ’pyasmābhiḥ sārdhamavataratu, asmākaṁ mahāsamudramadhyagatānāṁ dharmaṁ deśayiṣyati |<br>
<a class='ref vai' id='vai205.016' href='#vai205.016'>Vai 205.016</a> sa kathayati—bhagavantamavalokayata |<br>
te bhagavataḥ sakāśamupasaṁkrāntāḥ |<br>
bhagavan, vayaṁ mahāsamudraṁ saṁprasthitāḥ |<br>
<a class='ref vai' id='vai205.017' href='#vai205.017'>Vai 205.017</a> ayamasmākamāryasaṁgharakṣito vayasyakaḥ sahajanmikaḥ sahapāṁśukrīḍanakaḥ |<br>
<a class='ref vai' id='vai205.018' href='#vai205.018'>Vai 205.018</a> eṣo ’pyasmābhiḥ sārdhaṁ mahāsamudramavataratu |<br>
asmākaṁ mahāsamudramadhyagatānāṁ dharmaṁ deśayiṣyati |<br>
<a class='ref vai' id='vai205.019' href='#vai205.019'>Vai 205.019</a> bhagavān saṁlakṣayati—astyeṣāṁ kānicit kuśalamūlāni? asti |<br>
kasyāntike pratibuddhāni? saṁgharakṣitasya bhikṣoḥ |<br>
<a class='ref vai' id='vai205.020' href='#vai205.020'>Vai 205.020</a> tatra bhagavān saṁgharakṣitamāmantrayate—gaccha saṁgharakṣita, bhayabhairavasahiṣṇunā bhavitavyam |<br>
<a class='ref vai' id='vai205.021' href='#vai205.021'>Vai 205.021</a> adhivāsayatyāyuṣmān saṁgharakṣito bhagavatastūṣṇībhāveṇa |<br>
|<br>
<a class='ref vai' id='vai205.023' href='#vai205.023'>Vai 205.023</a> atha tāni pañca vaṇikśatāni kṛtakautukamaṅgalasvastyayanāni śakṭairbhārairmūḍhaiḥ piṭakairuṣṭrairgobhirgardabhaiḥ prabhūtaṁ paṇyamāropya mahāsamudraṁ saṁprasthitāni |<br>
<a class='ref vai' id='vai205.025' href='#vai205.025'>Vai 205.025</a> te nipuṇataḥ samudrayānapātraṁ pratipadya mahāsamudramavatīrṇā dhanahārakāḥ |<br>
<a class='ref vai' id='vai205.026' href='#vai205.026'>Vai 205.026</a> teṣāṁ mahāsamudramadhyagatānāṁ nāgairvahanaṁ vidhāritam |<br>
<a class='ref vai' id='vai205.027' href='#vai205.027'>Vai 205.027</a> te devatāyācanaṁ kartumārabdhāh—yo ’smin mahāsamudre devo vā nāgo vā yakṣo vā prativasati, sa ācakṣatu kiṁ mṛgayatīti |<br>
<a class='ref vai' id='vai205.028' href='#vai205.028'>Vai 205.028</a> mahāsamudrācchabdo niścarati—āryasaṁgharakṣitamasmākamanuprayacchatheti |<br>
<a class='ref vai' id='vai205.029' href='#vai205.029'>Vai 205.029</a> te kathayati—āryasaṁgharakṣito ’smākaṁ vayasyakaḥ sahajanmikaḥ sahapāṁśukrīḍanako bhadantaśāriputreṇānupradattako bhagavatānuparītakaḥ |<br>
<a class='ref vai' id='vai205.030' href='#vai205.030'>Vai 205.030</a> śreyo ’smākamanenaiva sārdhaṁ kālatriyā, na tvena vayaṁ saṁgharakṣitaṁ parityakṣyāmaḥ |<br>
<a class='ref vai' id='vai205.031' href='#vai205.031'>Vai 205.031</a> te mantrayante āyuṣmatā saṁgharakṣitena śrutāḥ |<br>
<a class='ref vai' id='vai205.032' href='#vai205.032'>Vai 205.032</a> sa kathayati—bhavantaḥ, kiṁ kathayante? kathayanti—ārya saṁgharakṣita mahāsamudrācchabdo <a class='ref vai' id='vai206.000' href='#vai206.000'>Vai 206.000</a>niścaritah—āryasaṁgharakṣitamasmākamanuprayacchatheti |<br>
<a class='ref vai' id='vai206.001' href='#vai206.001'>Vai 206.001</a> sa kathayati—kasmānnānuprayacchadhvam? te kathayanti—ārya, tvamasmākaṁ vayasyakaḥ sahajanmikaḥ sahapāṁśukrīḍanakaḥ |<br>
<a class='ref vai' id='vai206.002' href='#vai206.002'>Vai 206.002</a> bhadantaśāriputreṇānupradattako bhagavatānupradattakaḥ |<br>
<a class='ref vai' id='vai206.003' href='#vai206.003'>Vai 206.003</a> śreyo ’smākaṁ tvayaiva sārdhaṁ kālakriyā |<br>
na tveva vayamārya saṁgharakṣita tvāṁ parityakṣyāmaḥ |<br>
<a class='ref vai' id='vai206.004' href='#vai206.004'>Vai 206.004</a> āyuṣmān saṁgharakṣitaḥ saṁlakṣayati—yaduktaṁ bhagavatā bhayabhairavasahiṣṇunā te bhavitavyamitīdaṁ tat |<br>
<a class='ref vai' id='vai206.005' href='#vai206.005'>Vai 206.005</a> sa pātracīvaraṁ gṛhītvā ātmānaṁ mahāsamudre prakṣeptumārabdhaḥ |<br>
<a class='ref vai' id='vai206.006' href='#vai206.006'>Vai 206.006</a> sa tairdṛṣṭaḥ |<br>
te kathayanti—āryasaṁgharakṣita kiṁ karoṣi, āryasaṁgharakṣita kiṁ karoṣīti |<br>
sa teṣa vikrośatāṁ mahāsamudre prapatitaḥ |<br>
<a class='ref vai' id='vai206.007' href='#vai206.007'>Vai 206.007</a> muktaṁ tadvahanam |<br>
sa nāgairgṛhītvā nāgabhavanaṁ praveśitaḥ |<br>
|<br>
<a class='ref vai' id='vai206.008' href='#vai206.008'>Vai 206.008</a> ārya saṁgharakṣita, iyaṁ vipaśyitaḥ samyaksambuddhasya gandhakuṭī |<br>
iyaṁ śikhino viśvabhuvaḥ krakucchandasya kanakamuneḥ kāśyapasyeyaṁ bhagavato gandhakuṭī |<br>
<a class='ref vai' id='vai206.009' href='#vai206.009'>Vai 206.009</a> ārya saṁgharakṣita, bhagavataḥ sūtraṁ mātṛkā ca devamanuṣyeṣu pratiṣṭhitam |<br>
<a class='ref vai' id='vai206.010' href='#vai206.010'>Vai 206.010</a> vayaṁ nāgā vinipatitaśarīrāḥ |<br>
aho bata, āryaḥ saṁghāṁ rakṣita ihāpyāgamacatuṣṭayaṁ pratiṣṭhāpayet |<br>
<a class='ref vai' id='vai206.011' href='#vai206.011'>Vai 206.011</a> sa kathayati—evaṁ bhavatu |<br>
tena trayo nāgkumārā utsāhitāḥ |<br>
<a class='ref vai' id='vai206.012' href='#vai206.012'>Vai 206.012</a> eko ’bhihitah—tvaṁ tāvat samyuktakamadhīṣva |<br>
dvitīyo ’bhihitah—tvamapi madhyamam |<br>
<a class='ref vai' id='vai206.013' href='#vai206.013'>Vai 206.013</a> tṛtīyo ’bhihitah—tvamapi dīrghamamadhīṣva |<br>
sa kathayati—ahamapi tāmevaikottarikāṁ vimṛṣṭarūpāṁ prajvālayāmi |<br>
<a class='ref vai' id='vai206.014' href='#vai206.014'>Vai 206.014</a> te ’dhyetumārabdhāḥ |<br>
tatraikaścakṣuṣī nimīliyatvodveśaṁ gṛhṇāti, dvitīyaḥ pṛṣṭhatomukha uddeśaṁ gṛhṇāti, tṛtīyo dūrataḥ sthitvoddeśaṁ gṛhṇāti |<br>
<a class='ref vai' id='vai206.015' href='#vai206.015'>Vai 206.015</a> sa eva teṣāmekaḥ sagauravaḥ sapratīśa iti karaṇīyaiśca sarvatra pūrvaṁgamaḥ |<br>
<a class='ref vai' id='vai206.016' href='#vai206.016'>Vai 206.016</a> ārya uttiṣṭha, dantakāṣṭha, dantakāṣṭhaṁ visarjaya, bhagavato maṇḍalakamāmārjaya, caityābhivandanaṁ kuru, bhuṅkṣva, śayyāṁ kalpayeti |<br>
<a class='ref vai' id='vai206.017' href='#vai206.017'>Vai 206.017</a> sarvaistairāgamānyadhītāni |<br>
<a class='ref vai' id='vai206.018' href='#vai206.018'>Vai 206.018</a> sa kathayati—ārya, adhītānyebhirāgamāni |<br>
kiṁ dhārayiṣyanti āhosvinnadhārayiṣyanti? sa kathayati—smṛtimattakā hyete dhārayiṣyanti, api tu doṣo ’styeṣām |<br>
<a class='ref vai' id='vai206.019' href='#vai206.019'>Vai 206.019</a> sa kathayati—ārya, ko doṣah? sarve hyete ’gauravā apratīśāḥ |<br>
<a class='ref vai' id='vai206.020' href='#vai206.020'>Vai 206.020</a> ekastāvaccakṣuṣī nimīlayitvodveśaṁ gṛhṇāti, dvitīyaḥ pṛṣṭatomukha uddeśaṁ gṛhṇāti, tṛtīyo dūrataḥ sthitvoddeśaṁ gṛhṇāti |<br>
<a class='ref vai' id='vai206.021' href='#vai206.021'>Vai 206.021</a> tvamevaikaḥ sagauravaḥ sapratīśa iti karaṇīyaiśca sarvatra pūrvaṁgamaḥ |<br>
<a class='ref vai' id='vai206.022' href='#vai206.022'>Vai 206.022</a> sa kathayati—ārya, na hyete ’gauravā apratīśāḥ |<br>
<a class='ref vai' id='vai206.023' href='#vai206.023'>Vai 206.023</a> yastāvadayaṁ cakṣuṣī nimīlayitvoddeśaṁ gṛhṇāti, ayaṁ dṛṣṭiviṣaḥ |<br>
yo ’pyayaṁ pṛṣṣṭhatomukha uddeśaṁ gṛhṇāti, eṣo ’pi śvāsaviṣaḥ |<br>
<a class='ref vai' id='vai206.024' href='#vai206.024'>Vai 206.024</a> yo ’pyeṣa dūrataḥ sthitvoddeśaṁ gṛhṇāti, eṣo ’pi sparśaviṣaḥ |<br>
<a class='ref vai' id='vai206.025' href='#vai206.025'>Vai 206.025</a> ahameko daṁṣṭrāviṣaḥ |<br>
sa bhīta utpāṇḍūtpāṇḍukaḥ kṛśāluko durbalako mlānako ’prāptakāyaḥ saṁvṛttaḥ |<br>
<a class='ref vai' id='vai206.026' href='#vai206.026'>Vai 206.026</a> sa kathayati—ārya, kasmāt tvamutpāṇḍūtpāṇḍukaḥ kṛśāluko durbalako mlānako ’prāptakāyaḥ saṁvṛttah? sa kathayati—bhadramukha, amitramadhye ’haṁ vāsaṁ kalpayāmi |<br>
<a class='ref vai' id='vai206.028' href='#vai206.028'>Vai 206.028</a> sacet yuṣmākamanyatamo ’nyatamaṁ prakupyeta, māṁ nāmāvaśeṣaṁ kuryāt |<br>
sa kathayati—āryāsya vayaṁ na praharāmaḥ |<br>
<a class='ref vai' id='vai206.029' href='#vai206.029'>Vai 206.029</a> api tu icchasi tvaṁ jambudvīpaṁ gantum? bhadramukha, icchāmi |<br>
<a class='ref vai' id='vai206.030' href='#vai206.030'>Vai 206.030</a> tacca vahanamāgatam |<br>
sa tairutkṣiptaḥ |<br>
|<br>
<a class='ref vai' id='vai206.031' href='#vai206.031'>Vai 206.031</a> viṇigbhirdṛṣṭaḥ |<br>
te kathayanti—svāgatamāryasaṁgharakṣitāya |<br>
sa kathayati—anumodantāṁ bhavantaḥ |<br>
<a class='ref vai' id='vai206.032' href='#vai206.032'>Vai 206.032</a> mayā nāgoṣvāgamacatuṣṭayaṁ pratiṣṭhāpitam |<br>
te kathayanti—ārya saṁgharakṣita, anumodayāmah<a class='ref vai' id='vai207.000' href='#vai207.000'>Vai 207.000</a> |<br>
<a class='ref vai' id='vai207.001' href='#vai207.001'>Vai 207.001</a> te taṁ vahane prakṣipya saṁprasthitāḥ |<br>
te ’nupūrveṇa samudratīraṁ gatvā sarve te vaṇijaḥ śayitāḥ |<br>
<a class='ref vai' id='vai207.002' href='#vai207.002'>Vai 207.002</a> āyuṣmān saṁgharakṣito mahāsamudraṁ draṣṭumārabdhaḥ |<br>
uktaṁ bhagavatā—pañcasecanakā darśanena |<br>
<a class='ref vai' id='vai207.004' href='#vai207.004'>Vai 207.004</a> hastināgaśca rājā ca sāgaraśca śiloccayaḥ |<br>
<a class='ref vai' id='vai207.005' href='#vai207.005'>Vai 207.005</a> asecanakā darśanena buddhaśca bhagavatāṁ varaḥ (1)|<br>
iti |<br>
<a class='ref vai' id='vai207.006' href='#vai207.006'>Vai 207.006</a> ciraṁ mahāsamudraṁ paśyañ jāgaritaḥ |<br>
so ’paścime yāme gaḍhanidrāvaṣṭabdhaḥ śayitaḥ |<br>
<a class='ref vai' id='vai207.007' href='#vai207.007'>Vai 207.007</a> te ’pi vaṇijaḥ sarātramevotthāya sthorāmllardayitvā saṁprasthitāḥ |<br>
te kathayanti prabhātāyāṁ rajanyām—kutrāyaṁ saṁgharakṣitah? tatraika evamāhuh—purastādgacchati |<br>
<a class='ref vai' id='vai207.009' href='#vai207.009'>Vai 207.009</a> apara evamāhuh—pṛṣṭhata āgacchati |<br>
te kathayanti—āryasaṁgharakṣito ’smābhiśchoritaḥ |<br>
<a class='ref vai' id='vai207.010' href='#vai207.010'>Vai 207.010</a> na śobhanamasmābhiḥ kṛtam |<br>
pratinivartayāmaḥ |<br>
āryasaṁgharakṣito bhavanto maharddhiko mahānubhāvo yaḥ samudramadhye na kālagataḥ |<br>
<a class='ref vai' id='vai207.011' href='#vai207.011'>Vai 207.011</a> sa idānīṁ kālaṁ kariṣyati? sthānametadvidyate yadasau agrata eva yāsyati |<br>
<a class='ref vai' id='vai207.012' href='#vai207.012'>Vai 207.012</a> āgacchata, gamiṣyāmaḥ |<br>
te saṁprasthitāḥ |<br>
|<br>
<a class='ref vai' id='vai207.013' href='#vai207.013'>Vai 207.013</a> āyuṣmānapi saṁgharakṣitaḥ sūryasyābhyudgamanasamaye sūryāṁśubhistāḍitaḥ pratibuddho yāvanna kiṁcitpaśyati |<br>
<a class='ref vai' id='vai207.014' href='#vai207.014'>Vai 207.014</a> prakrāntā vaṇijaḥ |<br>
so ’pi panthalikāṁ gṛhītvā saṁprasthitaḥ |<br>
yāvadanyatamasyāṁ sālāṭavyāṁ vihāraṁ paśyatyudgataṁ mañcapīṭhavedikājālavātāyanagavākṣaparimaṇḍitam, bhikṣūṁśca saṁprāvṛtān saṁpracchannāñ śānteneryāpathenāvasthitān |<br>
<a class='ref vai' id='vai207.016' href='#vai207.016'>Vai 207.016</a> sa teṣāṁ sakāśamupasaṁkrāntaḥ |<br>
sa tairuktah—svāgataṁ bhadantasaṁgharakṣitāya |<br>
<a class='ref vai' id='vai207.017' href='#vai207.017'>Vai 207.017</a> sa tairviśrāmitaḥ |<br>
viśrāmayitvā vihāraṁ praveśito yāvat paśyati śobhanāṁ śayanāsanaprajñaptiṁ kṛtāṁ praṇītaṁ cāhāramupahṛtam |<br>
<a class='ref vai' id='vai207.018' href='#vai207.018'>Vai 207.018</a> sa tairuktah—bhadanta saṁgharakṣita, mā tṛṣito ’si, mā bubhukṣito ’si? kathayati—āryāḥ, tṛṣito ’smi, bubhukṣito ’smi |<br>
<a class='ref vai' id='vai207.019' href='#vai207.019'>Vai 207.019</a> bhadanta saṁgharakṣita bhuṅkṣva |<br>
<a class='ref vai' id='vai207.020' href='#vai207.020'>Vai 207.020</a> sa kathayati—saṁghamadhye mokṣyāmi |<br>
te kathayanti—bhadanta saṁgharakṣita, muṅkṣva, ādīnavo ’tra bhaviṣyati |<br>
<a class='ref vai' id='vai207.021' href='#vai207.021'>Vai 207.021</a> tena muktam |<br>
sa bhuktvā ekānte ’pakramyāvasthitaḥ |<br>
yāvat teṣāṁ gaṇḍarākoṭitā |<br>
<a class='ref vai' id='vai207.022' href='#vai207.022'>Vai 207.022</a> te svakāsvakāni pātrāṇyādāya yathāgatya niṣaṇṇaḥ |<br>
sa ca teṣāṁ vihāro ’ntarhitaḥ |<br>
<a class='ref vai' id='vai207.023' href='#vai207.023'>Vai 207.023</a> ayomudgatāḥ prādurbhūtam |<br>
taistāvadayomudgaraiḥ parasparamārtasvaraṁ krandadbhiḥ śirāṁsi bhagnāni, yāvat kālādakālībhūtam |<br>
<a class='ref vai' id='vai207.024' href='#vai207.024'>Vai 207.024</a> tataḥ paścāt punarapi teṣāṁ vihāraḥ prādurbhūtaḥ, te ca bhikṣavaḥ śānteneryāpathenāvasthitāḥ |<br>
<a class='ref vai' id='vai207.025' href='#vai207.025'>Vai 207.025</a> āyuṣmān saṁgharakṣitasteṣāṁ sakāśamupasaṁkrāntaḥ |<br>
<a class='ref vai' id='vai207.026' href='#vai207.026'>Vai 207.026</a> ke yūyamāyuṣmantaḥ, kena vā karmaṇā ihopapannāh? bhadanta saṁgharakṣita, duṣkuhakā jambudvīpakā manuṣyāḥ |<br>
<a class='ref vai' id='vai207.027' href='#vai207.027'>Vai 207.027</a> nābhiśraddadhāsyasi |<br>
sa kathayati—ahaṁ pratyakṣadarśī, kasmānnābhiśraddadhāsye? te kathayanti—bhadanta saṁgharakṣita, vayaṁ kāśyapasya samyaksambuddhasya śrāvakā āsan |<br>
<a class='ref vai' id='vai207.028' href='#vai207.028'>Vai 207.028</a> tairasmākaṁ bhaktāgre raṇamutpāditam |<br>
<a class='ref vai' id='vai207.029' href='#vai207.029'>Vai 207.029</a> te vayaṁ bhaktāgre raṇamutpādayitvā iha pratyekanarakeṣūpapannāḥ |<br>
207.0sthānametadvidyate yadasmābhiritaścyutair narakṛṣūpapattavyaṁ bhaviṣyati |<br>
<a class='ref vai' id='vai207.030' href='#vai207.030'>Vai 207.030</a> sādhu saṁgharakṣita, jambudvīpaṁ gatvā sabrahmacāriṇāmārocaya—mā āyuṣmantaḥ saṁghamadhye raṇamutpādayiṣyatha |<br>
<a class='ref vai' id='vai207.031' href='#vai207.031'>Vai 207.031</a> mā asyaivamrūpasya duḥkhadaurmanasyasya bhāgino bhaviṣyatha tadyathā śramaṇāḥ kāśyapīyāḥ |<br>
|<br>
sa saṁprasthitaḥ |<br>
<a class='ref vai' id='vai208.001' href='#vai208.001'>Vai 208.001</a> yāvat paśyati dvitīyaṁ vihāramudgataṁ mañcapīṭhavedikājālavātāyanaparikṣiptaṁ gavakṣaparimaṇḍitaṁ bhikṣūṁśca suprāvṛtān supraticchannāñ śāntāñ śānteryāpathe vyavasthitān |<br>
<a class='ref vai' id='vai208.003' href='#vai208.003'>Vai 208.003</a> teṣāmupasaṁkrāntaḥ |<br>
sa tairuktah—svāgataṁ bhadantasaṁgharakṣitāya |<br>
sa tairviśrāmitaḥ |<br>
<a class='ref vai' id='vai208.004' href='#vai208.004'>Vai 208.004</a> viśrāmayitvā vihāraṁ praveśito yāvat paśyati |<br>
śobhanāṁ śayanāsanaprajñaptiḥ kṛtvā praṇītaṁ cāhāraṁ samanvāhṛtya sa tairuktah—bhadanta saṁgharakṣita muṅkṣva |<br>
<a class='ref vai' id='vai208.005' href='#vai208.005'>Vai 208.005</a> tena dṛṣṭādīnavena bhuktam |<br>
muktvā ekānte ’pakramyāsthitaḥ |<br>
<a class='ref vai' id='vai208.006' href='#vai208.006'>Vai 208.006</a> teṣāṁ gaṇḍyākoṭitā |<br>
te svakasvakāni pātrāṇyādāya yathāgatya niṣaṇṇāḥ |<br>
<a class='ref vai' id='vai208.007' href='#vai208.007'>Vai 208.007</a> sa ca vihāro ’ntarhitaḥ, tadannapānamayorasaṁ prādurbhūtam |<br>
tairātasvaraṁ krandadbhistāvadayorasena parasparamātmā sikto yāvat kāladakālībhūtam |<br>
<a class='ref vai' id='vai208.008' href='#vai208.008'>Vai 208.008</a> tataḥ paścāt punarapi sa teṣāṁ vihāraḥ prādurbhūtaḥ |<br>
<a class='ref vai' id='vai208.009' href='#vai208.009'>Vai 208.009</a> te ca bhikṣavaḥ punarapi śāntāḥ śānteryāpathenāvasthitāḥ |<br>
sa teṣāṁ sakāśamupasaṁkrāntah—ke yūyamāyuṣmantaḥ, kena vā karmaṇā ihopapannāh? duṣkuhakā bhadanta saṁgharakṣita jambudvīpakā manuṣyāḥ, nābhiśraddaddhāsyanti |<br>
<a class='ref vai' id='vai208.011' href='#vai208.011'>Vai 208.011</a> sa kathayati—ahaṁ pratyakṣadarśī, kasmānnābhiśraddadhāsye? te kathayanti—bhadanta saṁgharakṣita, vayaṁ kāśyapasya samyaksambuddhasya śrāvakā āsan |<br>
<a class='ref vai' id='vai208.013' href='#vai208.013'>Vai 208.013</a> saṁghasya ca snehalābhe saṁpanne āgantukā bhikṣava āgatāḥ |<br>
tairasmābhiranāryaparigṛhītairevaṁ cittamutpāditam—na tāvadbhojayiṣyāmo yāvadete āgantukā bhikṣavo na prakrāntā bhaviṣyantīti |<br>
<a class='ref vai' id='vai208.015' href='#vai208.015'>Vai 208.015</a> tairasmābhistattathaiva kṛtam |<br>
saptāhikaṁ cākāladurdinaṁ prādurbhūtam |<br>
tena tadannapānaṁ kledaṁ gatam |<br>
<a class='ref vai' id='vai208.016' href='#vai208.016'>Vai 208.016</a> vayaṁ śraddhādeyaṁ vinipātayitvā iha pratyekanarakeṣūpapannāḥ |<br>
sthānametadvidyate yadasmābhiriha cyutair narakeṣūpapattavyaṁ bhaviṣyati |<br>
<a class='ref vai' id='vai208.017' href='#vai208.017'>Vai 208.017</a> sādhu bhadanta saṁgharakṣita, jambudvīpaṁ gatvā sabrahmacāriṇāmāraocaya—mā āyuṣmantaḥ śraddhādeyaṁ vinipātayiṣyatha, mā asya evamrūpasya duḥkhadaurmanasyasya bhāgino bhaviṣyatha, tadyathā brāhmaṇāḥ kāśyapīyāḥ |<br>
|<br>
<a class='ref vai' id='vai208.020' href='#vai208.020'>Vai 208.020</a> sa saṁprasthito yāvat paśyati tṛtīyaṁ vihāramudgataṁ mañcapīṭhavidikājālavātāyanagavākṣaparimaṇḍitaṁ pūrvavadyāvadāyuṣmān saṁgharakṣito saṁgharakṣito bhuktvā ekānte ’pakramyāvsthitaḥ |<br>
<a class='ref vai' id='vai208.021' href='#vai208.021'>Vai 208.021</a> gaṇḍyākoṭitā |<br>
<a class='ref vai' id='vai208.022' href='#vai208.022'>Vai 208.022</a> sa tena vihāra ādīptaḥ pradīptaḥ saṁprajvalita ekajvālībhūto dhmāyitumārabdhaḥ |<br>
te ’pi tasminnārtasvaraṁ krandatastāvaddagdhā yāvat kālādakālībhūtam |<br>
<a class='ref vai' id='vai208.023' href='#vai208.023'>Vai 208.023</a> tataḥ paścāt punarapi teṣāṁ vihāraḥ prādurbhūtaḥ, te ca bhikṣavaḥ śāntaśānteneryāpathenāvasthitāḥ |<br>
<a class='ref vai' id='vai208.024' href='#vai208.024'>Vai 208.024</a> sa teṣāṁ sakāśamupasaṁkrāntah—ke yūyamāyuṣmantaḥ, kena vā karmaṇā ihopapannāh? duṣkuhakā bhadanta saṁgharakṣita jambudvīpakā manuṣyāḥ, nābhiśraddadhāsyasi |<br>
<a class='ref vai' id='vai208.026' href='#vai208.026'>Vai 208.026</a> sa kathayati—ahaṁ pratyakṣadarśī, kasmānnābhiśraddadhāsye? te kathayanti—bhadanta saṁgharakṣita vayaṁ kāśyapasya samyaksambuddhasya śrāvakā āsan |<br>
<a class='ref vai' id='vai208.027' href='#vai208.027'>Vai 208.027</a> duḥśīlāste vayaṁ śīlavadbhirbhikṣubhir niṣkāsitāḥ |<br>
<a class='ref vai' id='vai208.028' href='#vai208.028'>Vai 208.028</a> tairasmābhirekaḥ śūnyavihāra āvāsitaḥ |<br>
yāvat tatraikaḥ śīlavān bhikṣurāgataḥ |<br>
<a class='ref vai' id='vai208.029' href='#vai208.029'>Vai 208.029</a> asmākaṁ buddhirutpannā—tiṣṭhatu ayaṁ bhikṣuḥ |<br>
ayamapyeko ’smākaṁ dakṣiṇāṁ śodhayiṣyati |<br>
<a class='ref vai' id='vai208.030' href='#vai208.030'>Vai 208.030</a> sa tatraiva sthito yāvat tasyānisaṅgena(?) punarapi bahavaḥ śīlavanto bhikṣava āgatāḥ |<br>
<a class='ref vai' id='vai208.031' href='#vai208.031'>Vai 208.031</a> te vayaṁ tatrāpi nirvāsitāḥ |<br>
tairasmābhiramarṣajātaiḥ śuṣkāni kāṣṭhāni śuṣkāni tṛṇāni śuṣkāni gomayāni upasaṁhṛtya tasmin vihāro ’gnirdagdhaḥ |<br>
<a class='ref vai' id='vai208.032' href='#vai208.032'>Vai 208.032</a> tatra prabhūtāh <a class='ref vai' id='vai209.000' href='#vai209.000'>Vai 209.000</a>śaikṣāśaikṣāḥ pudgalā dagdhāḥ |<br>
te vayaṁ śaikṣāśaikṣān pudgalān dagdhvā iha pratyekanarakeṣūpapannāḥ |<br>
<a class='ref vai' id='vai209.002' href='#vai209.002'>Vai 209.002</a> sthānametadvidyate yadasmābhiriha cyutair narakeṣūpapattavyaṁ bhaviṣyati |<br>
sādhu bhadanta saṁgharakṣita, jambudvīpaṁ gatvā sabrahmacāriṇāmārocaya—mā āyuṣmantaḥ sabrahmacāriṇāmantike praduṣṭacittamutpādayiṣyatha, mā asyaivamrūpasya duḥkhadaurmanasyasya bhagino bhavino bhaviṣyatha tadyathā śramaṇaḥ kāśyapīyāḥ |<br>
|<br>
<a class='ref vai' id='vai209.006' href='#vai209.006'>Vai 209.006</a> āyuṣmān saṁgharakṣitaḥ saṁprasthito yāvat sattvānadrakṣīt stambhākārān kuḍyākārān vṛkṣākārān patrākārān puṣpākārān phalākārān rajjvākārān saṁmārjanyākārānudūkhalākārān khaṭvākārān sthālikākārān |<br>
|<br>
<a class='ref vai' id='vai209.009' href='#vai209.009'>Vai 209.009</a> āyuṣmān saṁgharakṣito janapadān gataḥ |<br>
anyatamasminnāśramapade pañcamātrāṇi ṛṣiśatāni prativasanti |<br>
<a class='ref vai' id='vai209.010' href='#vai209.010'>Vai 209.010</a> tairāyuṣmān saṁgharakṣito dūrata eva dṛṣṭaḥ |<br>
te kathayanti—bhavantaḥ, kriyākāraṁ tāvat kurmah—bahubollakāḥ śramaṇāḥ śākyaputrīyā bhavanti |<br>
<a class='ref vai' id='vai209.011' href='#vai209.011'>Vai 209.011</a> nāsya kenacidvacanaṁ dātavyam |<br>
<a class='ref vai' id='vai209.012' href='#vai209.012'>Vai 209.012</a> te kriyākāraṁ kṛtvā avasthitāḥ |<br>
āyuṣmāṁśca saṁgharakṣitasteṣāṁ sakāśamupasaṁkrāntaḥ |<br>
<a class='ref vai' id='vai209.013' href='#vai209.013'>Vai 209.013</a> upasaṁkramya pratiśrayam yācitumārabdhaḥ |<br>
na kaścidvācamanuprayacchati |<br>
tatraika ṛṣiḥ sa śukladharmaḥ |<br>
<a class='ref vai' id='vai209.014' href='#vai209.014'>Vai 209.014</a> kathayati—kim yuṣmākaṁ pratiśrayaṁ na dīyate? api tu yuṣmākaṁ doṣo ’sti |<br>
bahubollakā yūyam |<br>
<a class='ref vai' id='vai209.015' href='#vai209.015'>Vai 209.015</a> samayenāhaṁ bhavataḥ pratiśrayaṁ dāsye, sacet kiṁcinna mantrayasi |<br>
āyuṣmān saṁgharakṣitaḥ kathayati—ṛṣe, evaṁ bhavatu |<br>
<a class='ref vai' id='vai209.016' href='#vai209.016'>Vai 209.016</a> tatraika ṛṣirjanapadacārikāṁ gataḥ |<br>
tasya kuṭiḥ śūnyāvatiṣṭhati |<br>
<a class='ref vai' id='vai209.017' href='#vai209.017'>Vai 209.017</a> sa kathayati—asyāṁ kuṭikāyāṁ śāyyāṁ kalpaya |<br>
āyuṣmatā saṁgharakṣitena sā kuṭikā siktā saṁmṛṣṭā saṁmārjitā sukumārīṁ gomayakāsiṁ cānupradattā |<br>
<a class='ref vai' id='vai209.018' href='#vai209.018'>Vai 209.018</a> tairdṛṣṭaḥ |<br>
te kathayati—bhadanta, śucyapi mārjantyete śramaṇāḥ śākyaputrīyāḥ |<br>
<a class='ref vai' id='vai209.019' href='#vai209.019'>Vai 209.019</a> āyuṣmān saṁgharakṣito bahiḥ kuṭikāyāḥ pādau prakṣālya kuṭikāṁ praviśya niṣaṇṇaḥ paryaṅkamābhujya ṛjukāyaṁ praṇidhāya pratimukhaṁ smṛtimupashtāpya |<br>
<a class='ref vai' id='vai209.021' href='#vai209.021'>Vai 209.021</a> ya tasminnāśramapade devatā prativasati, sā rātryāḥ prathame yāme yenāyuṣmān saṁgharakṣitastenopasaṁkrāntā |<br>
<a class='ref vai' id='vai209.022' href='#vai209.022'>Vai 209.022</a> upasaṁkramya kathayati—ārya saṁgharakṣita, dharmaṁ deśaya |<br>
āyuṣmān saṁgharakṣitaḥ kathayati—sukhitā tvam |<br>
<a class='ref vai' id='vai209.023' href='#vai209.023'>Vai 209.023</a> na paśyasi mayā triyākāreṇa pratiśrayaṁ labdham, kiṁ niṣkāsāpayitumicchasi? sā saṁlakṣayati—śrāntakāyo ’yam, svapitu |<br>
<a class='ref vai' id='vai209.024' href='#vai209.024'>Vai 209.024</a> madhyame yāme upasaṁkramiṣyāmi |<br>
<a class='ref vai' id='vai209.025' href='#vai209.025'>Vai 209.025</a> sā madhyame yāma upasaṁkrāntā |<br>
upasaṁkramya kathayati—ārya saṁgharakṣita, dharmaṁ deśaya |<br>
āyuṣmān saṁgharakṣitaḥ kathayati—sukhitā tvam |<br>
<a class='ref vai' id='vai209.026' href='#vai209.026'>Vai 209.026</a> na paśyasi mayā kriyākāreṇa pratiśrayaṁ labdham? kiṁ niṣkāsāpayitumicchasi? sā saṁlakṣayati—śrāntakāyo ’yam, svapitu |<br>
<a class='ref vai' id='vai209.027' href='#vai209.027'>Vai 209.027</a> paścime yāme upasaṁkramiṣyāmi |<br>
<a class='ref vai' id='vai209.028' href='#vai209.028'>Vai 209.028</a> sā paścime yāme upasaṁkrāntā |<br>
upasaṁkramya kathayati—ārya saṁgharakṣita, dharmaṁ deśaya |<br>
<a class='ref vai' id='vai209.029' href='#vai209.029'>Vai 209.029</a> āyuṣmān saṁgharakṣitaḥ kathayati—sukhitā tvam |<br>
na paśyasi mayā kriyākāreṇa pratiśrayaṁ labdham? kiṁ niṣkāsāpayitumicchasi? sā kathayati—ārya saṁgharakṣita, prabhātamidānīm |<br>
<a class='ref vai' id='vai209.031' href='#vai209.031'>Vai 209.031</a> sacinniṣkāsayiṣyanti, gamiṣyasi |<br>
api tu nanūktaṁ bhagavatā bhayabhairavasahiṣṇunā te bhavitavyamiti |<br>
<a class='ref vai' id='vai209.032' href='#vai209.032'>Vai 209.032</a> āyuṣmān saṁgharakṣitaḥ saṁlakṣayati—śobhanaṁ kathayati—sacet sa niṣkāsayiṣyati, <a class='ref vai' id='vai210.000' href='#vai210.000'>Vai 210.000</a>gamiṣyāmi |<br>
<a class='ref vai' id='vai210.001' href='#vai210.001'>Vai 210.001</a> sa saṁlakṣayati—brāhmaṇā hyete |<br>
brāhmaṇapratisamyuktaṁ bhāṣayāmītyāyuṣmān saṁgharakṣito brāhmaṇavargaṁ svādhyāyitumārabdhah—<a class='ref vai' id='vai210.003' href='#vai210.003'>Vai 210.003</a> na nagnacaryā na jaṭā na paṅko nānāśanaṁ sthaṇḍalaśāyikā vā |<br>
<a class='ref vai' id='vai210.005' href='#vai210.005'>Vai 210.005</a> na rajomalaṁ notkuṭukaprahāṇaṁ viśodhayenmohamaviśīrṇakāṅkṣam (2)|<br>
<a class='ref vai' id='vai210.007' href='#vai210.007'>Vai 210.007</a> alaṁkṛtaścāpi careta dharmaṁ dāntendrayaḥ śāntaḥ samyato brahmacārī |<br>
<a class='ref vai' id='vai210.009' href='#vai210.009'>Vai 210.009</a> sarveṣu bhūteṣu nidhāya daṇḍaṁ sa brāhmaṇaḥ sa śramaṇa sa bhikṣuḥ (3)|<br>
<a class='ref vai' id='vai210.011' href='#vai210.011'>Vai 210.011</a> taiḥ śrutam |<br>
te saṁlakṣayanti—brāhmaṇapratisamyuktam |<br>
ityeka upasaṁkrānto dvitīyastṛtīyo yāvat sarve upasaṁkrāntāḥ |<br>
<a class='ref vai' id='vai210.012' href='#vai210.012'>Vai 210.012</a> tathā tayā devatayā adhiṣṭhitam, yathā parasparaṁ na paśyanti |<br>
<a class='ref vai' id='vai210.013' href='#vai210.013'>Vai 210.013</a> tataḥ paścādāyuṣmatā saṁgharakṣitena nagaropamaṁ sūtramupanikṣiptam |<br>
gāthāṁ ca bhāṣate—<a class='ref vai' id='vai210.014' href='#vai210.014'>Vai 210.014</a> yānīha bhūtāni samāgatāni sthitāni bhūmyāmathavāntarikṣe |<br>
<a class='ref vai' id='vai210.016' href='#vai210.016'>Vai 210.016</a> kurvantu maitrīṁ satataṁ prajāsu divā ca rātrau ca carantu dharmam (4)|<br>
iti |<br>
<a class='ref vai' id='vai210.018' href='#vai210.018'>Vai 210.018</a> asmin khalu dharmaparyāye bhāṣyamāṇe sarvaistaiḥ sahasatyābhisamayādanāgāmiphalamanuprāptam |<br>
<a class='ref vai' id='vai210.019' href='#vai210.019'>Vai 210.019</a> ṛddhiścāpi nirhṛtā |<br>
sarvaistaiḥ subhāṣitaṁ bhadantasaṁgharakṣitāyetyekanādo muktaḥ |<br>
tayā devatayā ṛddhyabhisaṁskārāḥ pratiprasrabdhaḥ |<br>
<a class='ref vai' id='vai210.020' href='#vai210.020'>Vai 210.020</a> parasparaṁ draṣṭumārabdhāḥ |<br>
te ’nyonyaṁ kathayanti—tvamapyāgatah?<a class='ref vai' id='vai210.021' href='#vai210.021'>Vai 210.021</a> āgato ’ham |<br>
śobhanam |<br>
te dṛṣṭasatyāḥ kathayanti—labhemo vayaṁ bhadanta saṁgharakṣita svākhyāte dharmavinaye pravrajyāmupasampadaṁ bhikṣubhāvam |<br>
<a class='ref vai' id='vai210.022' href='#vai210.022'>Vai 210.022</a> caremo vayaṁ bhagavato ’ntike brahmacaryam |<br>
āyuṣmān saṁgharakṣitaḥ kathayati—kiṁ matsakāśe pravrajatha, āhosvidbhagavatah? te kathayanti—bhagavataḥ |<br>
<a class='ref vai' id='vai210.024' href='#vai210.024'>Vai 210.024</a> āyuṣmān saṁgharakṣitaḥ kathayati—yadyevam, āgacchatha, bhagavataḥ sakāśaṁ gacchāmaḥ |<br>
te kathayanti—bhadanta saṁgharakṣita, kimasmadīyayā ṛddhyā gacchāmaḥ, āhosvit tvadīyayā? āyuṣmān saṁgharakṣitaḥ saṁlakṣayati—ebhirmadīyenāvavādenaivaṁvidhā guṇagaṇā aghigatāḥ, ahaṁ laṅghanakopamaḥ saṁvṛttaḥ |<br>
<a class='ref vai' id='vai210.027' href='#vai210.027'>Vai 210.027</a> sa kathayati—tiṣṭhantu tāvadbhavanto muhūrtam |<br>
āyuṣmān saṁgharakṣito ’nyatamaṁ vṛkṣamūlaṁ niśritya niṣaṇṇaḥ paryaṅkamābhujya ṛjuṁ kāyaṁ praṇidhāya pratimukhaṁ smṛtimupasthāpya |<br>
<a class='ref vai' id='vai210.028' href='#vai210.028'>Vai 210.028</a> uktaṁ bhagavatā—pañcānuśaṁsā bāhuśrutye |<br>
<a class='ref vai' id='vai210.029' href='#vai210.029'>Vai 210.029</a> dhātukuśalo bhavati, pratītyasamutpādakuśalo bhavati, sthānāsthānakuśalo bhavati, aparapratibaddhā cāsya bhavati avavādānuśāsanīti |<br>
<a class='ref vai' id='vai210.030' href='#vai210.030'>Vai 210.030</a> tenodyacchatā ghaṭatā vyāyacchatā sarvakleśaprahāṇādarhattvaṁ sākṣātkṛtam |<br>
<a class='ref vai' id='vai210.031' href='#vai210.031'>Vai 210.031</a> arhan saṁvṛttastraidhātukavītarāgah <a class='ref vai' id='vai211.000' href='#vai211.000'>Vai 211.000</a>pūrvavadyāvanmānyaḥ pūjyaścābhivādyaśca saṁvṛttaḥ |<br>
<a class='ref vai' id='vai211.001' href='#vai211.001'>Vai 211.001</a> te āyuṣmatā saṁgharakṣitenābhihitāh—bhavantaḥ, gṛhṇīdhvaṁ madīyaṁ cīvarakarṇikam, yāsyāmaḥ |<br>
<a class='ref vai' id='vai211.002' href='#vai211.002'>Vai 211.002</a> āyuṣmataḥ saṁgharakṣitasya cīvarakarṇike lagnāḥ |<br>
<a class='ref vai' id='vai211.003' href='#vai211.003'>Vai 211.003</a> athāyuṣmān saṁgharakṣito vitatapakṣa iva haṁsarājastata eva ṛddhyā uparivihāyasā prakrāntaḥ |<br>
|<br>
<a class='ref vai' id='vai211.004' href='#vai211.004'>Vai 211.004</a> yāvat tāni pañca vaṇikśatāni bhāṇḍaṁ pratisāmayanti |<br>
teṣāmupari cchāyā nipatitā |<br>
<a class='ref vai' id='vai211.005' href='#vai211.005'>Vai 211.005</a> sa tairdṛṣṭaḥ |<br>
te kathayanti—ārya saṁgharakṣita, āgatastvam? āgato ’ham |<br>
kutra gacchasi? sa kathayati—imāni pañca kulaputraśatānyākāṅkṣanti svākhyāte dharmavinaye pravrajyāmupasampadaṁ bhikṣubhāvam |<br>
<a class='ref vai' id='vai211.007' href='#vai211.007'>Vai 211.007</a> te kathayanti—ārya saṁgharakṣita, vayamapi pravrajiṣyāmaḥ |<br>
avārasva yāvadbhāṇḍaṁ pratisāmayāma iti |<br>
<a class='ref vai' id='vai211.008' href='#vai211.008'>Vai 211.008</a> āyuṣmān saṁgharakṣito ’vatīrṇaḥ |<br>
tairbhāṇḍaṁ pratisāmitam |<br>
athāyuṣmān saṁgharakṣitastat kulaputrasahasramādāya yena bhagavāṁstenoasaṁkrāntaḥ |<br>
|<br>
<a class='ref vai' id='vai211.010' href='#vai211.010'>Vai 211.010</a> tena khalu samayena bhagavānanekaśatāyā bhikṣuparṣadaḥ purastānniṣaṇṇo dharmaṁ deśayati |<br>
<a class='ref vai' id='vai211.011' href='#vai211.011'>Vai 211.011</a> adrākṣīdbhagavānāyuṣmantaṁ saṁgharakṣitaṁ dūrādeva |<br>
dṛṣṭvā ca punarbhikṣūnāmantrayate sma—eṣa bhikṣuvaḥ saṁgharakṣito bhikṣuḥ saprābhṛta āgacchati |<br>
<a class='ref vai' id='vai211.012' href='#vai211.012'>Vai 211.012</a> nāsti tathāgatasyaivaṁvidhaṁ prābhṛtam yathā vaineyaprābhṛtam |<br>
<a class='ref vai' id='vai211.013' href='#vai211.013'>Vai 211.013</a> āyuṣmān saṁgharakṣito yena bhagavāṁstenopasaṁkrāntaḥ |<br>
upasaṁkramya bhagavataḥ pādau śirasā vanditvā ekānte niṣaṇṇaḥ |<br>
<a class='ref vai' id='vai211.014' href='#vai211.014'>Vai 211.014</a> ekāntaniṣaṇṇa āyuṣmān saṁgharakṣito bhagavantamidamavocat—idaṁ bhadanta kulaputrasahasramākāṅkṣati svākhyāte dharmavinaye pravrajyāmupasampadaṁ bhikṣubhāvam |<br>
<a class='ref vai' id='vai211.016' href='#vai211.016'>Vai 211.016</a> taṁ bhagavān pravrājayati upasampādayatyanukāmpāmupādāya |<br>
te bhagavatā ehibhikṣukayā ābhāṣitāh—eta bhikṣuvaścarata brahmacaryam |<br>
<a class='ref vai' id='vai211.017' href='#vai211.017'>Vai 211.017</a> bhagavato vācāvasāne muṇḍāḥ saṁvṛttāḥ saṁghāṭīprāvṛtāḥ saptāhāvaropitakeśaśmaśravaḥ pātrakarakavyagrahastā varṣaśatopasampannasya bhikṣorīryāpathenāvasthitāḥ |<br>
|<br>
<a class='ref vai' id='vai211.020' href='#vai211.020'>Vai 211.020</a> ehīti caoktā hi tathāgatena muṇḍāśca saṁghāṭiparītadehāḥ |<br>
<a class='ref vai' id='vai211.022' href='#vai211.022'>Vai 211.022</a> sadyaḥ praśāntendriyā eva tasthurevaṁ sthitā buddhamanorathena (5)|<br>
<a class='ref vai' id='vai211.024' href='#vai211.024'>Vai 211.024</a> bhagavatā teṣāmavavādo dattaḥ |<br>
tairudyacchamānairghaṭamānairvyāyacchadbhiḥ sarvakleśaprahāṇādarhattvaṁ sākṣātkṛtam |<br>
<a class='ref vai' id='vai211.025' href='#vai211.025'>Vai 211.025</a> arhantaḥ saṁvṛttāstraidhātukavītarāgāḥ pūrvavadyāvat pūjyāśca abhivādyāśca saṁvṛttāḥ |<br>
|<br>
<a class='ref vai' id='vai211.027' href='#vai211.027'>Vai 211.027</a> āyuṣmān saṁgharakṣito buddhaṁ bhagavantaṁ pṛcchati—ihāhaṁ bhadanta sattvānadrākṣaṁ kuḍyākārān stambhākārān vṛkṣākārān patrākārān puṣpākārān phalākārāan rajjvākārān saṁmārjanyākārān khaṭvākārānudūkhalākārān sthālikākārān |<br>
<a class='ref vai' id='vai211.029' href='#vai211.029'>Vai 211.029</a> madhye ’vacchinnaṁ tantunā dhāryamāṇaṁ gacchati |<br>
<a class='ref vai' id='vai211.030' href='#vai211.030'>Vai 211.030</a> kasya karmaṇo vipākena? bhagavānāha—yāṁstvaṁ saṁgharakṣita sattvānadrākṣīḥ kuḍyākārāṁste kāśyapasya samyaksambuddhasya śrāvakā āsan |<br>
<a class='ref vai' id='vai211.031' href='#vai211.031'>Vai 211.031</a> taiḥ sāṁghikaṁ kuḍyaṁ śleṣmāṇā siṁhāṇakena <a class='ref vai' id='vai212.000' href='#vai212.000'>Vai 212.000</a>vināśitam |<br>
<a class='ref vai' id='vai212.001' href='#vai212.001'>Vai 212.001</a> te tasya karmaṇo vipākena kuḍyākārāḥ saṁvṛttāḥ |<br>
yathā kuṭyākārāḥ, evaṁ stambhākārāḥ sattvāḥ |<br>
<a class='ref vai' id='vai212.002' href='#vai212.002'>Vai 212.002</a> yān saṁgharakṣita sattvānādrākṣīrvṛkṣākārāṁste kāśyapasya samyaksambuddhasya śrāvakā āsan |<br>
<a class='ref vai' id='vai212.003' href='#vai212.003'>Vai 212.003</a> taiḥ sāṁghikāḥ puṣpavṛkṣāḥ phalavṛkṣāḥ paudgalikaparibhogena bhuktāḥ |<br>
<a class='ref vai' id='vai212.004' href='#vai212.004'>Vai 212.004</a> te tasya karmaṇo vipākena vṛkṣākārāḥ saṁvṛttāḥ |<br>
yathā vṛkṣākārāḥ, evaṁ patrākārāaḥ phalākārāḥ puṣpākārāḥ |<br>
<a class='ref vai' id='vai212.005' href='#vai212.005'>Vai 212.005</a> yaṁ tvaṁ saṁgharakṣita sattvamadrākṣī rajjvākāram, sa kāśyapasya samyaksambuddhasya śrāvaka āsīt |<br>
<a class='ref vai' id='vai212.006' href='#vai212.006'>Vai 212.006</a> tena saṁghikā rajjuḥ paudgalikaparibhogena paribhuktā |<br>
<a class='ref vai' id='vai212.007' href='#vai212.007'>Vai 212.007</a> sa tasy karmaṇo saṁgharakṣita sattvamadrākṣīstapvākāram (?) kāśyapasya samyaksambuddhasya śrāvaka āsīt śrāmaṇerakaḥ |<br>
<a class='ref vai' id='vai212.009' href='#vai212.009'>Vai 212.009</a> so ’pareṇa samayena pānakavāramuddiṣṭastadvārakaṁ nirmādayati |<br>
<a class='ref vai' id='vai212.010' href='#vai212.010'>Vai 212.010</a> āgantukāśca bhikṣuva āgatāḥ |<br>
sa taiḥ pṛṣṭah—śrāmaṇeraka, kiṁ saṁghasya pānakaṁ bhaviṣyati? sa kathayati—nāstīti |<br>
<a class='ref vai' id='vai212.011' href='#vai212.011'>Vai 212.011</a> te nirāśībhūtāḥ prakrāntāḥ |<br>
saṁghasya ca pānakaṁ saṁpannam |<br>
sa tasya karmaṇo vipākena tapvākāraḥ saṁvṛttaḥ |<br>
<a class='ref vai' id='vai212.012' href='#vai212.012'>Vai 212.012</a> yaṁ tvaṁ saṁgharakṣita sattvamadrākṣīrudūkhalākāram, sa kāśyapasya samyaksambuddhasya śrāvaka āsīt |<br>
<a class='ref vai' id='vai212.013' href='#vai212.013'>Vai 212.013</a> tasya pātrakarma pratyupasthitam |<br>
tatraikaḥ śrāmaṇerako ’rhan |<br>
<a class='ref vai' id='vai212.014' href='#vai212.014'>Vai 212.014</a> sa tenoktah—śrāmaṇeraka, dadasva me khalastokaṁ kuṭṭayitvā |<br>
sa kathayati—sthavira, tiṣṭha tāvanmuhūrtam |<br>
<a class='ref vai' id='vai212.015' href='#vai212.015'>Vai 212.015</a> vyagro ’ham |<br>
paścāddāsyāmīti |<br>
so ’marṣajātaḥ kathayati—śrāmaṇeraka, yadi rocate, tvāmevāhamasminn udūkhale prakṣipya kuṭṭaye prāgeva khalastokam |<br>
<a class='ref vai' id='vai212.016' href='#vai212.016'>Vai 212.016</a> yattadarhato ’ntike kharaṁ vākkarma niścāritam, sa tasya karmaṇo vipākena udūkhalākāraḥ saṁvṛttaḥ |<br>
<a class='ref vai' id='vai212.017' href='#vai212.017'>Vai 212.017</a> yāṁstvaṁ saṁgharakṣita sattvānadrākṣīḥ sthālyākārāṁste kāśyapasya samyaksambbuddhasya kalpikārakā āsan |<br>
<a class='ref vai' id='vai212.018' href='#vai212.018'>Vai 212.018</a> te bhikṣūṇāṁ bhaiṣajyāni kvāthayamānāḥ sthālikāṁ bhañjate |<br>
<a class='ref vai' id='vai212.019' href='#vai212.019'>Vai 212.019</a> teṣāṁ bhikṣūṇāṁ vighāto bhavati |<br>
te tasya karmaṇo vipākena sthālyākārāḥ saṁvṛttāḥ |<br>
<a class='ref vai' id='vai212.020' href='#vai212.020'>Vai 212.020</a> yaṁ tvaṁ saṁgharakṣita sattvamadrākṣīrmadhye chinnastantunā dhāryamāṇo gacchati, sa kāśyapasya samyaksambuddhasya pravacane pravrajita āsīllābhagrāhikaḥ |<br>
<a class='ref vai' id='vai212.021' href='#vai212.021'>Vai 212.021</a> tena yadvārṣikaṁ lābhaṁ tad dhaimantikaṁ pariṇāmitam, yaddhaimantikaṁ tadvārṣikam |<br>
<a class='ref vai' id='vai212.022' href='#vai212.022'>Vai 212.022</a> tasya karmaṇo vipākena madhye chinnastantunā dhāryamāṇo gacchati |<br>
|<br>
<a class='ref vai' id='vai212.024' href='#vai212.024'>Vai 212.024</a> saṁgharakṣitāvadānaṁ trayoviṁśatimam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
