<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy7' lang='san'>
<header>
<ul>
<li class='division'>Divyāvadānam</li>
</ul>
<h1>7. nagarāvalambikāvadānam</h1>
</header>
<p><a class='ref vai' id='vai051.001' href='#vai051.001'>Vai 051.001</a> atha bhagavān kośaleṣu janapadeṣu cārikāṁ carañ śrāvastīmanuprāptaḥ |<br>
<a class='ref vai' id='vai051.002' href='#vai051.002'>Vai 051.002</a> śrāvastyāṁ viharati jetavane anāthapiṇḍadasyārāme |<br>
<a class='ref vai' id='vai051.003' href='#vai051.003'>Vai 051.003</a> aśrauṣīdanāthapiṇḍado gṛhapatih—bhagavān kośaleṣu janapadeṣu cārikāṁ carañ śrāvastīmanuprāptaḥ |<br>
<a class='ref vai' id='vai051.004' href='#vai051.004'>Vai 051.004</a> śrāvastyāṁ viharati jetavane anāthapiṇḍadasyārām iti |<br>
<a class='ref vai' id='vai051.005' href='#vai051.005'>Vai 051.005</a> śrutvā ca punaryena bhagavāṁstenopasaṁkrāntaḥ |<br>
upasaṁkramya bhagavataḥ pādau śirasā vanditvā ekānte niṣaṇṇaḥ |<br>
<a class='ref vai' id='vai051.006' href='#vai051.006'>Vai 051.006</a> ekāntaniṣaṇṇamanāthapiṇḍadaṁ gṛhapatiṁ bhagavān dharmyayā kathayā saṁdarśayati samādāpayati samuttejayati saṁpraharṣayati |<br>
<a class='ref vai' id='vai051.007' href='#vai051.007'>Vai 051.007</a> anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |<br>
<a class='ref vai' id='vai051.008' href='#vai051.008'>Vai 051.008</a> anāthapiṇḍado gṛhapatih utthāyāsanādekāṁsamuttarāsaṁgaṁ kṛtvā yena bhagavāṁstenāñjaliṁ praṇamya bhagavantamidamavocat—adhivāsayatu me bhagavāñ śvo ’ntargṛhe bhuktena sārdhaṁ bhikṣusaṁghena iti |<br>
<a class='ref vai' id='vai051.010' href='#vai051.010'>Vai 051.010</a> adhivāsayati bhagavānanāthapiṇḍadasya gṛhapatestūṣṇībhāvena |<br>
<a class='ref vai' id='vai051.011' href='#vai051.011'>Vai 051.011</a> anāthapiṇḍado gṛhapatirbhagavatastūṣṇībhāvenādhivāsanāṁ viditvā bhagavato bhāṣitamabhinandyānumodya bhagavataḥ pādau śirasā vanditvā bhagavato ’ntikāt prakrānto yena svaniveśanaṁ tenopasaṁkrāntaḥ |<br>
<a class='ref vai' id='vai051.013' href='#vai051.013'>Vai 051.013</a> upasaṁkramya dauvārikaṁ puruṣamāmantrayate—na tāvadbhoḥ puruṣa tīrthyānāṁ praveśo dātavyo yāvad buddhapramukhena bhikṣusaṁghena bhuktaṁ bhavati |<br>
<a class='ref vai' id='vai051.014' href='#vai051.014'>Vai 051.014</a> tataḥ paścādahaṁ tīrthyānāṁ dāsyāmīti |<br>
<a class='ref vai' id='vai051.015' href='#vai051.015'>Vai 051.015</a> evamāryeti dauvārikaḥ puruṣo ’nāthapiṇḍadasya gṛhapateḥ pratyaśrauṣīt |<br>
<a class='ref vai' id='vai051.016' href='#vai051.016'>Vai 051.016</a> anāthapiṇḍado gṛhapatistāmeva rātriṁ śuci praṇītaṁ khādanīyabhojanīyaṁ samudānīyaṁ kālyamevotthāya āsanāni prajñapya udakamaṇīn pratiṣṭhāpya bhagavato dūtena kālamārocayati—samayo bhadanta, sajjaṁ bhaktam yasyedānīṁ bhagavān kālaṁ manyata iti |<br>
<a class='ref vai' id='vai051.018' href='#vai051.018'>Vai 051.018</a> atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto yena anāthapiṇḍadasya gṛhapaterbhaktābhisārastenopasaṁkrāntaḥ |<br>
<a class='ref vai' id='vai051.020' href='#vai051.020'>Vai 051.020</a> upasaṁkramya purastādbhikṣusaṁghasya prajñapta evāsane niṣaṇṇaḥ |<br>
atha anāthapiṇḍado gṛhapatiḥ sukhopaniṣaṇṇaṁ buddhapramukhaṁ bhikṣusaṁghaṁ viditvā śucinā praṇītena khādanīyabhojanīyena svahastaṁ saṁtarpayati saṁpravārayati |<br>
<a class='ref vai' id='vai051.022' href='#vai051.022'>Vai 051.022</a> anekaparyāyeṇa śucinā praṇītena khādanīyabhojanīyena svahastaṁ saṁtarpya saṁpravārya bhagavantaṁ bhuktavantaṁ viditvā dhautahastamapanītapātraṁ nīcataramāsanaṁ gṛhītvā bhagavataḥ purastānniṣaṇṇo dharmaśravaṇāya |<br>
|<br>
<a class='ref vai' id='vai051.025' href='#vai051.025'>Vai 051.025</a> athāyuṣmān mahākāśyapo ’nyatamasmādāraṇyakācchayanāsanāt dīrghakeśaśmaśrurlūhacīvaro jetavanaṁ gataḥ |<br>
<a class='ref vai' id='vai051.026' href='#vai051.026'>Vai 051.026</a> sa paśyati jetavanaṁ śūnyam |<br>
tenopadhivārikaḥ pṛṣṭah—kutra buddhapramukho bhikṣusaṁgha iti |<br>
<a class='ref vai' id='vai051.027' href='#vai051.027'>Vai 051.027</a> tena samākhyātam—anāthapiṇḍadena gṛhāpatinopanimantrita iti |<br>
sa saṁlakṣayati—gacchāmi, tatraiva piṇḍapātaṁ paribhokṣyāmi, buddhapramukhaṁ ca bhikṣusaṁghaṁ paryupāsiṣyāmīti |<br>
<a class='ref vai' id='vai051.028' href='#vai051.028'>Vai 051.028</a> so ’nāthapiṇḍadasya gṛhapater niveśanaṁ gataḥ |<br>
<a class='ref vai' id='vai051.029' href='#vai051.029'>Vai 051.029</a> ato dauvārikena uktah—ārya tiṣṭha, mā pravekṣyasi |<br>
<a class='ref vai' id='vai051.030' href='#vai051.030'>Vai 051.030</a> kasyārthāya? anāthapiṇḍadena gṛhapatinā ājñā dattā—mā tāvat tīrthyānāṁ praveśaṁ dāsyasi, yāvadbuddhapramukhena bhikṣusaṁghena bhuktam |<br>
<a class='ref vai' id='vai051.031' href='#vai051.031'>Vai 051.031</a> tataḥ paścāt tīrthyānāṁ dāsyāmi iti |<br>
athāyuṣmān mahākāśyapaḥ saṁlakṣayati—tasya me lābhāḥ sulabdhāḥ, yanmāṁ śrāddhā brāhmaṇagṛhapatayaḥ śramaṇaśākyaputrīya<a class='ref vai' id='vai52.000' href='#vai52.000'>Vai 52.000</a> iti na jānante |<br>
<a class='ref vai' id='vai052.001' href='#vai052.001'>Vai 052.001</a> gacchāmi, kṛpaṇajanasyānugrahaṁ karomīti viditvā udyānaṁ gataḥ |<br>
sa saṁlakṣayati—adya mayā kasyānugrahaḥ kartavya iti |<br>
<a class='ref vai' id='vai052.002' href='#vai052.002'>Vai 052.002</a> yāvadanyatamā nagarāvalambikā kuṣṭhābhidrutā sarujārtā pakvagātrā bhikṣāmaṭati |<br>
<a class='ref vai' id='vai052.003' href='#vai052.003'>Vai 052.003</a> sa tasyāḥ sakāśamupasaṁkrāntaḥ |<br>
tasyāśca bhikṣāyāmāyāsaḥ saṁpannaḥ |<br>
<a class='ref vai' id='vai052.004' href='#vai052.004'>Vai 052.004</a> tayā āyuṣmān mahākāśyapo dṛṣṭaḥ kāyaprāsādikaścittaprāsādikaḥ śāntena īryāpathena |<br>
<a class='ref vai' id='vai052.005' href='#vai052.005'>Vai 052.005</a> sā saṁlakṣayati—nūnaṁ mayā evaṁvidhe dakṣiṇīye kārā kṛtā, yena me iyamevamrūpā samavasthā |<br>
yadi āryo mahākāśyapo mamāntikādanukampāmupādāya ācāmaṁ pratigṛhṇīyāt, ahamasmai dadyāmiti |<br>
<a class='ref vai' id='vai052.007' href='#vai052.007'>Vai 052.007</a> tata āyuṣmatā mahākāśyapena tasyāścetasā cittamājñāya pātramupanāmitam—yadi te bhagini parityaktam, dīyatāmasmin pātra iti |<br>
<a class='ref vai' id='vai052.008' href='#vai052.008'>Vai 052.008</a> tatastayā cittamabhiprasādya tasmin pātre dattam |<br>
<a class='ref vai' id='vai052.009' href='#vai052.009'>Vai 052.009</a> makṣikā ca patitā |<br>
sā tāmapanetumārabdhā |<br>
tasyāstasminnācāme ’ṅguliḥ patitā |<br>
saṁlakṣayati—kiṁ cāpyāryeṇa mama cittānurakṣayā na cchoritaḥ, api tu na paribhokṣyatīti |<br>
<a class='ref vai' id='vai052.010' href='#vai052.010'>Vai 052.010</a> athāyuṣmatā mahākāśyapena tasyāścetasā cittamājñāya tasyā eva pratyakṣamanyatamaṁ kuḍyamūlaṁ niśritya paribhuktam |<br>
<a class='ref vai' id='vai052.012' href='#vai052.012'>Vai 052.012</a> sa saṁlakṣayati—kiṁ cāpi āryeṇa mama cittānurakṣayā paribhuktam, nānenāhāreṇāhārakṛtyaṁ kariṣyati iti |<br>
<a class='ref vai' id='vai052.013' href='#vai052.013'>Vai 052.013</a> athāyuṣmān mahākāśyapastasyāścittamājñāya tāṁ nagarāvalambikāmidamavocat—bhagini prāmodyamutpādayasi, ahaṁ tvadīyenāhāreṇa rātriṁdivasamatināmayiṣyāmi iti |<br>
<a class='ref vai' id='vai052.014' href='#vai052.014'>Vai 052.014</a> tasyā atīva audbilyamutpannam—mamāryeṇa mahākāśyapena piṇḍapātaḥ pratigṛhīta iti |<br>
<a class='ref vai' id='vai052.015' href='#vai052.015'>Vai 052.015</a> tata āyuṣmatī mahākāśyape cittamabhiprasādya kālaṁ gatā tuṣite devanikāye upapannā |<br>
<a class='ref vai' id='vai052.016' href='#vai052.016'>Vai 052.016</a> sā śakreṇa devendreṇa dṛṣṭā ācāmaṁ pratipādayantī cittamabhiprasādayantī kālaṁ ca kurvāṇā |<br>
<a class='ref vai' id='vai052.017' href='#vai052.017'>Vai 052.017</a> no tu dṛṣṭā kutropapannā iti |<br>
<a class='ref vai' id='vai052.018' href='#vai052.018'>Vai 052.018</a> sa narakān vyavalokayitumārabdho na paśyati, tiryak ca pretaṁ ca manuṣyāṁścāturmahārājikān devāṁstrāyastriṁśān yāvanna paśyati |<br>
<a class='ref vai' id='vai052.019' href='#vai052.019'>Vai 052.019</a> tathā hyadhastāddevānāṁ jñānadarśanaṁ pravartate no tūpariṣṭāt |<br>
<a class='ref vai' id='vai052.020' href='#vai052.020'>Vai 052.020</a> atha śakro devānāmindro yena bhagavāṁstenopasaṁkrāntaḥ |<br>
upasaṁkramya gāthābhigītena praśnaṁ papraccha—<a class='ref vai' id='vai052.022' href='#vai052.022'>Vai 052.022</a> carataḥ piṇḍapātaṁ hi kāśyapasya mahātmanaḥ |<br>
<a class='ref vai' id='vai052.023' href='#vai052.023'>Vai 052.023</a> kutrāsau modaye nārī kāśyapācāmadāyikā (1)|<br>
<a class='ref vai' id='vai052.024' href='#vai052.024'>Vai 052.024</a> bhagavānāha—<a class='ref vai' id='vai052.025' href='#vai052.025'>Vai 052.025</a> tuṣitā nāma te devāḥ sarvakāmasamṛddhayaḥ |<br>
<a class='ref vai' id='vai052.026' href='#vai052.026'>Vai 052.026</a> yatrāsau modate nārī kāśyapācāmadāyikā (2)|<br>
iti |<br>
|<br>
<a class='ref vai' id='vai052.027' href='#vai052.027'>Vai 052.027</a> atha śakrasya devānāmindrasyaitadabhavat—ime ca tāvanmanuṣyāḥ puṇyāpuṇyānāmapratyakṣadarśino dānāni dadati, puṇyāni kurvanti |<br>
<a class='ref vai' id='vai052.028' href='#vai052.028'>Vai 052.028</a> ahaṁ pratyakṣadarśanena puṇyānāṁ svapuṇyaphale vyavasthitaḥ kasmāt dānāni na dadāmi, puṇyāni vā na karomi? ayamāryo mahākāśyapo dīnānāthakṛpaṇavanīpakānukampī |<br>
<a class='ref vai' id='vai052.030' href='#vai052.030'>Vai 052.030</a> yannvahamenaṁ piṇḍakena pratipādayeyam |<br>
iti viditvā kṛpaṇavīthyāṁ gṛhaṁ nirmitavān |<br>
<a class='ref vai' id='vai052.031' href='#vai052.031'>Vai 052.031</a> avacīravicīrakaṁ kākābhilīnakaṁ nātiparamarūpaṁ kuvindaṁ cātmānamabhinimārya udūḍhaśiraskaḥ saṇaśāṭikānivāsitaḥ sphaṭitapāṇipādo vastraṁ vāyitumārabdhah<a class='ref vai' id='vai53.000' href='#vai53.000'>Vai 53.000</a> |<br>
<a class='ref vai' id='vai053.001' href='#vai053.001'>Vai 053.001</a> śacī api devakanyā kuvindanaryā veśadhāriṇī tasarikāṁ kartumārabdhā |<br>
pārśve cāsyā divyā sudhā sajjīkṛtā tiṣṭhati |<br>
<a class='ref vai' id='vai053.002' href='#vai053.002'>Vai 053.002</a> athāyuṣmān mahākāśyapaḥ kṛpaṇānāthavanīpakajanānukampako ’nupūrveṇa tadgṛhamanuprāptaḥ |<br>
<a class='ref vai' id='vai053.003' href='#vai053.003'>Vai 053.003</a> duḥkhitako ’yamiti kṛtvā dvāre sthitena pātraṁ prasāditam |<br>
<a class='ref vai' id='vai053.004' href='#vai053.004'>Vai 053.004</a> śakreṇa devānāmindreṇa divyayā sudhayā pūritam |<br>
athāyuṣmato mahākāśyapasyaitadabhavat—<a class='ref vai' id='vai053.006' href='#vai053.006'>Vai 053.006</a> divyaṁ cāsya sudhābhaktamayaṁ ca gṛhavistaraḥ |<br>
<a class='ref vai' id='vai053.007' href='#vai053.007'>Vai 053.007</a> suviruddhamiti kṛtvā jāto me hṛdi saṁśayaḥ (3)|<br>
iti |<br>
|<br>
<a class='ref vai' id='vai053.008' href='#vai053.008'>Vai 053.008</a> dharmatā hyeṣā—asamanvāhṛtya arhatāṁ jñānadarśanaṁ na pravartate |<br>
sa samanvāhartuṁ pravṛttaḥ |<br>
<a class='ref vai' id='vai053.009' href='#vai053.009'>Vai 053.009</a> yāvat paśyati śakraṁ devendram |<br>
sa kathayati—kauśika, kiṁ duḥkhitajanasyāntarāyaṁ karoṣi, yasya te bhagavatā dīrgharātrānugato vicikitsākathaṁkathāśalyaḥ samūla ārūḍho yathāpi tattathāgatenārhatā samyaksambuddhena |<br>
<a class='ref vai' id='vai053.011' href='#vai053.011'>Vai 053.011</a> ārya mahākāśyapa kiṁ duḥkhitajanasyāntarāyaṁ karomi? ime tāvat manuṣyāḥ puṇyānāmapratyakṣadarśino dānāni dadati puṇyāni kurvanti |<br>
<a class='ref vai' id='vai053.012' href='#vai053.012'>Vai 053.012</a> ahaṁ pratyakṣadarśī eva puṇyānāṁ kathaṁ dānāni na dadāmi? nanu coktaṁ bhagavatā—<a class='ref vai' id='vai053.014' href='#vai053.014'>Vai 053.014</a> karaṇīyāni puṇyāni duḥkhā hyakṛtapuṇyatā |<br>
<a class='ref vai' id='vai053.015' href='#vai053.015'>Vai 053.015</a> kṛtapuṇyāni modante asmimlloke paratra ca (4)|<br>
<a class='ref vai' id='vai053.016' href='#vai053.016'>Vai 053.016</a> tataḥ prabhṛti āyuṣmān mahākāśyapaḥ samanvāhṛtya kulāni piṇḍapātaṁ praveṣṭumārabdhaḥ |<br>
<a class='ref vai' id='vai053.017' href='#vai053.017'>Vai 053.017</a> atha śakro devendra ākāśasthaścāyuṣmato mahākāśyapasya piṇḍapātaṁ carato divyayā sudhayā pātraṁ pūrayati |<br>
<a class='ref vai' id='vai053.018' href='#vai053.018'>Vai 053.018</a> āyuṣmānapi mahākāśyapaḥ pātramadhomukhaṁ karoti |<br>
annapānaṁ choryate |<br>
etat prakaraṇaṁ bhikṣavo bhagavata ārocayanti |<br>
<a class='ref vai' id='vai053.019' href='#vai053.019'>Vai 053.019</a> bhagavānāha—tasmādanujānāmi piṇḍopadhānaṁ dhārayitavyamiti |<br>
|<br>
<a class='ref vai' id='vai053.021' href='#vai053.021'>Vai 053.021</a> sāmantakena śabdo visṛtah—amukayā nagarāvalambikayā āryo mahākāśyapa ācāmena pratipāditaḥ, sā ca tuṣite devanikāye upapannā iti |<br>
<a class='ref vai' id='vai053.022' href='#vai053.022'>Vai 053.022</a> rājñā prasenajitā kauśalena śrutam—amukayā nagarāvalambikayā āryo mahākāśyapa ācāmena pratipāditaḥ |<br>
<a class='ref vai' id='vai053.023' href='#vai053.023'>Vai 053.023</a> sā tuṣite deve upapannā iti |<br>
<a class='ref vai' id='vai053.024' href='#vai053.024'>Vai 053.024</a> śrutvā ca punaryena bhagavāṁstenopasaṁkrāntaḥ |<br>
upasaṁkramya bhagavataḥ pādau śirasā vanditvā ekānte niṣaṇṇaḥ |<br>
<a class='ref vai' id='vai053.025' href='#vai053.025'>Vai 053.025</a> ekāntaniṣaṇṇaṁ rājānaṁ prasenajitaṁ kauśalaṁ bhagavān dharmyayā kathayā saṁdarśayati samādāpayati samuttejayati saṁpraharṣayati, anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |<br>
<a class='ref vai' id='vai053.027' href='#vai053.027'>Vai 053.027</a> atha rājā prasenajit kauśala utthāyāsanādekāṁsamuttarāsaṅgaṁ kṛtvā yena bhagavāṁstenāñjaliṁ praṇamya bhagavantamidamavocat—adhivāsayatu me bhagavānāryamahākāśyapamuddiśya bhaktaṁ saptāhena iti |<br>
<a class='ref vai' id='vai053.029' href='#vai053.029'>Vai 053.029</a> adhivāsayati bhagavān rājñaḥ prasenajitas tūṣṇībhāvena |<br>
<a class='ref vai' id='vai053.030' href='#vai053.030'>Vai 053.030</a> atha rājā prasenajit kauśalo bhagavatastūṣṇībhāvenādhivāsanāṁ viditvā bhagavato ’ntikāt prakrāntaḥ |<br>
<a class='ref vai' id='vai053.031' href='#vai053.031'>Vai 053.031</a> atha rājā prasenajit kauśalastāmeva rātriṁ praṇītaṁ khādanīyaṁ bhojanīyaṁ samudānīyaṁ kālyamevotthāya āsanāni <a class='ref vai' id='vai54.000' href='#vai54.000'>Vai 54.000</a>prajñāpya udakamaṇīn pratiṣṭhāpya bhagavato dūtena kālamārocayati—samayo bhadanta, sajjaṁ bhaktam yasyedānīṁ bhagavān kālaṁ manyata iti |<br>
<a class='ref vai' id='vai054.002' href='#vai054.002'>Vai 054.002</a> atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto yena rājñaḥ prasenajitaḥ kauśalasya bhaktābhisārastenopasaṁkrāntaḥ |<br>
<a class='ref vai' id='vai054.004' href='#vai054.004'>Vai 054.004</a> upasaṁkramya purastādbhikṣusaṁghasya prajñapta evāsane niṣaṇṇaḥ |<br>
atha rājā prasenajit kauśalaḥ sukhopaniṣaṇṇaṁ buddhapramukhaṁ bhikṣusaṁghaṁ viditvā śucinā praṇītena khādanīyabhojanīyena svahastaṁ saṁtarpayati saṁpravārayati |<br>
<a class='ref vai' id='vai054.006' href='#vai054.006'>Vai 054.006</a> anyatamaśca kroḍamallako vṛddhānte cittamabhiprasādayaṁstiṣṭhati—ayaṁ rājā pratyakṣadarśīm eva puṇyānāṁ sve puṇyaphale pratiṣṭhāpito ’tṛpta eva puṇyairdānāni dadāti, puṇyāni karoti |<br>
<a class='ref vai' id='vai054.008' href='#vai054.008'>Vai 054.008</a> atha rājā prasenajit kauśalo ’nekaparyāyeṇa buddhapramukhaṁ bhikṣusaṁghaṁ śucinā praṇītena khādanīyena bhojanīyena svahastaṁ saṁtarpya saṁpravārya bhagavantaṁ bhuktavantaṁ viditvā dhautahastamapanītapātraṁ nīcataramāsanaṁ gṛhītvā bhagavataḥ purastāt niṣaṇṇo dharmaśravaṇāya |<br>
<a class='ref vai' id='vai054.011' href='#vai054.011'>Vai 054.011</a> tato bhagavatā abhihitah—mahārāja, kasya nāṁnā dakṣiṇāmādiśāmi? kiṁ tava, āhosvidyena tavāntikāt prabhūtataraṁ puṇyaṁ prasūtamiti? rājā saṁlakṣayati—māṁ bhagavān piṇḍapātaṁ paribhuṅkte |<br>
<a class='ref vai' id='vai054.013' href='#vai054.013'>Vai 054.013</a> ko ’nyo mamāntikāt prabhūtataraṁ puṇyaṁ prasaviṣyatīti viditvā kathayati—bhagavan yena mamāntikāt prabhūtataraṁ puṇyaṁ prasūtaṁ tasya bhagavān nāṁnā dakṣiṇāmādiśatu iti |<br>
<a class='ref vai' id='vai054.014' href='#vai054.014'>Vai 054.014</a> tato bhagavatā kroḍamallakasya nāṁnā dakṣiṇā ādiṣṭā |<br>
<a class='ref vai' id='vai054.015' href='#vai054.015'>Vai 054.015</a> evam yāvat ṣaḍdivasān |<br>
tato ’nyadivase rājā kare kapolaṁ dattvā cintāparo vyavasthitah—mama bhagavān piṇḍapātaṁ paribhuṅkte, kroḍamallakasya nāṁnā dakṣiṇāmādiśati iti |<br>
<a class='ref vai' id='vai054.017' href='#vai054.017'>Vai 054.017</a> so ’mātyairdṛṣṭaḥ |<br>
te kathayanti—kimarthaṁ kare kapolaṁ dattvā cintāparo vyavasthita iti? rājā kathayati—bhavantaḥ, kathaṁ na cintāparastiṣṭhāmi, yatredānīṁ sa bhagavān mama piṇḍapātaṁ paribhuṅkte, kroḍamallakasya nāṁnā dakṣiṇāmāmādiśatīti? tatraiko vṛddho ’mātyaḥ kathayati—alpotsuko bhavatu |<br>
<a class='ref vai' id='vai054.020' href='#vai054.020'>Vai 054.020</a> vayaṁ tathā kariṣyāmo yathā śvo bhagavān devasyaiva nāṁnā dakṣiṇāmādiśatīti |<br>
<a class='ref vai' id='vai054.021' href='#vai054.021'>Vai 054.021</a> taiḥ pauruṣeyāṇāmājñā dattā yataḥ śvo bhavadbhiḥ praṇīta āhāraḥ sajjīkartavyaḥ prabhūtaścaiva samudānayitavyo yathopārdhaṁ bhikṣūṇāṁ pātre patati upārdhaṁ bhūmau iti |<br>
<a class='ref vai' id='vai054.023' href='#vai054.023'>Vai 054.023</a> amātyairaparasmin divase prabhūta āhāraḥ sajjīkṛtaḥ praṇītaśca |<br>
tataḥ sukhopaniṣaṇṇaṁ buddhapramukhaṁ bhikṣusaṁghaṁ pariveṣitumārabdhaḥ |<br>
<a class='ref vai' id='vai054.024' href='#vai054.024'>Vai 054.024</a> upārdhaṁ bhikṣūṇāṁ pātre patati, upārdhaṁ bhūmau |<br>
<a class='ref vai' id='vai054.025' href='#vai054.025'>Vai 054.025</a> tataḥ kroḍamallakāḥ pradhāvitāh—bhūmau nipatitaṁ gṛhṇīma iti |<br>
te pariveṣakair nivāritāḥ |<br>
<a class='ref vai' id='vai054.026' href='#vai054.026'>Vai 054.026</a> tataḥ kroḍamallakaḥ kathayati—yadyasya rājñaḥ prabhūtamannam, svāpateyamasti, santyanye ’pi asmadvidhā duḥkhitakā ākāṅkṣante |<br>
<a class='ref vai' id='vai054.027' href='#vai054.027'>Vai 054.027</a> kimarthaṁ na dīyate? kimanenāparibhogaṁ choritena iti |<br>
tasya kroḍamallakasya cittavikṣepo jātah—na śakyaṁ tena tathā cittaṁ prasādayitum yathā pūrvam |<br>
<a class='ref vai' id='vai054.028' href='#vai054.028'>Vai 054.028</a> tato rājā buddhapramukhaṁ bhikṣuasaṁghaṁ bhojayitvā na mama nāṁnā dakṣiṇāmādiśatīti viditvā dakṣiṇāmaśrutvaiva praviṣṭaḥ |<br>
<a class='ref vai' id='vai054.030' href='#vai054.030'>Vai 054.030</a> tato bhagavatā rājñaḥ prasenajitaḥ kauśalasya nāṁnā dakṣiṇā ādiṣṭā—<a class='ref vai' id='vai054.031' href='#vai054.031'>Vai 054.031</a> hastyaśvarathapattiyāyino bhuñjānasya puraṁ sanairgamam |<br>
<a class='ref vai' id='vai054.032' href='#vai054.032'>Vai 054.032</a> paśyasi(?) phalaṁ hi rūṣkikāyā alavaṇikāyāḥ kulmāṣapiṇḍikāyāḥ (5)|<br>
<a class='ref vai' id='vai055.001' href='#vai055.001'>Vai 055.001</a> <a class='ref vai' id='vai55.000' href='#vai55.000'>Vai 55.000</a>athāyuṣmānānando bhagavantamidamavocat—bahuśo bahuśo bhadanta bhagavatā rājñaḥ prasenajitaḥ kauśalasya niveśane bhuktvā nāṁnā dakṣiṇāmādiṣṭā |<br>
<a class='ref vai' id='vai055.002' href='#vai055.002'>Vai 055.002</a> nābhijānāmi kadācidevamrūpāṁ dakṣiṇāmādiṣṭapūrvām |<br>
<a class='ref vai' id='vai055.003' href='#vai055.003'>Vai 055.003</a> bhagavānāha—icchasi tvamānanda rājñaḥ prasenajitaḥ kauśalasyālavaṇikāṁ kulmāṣapiṇḍakāmārabhya karmaplotiṁ śrotum? etasya bhagavan kālaḥ, etasya sugata samayaḥ |<br>
<a class='ref vai' id='vai055.005' href='#vai055.005'>Vai 055.005</a> ayaṁ bhagavān rājñaḥ prasenajitaḥ kauśalasyālavaṇikāṁ kulmāṣapiṇḍakāmārabhya karmaplotiṁ varṇayet, bhagavataḥ śrutvā bhikṣavo dhārayiṣyanti iti |<br>
<a class='ref vai' id='vai055.006' href='#vai055.006'>Vai 055.006</a> tatra bhagavān bhikṣūnāmantrayate sma—<a class='ref vai' id='vai055.007' href='#vai055.007'>Vai 055.007</a> bhūtapūrvaṁ bhikṣavo ’nyatamasmin karpaṭake gṛhapatiḥ prativasati |<br>
tena sadṛśāt kulāt kalatramānītam |<br>
<a class='ref vai' id='vai055.008' href='#vai055.008'>Vai 055.008</a> sa tayā sārdhaṁ krīḍati ramate paricārayati |<br>
tasya krīḍato ramamāṇasya paricārayataḥ putro jātaḥ |<br>
<a class='ref vai' id='vai055.009' href='#vai055.009'>Vai 055.009</a> sa unnīto vardhitaḥ paṭuḥ saṁvṛttaḥ |<br>
yāvadasau gṛhapatiḥ patnīmāmantrayate—bhadra, jāto ’smākamṛṇahārako dhanahārakaśca |<br>
<a class='ref vai' id='vai055.010' href='#vai055.010'>Vai 055.010</a> gacchāmi paṇyamādāya deśāntaramiti |<br>
<a class='ref vai' id='vai055.011' href='#vai055.011'>Vai 055.011</a> sā kathayati—āryaputra, etat kuruṣva iti |<br>
sa paṇyamādāya deśāntaraṁ gataḥ |<br>
tatraivānayena vyasanamāpannaḥ |<br>
<a class='ref vai' id='vai055.012' href='#vai055.012'>Vai 055.012</a> alpaparicchado ’sau gṛhapatiḥ |<br>
tasya gṛhapaterdhanajātaṁ parikṣīṇam |<br>
so ’sya putro duḥkhito jātaḥ |<br>
<a class='ref vai' id='vai055.013' href='#vai055.013'>Vai 055.013</a> tasya gṛhapatervayasyakaḥ |<br>
tena tasya dārakasya mātā abhihitā—ayaṁ tava putraḥ kṣetraṁ rakṣatu, ahamasya sukhaṁ bhuktena yogodvahanaṁ kariṣyāmi |<br>
<a class='ref vai' id='vai055.014' href='#vai055.014'>Vai 055.014</a> evaṁ bhavatu |<br>
<a class='ref vai' id='vai055.015' href='#vai055.015'>Vai 055.015</a> sa tasya kṣetraṁ rakṣitumārabdhaḥ |<br>
sa tasya sukhaṁ bhaktakena yogodvahanaṁ kartumārabdhaḥ |<br>
yāvadapareṇa samayena parvaṇī pratyupasthitā |<br>
<a class='ref vai' id='vai055.016' href='#vai055.016'>Vai 055.016</a> tasya dārakasya mātā saṁlakṣayati—adya gṛhapatipatnī suhṛtsambandhibāndhavāḥ saha śramaṇabrāhmaṇabhojanena vyagrā bhaviṣyati |<br>
<a class='ref vai' id='vai055.017' href='#vai055.017'>Vai 055.017</a> gacchāmi sānukālaṁ tasya dārakasya bhaktaṁ nayāmi iti |<br>
<a class='ref vai' id='vai055.018' href='#vai055.018'>Vai 055.018</a> sā sānukālaṁ gatvā gṛhapatipatnyā etamarthaṁ niveśayati |<br>
sā ruṣitā kathayati—na tāvacchramaṇabrāhmaṇebhyo dadāmi jñātīnāṁ vā, tāvat preṣyamanuṣyāya dadāmi? adya tāvat tiṣṭhatu, śvo dviguṇaṁ dāsyāmīti |<br>
<a class='ref vai' id='vai055.020' href='#vai055.020'>Vai 055.020</a> tatastasya dārakasya mātā saṁlakṣayati—mā me putro bubhukṣitakaḥ sthāsyatīti |<br>
<a class='ref vai' id='vai055.021' href='#vai055.021'>Vai 055.021</a> tayā ātmano ’rthe ’lavaṇikā kulmāṣapiṇḍakā saṁpāditā |<br>
<a class='ref vai' id='vai055.022' href='#vai055.022'>Vai 055.022</a> sā tāmādāya gatā |<br>
tena dārakeṇa dūrata eva dṛṣṭā |<br>
sa kathayati—amba, asti kiṁcinmṛṣṭaṁ mṛṣṭam? sā kathayati—putra, yadeva prātidaivasikaṁ tadapyadya nāsti |<br>
<a class='ref vai' id='vai055.023' href='#vai055.023'>Vai 055.023</a> mayā ātmano ’rthe ’lavaṇikā kulmāṣapiṇḍikā sādhitā |<br>
<a class='ref vai' id='vai055.024' href='#vai055.024'>Vai 055.024</a> tāmahaṁ gṛhītvā āgatā |<br>
etāṁ paribhuṅkṣveti |<br>
<a class='ref vai' id='vai055.025' href='#vai055.025'>Vai 055.025</a> sa kathayati—sthāpayitvā gacchasveti |<br>
sā sthāpayitvā prakrāntā |<br>
|<br>
<a class='ref vai' id='vai055.026' href='#vai055.026'>Vai 055.026</a> asati buddhānāmutpāde pratyekabuddhā loke utpadyante hīnadīnānukampakāḥ prantaśayanāsanabhaktā ekadakṣiṇīyā lokasya |<br>
<a class='ref vai' id='vai055.027' href='#vai055.027'>Vai 055.027</a> yāvadanyatamaḥ pratyekabuddhastatpradeśamanuprāptaḥ |<br>
sa tena dṛṣṭaḥ kāyaprāsādikaścitraprāsādikaśca śānteryāpathavartī |<br>
<a class='ref vai' id='vai055.028' href='#vai055.028'>Vai 055.028</a> sa saṁlakṣayati—nūnaṁ mayā evaṁvidhe sadbhūte dakṣiṇīye kārā na kṛtā, yena me īdṛśī samavasthā |<br>
<a class='ref vai' id='vai055.029' href='#vai055.029'>Vai 055.029</a> yadyayaṁ mamāntikādalavaṇikāṁ kulmāṣapiṇḍikāṁ pratigṛhṇīyāt, ahamasmai dadyāmiti |<br>
<a class='ref vai' id='vai055.030' href='#vai055.030'>Vai 055.030</a> tato ’sau pratyekabuddhastasya daridrapuruṣasya cetasā cittamājñāya pātraṁ prasāritavān—bhadramukha, sacette parityaktam, dīyatāmasmin pātra iti |<br>
<a class='ref vai' id='vai055.032' href='#vai055.032'>Vai 055.032</a> tatastena tīvreṇa prasādena sā alavaṇikā kulmāṣapiṇḍakā tasmai pratyekabuddhāya pratipāditā |<br>
|<br>
<a class='ref vai' id='vai056.001' href='#vai056.001'>Vai 056.001</a> <a class='ref vai' id='vai56.000' href='#vai56.000'>Vai 56.000</a>kiṁ manyadhve bhikṣavo yo ’sau daridrapuruṣaḥ, eṣa evāsau rājā prasenajit kauśalastena kālena tena samayena |<br>
<a class='ref vai' id='vai056.002' href='#vai056.002'>Vai 056.002</a> yadanena pratyekabuddhāyālavaṇikā kulmāṣapiṇḍakā pratipāditā, tena karmaṇā ṣaṭkṛtvo deveṣu trāyastriṁśeṣu rājyaiśvaryādhipatyaṁ kāritavān, ṣaṭkṛtvo ’syāmeva śrāvastyāṁ rājā kṣatriyo mūrdhnābhiṣiktaḥ, tenaiva ca karmaṇā avaśeṣeṇa etarhi rājā kṣatriyo mūrdhnābhiṣiktaḥ saṁvṛttaḥ |<br>
<a class='ref vai' id='vai056.005' href='#vai056.005'>Vai 056.005</a> so ’sya tamahaṁ saṁdhāya kathayāmi—<a class='ref vai' id='vai056.006' href='#vai056.006'>Vai 056.006</a> hastyaśvarathapattiyāyino bhuñjānasya puraṁ sanairgamanam |<br>
<a class='ref vai' id='vai056.007' href='#vai056.007'>Vai 056.007</a> paśyasi phalaṁ hi rūkṣikāyā alavaṇikāyā kulmāṣapiṇḍakāyāḥ |<br>
|<br>
iti |<br>
<a class='ref vai' id='vai056.008' href='#vai056.008'>Vai 056.008</a> sāmantakena śabdo visṛtah—bhagavatā rājñaḥ prasenajito ’lavaṇikāṁ kulmāṣapiṇḍakāmārabhya karmaplotirvyākṛtā iti |<br>
<a class='ref vai' id='vai056.009' href='#vai056.009'>Vai 056.009</a> rājñāpi prasenajitā śrutam |<br>
sa yena bhagavāṁsetenopasaṁkrāntaḥ |<br>
<a class='ref vai' id='vai056.010' href='#vai056.010'>Vai 056.010</a> upasaṁkramya bhagavataḥ pādau śirasā vanditvā ekānte niṣaṇṇaḥ |<br>
ekāntaniṣaṇṇaṁ rājānaṁ prasenajitaṁ kauśalaṁ bhagavān dharmyayā kathayā saṁdaraśyati samādāpayati samuttejayati saṁpraharṣayati |<br>
<a class='ref vai' id='vai056.012' href='#vai056.012'>Vai 056.012</a> anekaparyāyeṇa dharmyayā kathayā saṁdarśya samādāpya samuttejya saṁpraharṣya tūṣṇīm |<br>
atha rājā prasenajit kauśala utthāyāsanādekāṁsamutterāsaṅgaṁ kṛtvā bhagavantamidamavocat—adhivāsayatu me bhagavāṁs traimāsīṁ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṁ saṁgheneti |<br>
<a class='ref vai' id='vai056.015' href='#vai056.015'>Vai 056.015</a> adhivāsayati bhagavān rājñaḥ prasenajitaḥ kauśalasya tūṣṇībhāvena |<br>
tato rājñā prasenajitā kauśalena buddhamukhāya bhikṣusaṁghāya traimāsyaṁ śatarasaṁ bhojanaṁ dattam |<br>
<a class='ref vai' id='vai056.016' href='#vai056.016'>Vai 056.016</a> ekaikaśca bhikṣuḥ śatasahasreṇa vastreṇācchāditaḥ |<br>
<a class='ref vai' id='vai056.017' href='#vai056.017'>Vai 056.017</a> tailasya ca kumbhakoṭiṁ samudānīya dīpamālā abhyudyato dātum |<br>
<a class='ref vai' id='vai056.018' href='#vai056.018'>Vai 056.018</a> tatra bhakte pūjāyāṁ ca mahān kolāhalo jātaḥ |<br>
yāvadanyatamā nagarāvalambikā atīva duḥkhitā |<br>
<a class='ref vai' id='vai056.019' href='#vai056.019'>Vai 056.019</a> tayā kroḍamallakena bhikṣāmaṭantyā uccaśabdhaḥ śrutaḥ |<br>
śrutvā ca punaḥ pṛcchati—bhavantaḥ, kimeṣa uccaśabdo mahāśabda iti |<br>
<a class='ref vai' id='vai056.020' href='#vai056.020'>Vai 056.020</a> aparaiḥ samākhyātam—rājñā prasenajitā kauśalena buddhapramukho bhikṣuasṁghastraimāsyaṁ bhojitaḥ, ekaikaśca bhikṣuḥ śatasahasreṇa vastreṇa ācchāditaḥ, tailasya kumbhakoṭiṁ ca samudānīya dīpamālā abhyudyato dātumiti |<br>
<a class='ref vai' id='vai056.022' href='#vai056.022'>Vai 056.022</a> tatastasyā nagarāvalambikāyā etadabhavat—ayaṁ tāvadrājā prasenajit kauśalaḥ puṇyairatṛpto ’dyāpi dānāni dadāti, puṇyāni karoti |<br>
<a class='ref vai' id='vai056.024' href='#vai056.024'>Vai 056.024</a> yannvahamapi kutaścit samudānīya bhagavataḥ pradīpaṁ dadyāmiti |<br>
tayā khaṇḍamallake tailasya stokam yācayitvā pradīpaṁ prajvālya bhagavataścaṅkrame dattaḥ |<br>
<a class='ref vai' id='vai056.025' href='#vai056.025'>Vai 056.025</a> pādayor nipatya praṇidhānaṁ kṛtam—anenāhaṁ kuśalamūlena yathāyaṁ bhagavāñ śākyamunirvarṣaśatāyuṣi prajāyāṁ śākyamunir nāma śāstā loka utpannaḥ, evamahamapi varṣaśatāyuṣi prajāyāṁ śākyamunireva śāstā bhaveyam |<br>
<a class='ref vai' id='vai056.028' href='#vai056.028'>Vai 056.028</a> yathā cāsya dāriputramaudgalyāyanāgrayugaṁ bhadrayugamānando bhikṣurupasthāyakaḥ, śuddhodanaḥ pitā, mātā mahāmāyā, rāhulabhadraḥ kumāraḥ putraḥ |<br>
<a class='ref vai' id='vai056.029' href='#vai056.029'>Vai 056.029</a> yathāyaṁ bhagavān dhātuvibhāgaṁ kṛtvā parinirvāsyati, evamahamapi dhātuvibhāgaṁ kṛtvā parinirvāpayeyamiti |<br>
<a class='ref vai' id='vai056.030' href='#vai056.030'>Vai 056.030</a> yāvat sarve te dīpā nairvāṇāḥ |<br>
<a class='ref vai' id='vai056.031' href='#vai056.031'>Vai 056.031</a> sa tayā prajvalitaḥ pradīpaḥ prajvalatyeva |<br>
dharmatā khalu buddhānāṁ bhagavatām—na tāvadupasthāyakāḥ pratisamlīyante na yāvadbuddhā bhagavantaḥ pratisamlīnā iti |<br>
<a class='ref vai' id='vai056.032' href='#vai056.032'>Vai 056.032</a> athāyuṣmānānandaḥ saṁlakṣayati—asthānamanavakāśo yadbuddhā bhagavanta āloke śayyāṁ kalpayanti |<br>
<a class='ref vai' id='vai056.033' href='#vai056.033'>Vai 056.033</a> yannvahaṁ dīpam <a class='ref vai' id='vai57.000' href='#vai57.000'>Vai 57.000</a>nirvāpayeyamiti |<br>
<a class='ref vai' id='vai057.001' href='#vai057.001'>Vai 057.001</a> sa hastena nirvāpayitumārabdho na śaknoti |<br>
tataścīvarakarṇikena, tato vyajanena, tathāpi na śaknoti nirvāpayitum |<br>
<a class='ref vai' id='vai057.002' href='#vai057.002'>Vai 057.002</a> tatra bhagavānāyuṣmantamānandamāmantrayate—kimetadānandeti |<br>
<a class='ref vai' id='vai057.003' href='#vai057.003'>Vai 057.003</a> sa kathayati—bhagavan, mama buddhirutpanā—asthānamanavakāśo yadbuddhā bhagavanta āloke śayyāṁ kalpayanti |<br>
<a class='ref vai' id='vai057.004' href='#vai057.004'>Vai 057.004</a> yannvahaṁ dīpaṁ nirvāpayeyamiti |<br>
so ’haṁ hastena nirvāpayitumārabdho na śaknomi, tataścīvarakarṇikena, tato vyajanena, tathāpi na śaknomīti |<br>
<a class='ref vai' id='vai057.005' href='#vai057.005'>Vai 057.005</a> bhagavānāha—khedamānanda āpatsyase |<br>
<a class='ref vai' id='vai057.006' href='#vai057.006'>Vai 057.006</a> yadi vairambhakā api vāyavo vāyeyuḥ, te ’pi na śaknuyur nirvāpayituṁ prāgeva hastagataścīvarakarṇiko vyajanaṁ vā |<br>
<a class='ref vai' id='vai057.007' href='#vai057.007'>Vai 057.007</a> tathā hi—ayaṁ pradīpastayā dārikayā mahatā cittābhisaṁskāreṇa prajvalitaḥ |<br>
<a class='ref vai' id='vai057.008' href='#vai057.008'>Vai 057.008</a> api tu ānanda bhaviṣyatyasau dārikā varṣaśatāyuṣi prajāyāṁ śākyamunir nāma tathāgato ’rhan samyaksambuddhaḥ |<br>
<a class='ref vai' id='vai057.009' href='#vai057.009'>Vai 057.009</a> śāriputramaudgalyāyanau tasyāgrayugaṁ bhadrayugam, ānando bhikṣurupāsakaḥ, śuddhodanaḥ pitā, mahāmāyā mātā, kapilavastu nagaram, rāhulabhadraḥ kumāraḥ putraḥ |<br>
<a class='ref vai' id='vai057.011' href='#vai057.011'>Vai 057.011</a> sāpi dhātuvibhāgaṁ kṛtvā parinirvāsyatīti |<br>
|<br>
<a class='ref vai' id='vai057.012' href='#vai057.012'>Vai 057.012</a> idamavocadbhagavān |<br>
āttamanasaste ca bhikṣavo bhagavato bhāṣitamabhyanandan |<br>
|<br>
<a class='ref vai' id='vai057.013' href='#vai057.013'>Vai 057.013</a> iti śrīdivyāvadāne nagarāvalambikāvadānaṁ saptamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
