<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy26' lang='san'>
<header>
<ul>
<li class='division'>Divyāvadānam</li>
</ul>
<h1>26. pāṁśupradānāvadānam</h1>
</header>
<p><a class='ref vai' id='vai216.001' href='#vai216.001'>Vai 216.001</a> yo ’sau svamāṁsatanubhiryajanāni kṛtvā tāvacciraṁ karuṇayā jagato hitāya |<br>
<a class='ref vai' id='vai216.003' href='#vai216.003'>Vai 216.003</a> tasya śramasya saphalīkaraṇāya santaḥ saṁmārjitaṁ śṛṇuta sāmpratabhāṣyamāṇam (1)|<br>
<a class='ref vai' id='vai216.006' href='#vai216.006'>Vai 216.006</a> <span class='evam'>evaṁ mayā śrutam</span> |<br>
ekasmin samaye bhagavāñ śrāvastyāṁ viharatīti sūtraṁ vaktavyam |<br>
<a class='ref vai' id='vai216.007' href='#vai216.007'>Vai 216.007</a> atra tāvadbhagavattathāgatavadanāṁmodharavivarapratyudgatavacanasaratsaliladhārāsampātāpanītarāgadveṣamohamadamānamāyāśāṭhyapaṅkapaṭalānāṁ śabdanyāyāditarkaśāstrārthāvalokanotpannaprajñāpradīpaprotsāritakuśāstradarśanāndhakārāṇāṁ saṁsāratṛṣṇāchedipravarasaddharmapayaḥpānaśauṇḍānāṁ gurūṇāṁ saṁnidhau sarvāvavādakaṁ mahātmānamatimāharddhikaṁ sthaviropaguptamārabhya kāṁcideva vibuddhajanamanaḥprasādakarīṁ dharmyāṁ kathāṁ samanusmariṣyāmaḥ |<br>
<a class='ref vai' id='vai216.012' href='#vai216.012'>Vai 216.012</a> tatra tāvadgurubhiravahitaśrotrairbhavitavyam |<br>
|<br>
<a class='ref vai' id='vai216.013' href='#vai216.013'>Vai 216.013</a> evamanuśrūyate—yadā bhagavān parinirvāṇakālasamaye palālanāgaṁ vinīya kumbhakārīṁ caṇḍālīṁ gopālīṁ ca, teṣāṁ mathurāmanuprāptaḥ, tatra bhagavānāyuṣmantamānandamāmantrayate sma—asyāmānanda mathurāyāṁ mama varṣaśataparinirvṛtasya gupto nāma gāndhiko bhaviṣyati |<br>
<a class='ref vai' id='vai216.015' href='#vai216.015'>Vai 216.015</a> tasya putro bhaviṣyatyupagupto nāma alakṣaṇako buddho yo mama varṣaśatapatinirvṛtasya buddhakāryaṁ bhavi(kari)ṣyati |<br>
<a class='ref vai' id='vai216.017' href='#vai216.017'>Vai 216.017</a> tasyāvavādena bahavo bhikṣavaḥ sarvakleśaprahāṇādarhattvaṁ sākṣātkariṣyanti |<br>
te ’ṣṭādaśahastāmāyāmena dvādaśahastāṁ vistāreṇa caturaṅgalamātrābhiḥ śaṇakābhiḥ pūjayiṣyanti |<br>
<a class='ref vai' id='vai216.018' href='#vai216.018'>Vai 216.018</a> eṣo ’gro me ānanda śrāvakāṇāṁ bhaviṣyatyavavādakānām yaduta upagupto bhikṣuḥ |<br>
<a class='ref vai' id='vai216.019' href='#vai216.019'>Vai 216.019</a> paśyasi tvamānanda dūrata eva nīlanīlāmbararājim? evaṁ bhadanta |<br>
<a class='ref vai' id='vai216.020' href='#vai216.020'>Vai 216.020</a> eṣa ānanda rurumuṇḍo nāma parvataḥ |<br>
atra varṣaśataparinirvṛtasya tathāgatasya śāṇakavāsī nāma bhikṣurbhaviṣyati |<br>
<a class='ref vai' id='vai216.021' href='#vai216.021'>Vai 216.021</a> so ’tra rurumuṇḍaparvate vihāraṁ pratiṣṭhāpayiṣyati, upaguptaṁ ca pravrājayiṣyati |<br>
<a class='ref vai' id='vai216.022' href='#vai216.022'>Vai 216.022</a> mathurāyāmānanda naṭo bhaṭaśca dvau bhrātarau śreṣṭhinau bhaviṣyataḥ |<br>
<a class='ref vai' id='vai216.023' href='#vai216.023'>Vai 216.023</a> tasya naṭabhaṭiketi saṁjñā bhaviṣyati |<br>
<a class='ref vai' id='vai216.024' href='#vai216.024'>Vai 216.024</a> etadagraṁ me ānanda bhaviṣyati śamathānukūlānāṁ śayyāsanānām yadidaṁ naṭabhaṭikāraṇyāyatanam |<br>
<a class='ref vai' id='vai216.025' href='#vai216.025'>Vai 216.025</a> athāyuṣmānānando bhagavantamidamavocat—āścaryaṁ bhadanta yadīdṛśamāyuṣmānupagupto bahujanahitaṁ kariṣyati |<br>
<a class='ref vai' id='vai216.026' href='#vai216.026'>Vai 216.026</a> bhagavānāha—na ānanda etarhi, yathā atīte ’pyadhvani tena vinipatitaśarīreṇāpyatraiva urumuṇḍaparvate trayaḥ pārśvāḥ |<br>
<a class='ref vai' id='vai216.027' href='#vai216.027'>Vai 216.027</a> ekatra pradeśe pañca pratyekabuddhaśatāni prativasanti |<br>
<a class='ref vai' id='vai216.028' href='#vai216.028'>Vai 216.028</a> dvitīye pañcaṛṣiśatāni |<br>
tṛtīye pañcamarkaṭaśatāni |<br>
tatra yo ’sau pañcānāṁ markaṭaśatānām yūthapatiḥ, sa tam yūthamapahāya yatra pārśve pañca pratyekabuddhaśatāni prativasanti, tatra gataḥ |<br>
<a class='ref vai' id='vai216.030' href='#vai216.030'>Vai 216.030</a> tasya tān pratyekabuddhān dṛṣṭvā prasādo jātaḥ |<br>
sa teṣāṁ pratyekabuddhānāṁ śīrṇaparṇāni mūlaphalāni copanāmayati |<br>
<a class='ref vai' id='vai216.031' href='#vai216.031'>Vai 216.031</a> yadā ca te paryaṅkenopaviṣṭā bhavanti, sa vṛddhānte praṇāmaṁ kṛtvā yāvannavāntaṁ gatvā paryaṅkenopaviśati, yāvat te pratyekabuddhāḥ parinirvṛtāḥ | sa teṣāṁ śīrṇaparṇāni mūlaphalāni copanāmayati, te na pratigṛhṇanti |<a class='ref vai' id='vai217.001' href='#vai217.001'>Vai 217.001</a></p>
<p>sa teṣāṁ cīvarakarṇikānyākarṣayati, pādau gṛhṇāti |<br>
<a class='ref vai' id='vai217.002' href='#vai217.002'>Vai 217.002</a> yāvat sa markaṭaścintayati—niyatamete kālagatā bhaviṣyanti |<br>
<a class='ref vai' id='vai217.003' href='#vai217.003'>Vai 217.003</a> tataḥ sa markaṭaḥ śocitvā paridevitvā ca dvitīyaṁ pārśvaṁ gato yatra pañca ṛṣiśatāni prativasanti |<br>
<a class='ref vai' id='vai217.004' href='#vai217.004'>Vai 217.004</a> te ca ṛṣayaḥ kecit kaṇḍakāpāśrayāḥ, kecidbhasmāpāśrayāḥ, kecidūrdhvahastāḥ, kecit pañcātapāvasthitāḥ |<br>
<a class='ref vai' id='vai217.005' href='#vai217.005'>Vai 217.005</a> sa teṣāṁ teṣāmīryāpathān vikopayitumārabdhaḥ |<br>
ye kaṇḍakāpāśrayāsteṣāṁ kaṇḍakānuddharati |<br>
<a class='ref vai' id='vai217.006' href='#vai217.006'>Vai 217.006</a> bhasmāpāśrayāṇāṁ bhasma vidhunoti |<br>
ūrdhvahastānāmadho hastaṁ pātayati |<br>
<a class='ref vai' id='vai217.007' href='#vai217.007'>Vai 217.007</a> pāñcātapāvasthitānāmagnimavakirati |<br>
yadā ca tairīryāpatho vikopito bhavati, tadā sa teṣāmagrataḥ paryaṅkaṁ badhnāti |<br>
<a class='ref vai' id='vai217.008' href='#vai217.008'>Vai 217.008</a> yāvat tairṛṣibhirācāryāya niveditam |<br>
tenāpi coktam—paryaṅkena tāvanniṣīdatha, yāvat tāni pañca ṛṣiśatāni paryaṅkenopaviṣṭāni |<br>
<a class='ref vai' id='vai217.009' href='#vai217.009'>Vai 217.009</a> te ’nācāryakā anupadeśakāḥ saptatriṁśadbodhipakṣān dharmānāmukhīkṛtya pratyekāṁ bodhiṁ sākṣātkṛtavantaḥ |<br>
<a class='ref vai' id='vai217.011' href='#vai217.011'>Vai 217.011</a> atha teṣāṁ pratyekabuddhānāmetadabhavat—yat kiṁcidasmābhiḥ śreyo ’vāptam, tatsarvamimaṁ markaṭamāgamya |<br>
<a class='ref vai' id='vai217.012' href='#vai217.012'>Vai 217.012</a> tairyāvat sa markaṭaḥ phalamūlaiḥ paripālitaḥ, kālagatasya ca taccharīraṁ gandhakāṣṭhairdhmāpitam |<br>
|<br>
<a class='ref vai' id='vai217.014' href='#vai217.014'>Vai 217.014</a> tatkiṁ manyase ānanda? yo ’sau pañcānāṁ markaṭaśatānām yūthapatiḥ, sa eṣa upaguptaḥ |<br>
<a class='ref vai' id='vai217.015' href='#vai217.015'>Vai 217.015</a> tadāpi tena vinipatitaśarīreṇāpyatraivorumuṇḍe parvate bahujanahitaṁ kṛtam |<br>
anāgate ’pyadhvani varṣaśataparinirvṛtasya mama atraivorumuṇḍe parvate bahujanahitaṁ kariṣyati |<br>
<a class='ref vai' id='vai217.016' href='#vai217.016'>Vai 217.016</a> tacca yathaivaṁ tathopadarśayiṣyāmah—yadā sthavireṇa śāṇakavāsinā urumuṇḍe parvate vihāraḥ pratiṣṭhāpitaḥ, samanvāharati—kimasau gāndhika utpannaḥ, athādyāpi notpadyate iti? paśyatyutpannam |<br>
<a class='ref vai' id='vai217.018' href='#vai217.018'>Vai 217.018</a> sa yāvat samanvāharati—yo ’sau tasya putra upagupto nāṁnā alakṣa.ṅko buddho nirdiṣṭaḥ, yo mama varṣaśataparinirvṛtasya buddhakāryaṁ kariṣyatīti, kimasau utpanno ’dyāpi notpadyate? tena yāvadupāyena gupto gāndhiko bhagavacchāsane ’bhiprasāditaḥ |<br>
<a class='ref vai' id='vai217.021' href='#vai217.021'>Vai 217.021</a> sa yadā abhiprasannastadā sthaviraḥ saṁbahulairbhikṣubhiḥ sārdhamekadivasaṁ tasya gṛhaṁ praviṣṭaḥ |<br>
<a class='ref vai' id='vai217.022' href='#vai217.022'>Vai 217.022</a> aparasminnahanyātmadvitīyaḥ |<br>
anyasminnahanyekākī |<br>
<a class='ref vai' id='vai217.023' href='#vai217.023'>Vai 217.023</a> yāvadgupto gandhikaḥ sthaviraṁ śāṇakavāsinamekākinaṁ dṛṣṭvā kathayati—na khalu āryasya kaścit paścāccchramaṇah? sthavira uvāca—jarādharmāṇāṁ kuto ’smākaṁ paścācchramaṇo bhavati? yadi kecit śraddhāpurogena pravrajanti, te ’smākaṁ paścācchramaṇā bhavanti |<br>
<a class='ref vai' id='vai217.025' href='#vai217.025'>Vai 217.025</a> gupto gāndhika uvāca—ārya, ahaṁ tāvadgṛhavāse parigṛddho viṣayābhirataśca |<br>
<a class='ref vai' id='vai217.026' href='#vai217.026'>Vai 217.026</a> na mayā śakyaṁ pravrajitum |<br>
api tu yo ’smākaṁ putro bhavati, taṁ vayamāryasya paścācchramaṇaṁ dāsyāmaḥ |<br>
<a class='ref vai' id='vai217.027' href='#vai217.027'>Vai 217.027</a> sthavira uvāca—vatsa, evamastu |<br>
api tu dṛḍhapratijñāṁ smarethāstvamiti |<br>
<a class='ref vai' id='vai217.028' href='#vai217.028'>Vai 217.028</a> yāvadguptasya gāndhikasya putro jātaḥ |<br>
tasyāśvagupta iti nāmadheyaṁ kṛtam |<br>
<a class='ref vai' id='vai217.029' href='#vai217.029'>Vai 217.029</a> sa yadā mahān saṁvṛttastadā sthaviraḥ śāṇakavāsī guptaṁ gāndhikamadhigamyovāca—vatsa, tvayā pratijñātam—yo ’smākaṁ putro bhaviṣyati, taṁ vayamāryasya paścācchramaṇaṁ dāsyāmaḥ |<br>
<a class='ref vai' id='vai217.031' href='#vai217.031'>Vai 217.031</a> anujānīhi, pravrajayiṣyāmīti |<br>
gāndhika uvāca—ārya, ayamasmākamekaputraḥ |<br>
marṣaya naḥ |<br>
<a class='ref vai' id='vai217.032' href='#vai217.032'>Vai 217.032</a> yo ’smākaṁ dvitīyaḥ putro bhaviṣyati, taṁ vayamāryasya paścācchramaṇaṁ dāsyāmaḥ |<br>
yāvat sthavirah <a class='ref vai' id='vai218.000' href='#vai218.000'>Vai 218.000</a>śāṇakavāsī samanvāharati—kimayaṁ sa upaguptah? paśyati neti |<br>
<a class='ref vai' id='vai218.001' href='#vai218.001'>Vai 218.001</a> tena sthavireṇābhihitah—evamastu iti |<br>
<a class='ref vai' id='vai218.002' href='#vai218.002'>Vai 218.002</a> tasya yāvaddvitīyaḥ putro jātaḥ |<br>
tasya dhanagupta iti nāma kṛtam |<br>
so ’pi yadā mahān saṁvṛttaḥ, tadā sthaviraḥ śāṇakavāsī guptaṁ gāndhikamuvāca—vatsa, tvayā pratijñātam—yo ’smākaṁ putro bhaviṣyati, taṁ vayamāryasya paścācchramaṇaṁ dāsyāmaḥ |<br>
<a class='ref vai' id='vai218.004' href='#vai218.004'>Vai 218.004</a> ayaṁ ca te putro jātaḥ |<br>
<a class='ref vai' id='vai218.005' href='#vai218.005'>Vai 218.005</a> anujānīhi, pravrajayiṣyāmīti |<br>
gāndhika uvāca—ārya marṣaya, eko ’smākaṁ dravyaṁ saṁśayiṣyati, sa āryasya dattaḥ |<br>
<a class='ref vai' id='vai218.007' href='#vai218.007'>Vai 218.007</a> yāvat sthaviraḥ śāṇakavāsī samanvāharati—kimayaṁ sa upaguptah? paśyati neti |<br>
<a class='ref vai' id='vai218.008' href='#vai218.008'>Vai 218.008</a> tataḥ sthavira uvāca—evamastu iti |<br>
yāvadguptasya gāndhikasya tṛtīyaḥ putro jāto ’bhirūpo darśanīyaḥ prasādiko ’tikrānto mānuṣavarṇamasamprāptaśca divyavarṇam |<br>
<a class='ref vai' id='vai218.009' href='#vai218.009'>Vai 218.009</a> tasya vistareṇa jātau jātimahaṁ kṛtvā upagupta iti nāma kṛtam |<br>
<a class='ref vai' id='vai218.010' href='#vai218.010'>Vai 218.010</a> so ’pi yadā mahān saṁvṛttaḥ, yāvat sthaviraśāṇakavāsī guptaṁ gāndhikamabhigamyovāca—vatsa, tvayā pratijñātam—yo ’smākaṁ tṛtīyaḥ putro bhaviṣyati, bayamāryasya dāsyāmaḥ paścācchramaṇārthe |<br>
<a class='ref vai' id='vai218.012' href='#vai218.012'>Vai 218.012</a> ayaṁ te tṛtīyaḥ putra utpannaḥ |<br>
<a class='ref vai' id='vai218.013' href='#vai218.013'>Vai 218.013</a> anujānīhi, pravrājayiṣyāmīti |<br>
gupto gāndhika uvāca—ārya, samayataḥ |<br>
yadā lābho ’nucchedo bhaviṣyatīti, tadā anujñāsyāmi |<br>
<a class='ref vai' id='vai218.014' href='#vai218.014'>Vai 218.014</a> yadā tena samayaḥ kṛtaḥ, tadā māreṇa sarvāvatī mathurā gandhāviṣṭā |<br>
<a class='ref vai' id='vai218.015' href='#vai218.015'>Vai 218.015</a> te sarve upaguptasakāśādgandhān krīṇanti |<br>
sa prabhūtāni dāsyati |<br>
yāvat sthaviraśāṇakavāsī upaguptasakāśaṁ gataḥ |<br>
<a class='ref vai' id='vai218.016' href='#vai218.016'>Vai 218.016</a> upaguptaśca gandhāpaṇe sthitaḥ |<br>
sa dharmeṇa vyavahāraṁ karoti, gandhān vikrīṇīte |<br>
<a class='ref vai' id='vai218.017' href='#vai218.017'>Vai 218.017</a> sa sthavireṇa śāṇakavāsinā abhihitah—vatsa, kīdṛśāste cittacetasikāḥ pravartante kliṣṭā vā akliṣṭā veti? upagupta uvāca—ārya, naiva jānāmi kīdṛśāḥ kliṣṭāścittacetasikāḥ, kīdṛśā akliṣṭā iti |<br>
<a class='ref vai' id='vai218.019' href='#vai218.019'>Vai 218.019</a> sthaviraḥ śāṇakavāsī uvāca—vatsa, yadi kevalaṁ cittaṁ parijñātuṁ na śakyasi, pratipakṣaṁ mocayitum |<br>
<a class='ref vai' id='vai218.020' href='#vai218.020'>Vai 218.020</a> tena tasya kṛṣṇikapaṭṭikā dattā pāṇḍurikā ca |<br>
<a class='ref vai' id='vai218.021' href='#vai218.021'>Vai 218.021</a> yadi kliṣṭaṁ cittamutpadyate, kṛṣṇikāṁ paṭṭikāṁ sthāpaya |<br>
athākliṣṭaṁ cittamutpadyate, pāṇḍurāṁ paṭṭikāṁ sthāpaya |<br>
<a class='ref vai' id='vai218.022' href='#vai218.022'>Vai 218.022</a> śubhāṁ manasi kuru, buddhānusmṛtiṁ ca bhāvayasveti tenāsya vyapadiṣṭam |<br>
<a class='ref vai' id='vai218.023' href='#vai218.023'>Vai 218.023</a> tasya yāvadārabdhā ākliṣṭāścittacetasikāḥ pravartitum, sa dvau bhāgau kṛṣṇikānāṁ sthāpayati, ekaṁ pāṇḍurikāṇām |<br>
<a class='ref vai' id='vai218.024' href='#vai218.024'>Vai 218.024</a> yāvadardhaṁ kuṣṇikānāṁ sthāpayati ardhaṁ pāṇḍurikāṇām |<br>
<a class='ref vai' id='vai218.025' href='#vai218.025'>Vai 218.025</a> yāvat dvau bhāgau pāṇḍurikāṇāṁ sthāpayati, ekaṁ kṛṣṇikānām |<br>
yāvadanupūrveṇa sarvāṇyeva śuklāni cittānyutpadyante, sa pāṇḍurikāṇāmeva paṭṭikāṁ sthāpayati |<br>
<a class='ref vai' id='vai218.026' href='#vai218.026'>Vai 218.026</a> dharmeṇa vyavahāraṁ karoti |<br>
|<br>
<a class='ref vai' id='vai218.028' href='#vai218.028'>Vai 218.028</a> mathurāyāṁ vāsavadattā nāma gaṇikā |<br>
tasyā dāsī upaguptasakāśaṁ gatvā gandhān krīṇāti |<br>
<a class='ref vai' id='vai218.029' href='#vai218.029'>Vai 218.029</a> so vāsavadattayā cocyate—dārike, muṣyate sa gāndhikastvayā |<br>
bahūn gandhānānayasīti |<br>
<a class='ref vai' id='vai218.030' href='#vai218.030'>Vai 218.030</a> dārikovāca—āryaduhite, upagupto gāndhikadārako rūpasampannaścāturyamādhuryasampannaśca dharmeṇa vyavahāraṁ karori |<br>
<a class='ref vai' id='vai218.031' href='#vai218.031'>Vai 218.031</a> śrutvā ca vāsavadattāyā upaguptasakāśe sānurāgaṁ cittamutpannam |<br>
tayā yāvaddāsī upaguptasakāśaṁ preṣitā—tvatsakāśamāgamiṣyāmi |<br>
<a class='ref vai' id='vai218.032' href='#vai218.032'>Vai 218.032</a> icchāmi tvayā sārdhaṁ ratimanubhavitum |<br>
yāvaddāsyā <a class='ref vai' id='vai219.000' href='#vai219.000'>Vai 219.000</a>upagutasya niveditam |<br>
<a class='ref vai' id='vai219.001' href='#vai219.001'>Vai 219.001</a> upagupta uvāca akālaste bhagini maddarśanāyeti |<br>
vāsavadattā pañcabhiḥ purāṇaśataiḥ paricārayate |<br>
<a class='ref vai' id='vai219.002' href='#vai219.002'>Vai 219.002</a> tasyā buddhirutpannā—niyataṁ pañca purāṇaśatāni notsahate dātum |<br>
tayā yāvaddāsī upaguptasakāśaṁ preṣitā—na mamāryaputrasakāśāt kārṣāpaṇenāpi prayojanam |<br>
<a class='ref vai' id='vai219.003' href='#vai219.003'>Vai 219.003</a> kevalamāryaputreṇa saha ratimanubhaveyam |<br>
<a class='ref vai' id='vai219.004' href='#vai219.004'>Vai 219.004</a> dāsyā tathā niveditam |<br>
upagupta uvāca—akālaste bhagini maddarśanāyeti |<br>
<a class='ref vai' id='vai219.005' href='#vai219.005'>Vai 219.005</a> yāvadanyataraḥ śreṣṭhiputro vāsavadattāyāḥ sakāśaṁ praviṣṭaḥ |<br>
anyataraśca sārthavāha uttarāpathāt pañcaśatamaśvapaṇyaṁ gṛhītvā mathurāmanuprāptaḥ |<br>
<a class='ref vai' id='vai219.006' href='#vai219.006'>Vai 219.006</a> tenābhihitam—katarā veśyā sarvapradhānā? tena śrutam—vāsavadatteti |<br>
<a class='ref vai' id='vai219.007' href='#vai219.007'>Vai 219.007</a> sa pañca puraṇaśatāni gṛhītvā bahūṁśca prābhṛtān vāsavadattāyāḥ sakāśāmabhigataḥ |<br>
<a class='ref vai' id='vai219.008' href='#vai219.008'>Vai 219.008</a> tato vāsavadattayā lobhākṛṣṭena taṁ śreṣṭhiputraṁ praghātayitvā^vaskare prakṣipya sārthavāhena saha ratimanubhutā |<br>
<a class='ref vai' id='vai219.009' href='#vai219.009'>Vai 219.009</a> yāvat sa śreṣṭhiputro bandhubhiravaskarāduddhṛtya(tah) |<br>
rājño niveditam |<br>
<a class='ref vai' id='vai219.010' href='#vai219.010'>Vai 219.010</a> tato rājñā abhihitam—gacchantu bhavantaḥ, vāsavadattāṁ hastapādau karṇanāsaṁ ca cchittvā śmaśāne chorayantu |<br>
<a class='ref vai' id='vai219.011' href='#vai219.011'>Vai 219.011</a> yāvat tairvāsavadattā hastapādau karṇanāsaṁ ca cchittvā śmaśāne choritā |<br>
<a class='ref vai' id='vai219.012' href='#vai219.012'>Vai 219.012</a> yāvadupaguptena śrutam—vāsavadattā hastapādau karṇanāsaṁ ca cchittvā śmaśāne choritā |<br>
<a class='ref vai' id='vai219.013' href='#vai219.013'>Vai 219.013</a> tasya buddhirutpannā—pūrvaṁ tayā mama viṣayanimittaṁ darśanamākāṅkṣitam |<br>
idānīṁ tu tasyā hastapādau karṇanāsaṁ ca vikārtitau, idānīṁ tu tasyā darśanakāla iti |<br>
<a class='ref vai' id='vai219.014' href='#vai219.014'>Vai 219.014</a> āha ca—<a class='ref vai' id='vai219.015' href='#vai219.015'>Vai 219.015</a> yadā praśastāmbarasaṁvṛtāṅgī abhūdvicitrābharaṇairvibhūṣitā |<br>
<a class='ref vai' id='vai219.017' href='#vai219.017'>Vai 219.017</a> mokṣārthināṁ janmaparānmukhānāṁ śreyastadāsyāstu na darśanaṁ syāt (2)|<br>
<a class='ref vai' id='vai219.019' href='#vai219.019'>Vai 219.019</a> idānīṁ tu tasyāḥ kāle ’yaṁ draṣṭuṁ gatamānarāgaharṣāyāḥ |<br>
<a class='ref vai' id='vai219.020' href='#vai219.020'>Vai 219.020</a> niśitāsivikṣatāyāḥ svabhāvaniyatasya rūpasya (3)|<br>
<a class='ref vai' id='vai219.021' href='#vai219.021'>Vai 219.021</a> yāvadekena dārakenopasthāyakena cchatramādāya praśānteneryāpathena śmaśānamanuprāptaḥ |<br>
<a class='ref vai' id='vai219.022' href='#vai219.022'>Vai 219.022</a> tasyāśca preṣikā pūrvaguṇānurāgāt samīpe ’vasthitā kākādīn nivārayati |<br>
tayā ca vāsavadattāyā niveditam—āryaduhitaḥ, yasya tvayā ahaṁ sakāśaṁ punaḥ punaranupreṣitā, ayaṁ sa upagupto ’bhyagataḥ |<br>
<a class='ref vai' id='vai219.024' href='#vai219.024'>Vai 219.024</a> niyatameṣa kāmarāgārta āgato bhaviṣyati |<br>
śrutvā ca vāsavadattā kathayati—<a class='ref vai' id='vai219.026' href='#vai219.026'>Vai 219.026</a> pranaṣṭaśobhāṁ duḥkhārtāṁ bhūmau rudhirapiñjarām |<br>
<a class='ref vai' id='vai219.027' href='#vai219.027'>Vai 219.027</a> māṁ dṛṣṭvā kathametasya kāmarāgo bhaviṣyati (4)|<br>
<a class='ref vai' id='vai219.028' href='#vai219.028'>Vai 219.028</a> tataḥ preṣikāmuvāca—yau hastapādau karṇanāsaṁ ca maccharīrādvikartitau, tau śleṣayeti |<br>
<a class='ref vai' id='vai219.029' href='#vai219.029'>Vai 219.029</a> tayā yāvat śleṣayitvā paṭṭakena pracchāditā |<br>
upaguptaścāgatya vāsavadattāyā agrataḥ sthitaḥ |<br>
tato vāsavadattā upaguptamagrataḥ sthitaṁ dṛṣṭvā kathayati—āryaputra, yadā maccharīraṁ svasthabhūtaṁ viṣayaratyanukūlaṁ tadā mayā āryaputrasya punaḥ punardūtī visarjitā |<br>
<a class='ref vai' id='vai219.031' href='#vai219.031'>Vai 219.031</a> āryaputreṇābhihitam—akālaste bhagini māṁ darśanāyeti |<br>
<a class='ref vai' id='vai220.001' href='#vai220.001'>Vai 220.001</a> idānīṁ mama hastapādau karṇanāsau ca vikartitau, svarudhirakardama evāvasthitā |<br>
<a class='ref vai' id='vai220.002' href='#vai220.002'>Vai 220.002</a> idānīṁ kimāgato ’si? āha ca—<a class='ref vai' id='vai220.003' href='#vai220.003'>Vai 220.003</a> idam yadā paṅkajagarbhakomalaṁ mahārhavastrābharaṇairvibhūṣitam |<br>
<a class='ref vai' id='vai220.005' href='#vai220.005'>Vai 220.005</a> babhūva gātraṁ mama darśanakṣamaṁ tadā na dṛṣṭo ’si mayālpabhāgyayā (5)|<br>
<a class='ref vai' id='vai220.007' href='#vai220.007'>Vai 220.007</a> etarhi kiṁ draṣṭumihāgato ’si yadā śarīraṁ mama darśanākṣamam |<br>
<a class='ref vai' id='vai220.009' href='#vai220.009'>Vai 220.009</a> nivṛttalīlāratiharṣavismayaṁ bhayāvahaṁ śoṇitapaṅkalepanam (6)|<br>
<a class='ref vai' id='vai220.011' href='#vai220.011'>Vai 220.011</a> upagupta uvāca—<a class='ref vai' id='vai220.012' href='#vai220.012'>Vai 220.012</a> nāhaṁ bhagini kāmārtaḥ saṁnidhāvāgatastava |<br>
<a class='ref vai' id='vai220.013' href='#vai220.013'>Vai 220.013</a> kāmānāmaśubhānāṁ tu svabhāvaṁ draṣṭumāgataḥ (7)|<br>
<a class='ref vai' id='vai220.014' href='#vai220.014'>Vai 220.014</a> pracchāditā vastravibhūṣaṇādyairbāhyairvicitrairmadanānukūlaiḥ |<br>
<a class='ref vai' id='vai220.016' href='#vai220.016'>Vai 220.016</a> nirīkṣyamāṇā api yatnavadbhir nāpyatra dṛṣṭāsi bhavedyathāvat (8)|<br>
<a class='ref vai' id='vai220.018' href='#vai220.018'>Vai 220.018</a> idaṁ tu rūpaṁ tava dṛśyametat sthitaṁ svabhāve racanādviyuktam |<br>
<a class='ref vai' id='vai220.020' href='#vai220.020'>Vai 220.020</a> te ’paṇḍitāste ca vigarhaṇīyā ye prākṛte ’smin kuṇape ramante (9)|<br>
<a class='ref vai' id='vai220.022' href='#vai220.022'>Vai 220.022</a> tvacāvanaddhe rudhirāvasakte carmāvṛte māṁsaghanāvalipte |<br>
<a class='ref vai' id='vai220.024' href='#vai220.024'>Vai 220.024</a> śirāsahasraiśca vṛte samantāt ko nāma rajyeta itaḥ śarīre (10)|<br>
<a class='ref vai' id='vai220.026' href='#vai220.026'>Vai 220.026</a> api ca bhagini |<br>
<a class='ref vai' id='vai220.027' href='#vai220.027'>Vai 220.027</a> bahirbhadrāṇi rūpāṇi dṛṣṭvā bālo ’bhirajyate |<br>
<a class='ref vai' id='vai220.028' href='#vai220.028'>Vai 220.028</a> abhyantaraviduṣṭāni jñātvā dhīro virajyate (11)|<br>
<a class='ref vai' id='vai220.029' href='#vai220.029'>Vai 220.029</a> avakṛṣṭāvakṛṣṭasya kuṇapasya hyamedhyatā |<br>
<a class='ref vai' id='vai220.030' href='#vai220.030'>Vai 220.030</a> medhyāḥ kāmopasaṁhārāḥ kāminaḥ śubhasaṁjñinaḥ (12)|<br>
iha hi—<a class='ref vai' id='vai221.002' href='#vai221.002'>Vai 221.002</a> daurgandhyaṁ prativāryate bahuvidhairgandhairamedhyākarairvaikṛtyaṁ bahirādhriyeta vividhairvastrādibhirbhūṣaṇaiḥ |<br>
<a class='ref vai' id='vai221.004' href='#vai221.004'>Vai 221.004</a> svedakledamalādayo ’pyaśucayastānnirharatyambhasā yenāmedhyakaraṅkametadaśubhaṁ kāmātmabhiḥ sevyate (13)|<br>
<a class='ref vai' id='vai221.006' href='#vai221.006'>Vai 221.006</a> saṁbuddhasya tu ye vacaḥ suvacasaḥ śṛṇvanti kurvantyapi te kāmāñ śramaśokaduḥkhajananān sadbhiḥ sadā garhitān |<br>
<a class='ref vai' id='vai221.008' href='#vai221.008'>Vai 221.008</a> tyaktvā kāmanimittamuktamanasaḥ śānte vane nirgatāḥ pāram yānti bhavārṇavasya mahataḥ saṁśritya mārgaplavam (14)|<br>
<a class='ref vai' id='vai221.010' href='#vai221.010'>Vai 221.010</a> śrutvā vāsavadattā saṁsārādudvignā |<br>
buddhaguṇānusmaraṇāccāvarjitahṛdayovāca—<a class='ref vai' id='vai221.011' href='#vai221.011'>Vai 221.011</a> evametattathā sarvam yathā vadasi paṇḍita |<br>
<a class='ref vai' id='vai221.012' href='#vai221.012'>Vai 221.012</a> me tvāṁ sādhuṁ samāsādya buddhasya vacanaṁ śrutam (15)|<br>
<a class='ref vai' id='vai221.013' href='#vai221.013'>Vai 221.013</a> yāvadupaguptena vāsavadattāyā anupūrvikāṁ kathāṁ kṛtvā satyāni saṁprakāśitāni |<br>
<a class='ref vai' id='vai221.014' href='#vai221.014'>Vai 221.014</a> upaguptaśca vāsavadattāyāḥ śarīrasvabhāvamavagamya kāmadhātuvairāgyaṁ gataḥ |<br>
tenātmīyayā dharmadeśanayā sahasatyābhisamayādanāgāmiphalaṁ vāsavadattayā ca srotāpattiphalaṁ prāptam |<br>
<a class='ref vai' id='vai221.015' href='#vai221.015'>Vai 221.015</a> tato vāsavadattā dṛṣṭasatyā upaguptaṁ saṁrāgayantyuvāca—<a class='ref vai' id='vai221.017' href='#vai221.017'>Vai 221.017</a> tavānubhāvātpihitaḥ sughoro hyapāyamārgo bahudoṣayuktaḥ |<br>
<a class='ref vai' id='vai221.019' href='#vai221.019'>Vai 221.019</a> apāvṛtā svargagatiḥ supuṇyā nirvāṇamārgaśca mayopalabdhaḥ (16)|<br>
<a class='ref vai' id='vai221.021' href='#vai221.021'>Vai 221.021</a> api ca |<br>
eṣāhaṁ taṁ bhagavantaṁ tathāgatamarhantaṁ samyaksambuddhaṁ śaraṇaṁ gacchāmi dharma ca bhikṣusaṁghaṁ cetyāha—<a class='ref vai' id='vai221.023' href='#vai221.023'>Vai 221.023</a> eṣā vrajāmi śaraṇaṁ vibuddhanavakamalavimaladhavalanetram |<br>
<a class='ref vai' id='vai221.024' href='#vai221.024'>Vai 221.024</a> tamamarabudhajanamahitaṁ jinaṁ virāgaṁ ca saṁghaṁ ca (17)|<br>
iti |<br>
|<br>
<a class='ref vai' id='vai221.025' href='#vai221.025'>Vai 221.025</a> yāvadupagupto vāsavadattāṁ dharmyayā kathayā saṁdarśya prakrāntaḥ |<br>
aciraprakrānte copagupte vāsavadattā kālagatā deveṣūpapannā |<br>
<a class='ref vai' id='vai221.026' href='#vai221.026'>Vai 221.026</a> devataiśca mathurāyāmārocitam—vāsavadattayā upaguptasakāśāddharmadeśanāṁ śrutvā āryasatyāni dṛṣṭāni, deveṣūpapanneti |<br>
<a class='ref vai' id='vai221.027' href='#vai221.027'>Vai 221.027</a> śrutvā ca mathurāvāsatavyena janakāyena vāsavadattāyāḥ śarīre pūjā kṛtā |<br>
|<br>
<a class='ref vai' id='vai221.029' href='#vai221.029'>Vai 221.029</a> yāvat sthaviraḥ śāṇakavāsī guptaṁ gāndhikamabhigamyovāca—anujānīhi upaguptaṁ pravrājayiṣyāmīti |<br>
<a class='ref vai' id='vai221.030' href='#vai221.030'>Vai 221.030</a> gupto gāndhika uvāca—ārya, eṣa samayaḥ |<br>
yadā na lābho na cchedo bhaviṣyati, tadā anujñāsyāmīti |<br>
<a class='ref vai' id='vai221.031' href='#vai221.031'>Vai 221.031</a> yāvat sthaviraśāṇakavāsinā ṛddhyā tathā adhiṣṭhitam yathā <a class='ref vai' id='vai222.000' href='#vai222.000'>Vai 222.000</a> <a class='ref vai' id='vai222.001' href='#vai222.001'>Vai 222.001</a> na lābho na cchedaḥ |<br>
tato gupto gāndhiko gaṇayati, tulayati, māpayati, paśyati—na lābho na cchedaḥ |<br>
<a class='ref vai' id='vai222.002' href='#vai222.002'>Vai 222.002</a> tataḥ sthaviraḥ śāṇakavāsī guptaṁ gāndhikamuvāca—ayaṁ hi bhagavatā buddhena nirdiṣṭo mama varṣaśataparinirvṛtasya buddhakāryaṁ kariṣyatīti |<br>
<a class='ref vai' id='vai222.003' href='#vai222.003'>Vai 222.003</a> anujānīhi, pravrājayiṣyāmīti |<br>
yāvadguptena gāndhikenābhyanujñātaḥ |<br>
<a class='ref vai' id='vai222.004' href='#vai222.004'>Vai 222.004</a> tataḥ sthavireṇa śāṇakavāsinā upagupto naṭabhaṭikāraṇyāyatanaṁ nītaḥ, upasampāditaśca |<br>
<a class='ref vai' id='vai222.005' href='#vai222.005'>Vai 222.005</a> jñapticaturthaṁ ca karma vyavasitam |<br>
upaguptena ca sarvakleśaprahāṇādarhattvaṁ sākṣātkṛtam |<br>
<a class='ref vai' id='vai222.006' href='#vai222.006'>Vai 222.006</a> tataḥ sthavireṇa śāṇakavāsinābhihitam—vatsa upagupta, tvaṁ bhagavatā nirdiṣṭo vaiṣaśataparinirvṛtasya mamopagupto nāma bhikṣurbhaviṣyatyalakṣaṇako buddhaḥ, yo mama varṣaśataparinirvṛtasya buddhakāryaṁ kariṣyatīti |<br>
<a class='ref vai' id='vai222.008' href='#vai222.008'>Vai 222.008</a> eṣo ’gro me ānanda śrāvakāṇāmavavādakānām yaduta upagupto bhikṣuḥ |<br>
<a class='ref vai' id='vai222.009' href='#vai222.009'>Vai 222.009</a> idānīṁ vatsa śāsanahitaṁ kuruṣveti |<br>
upagupta uvāca—evamastu iti |<br>
<a class='ref vai' id='vai222.010' href='#vai222.010'>Vai 222.010</a> tataḥ sa dharmaśravaṇe ’dhīṣṭaḥ |<br>
mathurāyāṁ ca śabdo visṛtah—upagupto nāmālakṣaṇako buddho ’dya dharmaṁ deśayiṣyatīti |<br>
<a class='ref vai' id='vai222.011' href='#vai222.011'>Vai 222.011</a> śrutvā cānekāni prāṇiśatasahasrāṇi nirgatāni |<br>
yāvat sthaviropaguptaḥ samāpadyāvalokayati—kathaṁ tathāgatena pariṣaṇṇā? paśyati cārdhacandrākāreṇa parṣadavasthitā |<br>
<a class='ref vai' id='vai222.013' href='#vai222.013'>Vai 222.013</a> yāvadavalokayati—kathaṁ tathāgatena dharmadeśanā kṛtā? paśyati pūrvakālakaraṇīyāṁ kathāṁ kṛtvā satyasamprakāśanā kṛtā |<br>
<a class='ref vai' id='vai222.014' href='#vai222.014'>Vai 222.014</a> so ’pi pūrvakālakaraṇīyāṁ kathāṁ kṛtvā satyasamprakāśanāṁ kartumārabdhaḥ |<br>
<a class='ref vai' id='vai222.015' href='#vai222.015'>Vai 222.015</a> māreṇa ca tasyāṁ parṣadi muktāhāravarṣamutsṛṣṭam, vaineyānāṁ manāṁsi vyākulīkṛtāni, ekenāpi satyadarśanaṁ na kṛtam |<br>
<a class='ref vai' id='vai222.016' href='#vai222.016'>Vai 222.016</a> yāvat sthaviropagupto vyavalokayati—kenāyaṁ vyākṣepaḥ kṛtah? paśyati māreṇa |<br>
<a class='ref vai' id='vai222.017' href='#vai222.017'>Vai 222.017</a> yāvaddvitīye divase bahutarako janakāyo nirgataḥ |<br>
upagupto dharmaṁ deśayati, muktāhāraṁ ca varṣopavarṣitamiti |<br>
<a class='ref vai' id='vai222.018' href='#vai222.018'>Vai 222.018</a> yāvat dvitīye ’pi divase sthaviropaguptena pūrvakālakaraṇīyāṁ kathāṁ kṛtvā satyasamprakāśanāyāmārabdhāyāṁ māreṇa cāsyāṁ parṣadi suvarṇavarṣamutsṛṣṭam, vaineyānāṁ manāṁsi saṁlakṣobhitāni, ekenāpi satyadarśanaṁ na kṛtam |<br>
<a class='ref vai' id='vai222.020' href='#vai222.020'>Vai 222.020</a> yāvat sthaviropagupto vyavalokayati—kenāyaṁ vyākṣepaḥ kṛtah? paśyati māreṇa pāpīyaseti |<br>
<a class='ref vai' id='vai222.021' href='#vai222.021'>Vai 222.021</a> yāvat tṛtīye śivase bahutarako janakāyo nirgataḥ |<br>
<a class='ref vai' id='vai222.022' href='#vai222.022'>Vai 222.022</a> upagupto dharmaṁ deśayati, muktāvarṣaṁ suvarṇavarṣaṁ ca patatīti |<br>
<a class='ref vai' id='vai222.023' href='#vai222.023'>Vai 222.023</a> yāvat tṛtīye ’pi divase sthaviropaguptaḥ pūrvakālakaraṇīyāṁ kathāṁ kṛtvā satyā nyārabdhaḥ saṁprakāśayitum |<br>
<a class='ref vai' id='vai222.024' href='#vai222.024'>Vai 222.024</a> māreṇa ca nātidūre nāṭakamārabdham |<br>
divyāni ca vādyāni saṁpravāditāni, divyāścāpsaraso nāṭayituṁ pravṛttāḥ |<br>
<a class='ref vai' id='vai222.025' href='#vai222.025'>Vai 222.025</a> yāvadvītarāgo janakāyo divyāni rūpāṇi dṛṣṭvā divyāṁśca śabdāñ śrutvā māreṇākṛṣṭaḥ |<br>
<a class='ref vai' id='vai222.026' href='#vai222.026'>Vai 222.026</a> ato māreṇopaguptasya parṣadākṛṣṭā |<br>
praītimanasā māreṇa sthaviropaguptasya śirasi mālā buddhā |<br>
<a class='ref vai' id='vai222.027' href='#vai222.027'>Vai 222.027</a> yāvat sthaviropaguptaḥ samanvāharitumārabdhah—ko ’yam? paśyati māraḥ |<br>
<a class='ref vai' id='vai222.028' href='#vai222.028'>Vai 222.028</a> tasya buddhirutpannā—ayaṁ māro bhagavacchāsane mahāntaṁ vyākṣepaṁ karoti |<br>
<a class='ref vai' id='vai222.029' href='#vai222.029'>Vai 222.029</a> kimarthamayaṁ bhagavatā na vinītah? paśyati mamāyaṁ vineyaḥ |<br>
tasya ca vinayāt sattvānugrahādahaṁ bhagavatā alakṣaṇako buddho nirdiṣṭaḥ |<br>
<a class='ref vai' id='vai222.030' href='#vai222.030'>Vai 222.030</a> yāvat sthaviropaguptaḥ samanvāharati—kimasya vinayakāla upasthita āhosvinneti? paśyati—vinayakāla upasthitaḥ |<br>
<a class='ref vai' id='vai222.031' href='#vai222.031'>Vai 222.031</a> tataḥ sthaviropaguptena trayaḥ kuṇapā gṛhītāh—ahikṛṇapaṁ kurkurakuṇapaṁ manuṣyakuṇapam |<br>
<a class='ref vai' id='vai222.032' href='#vai222.032'>Vai 222.032</a> ṛddhyā ca <a class='ref vai' id='vai223.000' href='#vai223.000'>Vai 223.000</a>puṣpamālāmabhinirmāya mārasakāśamabhigataḥ |<br>
<a class='ref vai' id='vai223.001' href='#vai223.001'>Vai 223.001</a> dṛṣṭvā ca mārasya prītirutpannā—upagupto ’pi mayā ākṛṣṭa iti |<br>
<a class='ref vai' id='vai223.002' href='#vai223.002'>Vai 223.002</a> tato māreṇa svaśarīramupanāmitam |<br>
sthaviropaguptaḥ svayameva badhnāti |<br>
tataḥ sthaviropaguptenāhikuṇapaṁ mārasya baddham, kurkurakuṇapaṁ grīvāyām, karṇavasaktaṁ manuṣyakuṇapaṁ ca |<br>
<a class='ref vai' id='vai223.004' href='#vai223.004'>Vai 223.004</a> tataḥ samālabhyovāca—<a class='ref vai' id='vai223.005' href='#vai223.005'>Vai 223.005</a> bhikṣujanapratikūlā mālā baddhā yathaiva me bhavatā |<br>
<a class='ref vai' id='vai223.006' href='#vai223.006'>Vai 223.006</a> kāmijanapratikūlaṁ tava kuṇapamidaṁ mayā baddham (18)|<br>
<a class='ref vai' id='vai223.007' href='#vai223.007'>Vai 223.007</a> yatte balaṁ bhavati tatpratidarśayasva buddhātmajena hi sahādya samāgato ’si |<br>
<a class='ref vai' id='vai223.009' href='#vai223.009'>Vai 223.009</a> udvṛttamapyanilabhinnataraṁgavakraṁ vyāvartane malayakukṣiṣu sāgarāmbhaḥ (19)|<br>
<a class='ref vai' id='vai223.011' href='#vai223.011'>Vai 223.011</a> atha mārastaṁ kuṇapamapanetumārabdhaḥ |<br>
paramapi ca svayamanupraviśya pipīlika ivādrirājamapanayituṁ na śaśāka |<br>
<a class='ref vai' id='vai223.012' href='#vai223.012'>Vai 223.012</a> asamartho vaihāyasamutpatyovāca—<a class='ref vai' id='vai223.013' href='#vai223.013'>Vai 223.013</a> yadi moktuṁ na śakyāmi kaṇṭhāt śvakuṇapaṁ svayam |<br>
<a class='ref vai' id='vai223.014' href='#vai223.014'>Vai 223.014</a> anye devāpi mokṣyante matto ’bhyadhikatejasaḥ (20)|<br>
<a class='ref vai' id='vai223.015' href='#vai223.015'>Vai 223.015</a> sthavira uvāca—<a class='ref vai' id='vai223.016' href='#vai223.016'>Vai 223.016</a> brahmāṇaṁ śaraṇaṁ śatakratuṁ vā dīptaṁ vā praviśa hutāśamarṇavaṁ vā |<br>
<a class='ref vai' id='vai223.018' href='#vai223.018'>Vai 223.018</a> na kledaṁ na ca pariśoṣaṇaṁ na bhedaṁ kaṇṭhasthaṁ kuṇapamidaṁ tu yāsyatīha (21)|<br>
<a class='ref vai' id='vai223.020' href='#vai223.020'>Vai 223.020</a> samahendrarudropendradraviṇeśvarayamavaruṇakuberavāsavadīnāṁ devānāmabhigamya akṛtārtha eva brahmāṇamabhigataḥ |<br>
<a class='ref vai' id='vai223.021' href='#vai223.021'>Vai 223.021</a> tena coktah—marṣaya vatsa, <a class='ref vai' id='vai223.022' href='#vai223.022'>Vai 223.022</a> śiṣyeṇa daśabalasya svayamṛddhyā kṛtāntamaryādā |<br>
<a class='ref vai' id='vai223.023' href='#vai223.023'>Vai 223.023</a> kastāṁ bhettuṁ śakto velāṁ varuṇālayasyeva (22)|<br>
<a class='ref vai' id='vai223.024' href='#vai223.024'>Vai 223.024</a> api padmanālasūtraiebaddhvā himavantamuccharet kaścit |<br>
<a class='ref vai' id='vai223.025' href='#vai223.025'>Vai 223.025</a> na tu tava kaṇṭhāsaktaṁ śvakuṇapamidamuddhareyamaham (23)|<br>
<a class='ref vai' id='vai223.026' href='#vai223.026'>Vai 223.026</a> kāmaṁ mamāpi mahadasti balaṁ tathāpi nāhaṁ tathāgatasutasya balena tulyaḥ |<br>
<a class='ref vai' id='vai223.028' href='#vai223.028'>Vai 223.028</a> tejasvināṁ na khalu na jvalane ’sti kiṁ tu nāsau dyutirhutavahe ravimaṇḍale yā (24)|<br>
māro ’bravīt—kimidānīmājñāpayasi? kaṁ śaraṇaṁ vrajāmīti? brahmābravīt—<a class='ref vai' id='vai224.002' href='#vai224.002'>Vai 224.002</a> śaghrīṁ tameva śaraṇaṁ vraja yaṁ sametya bhraṣṭo hi yaḥ kṣititale bhavatīha janturuttiṣṭhati kṣitimasāvavalambya bhūyaḥ (25)|<br>
<a class='ref vai' id='vai224.006' href='#vai224.006'>Vai 224.006</a> atha mārastathāgataśiṣyasāmarthyamupalabhya cintayāmāsa—<a class='ref vai' id='vai224.007' href='#vai224.007'>Vai 224.007</a> brahmaṇā pūjyate yasya śiṣyāṇāmapi śāsanam |<br>
<a class='ref vai' id='vai224.008' href='#vai224.008'>Vai 224.008</a> tasya buddhasya sāmarthya pramātuṁ ko nu śaknuyāt (26)|<br>
<a class='ref vai' id='vai224.009' href='#vai224.009'>Vai 224.009</a> kartukāmo ’bhaviṣyatkāṁ śiṣṭiṁ sa mama suvrataḥ |<br>
<a class='ref vai' id='vai224.010' href='#vai224.010'>Vai 224.010</a> yāṁ nākariṣyatkṣāntyā tu tenāhamanurakṣitaḥ (27)|<br>
<a class='ref vai' id='vai224.011' href='#vai224.011'>Vai 224.011</a> kiṁ bahunā?<a class='ref vai' id='vai224.012' href='#vai224.012'>Vai 224.012</a> adyāvaimi munermahākaruṇatāṁ tasyātimaitryātmanaḥ sarvopadravavipramuktamanasaścāmīkarādridyuteḥ |<br>
<a class='ref vai' id='vai224.014' href='#vai224.014'>Vai 224.014</a> mohāndhena hi tatra tatra sa mayā taistair nayaiḥ kheditastenāhaṁ ca tathāpi nāma balinā naivāpriyaṁ śrāvitaḥ (28)|<br>
<a class='ref vai' id='vai224.016' href='#vai224.016'>Vai 224.016</a> atha kāmadhātvadhipatirmāro nāstyanyā gatiranyatropaguptakādeveti jñātvā sarvamutsṛjya sthaviropaguptasamīpamupetya pādayor nipatyovāca—bhadanta, kimaviditametadbhadantasya yathā bodhimūlamupādāya mayā bhagavato vipriyaśatāni kṛtāni? kutah?<a class='ref vai' id='vai224.019' href='#vai224.019'>Vai 224.019</a> śālāyāṁ brāhmaṇagrāme māmāsādya sa gautamaḥ |<br>
<a class='ref vai' id='vai224.020' href='#vai224.020'>Vai 224.020</a> bhaktacchedamapi prāpya nākārṣānmama vipriyam (29)|<br>
<a class='ref vai' id='vai224.021' href='#vai224.021'>Vai 224.021</a> gaurbhūtvā sarpavat sthitvā kṛtvā śākaṭikākṛtim |<br>
<a class='ref vai' id='vai224.022' href='#vai224.022'>Vai 224.022</a> sa mayāyāsito nātho na cāhaṁ tena hiṁsitaḥ (30)|<br>
<a class='ref vai' id='vai224.023' href='#vai224.023'>Vai 224.023</a> tvayā punarahaṁ vīra tyaktvā (tu) sahajāṁ dāyām |<br>
<a class='ref vai' id='vai224.024' href='#vai224.024'>Vai 224.024</a> sadevāsuramadhyeṣu lokeṣvadya viḍambitaḥ (31)|<br>
<a class='ref vai' id='vai224.025' href='#vai224.025'>Vai 224.025</a> sthaviro ’bravīt—pāpīyan, kathamaparīkṣyaiva tathāgatamāhātmyeṣyu śrāvakamupasaṁharasi—<a class='ref vai' id='vai224.026' href='#vai224.026'>Vai 224.026</a> kiṁ sarṣapeṇa samatāṁ nayasīha meruṁ khadyotakena raviṁ maṇḍalinā samudram |<br>
<a class='ref vai' id='vai224.028' href='#vai224.028'>Vai 224.028</a> anyā hi sā daśabalasya kṛpā prajāsu na śrāvakasya hi mahākaruṇāsti saumya (32)|<br>
<a class='ref vai' id='vai224.030' href='#vai224.030'>Vai 224.030</a> api ca—<a class='ref vai' id='vai224.031' href='#vai224.031'>Vai 224.031</a> yadarthena bhagavatā sāparodho ’pi marṣitaḥ |<br>
<a class='ref vai' id='vai224.032' href='#vai224.032'>Vai 224.032</a> idaṁ tat kāraṇaṁ sākṣādasmābhirupalakṣitam (33)|<br>
māra uvāca—<a class='ref vai' id='vai225.002' href='#vai225.002'>Vai 225.002</a> brūhi brūhi śrīmatastasya bhāvaṁ saṅgaṁ chettuṁ kṣāntiguptavratasya |<br>
<a class='ref vai' id='vai225.004' href='#vai225.004'>Vai 225.004</a> yo ’sau mohānnityamāyāsito me tenāhaṁ ca prekṣito maitryeṇaiva (34)|<br>
<a class='ref vai' id='vai225.006' href='#vai225.006'>Vai 225.006</a> sthavira uvāca—śṛṇu saumya, tvaṁ hi bhagavatyasakṛdasakṛdavaskhalitaḥ |<br>
na ca buddhāvropitānāmakuśalānāṁ dharmāṇāmanyat prakṣālanamanyatra tathāgataprasādādeva |<br>
<a class='ref vai' id='vai225.008' href='#vai225.008'>Vai 225.008</a> tadetatkāraṇaṁ tena paśyatā dīrghadarśinā |<br>
<a class='ref vai' id='vai225.009' href='#vai225.009'>Vai 225.009</a> tvaṁ nāpriyamiha proktaḥ priyāṇyeva tu lambhitaḥ (35)|<br>
<a class='ref vai' id='vai225.010' href='#vai225.010'>Vai 225.010</a> nyāyenānena bhaktistava hṛdi janitā tenāgramatinā svalpāpi hyatra bhaktirbhavati matimatāṁ nirvāṇaphaladā |<br>
<a class='ref vai' id='vai225.012' href='#vai225.012'>Vai 225.012</a> saṁkṣepādyatkṛtaṁ te vṛjinamiha mune mohāndhamanasā sarvaṁ prakṣālitaṁ tattava hṛdayagataiḥ śraddhāmbuvisaraiḥ (36)|<br>
<a class='ref vai' id='vai225.014' href='#vai225.014'>Vai 225.014</a> atha māraḥ kadambapuṣpavadāhṛṣṭaromakūpaḥ sarvāṅgena praṇipatyovāca—<a class='ref vai' id='vai225.015' href='#vai225.015'>Vai 225.015</a> sthāne mayā bahuvidhaṁ parikhedito ’sau prāk siddhitaśca bhuvi siddhamanorathena |<br>
<a class='ref vai' id='vai225.017' href='#vai225.017'>Vai 225.017</a> sarvaṁ ca marṣitamṛṣipravareṇa tena putrāparādha iva sānunayena pitrā (37)|<br>
<a class='ref vai' id='vai225.019' href='#vai225.019'>Vai 225.019</a> sa buddhaprasādāpyāyitamanāḥ suciraṁ buddhaguṇānanusmṛtya sthavirasya padayor nipatyovāca—<a class='ref vai' id='vai225.020' href='#vai225.020'>Vai 225.020</a> anugraho paraḥ kṛtastvayā niveśitam yanmayi buddhagauravam |<br>
<a class='ref vai' id='vai225.022' href='#vai225.022'>Vai 225.022</a> idaṁ tu kaṇṭhavyavalambi maitryā maharṣikopābharaṇaṁ visarjaya (38)|<br>
<a class='ref vai' id='vai225.024' href='#vai225.024'>Vai 225.024</a> sthavira uvāca—samayato vimokṣyāmīti |<br>
māra uvāca—kaḥ samaya iti? sthavira uvāca—adyaprabhṛti bhikṣavo na viheṭhayitavyā iti |<br>
<a class='ref vai' id='vai225.025' href='#vai225.025'>Vai 225.025</a> māro ’bravīt—na viheṭhayiṣye |<br>
kamaparamājñāpayasīti? sthavira uvāca—evaṁ tāvacchāsanakāryaṁ prati mamājñā |<br>
<a class='ref vai' id='vai225.026' href='#vai225.026'>Vai 225.026</a> svakāryaṁ prati vijñāpayiṣyāmi bhavantam |<br>
<a class='ref vai' id='vai225.027' href='#vai225.027'>Vai 225.027</a> tato māraḥ sasambhrama uvāca—prasīda sthavira, kimājñāpayasi? sthaviro ’bravīt—svayamavagacchasi—yadahaṁ varṣaśataparinirvṛte bhagavati pravrajitaḥ, taddharmakāyo mayā tasya dṛṣṭaḥ |<br>
<a class='ref vai' id='vai225.029' href='#vai225.029'>Vai 225.029</a> trailokyanāthasya kāñcanādrinibhastasya na dṛṣṭo rūpakāyo me |<br>
tadanu tvamanugrahamapratimimiha vidarśaya buddhavigraham |<br>
226.003, priyamadhikamato hi nāstiṁ me daśabalarūpakutūhalo hyāham (39)|<br>
<a class='ref vai' id='vai226.005' href='#vai226.005'>Vai 226.005</a> māra uvāca—tena hi mamāpi samayaḥ śrūyatām |<br>
<a class='ref vai' id='vai226.006' href='#vai226.006'>Vai 226.006</a> sahasā tamihodvīkṣya buddhanepathyadhāriṇam |<br>
<a class='ref vai' id='vai226.007' href='#vai226.007'>Vai 226.007</a> na praṇāmastvayā kāryaḥ sarvajñaguṇagauravāt (40)|<br>
<a class='ref vai' id='vai226.008' href='#vai226.008'>Vai 226.008</a> buddhānusmṛtipeśalena manasā pūjām yadi tvaṁ mayi svalpāmapyupadarśayiṣyasi vibho dagdho bhaviṣyāmyaham |<br>
<a class='ref vai' id='vai226.010' href='#vai226.010'>Vai 226.010</a> kā śaktirmama vītarāgavihitāṁ soḍhuṁ praṇāmakriyāṁ hastanyāsamivodvahanti na gajasyairaṇḍavṛkṣāṅkurāḥ (41)|<br>
<a class='ref vai' id='vai226.012' href='#vai226.012'>Vai 226.012</a> sthaviro ’pyāha—evamastu |<br>
na bhavantaṁ praṇamiṣyāmīti |<br>
māro ’bravīt—tena hi muhūrtamāgamaya, yāvadahaṁ vanagahanamanupraviśya—<a class='ref vai' id='vai226.014' href='#vai226.014'>Vai 226.014</a> śūraṁ vañcayituṁ purā vyavasitenottaptahemaprabhaṁ bauddhaṁ rūpamacintyabuddhivibhavādāsīnmayā yatkṛtam |<br>
<a class='ref vai' id='vai226.016' href='#vai226.016'>Vai 226.016</a> kṛtvā rūpamahaṁ tadeva nayanaprahlādikaṁ dehināmeṣo ’pyarkamayūkhajālamamalaṁ bhāmaṇḍalenākṣipan (42)|<br>
<a class='ref vai' id='vai226.018' href='#vai226.018'>Vai 226.018</a> atha sthavirah evamastu ityuktvā taṁ kuṇapamapanīya tathāgatarūpadarśanotsuko ’vasthitaḥ |<br>
<a class='ref vai' id='vai226.019' href='#vai226.019'>Vai 226.019</a> māraśca vanagahanamanupraviśya buddharūpaṁ kṛtvā naṭa iva suruciranepathyastasmādvanagahanādārabdho nikṣramitum |<br>
<a class='ref vai' id='vai226.020' href='#vai226.020'>Vai 226.020</a> vakṣyate hi—<a class='ref vai' id='vai226.021' href='#vai226.021'>Vai 226.021</a> tathāgataṁ vapurathottamalakṣaṇāḍhyamādarśayannayanaśāntikaraṁ narāṇām |<br>
<a class='ref vai' id='vai226.023' href='#vai226.023'>Vai 226.023</a> pratyagraraṅgamiva citrapaṭaṁ mahārhamuddhāṭayan vanamasau tadalaṁcakāra (43)|<br>
|<br>
<a class='ref vai' id='vai226.025' href='#vai226.025'>Vai 226.025</a> atha vyāmaprabhāmaṇḍalamaṇḍitamasecanakadarśanaṁ bhagavato rūpamabhinirmāya dakṣiṇe pārśve sthaviraśāradvatīputraṁ vāmapārśve sthaviramahāmaudgalyāyanaṁ pṛṣṭhataścāyuṣmantamānandaṁ buddhapātravyagrahastaṁ sthaviramahākaśyapāniruddhasubhūtipramṛtīnāṁ ca mahāśrāvakāṇāṁ rūpāṇyabhinirmāya ardhatrayodaśabhirbhikṣuśatairardhacandreṇānuparivṛtaṁ buddhaveṣamādarśayitvā māraḥ sthaviropaguptasyāntikamājagāma |<br>
<a class='ref vai' id='vai226.029' href='#vai226.029'>Vai 226.029</a> sthaviropaguptasya ca bhagavato rūpamidamīdṛśamiti prāmodyamutpannam |<br>
sa pramuditamanāstvaritamāsanādutthāya nirīkṣamāṇa uvāca—dhigastu tāṁ niṣkaruṇāmanityatāṁ bhinatti rūpāṇi yadīdṛśānyapi |<br>
<a class='ref vai' id='vai227.003' href='#vai227.003'>Vai 227.003</a> śarīramīdṛkkila tanmahāmuneranityatāṁ prāpya vināśamāgatam (44)|<br>
<a class='ref vai' id='vai227.005' href='#vai227.005'>Vai 227.005</a> sa buddhāvalambanayā smṛtyā tathāpyāsaktamanāḥ saṁvṛtto yathā buddhaṁ bhagavantamahaṁ paśyāmīti vyaktamupāgataḥ |<br>
<a class='ref vai' id='vai227.006' href='#vai227.006'>Vai 227.006</a> sa padmamukulapratimamañjaliṁ kṛtvovāca—aho rūpaśobhā bhagavataḥ |<br>
<a class='ref vai' id='vai227.007' href='#vai227.007'>Vai 227.007</a> kiṁ bahunā?<a class='ref vai' id='vai227.008' href='#vai227.008'>Vai 227.008</a> vaktreṇābhibhavatyayaṁ hi kamalaṁ nīlotpalaṁ cakṣuṣā kāntyā puṣpavanaṁ ghanaṁ priyatayā candraṁ samāptadyutim |<br>
<a class='ref vai' id='vai227.010' href='#vai227.010'>Vai 227.010</a> gāmbhīryeṇa mahodadhiṁ sthiratayā meruṁ raviṁ tejasā gatyā siṁhamavekṣitena vṛṣabhaṁ varṇena cāmīkaram (45)|<br>
<a class='ref vai' id='vai227.012' href='#vai227.012'>Vai 227.012</a> sa bhūyasyā mātrayā harṣaṇāpūryamāṇahṛdayo vyāpinā svareṇovāca—<a class='ref vai' id='vai227.013' href='#vai227.013'>Vai 227.013</a> aho bhāvaviśuddhānāṁ karmaṇo madhuraṁ phalam |<br>
<a class='ref vai' id='vai227.014' href='#vai227.014'>Vai 227.014</a> karmaṇedaṁ kṛtaṁ rūpaṁ naiśvaryeṇa yadṛcchayā (46)|<br>
<a class='ref vai' id='vai227.015' href='#vai227.015'>Vai 227.015</a> yattatkalpasahasrakoṭiniyutairvākkāyacittodbhavaṁ dānakṣāntisamādhibuddhiniyamaistenārhatā śodhitam |<br>
<a class='ref vai' id='vai227.017' href='#vai227.017'>Vai 227.017</a> tenedaṁ jananetrakāntamamalaṁ rūpaṁ samutthāpitam yaṁ dṛṣṭvā ripurapyabhipramuditaḥ syātkiṁ punarmadvidhaḥ (47)|<br>
<a class='ref vai' id='vai227.019' href='#vai227.019'>Vai 227.019</a> saṁbuddhālambanaiḥ saṁjñāṁ vismṛtya buddhasaṁjñāmadhiṣṭhāya mūlanikṛtta iva drumaḥ sarvaśarīreṇa mārasya pādayor nipatitaḥ |<br>
<a class='ref vai' id='vai227.020' href='#vai227.020'>Vai 227.020</a> atha māraḥ sasambhramo ’bravīt—evaṁ taṁ bhadanta nārhasi samayaṁ vyatikramitum |<br>
<a class='ref vai' id='vai227.021' href='#vai227.021'>Vai 227.021</a> sthavira uvāca—kaḥ samaya iti? māra uvāca—nanu pratijñātaṁ bhadantena—nāhaṁ bhavantaṁ praṇamiṣyāmīti |<br>
<a class='ref vai' id='vai227.022' href='#vai227.022'>Vai 227.022</a> tataḥ sthaviropaguptaḥ pṛthivītalādutthāya sagadgadakaṇṭho ’bravīt—pāpīyan,<a class='ref vai' id='vai227.024' href='#vai227.024'>Vai 227.024</a> na khalu na viditaṁ me yasya vādipradhāno jalavihata ivāgnir nirvṛtiṁ saṁprayātaḥ |<br>
<a class='ref vai' id='vai227.026' href='#vai227.026'>Vai 227.026</a> api tu nayanakāntāmākṛtiṁ tasya dṛṣṭvā tamṛṣimabhinato ’haṁ tvāṁ tu nābhyarcayāmi (48)|<br>
<a class='ref vai' id='vai227.028' href='#vai227.028'>Vai 227.028</a> māra uvāca—kathamihāhaṁ nārcito bhavāmi, yadevaṁ māṁ praṇamasīti |<br>
sthaviro ’bravīt—śrūyatām, yathā tvaṁ naiva mayā abhyarcito bhavasi, na ca mayā samayātikramaḥ kṛta iti |<br>
mṛṇmayeṣu pratikṛtiṣvamarāṇām yathā janaḥ |<br>
<a class='ref vai' id='vai228.002' href='#vai228.002'>Vai 228.002</a> mṛtasaṁjñāmanādṛtya namatyamarasaṁjñayā (49)|<br>
<a class='ref vai' id='vai228.003' href='#vai228.003'>Vai 228.003</a> tathāhaṁ tvāmihodvīkṣya lokanāthavapurdharam |<br>
<a class='ref vai' id='vai228.004' href='#vai228.004'>Vai 228.004</a> mārasaṁjñāmanādṛtya nataḥ sugatasaṁjñayā (50)|<br>
<a class='ref vai' id='vai228.005' href='#vai228.005'>Vai 228.005</a> atha māro buddhaveṣamantardhāpayitvā sthaviropaguptamabhyarcya prakrāntaḥ |<br>
yāvaccaturthe divase māraḥ svayameva mathurāyāṁ ghaṇṭāvaghoṣitumārabdhah—yo yuṣmākaṁ svargāpavargasukhaṁ prārthayate, sa sthaviroaguptasakāśāddharmaṁ śṛṇotu, yaiśca yuṣmābhistathāgato na dṛṣṭaste sthaviropaguptaṁ paśyantu iti |<br>
<a class='ref vai' id='vai228.008' href='#vai228.008'>Vai 228.008</a> āha ca—<a class='ref vai' id='vai228.009' href='#vai228.009'>Vai 228.009</a> utsṛjya dāridryamanarthamūlam yaḥ sphītaśobhāṁ śriyamicchatīha |<br>
<a class='ref vai' id='vai228.011' href='#vai228.011'>Vai 228.011</a> svargāpavargāya ca yasya vāñchā sa śraddhayā dharmamataḥ śṛṇotu (51)|<br>
<a class='ref vai' id='vai228.013' href='#vai228.013'>Vai 228.013</a> dṛṣṭo na yairvā dvipadapradhānaḥ śāstā mahākāruṇikaḥ svayambhūḥ |<br>
<a class='ref vai' id='vai228.015' href='#vai228.015'>Vai 228.015</a> te śāstṛkalpaṁ sthaviropaguptaṁ paśyantu bhāsvatribhavapradīpam (52)|<br>
<a class='ref vai' id='vai228.017' href='#vai228.017'>Vai 228.017</a> yāvanmathurāyāṁ śabdo visṛtah—sthaviropaguptena māro vinīta iti |<br>
śrutvā ca yadbhūyasā mathurāvāstavyo janakāyaḥ sthaviropaguptasakāśaṁ nirgataḥ |<br>
<a class='ref vai' id='vai228.018' href='#vai228.018'>Vai 228.018</a> tataḥ sthaviropagupto ’nekeṣu brāhamaṇaśatasahasreṣu saṁnipatiteṣu siṁha iva nirbhīḥ siṁhāsanamabhirūḍhaḥ |<br>
<a class='ref vai' id='vai228.019' href='#vai228.019'>Vai 228.019</a> vakṣyati ca—<a class='ref vai' id='vai228.020' href='#vai228.020'>Vai 228.020</a> māṁ prati na te śakyaṁ siṁhāsanamaviduṣā samabhiroḍhum |<br>
<a class='ref vai' id='vai228.021' href='#vai228.021'>Vai 228.021</a> yaḥ sa siṁhāsanastho mṛga iva sa hi yāti saṁkocam (53)|<br>
<a class='ref vai' id='vai228.022' href='#vai228.022'>Vai 228.022</a> siṁha iva yastu nirbhīr ninadati pravarāridarpanāśārtham |<br>
<a class='ref vai' id='vai228.023' href='#vai228.023'>Vai 228.023</a> siṁhāsanamabhiroḍhuṁ sa kathikasiṁho bhavati yogyaḥ (54)|<br>
<a class='ref vai' id='vai228.024' href='#vai228.024'>Vai 228.024</a> yāvat sthaviropaguptena pūrvakālakaraṇīyāṁ kathāṁ kṛtvā satyāni saṁprakāśitāni |<br>
<a class='ref vai' id='vai228.025' href='#vai228.025'>Vai 228.025</a> śrutvā cānekaiḥ prāṇiśatasahasrairmokṣabhāgīyāni kuśalamūlānyākṣiptāni |<br>
kaiścidanāgāmiphalaṁ prāptam, kaiścit sakṛdāgāmiphalam, kaiścit srotāapattiphalam, yāvadaṣṭādaśasahasrāṇi pravrajitāni |<br>
<a class='ref vai' id='vai228.027' href='#vai228.027'>Vai 228.027</a> sarvaiśca yujyamānairyāvadarhattvaṁ prāpram |<br>
|<br>
<a class='ref vai' id='vai228.028' href='#vai228.028'>Vai 228.028</a> tatra corumuṇḍaparvate guhā aṣṭadaśahastā dairdhyeṇa dvādaśahastā vistāreṇa |<br>
yadā te kṛtakaraṇīyāḥ saṁvṛttāstadā sthaviropaguptenābhihitam—yo madīyenāvavādena sarvakleśaprahāṇādarhattvaṁ sākṣātkariṣyati, tena caturaṅgulamātrā śalākā guhāyāṁ prakṣeptavyā |<br>
<a class='ref vai' id='vai228.030' href='#vai228.030'>Vai 228.030</a> yāvadekasmin divase daśabhirarhatsahasraiḥ śalākāḥ prakṣiptāḥ |<br>
<a class='ref vai' id='vai228.031' href='#vai228.031'>Vai 228.031</a> tasya yāvadāsamudrāyām <span class='supplied'>pṛthivyām</span> śabdo visṛtah—mathurāyāmupaguptanāmā<a class='ref vai' id='vai229.000' href='#vai229.000'>Vai 229.000</a> avavādakānāmagro nirdiṣṭo bhagavatā |<br>
<a class='ref vai' id='vai229.001' href='#vai229.001'>Vai 229.001</a> tadyathā hi vinītakāmadhātvīśvare dvitīyaśāstṛkalpe mahātmani sthaviropagupte suramanujamahoragāsuragaruḍayakṣagandharvavidyādharārcitapādayugme pūrvabuddhakṣotrāvaropitakuśalabījasaṁtatīnāmanekeṣāṁ sattvaśatasahasrāṇāṁ saddharmasalilavarṣadhārānipātena mokṣāṅkurānabhivardhayannurumuṇḍe śaile |<br>
|<br>
<a class='ref vai' id='vai229.005' href='#vai229.005'>Vai 229.005</a> kāryānurodhāt praṇatasakalasāmantacūḍāmaṇimayūkhodbhāsitapādapīṭhasyāśokasya rājñaḥ pūrvaṁ pāṁśupradānaṁ samanusmariṣyāmaḥ |<br>
<a class='ref vai' id='vai229.006' href='#vai229.006'>Vai 229.006</a> ityevamanuśrūyate—<a class='ref vai' id='vai229.007' href='#vai229.007'>Vai 229.007</a> bhagavān rājagṛhe viharati veṇuvane kalindakanivāpe |<br>
atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto rājagṛhaṁ piṇḍāya prāvikṣat |<br>
<a class='ref vai' id='vai229.009' href='#vai229.009'>Vai 229.009</a> vakṣyati ca—<a class='ref vai' id='vai229.010' href='#vai229.010'>Vai 229.010</a> kanakācalasaṁnibhāgradeho dviradendrapratimaḥ salīlagāmī |<br>
<a class='ref vai' id='vai229.012' href='#vai229.012'>Vai 229.012</a> pāripūrṇaśaśāṅkasaumyavaktro bhagavān bhikṣugaṇairvṛto jagāma (55)|<br>
<a class='ref vai' id='vai229.014' href='#vai229.014'>Vai 229.014</a> yāvadbhagavatā sābhisaṁskāraṁ nagaradvāre pādaṁ pratiṣṭhāpitam |<br>
dharmatā khalu yasmin samaye buddhā bhagavantaḥ sābhisaṁskāraṁ nagaradvāramindrakīle pādau vyavasthāpayanti, tadā citrāṇyadbhutāni prādurbhavanti |<br>
<a class='ref vai' id='vai229.016' href='#vai229.016'>Vai 229.016</a> andhāścakṣūṁṣi pratilabhante |<br>
badhirāḥ śrotragrahaṇasamarthā bhavanti |<br>
<a class='ref vai' id='vai229.017' href='#vai229.017'>Vai 229.017</a> paṅgavo gamanasamarthā bhavanti |<br>
haḍinigaḍacārakāvabaddhānāṁ sattvānāṁ bandhanāni śithilībhavanti |<br>
<a class='ref vai' id='vai229.018' href='#vai229.018'>Vai 229.018</a> janmajanmavairānubaddhāḥ sattvāstadanantaraṁ maitracitratāṁ labhante |<br>
vatsā dāmāni cchittvā mātṛbhiḥ sārdhaṁ samāgacchanti |<br>
<a class='ref vai' id='vai229.019' href='#vai229.019'>Vai 229.019</a> hastinas trośanti, aśvā heṣante, ṛṣabhā garjanti, śukaśārikakokilajīvaṁjīvakabarhiṇo madhurān <span class='supplied'>śabdān</span> nikūjanti |<br>
<a class='ref vai' id='vai229.020' href='#vai229.020'>Vai 229.020</a> peḍāgatā alaṁkārā madhuraśabdaṁ niścārayanti |<br>
<a class='ref vai' id='vai229.021' href='#vai229.021'>Vai 229.021</a> aparāhatāni ca vāditrabhāṇḍāni madhuraṁ śabdaṁ niścārayanti |<br>
unnatonnatāḥ pṛthivīpradeśā avanamanti |<br>
<a class='ref vai' id='vai229.022' href='#vai229.022'>Vai 229.022</a> avanatāśconnamanti, apagatapāṣāṇaśarkarakapālāścāvatiṣṭhante |<br>
iyaṁ ca tasmin samaye pṛthivī ṣaḍanikāraṁ prakampate |<br>
<a class='ref vai' id='vai229.023' href='#vai229.023'>Vai 229.023</a> tadyathā—pūrvo digbhāga unnamati paścimo ’vanamati, anto ’vanamati madhya unnamati, calitaḥ pracalito vedhitaḥ pravedhitaḥ |<br>
<a class='ref vai' id='vai229.024' href='#vai229.024'>Vai 229.024</a> itīme cānye cādbhutadharmāḥ prādurbhavanti bhagavato nagarapraveśe |<br>
<a class='ref vai' id='vai229.025' href='#vai229.025'>Vai 229.025</a> vakṣyati ca—<a class='ref vai' id='vai229.026' href='#vai229.026'>Vai 229.026</a> lavaṇajalanivāsinī tato vā nagaranigamamaṇḍitā saśailā |<br>
<a class='ref vai' id='vai229.028' href='#vai229.028'>Vai 229.028</a> municaraṇanipīḍitā ca bhūmī pavanabalābhihateva yāvapātram (56)|<br>
<a class='ref vai' id='vai229.030' href='#vai229.030'>Vai 229.030</a> atha buddhapraveśakālaniyataiḥ prātihāryairāvarhjitāḥ strīmanuṣyāstannagaramanilabalacalitabhinnavīcītaraṅgakṣubhitamiva mahāsamudraṁ vimuktoccanādaṁ babhūva |<br>
<a class='ref vai' id='vai229.031' href='#vai229.031'>Vai 229.031</a> na hi buddhapraveśatulyaṁ nāma jagatyadbhutamupalabhyate |<br>
<a class='ref vai' id='vai229.032' href='#vai229.032'>Vai 229.032</a> purapraveśasamaye hi bhagavataścitrāṇyadbhutāni dṛśyante |<br>
vakṣyati ca—niṁnā connamate natāvanamate buddhānubhāvānmahī sthāṇuḥ śarkarakaṇḍakavyapagato nirdoṣatām yāti ca |<br>
<a class='ref vai' id='vai230.002' href='#vai230.002'>Vai 230.002</a> andhā mūkajaḍendriyāśca puruṣā vyaktendriyāstatkṣaṇaṁ saṁvādyantyanighaṭṭitāśca nagare nandanti tūryakhanāḥ (57)|<br>
<a class='ref vai' id='vai230.005' href='#vai230.005'>Vai 230.005</a> sarvaṁ ca tannagaraṁ sūryasahasrātirekayā kanakamarīcivarṇayā buddhaprabhayā sphuṭaṁ babhūva |<br>
<a class='ref vai' id='vai230.006' href='#vai230.006'>Vai 230.006</a> āha ca—<a class='ref vai' id='vai230.007' href='#vai230.007'>Vai 230.007</a> sūryaprabhāmavabhartsya hi tasya bhābhirvyāptaṁ jagatsakalameva sakānanastham |<br>
<a class='ref vai' id='vai230.009' href='#vai230.009'>Vai 230.009</a> saṁprāpya ca pravaradharmakathābhirāmo lokaṁ surāsuranaraṁ hi samuktabhāvam (58)|<br>
<a class='ref vai' id='vai230.011' href='#vai230.011'>Vai 230.011</a> yāvadbhagavān rājamārgaṁ pratipannaḥ |<br>
tatra dvau bāladārakau |<br>
eko ’grakulikaputro dvitīyaḥ kulikaputraśca pāṁśvāgārais trīḍataḥ |<br>
<a class='ref vai' id='vai230.012' href='#vai230.012'>Vai 230.012</a> ekasya jayo nāma, dvitīyasya vijayaḥ |<br>
tābhyāṁ bhagavān dṛṣṭo dvātriṁśanmahāpuruṣalakṣaṇālaṁkṛtaśarīrah asecanakadarśanaśca |<br>
<a class='ref vai' id='vai230.013' href='#vai230.013'>Vai 230.013</a> yāvajjayena dārakena saktuṁ dāsyāmīti pāṁśvañjalirbhagavataḥ pātre prakṣiptaḥ, vijayena ca kṛtāñjalinābhyanumoditam |<br>
<a class='ref vai' id='vai230.015' href='#vai230.015'>Vai 230.015</a> vakṣyati ca—<a class='ref vai' id='vai230.016' href='#vai230.016'>Vai 230.016</a> dṛṣṭvā mahākāruṇikaṁ svayambhavaṁ vyāmaprabhoddyotitasarvagātram |<br>
<a class='ref vai' id='vai230.018' href='#vai230.018'>Vai 230.018</a> dhīreṇa vaktreṇa kṛtaprasādaḥ pāṁśuṁ dadau jātijarāntakāya (59)|<br>
<a class='ref vai' id='vai230.020' href='#vai230.020'>Vai 230.020</a> sa bhagavate pratipādayitvā praṇidhānaṁ kartumārabdhah—anenāhaṁ kuśalamūlena ekacchatrāyāṁ pṛthivyāṁ rājā syām, atraiva ca buddhe kārāṁ kuryāmiti |<br>
<a class='ref vai' id='vai230.022' href='#vai230.022'>Vai 230.022</a> tato munistasya niśābhya bhāvaṁ bālasya samyakpraṇidhiṁ ca buddhvā |<br>
<a class='ref vai' id='vai230.024' href='#vai230.024'>Vai 230.024</a> iṣṭaṁ phalaṁ kṣṛtravaśena dṛṣṭvā jagrāha pāṁśuṁ karuṇāyamānaḥ (60)|<br>
<a class='ref vai' id='vai230.026' href='#vai230.026'>Vai 230.026</a> tena yāvadrājyavipākyaṁ kuśalamākṣiptam |<br>
tato bhavatā smitaṁ vidarśitam |<br>
dharmatā khalu yasmin samaye buddhā bhagavantaḥ smitaṁ vidarśayanti, tasmin samaye nīlapītalohitāvadātamañjiṣṭhasphaṭikarajatavarṇā arciṣo mukhānniścaranti |<br>
<a class='ref vai' id='vai230.028' href='#vai230.028'>Vai 230.028</a> kecidūrdhvato gacchanti, kecidadhastādgacchanti |<br>
<a class='ref vai' id='vai230.029' href='#vai230.029'>Vai 230.029</a> ye ’dho gacchanti, te saṁjīvaṁ kālasūtraṁ saṁghātaṁ rauravaṁ mahārauravaṁ tapanaṁ pratāpanamavīciparyanteṣu gatvā ye śītanarakāsteṣūṣṇībhūtvā nipatanti, ye uṣṇanarakāsteṣu śītībhūtvā nipatanti |<br>
<a class='ref vai' id='vai230.031' href='#vai230.031'>Vai 230.031</a> tena teṣāṁ sattvānāṁ kāraṇāviśeṣāḥ pratiprasrabhyante |<br>
teṣāmevaṁ bhavati—kiṁ nu <a class='ref vai' id='vai231.000' href='#vai231.000'>Vai 231.000</a>bhavanto vayamitaścyutāḥ, āhosvidanyatropapannā iti, yenāsmākaṁ kāraṇāviśeṣāḥ pratiprasrabdhāḥ |<br>
<a class='ref vai' id='vai231.002' href='#vai231.002'>Vai 231.002</a> teṣāṁ bhagavān prasādasaṁjananārthaṁ nirmitaṁ visarjayati |<br>
teṣāmevaṁ bhavati—na vayamitaścyutāḥ, nāpyanyatropapannāḥ |<br>
<a class='ref vai' id='vai231.003' href='#vai231.003'>Vai 231.003</a> api tvayamapūrvadarśanah <span class='supplied'>sattvah</span> |<br>
asyānubhāvenāsmākaṁ kāraṇāviśeṣāḥ pratiprasrabdhā iti |<br>
<a class='ref vai' id='vai231.004' href='#vai231.004'>Vai 231.004</a> te nirmite cittāni prasādayitvā narakavedanīyāni karmāṇi kṣapayitvā devamanuṣyeṣu pratisaṁdhiṁ gṛhṇanti yatra satyānāṁ bhājanabhūtā bhavanti |<br>
<a class='ref vai' id='vai231.005' href='#vai231.005'>Vai 231.005</a> ye ūrddhvato gacchanti, te cāturmahārājikān devāṁstrāyastriṁśān yāmāṁstuṣitānnirmāṇaratīn paranirmitavaśavartino brahmakāyikān brahmapurohitān mahābrahmān parīttābhānapramāṇābhānābhāsvarān parīttaśubhānapramāṇaśubhāñ śubhakṛtsnānanabhrakān puṇyaprasavān bṛhatphalānabṛhānatapān sudṛśān sudarśanānakaniṣṭhaparyanteṣu deveṣu gatvā anityaṁ duḥkhaṁ śūnyamanātmetyuddhoṣayanti |<br>
<a class='ref vai' id='vai231.009' href='#vai231.009'>Vai 231.009</a> gāthādvayaṁ ca bhāṣante—<a class='ref vai' id='vai231.010' href='#vai231.010'>Vai 231.010</a> ārabhadhvaṁ niṣkrāmata yujyadhvaṁ buddhaśāsane |<br>
<a class='ref vai' id='vai231.011' href='#vai231.011'>Vai 231.011</a> dhunīta mṛtyunaḥ sainyaṁ naḍāgāramiva kuñjaraḥ (61)|<br>
<a class='ref vai' id='vai231.012' href='#vai231.012'>Vai 231.012</a> yo hyasmin dharmavinaye apramattaścariṣyati |<br>
<a class='ref vai' id='vai231.013' href='#vai231.013'>Vai 231.013</a> prahāya jātisaṁsāraṁ duḥkhasyāntaṁ kariṣyati (62)|<br>
<a class='ref vai' id='vai231.014' href='#vai231.014'>Vai 231.014</a> atha tā arciṣastrisāhasramahāsāhasraṁ lokadhātumanvāhiṇḍya bhagavantamevānugacchanti |<br>
<a class='ref vai' id='vai231.015' href='#vai231.015'>Vai 231.015</a> yadi bhagavānatītaṁ karma vyākartukāmo bhavati, pṛṣṭhato ’ntardhīyante |<br>
anāgataṁ vyākartukāmo bhavati, purato ’ntardhīyante |<br>
<a class='ref vai' id='vai231.016' href='#vai231.016'>Vai 231.016</a> narakopapattiṁ vyākartukāmo bhavati, pādatale ’ntardhīyante |<br>
tiryagupapattiṁ vyākartukāmo bhavati, pārṣṇyāmantardhīyante |<br>
<a class='ref vai' id='vai231.017' href='#vai231.017'>Vai 231.017</a> pretopapattiṁ vyākartukāmo bhavati, pādāṅguṣṭhe ’ntardhīyante |<br>
<a class='ref vai' id='vai231.018' href='#vai231.018'>Vai 231.018</a> manuṣyopapattiṁ vyākartukāmo bhavati, jānuno ’ntardhīyante |<br>
balacakravartirājyaṁ vyākartukāmo bhavati, vāme karatale ’ntardhīyante |<br>
<a class='ref vai' id='vai231.019' href='#vai231.019'>Vai 231.019</a> cakravartirājyaṁ vyākartukāmo bhavati, dakṣiṇe karatale ’ntardhīyante |<br>
<a class='ref vai' id='vai231.020' href='#vai231.020'>Vai 231.020</a> devopapattiṁ vyākartukāmo bhavati, nābhyāmantardhīyante |<br>
śrāvakabodhiṁ vyākartukāmo bhavati, āsye ’ntardhīyante |<br>
<a class='ref vai' id='vai231.021' href='#vai231.021'>Vai 231.021</a> pratyekāṁ bodhiṁ vyākartukāmo bhavati, ūrṇāyāmantardhīyante |<br>
<a class='ref vai' id='vai231.022' href='#vai231.022'>Vai 231.022</a> anuttarāṁ samyaksambodhiṁ vyākartukāmo bhavati, uṣṇīṣe ’ntardhīyante |<br>
atha tā arciṣo bhagavantaṁ triḥ pradakṣiṇīkṛtya bhagavato vāme karatale ’ntarhitāḥ |<br>
<a class='ref vai' id='vai231.023' href='#vai231.023'>Vai 231.023</a> athāyuṣmānānandaḥ kṛtāñjalipuṭo gāthāṁ bhāsate—<a class='ref vai' id='vai231.025' href='#vai231.025'>Vai 231.025</a> vigatodbhavā dainyamadaprahīṇā buddhā jagatyuttamahetubhūtāḥ |<br>
<a class='ref vai' id='vai231.027' href='#vai231.027'>Vai 231.027</a> nākāraṇaṁ śaṅkhamṛṇālagauraṁ smitaṁ vidarśayanti jinā jitārayaḥ (36)|<br>
<a class='ref vai' id='vai231.029' href='#vai231.029'>Vai 231.029</a> tatkālaṁ svayamadhigamya vīra buddhyā śrotṛrṇāṁ śramaṇa jinendra kāṅkṣitānām |<br>
<a class='ref vai' id='vai231.031' href='#vai231.031'>Vai 231.031</a> dhīrābhirmunivṛṣa vāgbhiruttamābhirutpannaṁ vyapanaya saṁśayaṁ śubhābhiḥ (64)|<br>
<a class='ref vai' id='vai232.001' href='#vai232.001'>Vai 232.001</a> meghastanitanirghoṣa govṛṣendranibhekṣaṇa |<br>
<a class='ref vai' id='vai232.002' href='#vai232.002'>Vai 232.002</a> phalaṁ pāṁśupradānasya vyākuruṣva narottam (65)|<br>
<a class='ref vai' id='vai232.003' href='#vai232.003'>Vai 232.003</a> bhagavānāha—evametadānanda evametadānanda |<br>
nāhetvapratyayaṁ tathāgatā arhantaḥ samyaksambuddhāḥ smitamupadarśayanti |<br>
<a class='ref vai' id='vai232.004' href='#vai232.004'>Vai 232.004</a> api tu sahetu sapratyayaṁ tathāgatā arhantaḥ samyaksambuddhāḥ smitamupadarśayanti |<br>
<a class='ref vai' id='vai232.005' href='#vai232.005'>Vai 232.005</a> paśyasi tvamānanda dārakam yena tathāgatasya pātre pāṁśvañjaliḥ prakṣiptah? evaṁ bhadanta |<br>
<a class='ref vai' id='vai232.006' href='#vai232.006'>Vai 232.006</a> ayamānanda dārako ’nena kuśalamūlena varṣaśataparinirvṛtasya tathāgatasya pāṭaliputre nagare aśoko nāṁnā rājā bhaviṣyati caturbhāgacakravartī dhārmiko dharmarājā, yo me śarīradhātūn vaistārikān kariṣyati |<br>
<a class='ref vai' id='vai232.008' href='#vai232.008'>Vai 232.008</a> caturaśītiṁ dharmarājikāsahasraṁ pratiṣṭhāpayiṣyati |<br>
<a class='ref vai' id='vai232.009' href='#vai232.009'>Vai 232.009</a> bahujanahitāya pratipatsyata iti |<br>
āha ca—<a class='ref vai' id='vai232.010' href='#vai232.010'>Vai 232.010</a> astaṁgate mayi bhaviṣyati ekarājā yo ’sau hyaśoka iti nāma viśālakīrtiḥ |<br>
<a class='ref vai' id='vai232.012' href='#vai232.012'>Vai 232.012</a> maddhātugarbhaparimaṇḍitajambukhaṇḍametatkariṣyati narāmarapūjitānām (66)|<br>
<a class='ref vai' id='vai232.014' href='#vai232.014'>Vai 232.014</a> ayamasya deyadharmo yattathāgatasya pāṁśvañjaliḥ pātre pakṣiptaḥ |<br>
yāvadbhagavatā teṣāṁ sarva āyuṣmate ānandāya dattāḥ |<br>
<a class='ref vai' id='vai232.015' href='#vai232.015'>Vai 232.015</a> gomayena miśrayitvā yatra caṁkrame tathāgataścaṁkramyate, tatra gomayakārṣīṁ prayacchati |<br>
<a class='ref vai' id='vai232.016' href='#vai232.016'>Vai 232.016</a> yāvadāyuṣmatā ānandena teṣāṁ sagomayena miśrayitvā yatra caṁkramati bhagavān, tatra gomayakārṣī dattā |<br>
|<br>
<a class='ref vai' id='vai232.018' href='#vai232.018'>Vai 232.018</a> tena khalu punaḥ samayena rājagṛhe bimbisāro rājā rājyaṁ kārayati |<br>
rājño bimbisārasya ajātaśatruḥ putraḥ |<br>
<a class='ref vai' id='vai232.019' href='#vai232.019'>Vai 232.019</a> ajātaśatrorudāyī |<br>
udāyibhadrasya muṇḍaḥ |<br>
muṇḍasya kākavarṇī |<br>
<a class='ref vai' id='vai232.020' href='#vai232.020'>Vai 232.020</a> kākavarṇinaḥ sahalī |<br>
sahalinastulakucī |<br>
tulakucermahāmaṇḍalaḥ |<br>
mahāmaṇḍalasya prasenajit |<br>
<a class='ref vai' id='vai232.021' href='#vai232.021'>Vai 232.021</a> prasenajito nandaḥ |<br>
nandasya bindusāraḥ |<br>
pāṭaliputre nagare biṁdusāro nāma rājā rājyaṁ kārayati |<br>
<a class='ref vai' id='vai232.022' href='#vai232.022'>Vai 232.022</a> bindusārasya rājñaḥ putro jātaḥ |<br>
tasya susīma iti nāmadheyaṁ kṛtam |<br>
<a class='ref vai' id='vai232.023' href='#vai232.023'>Vai 232.023</a> tena ca samayena campāyāṁ nagaryāmanyatamo brāhmaṇaḥ |<br>
tasya duhitā jātā abhirūpā darśanīyā prāsādikā janapadakalyāṇī |<br>
<a class='ref vai' id='vai232.024' href='#vai232.024'>Vai 232.024</a> sā naimittikairvyākṛtā—āsyā dārikāyā rājā bhartā bhaviṣyati |<br>
<a class='ref vai' id='vai232.025' href='#vai232.025'>Vai 232.025</a> dve putraratne janayiṣyati, ekaścaturbhāgacakravartī bhaviṣyati |<br>
dvitīyaḥ pravrajitvā siddhavrato bhaviṣyati |<br>
<a class='ref vai' id='vai232.026' href='#vai232.026'>Vai 232.026</a> śrutvā ca brāhamaṇasya romaharṣo jātaḥ |<br>
saṁpattikāmo lokaḥ |<br>
sa tāṁ duhitaraṁ grahāya pāṭaliputraṁ gataḥ |<br>
<a class='ref vai' id='vai232.027' href='#vai232.027'>Vai 232.027</a> tena sā sarvālaṁkārairvibhūṣayitvā rājño bindusārasya bhāryārthamanupradattā—iyaṁ hi devakanyā dhanyā praśastā ceti |<br>
<a class='ref vai' id='vai232.028' href='#vai232.028'>Vai 232.028</a> yāvad rājñā bindusāreṇāntaḥpuraṁ praveśitā |<br>
<a class='ref vai' id='vai232.029' href='#vai232.029'>Vai 232.029</a> antaḥpurikāṇāṁ buddhirutpannā—iyamabhirūpā prāsādikā janapadakalyāṇī |<br>
yadi rājā anayā sārdhaṁ paricārayiṣyati, asmākaṁ bhūyaścakṣuḥsampreṣaṇamapi na kariṣyati |<br>
<a class='ref vai' id='vai232.030' href='#vai232.030'>Vai 232.030</a> tābhiḥ sā nāpitākarma śikṣāpitā |<br>
<a class='ref vai' id='vai232.031' href='#vai232.031'>Vai 232.031</a> sā rājñaḥ kṛśaśmaśruṁ prasādhayati yāvat suśikṣitā saṁvṛttā |<br>
yadā <a class='ref vai' id='vai233.000' href='#vai233.000'>Vai 233.000</a>ārabhate rājñaḥ keśaśmaśrum, tadā rājā śete |<br>
<a class='ref vai' id='vai233.001' href='#vai233.001'>Vai 233.001</a> yāvat rājñā prītena vareṇa pravāritā—kiṁ tvaṁ varamicchasīti? tayā abhihitam—devena me saha samāgamaḥ syāt |<br>
<a class='ref vai' id='vai233.002' href='#vai233.002'>Vai 233.002</a> rājā āha—tvaṁ nāpinī, ahaṁ rājā kṣatriyo mūrdhābhiṣiktaḥ |<br>
<a class='ref vai' id='vai233.003' href='#vai233.003'>Vai 233.003</a> kathaṁ mayā sārdhaṁ samāgamo bhaviṣyati? sā kathayati—deva nāhaṁ nāpinī, api tu brāhmaṇasyāhaṁ duhitā |<br>
<a class='ref vai' id='vai233.004' href='#vai233.004'>Vai 233.004</a> tena devasya patnyarthaṁ dattā |<br>
<a class='ref vai' id='vai233.005' href='#vai233.005'>Vai 233.005</a> rājā kathayati—kena tvaṁ nāpitakarma śikṣāpitā? sā kathayati—antaḥpurikābhiḥ |<br>
rājā āha—na bhūyastvayā nāpitakarma kartavyam |<br>
<a class='ref vai' id='vai233.006' href='#vai233.006'>Vai 233.006</a> yāvadrājñā agramahiṣī sthāpitā |<br>
tayā sārdhaṁ trīḍati ramate paricārayati |<br>
<a class='ref vai' id='vai233.007' href='#vai233.007'>Vai 233.007</a> sā āpannasattvā saṁvṛttā |<br>
yāvadaṣṭānāṁ navānāṁ vā māsānāmatyayāt prasūtā |<br>
<a class='ref vai' id='vai233.008' href='#vai233.008'>Vai 233.008</a> tasyāḥ putro jātaḥ |<br>
tasya vistareṇa jātimahaṁ kṛtvā kiṁ kumārasya bhavatu nāma? sā kathayati—asya dārakasya aśokāsmi saṁvṛttā |<br>
<a class='ref vai' id='vai233.009' href='#vai233.009'>Vai 233.009</a> tasya aśoka iti nāma kṛtam |<br>
<a class='ref vai' id='vai233.010' href='#vai233.010'>Vai 233.010</a> yāvaddvitīyaḥ putro jātaḥ |<br>
tasya vigataśoka iti nāma kṛtam |<br>
<a class='ref vai' id='vai233.011' href='#vai233.011'>Vai 233.011</a> aśoko duḥsparśagātraḥ |<br>
rājño bindusārasyānabhipretaḥ |<br>
atha rājā bindusāraha kumāraṁ parīkṣitukāmaḥ piṅgalavatsājīvaṁ parivrājakamāmantrayate—upādhyāya, kumārāṁstāvatparīkṣāmah—kaḥ śakyate śakyate mamātyayādrājyaṁ kārayitum? piṅgalavatsājīvaḥ parivrājakaḥ kathayati—tena hi deva kumārānādāya suvarṇamaṇḍapamudyānaṁ nirgaccha, parīkṣāmaḥ |<br>
<a class='ref vai' id='vai233.014' href='#vai233.014'>Vai 233.014</a> yāvadrājā kumārānādāya suvarṇamaṇḍapamudyānaṁ nirgataḥ |<br>
<a class='ref vai' id='vai233.015' href='#vai233.015'>Vai 233.015</a> yāvadaśokaḥ kumāro mātrā cocyate—vatsa, rājā kumārān parīkṣitukāmaḥ suvarṇamaṇḍapamudyānaṁ gataḥ, tvamapi tatra gaccheti |<br>
<a class='ref vai' id='vai233.016' href='#vai233.016'>Vai 233.016</a> aśokaḥ kathayati—rājño ’hamanabhipreto darśanenāpi, kimahaṁ tatra gāmiṣyāmi? sā kathayati—tathāpi gaccheti |<br>
<a class='ref vai' id='vai233.018' href='#vai233.018'>Vai 233.018</a> aśoka uvāca—āhāraṁ preṣaya |<br>
yāvadaśokaḥ pāṭaliputrānnirgacchati, rādhaguptena cāgrāmātyaputreṇoktah—aśoka, kva gamiṣyasīti? aśokaḥ kathayati—rājā adya suvarṇamaṇḍape udyāne kumārān parīkṣayati |<br>
<a class='ref vai' id='vai233.020' href='#vai233.020'>Vai 233.020</a> tatra rājño mahallako hastināgastiṣṭhati |<br>
yāvadaśokastasmin mahallake ’bhiruhya suvarṇamaṇḍapamudyānaṁ gatvā kumārāṇāṁ madhye ’tra pṛthivyāṁ prastīrya niṣasāda |<br>
<a class='ref vai' id='vai233.022' href='#vai233.022'>Vai 233.022</a> yāvat kumārāṇāmāhāra upanāmitaḥ |<br>
aśokasyāpi śālyodanaṁ dadhisamiśraṁ mṛdbhājane preṣitam |<br>
<a class='ref vai' id='vai233.023' href='#vai233.023'>Vai 233.023</a> tato rājñā bindusāreṇa piṅgalavatsājīvaḥ parivrājako ’bhihitah—upādhyāya, parīkṣa kumārān—kaḥ śakyate mamātyayādrājyaṁ kartumiti? paśyati piṅgalavatsājīvaḥ parivrājakaḥ, cintayati ca—aśoko rājā bhaviṣyati |<br>
<a class='ref vai' id='vai233.025' href='#vai233.025'>Vai 233.025</a> ayaṁ ca rājño nābhipretaḥ |<br>
yadi kathayiṣyāmi aśoko rājā bhaviṣyatīti, nāsti me jīvitam |<br>
<a class='ref vai' id='vai233.026' href='#vai233.026'>Vai 233.026</a> sa kathayati—deva abhedena vyākariṣyāmi |<br>
<a class='ref vai' id='vai233.027' href='#vai233.027'>Vai 233.027</a> rājā āha—abhedena vyākuruṣva |<br>
āha—yasya yānaṁ śobhanaṁ sa rājā bhaviṣyati |<br>
teṣāmekaikasya buddhirutpannā—mama yānaṁ śobhanam |<br>
<a class='ref vai' id='vai233.028' href='#vai233.028'>Vai 233.028</a> āha rājā bhaviṣyāmi |<br>
aśokaścintayati—ahaṁ hastiskandhenāgataḥ |<br>
<a class='ref vai' id='vai233.029' href='#vai233.029'>Vai 233.029</a> mama yānaṁ śobhanam, ahaṁ rājā bhaviṣyāmīti |<br>
rājā āha—bhūyastāvadupādhyāya parīkṣasva |<br>
<a class='ref vai' id='vai233.030' href='#vai233.030'>Vai 233.030</a> piṅgalavatsājīvaḥ parivrājakaḥ kathayati—deva, yasyāsanamagram, sa rājā bhaviṣyati |<br>
<a class='ref vai' id='vai233.031' href='#vai233.031'>Vai 233.031</a> teṣāmekaikasya buddhirutpannā—mamāsanamagram |<br>
aśokaścintayati—mama pṛthivyāsanam, ahaṁ rājā bhaviṣyāmi |<br>
<a class='ref vai' id='vai233.032' href='#vai233.032'>Vai 233.032</a> evaṁ bhājanaṁ bhojanaṁ pānam |<br>
vistareṇa kumārān parīkṣya praviṣṭaḥ |<br>
yāvadaśoko mātrocyate—ko vyākṛto rājā bhaviṣyatīti? aśokaḥ kathayati—abhedena vyākṛtam—yasya yānamagramāsanaṁ pānaṁ bhājanaṁ ceti, sa rājā bhaviṣyatīti |<br>
<a class='ref vai' id='vai234.002' href='#vai234.002'>Vai 234.002</a> yathā paśyami—ahaṁ rājā bhaviṣyāmi |<br>
<a class='ref vai' id='vai234.003' href='#vai234.003'>Vai 234.003</a> mama hastiskandham yānaṁ pṛthivī āsanaṁ mṛṇmayaṁ bhājanaṁ śālyodanaṁ dadhivyañjanaṁ pānīyaṁ pānamiti |<br>
|<br>
<a class='ref vai' id='vai234.005' href='#vai234.005'>Vai 234.005</a> tataḥ piṅgalavatsājīvaḥ parivrājakah aśoko rājā bhaviṣyatīti tasya mātaramārabdhaḥ sevitum |<br>
<a class='ref vai' id='vai234.006' href='#vai234.006'>Vai 234.006</a> yāvat tayocyate—upādhyāya, kataraḥ kumāro rājño bindusārasyātyayādrājā bhaviṣyatīti? āha—aśokaḥ |<br>
<a class='ref vai' id='vai234.007' href='#vai234.007'>Vai 234.007</a> tayocyate—kadācit tvāṁ rājā nirbandhena pṛcchet |<br>
gaccha tvam |<br>
<a class='ref vai' id='vai234.008' href='#vai234.008'>Vai 234.008</a> pratyantaṁ samāśraya |<br>
yadā śṛṇoṣi aśoko rājā saṁvṛttāḥ, tadā āgantavyam |<br>
yāvat sa pratyanteṣu janapadeṣu saṁśritaḥ |<br>
|<br>
<a class='ref vai' id='vai234.010' href='#vai234.010'>Vai 234.010</a> atha rājño bindusārasya takṣaśilā nāma nagaraṁ viruddham |<br>
tatra rājñā bindusāreṇa aśoko visarjitah—gaccha kumāra, takṣaśilānagaraṁ saṁnāhaya |<br>
<a class='ref vai' id='vai234.011' href='#vai234.011'>Vai 234.011</a> caturaṅgaṁ balakāyaṁ dattam, yānaṁ praharaṇaṁ ca pratiṣiddham |<br>
<a class='ref vai' id='vai234.012' href='#vai234.012'>Vai 234.012</a> yāvadaśokaḥ kumāraḥ pāṭaliputrānnirgacchan bhṛtyairvijñaptah—kumāra, naivāsmākaṁ sainyapraharaṇam—kena vayaṁ kam yudhyāmah? tatah aśokenābhihitam—yadi nāma rājyavipākyaṁ kuśalamasti, sainyaṁ praharaṇaṁ ca prādurbhavatu |<br>
<a class='ref vai' id='vai234.014' href='#vai234.014'>Vai 234.014</a> evamukte kumāreṇa pṛthivyāmavakāśo dattaḥ |<br>
<a class='ref vai' id='vai234.015' href='#vai234.015'>Vai 234.015</a> devatābhiḥ sainyapraharaṇāni copanītāni |<br>
yāvat kumāraścaturaṅgena balakāyena takṣaśilāṁ gataḥ |<br>
<a class='ref vai' id='vai234.016' href='#vai234.016'>Vai 234.016</a> śrutvā takṣaśilānivāsinaḥ paurā ardhatṛtīyāni yojanāni mārge śobhāṁ kṛtvā pūrṇaghaṭamādāya pratyudgatāḥ |<br>
<a class='ref vai' id='vai234.017' href='#vai234.017'>Vai 234.017</a> pratyudgamya ca kathayanti—na vayaṁ kumārasya viruddhāḥ, nāpi rājño bindusārasya, api tu duṣṭāmātyā asmākaṁ paribhavaṁ kurvanti |<br>
<a class='ref vai' id='vai234.018' href='#vai234.018'>Vai 234.018</a> mahatā ca satkāreṇa takṣaśilāṁ praveśitaḥ |<br>
<a class='ref vai' id='vai234.019' href='#vai234.019'>Vai 234.019</a> evaṁ vistareṇāśokaḥ khaśarājyaṁ praveśitaḥ |<br>
tasya dvau mahānagnau saṁśritau |<br>
tena tau vṛttyā saṁvibhaktau tasyāgrataḥ parvatān saṁchindantau saṁprasthitau |<br>
<a class='ref vai' id='vai234.020' href='#vai234.020'>Vai 234.020</a> devatābhiścoktam—aśokaścaturbhāgacakravartī bhaviṣyati, na kenacidvirodhitavyamiti |<br>
<a class='ref vai' id='vai234.021' href='#vai234.021'>Vai 234.021</a> vistareṇa yāvadāsamudrā pṛthivī ājñāpitā |<br>
|<br>
<a class='ref vai' id='vai234.023' href='#vai234.023'>Vai 234.023</a> yāvat susīmaḥ kumāra udyānāt pāṭaliputraṁ praviśati |<br>
rājño bindusārasyāgrāmātyaḥ khallāṭakaḥ pāṭaliputrānnirgacchati |<br>
<a class='ref vai' id='vai234.024' href='#vai234.024'>Vai 234.024</a> tasya susīmena kumāreṇa trīḍābhiprāyatayā khaṭakā pātitā |<br>
<a class='ref vai' id='vai234.025' href='#vai234.025'>Vai 234.025</a> yāvadamātyaścintayati—idānīṁ khaṭakāṁ nipātayati |<br>
yadā rājā bhaviṣyati, tadā śastraṁ pātayiṣyati |<br>
<a class='ref vai' id='vai234.026' href='#vai234.026'>Vai 234.026</a> tathā kariṣyāmi yathā rājaiva na bhaviṣyati |<br>
tena pañcāmātyaśatāni bhinnāni |<br>
<a class='ref vai' id='vai234.027' href='#vai234.027'>Vai 234.027</a> aśokaścaturbhāgacakravartī nirdiṣṭa eva, rājye pratiṣṭhāpayiṣyāmaḥ |<br>
takṣśilāśca virodhitāḥ |<br>
<a class='ref vai' id='vai234.028' href='#vai234.028'>Vai 234.028</a> yāvadrājñā susīmaḥ kumārastakṣaśilāmanupreṣitaḥ |<br>
na ca śakyate saṁnāmayitum |<br>
bindusāraśca rājā glānībhūtaḥ |<br>
<a class='ref vai' id='vai234.029' href='#vai234.029'>Vai 234.029</a> tenābhihitam—susīmaṁ kumāramānayatha, rājye pratiṣṭhāpayiṣyāmīti |<br>
aśokaṁ takṣaśilāṁ praveśayatha |<br>
<a class='ref vai' id='vai234.030' href='#vai234.030'>Vai 234.030</a> yāvadamātyairaśokaḥ kumāro haridrayā pralipto lakṣāṁ ca lohapātre kvāthayitvā kvathitena rasena lohapātrāṇi mrakṣayitvā chorayanti—aśokaḥ kumāro glānībhūta iti |<br>
<a class='ref vai' id='vai234.032' href='#vai234.032'>Vai 234.032</a> yadā bindusāraḥ svalpāvaśeṣaprāṇaḥ saṁvṛttaḥ, tadā amātyairaśokaḥ kumāraḥ sarvālaṁkārairbhūṣayitvā<a class='ref vai' id='vai235.000' href='#vai235.000'>Vai 235.000</a> rājño bindusārasyopanītah—imaṁ tāvadrājye pratiṣṭhāpaya |<br>
<a class='ref vai' id='vai235.001' href='#vai235.001'>Vai 235.001</a> yadā susīma āgato bhaviṣyati, tadā taṁ rājye pratiṣṭhāpayiṣyāmaḥ |<br>
<a class='ref vai' id='vai235.002' href='#vai235.002'>Vai 235.002</a> tato rājā ruṣitaḥ |<br>
aśokena cābhihitam—yadi mama dharmeṇa rājyaṁ bhavati, devatā mama paṭṭaṁ bandhantu |<br>
<a class='ref vai' id='vai235.003' href='#vai235.003'>Vai 235.003</a> yāvaddevatābhiḥ paṭṭo baddhaḥ |<br>
taṁ dṛṣṭvā bindusārasya rājña uṣṇaṁ śoṇitaṁ mukhādāgatam yāvatkālagataḥ |<br>
<a class='ref vai' id='vai235.004' href='#vai235.004'>Vai 235.004</a> yadā aśoko rājye pratiṣṭhitaḥ, tasyordhvam yojanam yakṣāḥ śṛṇvanti, adho yojanaṁ nāgāḥ |<br>
<a class='ref vai' id='vai235.005' href='#vai235.005'>Vai 235.005</a> tena rādhagupto ’grāmātyaḥ sthāpitaḥ |<br>
<a class='ref vai' id='vai235.006' href='#vai235.006'>Vai 235.006</a> susīmenāpi śrutam—bindusāro rājā kālagataḥ, aśoko rājye pratiṣṭhitaḥ |<br>
iti śrutvā ca ruṣito ’bhyāgataḥ |<br>
<a class='ref vai' id='vai235.007' href='#vai235.007'>Vai 235.007</a> tvaritaṁ ca tasmāddeśādāgataḥ |<br>
aśokenāpi pāṭaliputre nagare ekasmin dvāre eko nagnaḥ sthāpitaḥ, dvitīye dvitīyaḥ, tṛtīye rādhaguptaḥ, pūrvadvāre svayameva rājā aśoko ’vasthitaḥ |<br>
<a class='ref vai' id='vai235.009' href='#vai235.009'>Vai 235.009</a> rādhaguptena ca pūrvasmin dvāre yantramayo hastī sthāpitaḥ |<br>
aśokasya ca pratimāṁ parikhāṁ khanayitvā khadirāṅgāraiśca pūrayitvā tṛṇenācchādya pāṁśunākīrṇā |<br>
<a class='ref vai' id='vai235.010' href='#vai235.010'>Vai 235.010</a> susīmaścābhihitah—yadi śakyase ’śokaṁ ghātayituṁ rājeti(?) |<br>
<a class='ref vai' id='vai235.011' href='#vai235.011'>Vai 235.011</a> sa yāvatpūrvadvāraṁ gatah—aśokena saha yotsyāmīti |<br>
<a class='ref vai' id='vai235.012' href='#vai235.012'>Vai 235.012</a> aṅgārapūrṇāyāṁ parikhāyāṁ patitaḥ |<br>
tatraiva cānayena vyasanamāpannaḥ |<br>
yadā ca susīmaḥ praghātitaḥ, tasyāpi mahānagno bhadrāyudho nāṁnā anekasahasraparivāraḥ, sa bhagavacchāsane pravrajito ’rhan saṁvṛttaḥ |<br>
|<br>
<a class='ref vai' id='vai235.014' href='#vai235.014'>Vai 235.014</a> yadā aśoko rājye pratiṣṭhitaḥ sa tairamātyairavajñayā dṛśyate |<br>
tenāmātyānāmabhihitam—bhavantaḥ, puṣpavṛkṣān phalavṛkṣāṁśca cchittvā kaṇṭakavṛkṣān paripālayatha |<br>
<a class='ref vai' id='vai235.015' href='#vai235.015'>Vai 235.015</a> amātyā āhuh—devena kutra dṛṣṭam? api tu kaṇṭakavṛkṣāṁś chittvā puṣpavṛkṣān phalavṛkṣāṁśca paripālayitavyam |<br>
<a class='ref vai' id='vai235.017' href='#vai235.017'>Vai 235.017</a> tairyāvat trirapi rājña ājñā pratikūlitā, tato rājñā ruṣitena asiṁ niṣkośaṁ kṛtvā pañcānāmamātyaśatānāṁ śiraṁsi cchinnāni |<br>
<a class='ref vai' id='vai235.018' href='#vai235.018'>Vai 235.018</a> yāvadrājā aśoko ’pareṇa samayenāntaḥpuraparivṛto vasantakālasamaye puṣpitaphaliteṣu pādapeṣu pūrvanagarasyodyānaṁ gataḥ |<br>
<a class='ref vai' id='vai235.019' href='#vai235.019'>Vai 235.019</a> tatra ca paribhramatā aśokavṛkṣaḥ supuṣpito dṛṣṭaḥ |<br>
<a class='ref vai' id='vai235.020' href='#vai235.020'>Vai 235.020</a> tato rājño mamāpi sahanāmā ityanunayo jātaḥ |<br>
sa ca rājā aśoko duḥsparśagātraḥ |<br>
<a class='ref vai' id='vai235.021' href='#vai235.021'>Vai 235.021</a> tā yuvatayastaṁ necchanti spraṣṭum |<br>
yāvadrājā śayitaḥ, tasyāntaḥpureṇa roṣeṇa tasmādaśokavṛkṣāt puṣpāṇi śākhāśca cchinnāḥ |<br>
<a class='ref vai' id='vai235.022' href='#vai235.022'>Vai 235.022</a> yāvadrājñā pratibuddhena so ’śokavṛkṣo dṛṣṭaḥ, pṛṣṭaśca—kena tacchinnam? te kathayanti—deva, antaḥpurikābhiriti |<br>
<a class='ref vai' id='vai235.023' href='#vai235.023'>Vai 235.023</a> śrutvā ca rājñā amarṣajātena pañca strīśatāni kiṭikaiḥ saṁveṣṭya dagdhāni |<br>
<a class='ref vai' id='vai235.024' href='#vai235.024'>Vai 235.024</a> tasyemānyaśubhānyālokya caṇḍo rājā caṇḍāśoka iti vyavasthāpitaḥ |<br>
<a class='ref vai' id='vai235.025' href='#vai235.025'>Vai 235.025</a> yāvadrādhaguptenāgrāmātyenābhihitah—deva, na sadṛśaṁ svayamevedṛśamakāryaṁ kartum |<br>
<a class='ref vai' id='vai235.026' href='#vai235.026'>Vai 235.026</a> api tu devasya vadhyaghātakāḥ puruṣāḥ sthāpayitavyāḥ, ye devasya vadhyakaraṇīyaṁ śodhayiṣyanti |<br>
<a class='ref vai' id='vai235.027' href='#vai235.027'>Vai 235.027</a> yāvadrājñā rājapuruṣāḥ prayuktāh—vadhyaghātaṁ me mārgadhveti |<br>
<a class='ref vai' id='vai235.028' href='#vai235.028'>Vai 235.028</a> yāvat tatra nātidūre pūrvatapādamūle karvaṭakam |<br>
tatra tantravāyaḥ prativasati |<br>
tasya putro jātaḥ |<br>
girika iti nāmadheyaṁ kṛtam |<br>
<a class='ref vai' id='vai235.029' href='#vai235.029'>Vai 235.029</a> caṇḍo duṣṭātmā mātaraṁ pitaraṁ ca paribhāṣate, dārakadārikāśca tāḍayati, pipīlikān makṣikān mūṣikān matsyāṁśca jālena baḍiśena praghātayati |<br>
<a class='ref vai' id='vai235.031' href='#vai235.031'>Vai 235.031</a> caṇḍo dārakastasya caṇḍagirika iti nāmadheyaṁ kṛtam |<br>
yāvadrājapuruṣairdṛṣṭaḥ pāpe karmaṇi pravṛttaḥ |<br>
<a class='ref vai' id='vai235.032' href='#vai235.032'>Vai 235.032</a> sa tairabhihitah—śakyase rājño ’śokasya vadhyakaraṇīyaṁ kartum? sa <a class='ref vai' id='vai236.000' href='#vai236.000'>Vai 236.000</a>āha—kṛtsnasya jambudvīpasya vadhyakaraṇīyaṁ sādhayiṣyāmīti |<br>
<a class='ref vai' id='vai236.001' href='#vai236.001'>Vai 236.001</a> yāvadrājño niveditam |<br>
rājñā abhihitam—ānīyatāmiti |<br>
<a class='ref vai' id='vai236.002' href='#vai236.002'>Vai 236.002</a> sa ca rājapuruṣairabhihitah—āgaccha, rājā tvāmāhvayatīti |<br>
<a class='ref vai' id='vai236.003' href='#vai236.003'>Vai 236.003</a> tenābhihitam—āgamayata, yāvadahaṁ mātapitarau avalokayāmīti |<br>
yāvanmātāpitarau uvāca—amba tāta, anujānīdhvam |<br>
<a class='ref vai' id='vai236.004' href='#vai236.004'>Vai 236.004</a> yāsyāmyahaṁ rājño ’śokasya vadhyakaraṇīyaṁ sādhayitum |<br>
tābhyāṁ ca sa nivāritaḥ |<br>
<a class='ref vai' id='vai236.005' href='#vai236.005'>Vai 236.005</a> tena tau jīvitādvyaparopitau |<br>
evam yāvadrājapuruṣairabhihitah—kimarthaṁ cireṇābhyāgato ’si? tena caitatprakaraṇaṁ vistareṇārocitam |<br>
<a class='ref vai' id='vai236.006' href='#vai236.006'>Vai 236.006</a> sa tairyāvadrājño ’śokasyopanāmitaḥ |<br>
<a class='ref vai' id='vai236.007' href='#vai236.007'>Vai 236.007</a> tena rājño ’bhihitam—mamārthāya gṛhaṁ kārayasveti |<br>
yāvadrājñā gṛhaṁ kārapitaṁ paramaśobhanaṁ dvāramātraramaṇīyam |<br>
<a class='ref vai' id='vai236.008' href='#vai236.008'>Vai 236.008</a> tasya ramaṇīyakaṁ bandhanamiti saṁjñā vyavasthāpitā |<br>
sa āha—deva, varaṁ me prayaccha, yastatra praviśettasya na bhūyo nirgama iti |<br>
<a class='ref vai' id='vai236.009' href='#vai236.009'>Vai 236.009</a> yāvadrājñābhihitam—evamastu iti |<br>
<a class='ref vai' id='vai236.011' href='#vai236.011'>Vai 236.011</a> tataḥ sa caṇḍagirikaḥ kurkuṭārāmaṁ gataḥ |<br>
bhikṣuśca bālapaṇḍitaḥ sūtraṁ paṭhati |<br>
<a class='ref vai' id='vai236.012' href='#vai236.012'>Vai 236.012</a> sattvā narakeṣūpapannāḥ |<br>
yāvannarakapālā gṛhītvā ayomayyāṁ bhūmau ādīptāyāṁ saṁprajvalitāyāmekajvālibhūtāyāmuttānakān pratiṣṭhāpya ayomayena viṣkambhakena mukhadvāraṁ viṣkambhya ayoguḍānādīptān pradīptān saṁprajvalitānekajvālībhūtānāsye prakṣipānti, ye teṣāṁ sattvānāmoṣṭhau api dahanti, jahvāmapi kaṇṭhamapi kaṇṭhamapi hṛdayamapi hṛdayasāmantamapi antrāṇyantraguṇānapi dagdhvā adhaḥ pragharati |<br>
<a class='ref vai' id='vai236.016' href='#vai236.016'>Vai 236.016</a> evaṁ duḥkhā hi bhikṣavo nārakāḥ sattvā narakeṣūpapannāḥ |<br>
<a class='ref vai' id='vai236.017' href='#vai236.017'>Vai 236.017</a> yāvannarakapālā gṛhītvā ayomayyāṁ bhūmau ādīptāyāṁ pradīptāyāṁ saṁprajvalitāyāmekajvālibhūtāyāmuttānakān pratiṣṭhāpya ayomayena viṣkambhakena mukhadvāraṁ viṣkambhya kvathitaṁ tāmramāsye prakṣipanti, yatteṣāṁ sattvānāmoṣṭhāvapi dahati, jihvāmapi tālvapi kaṇṭhamapi kaṇṭhanālamapi, antrāṇyantraguṇānapi dagdhvā adhaḥ pragharati |<br>
<a class='ref vai' id='vai236.020' href='#vai236.020'>Vai 236.020</a> evaṁ duḥkhā hi bhikṣavo narakāḥ |<br>
santi sattvā narakeṣūpapannā yānnarakapālā gṛhītvā ayomayyāṁ bhūmau ādīptāyāṁ saṁprajvalitāyāmekajvālībhūtāyāmavānmukhān pratiṣṭhāpya ayomayena sūtreṇādīptena saṁprajvalitenaikajvālībhūtenāskphāṭya ayomayena kuṭhāreṇādīptena saṁpradīptena saṁprajvalitenaikajvālībhūtena takṣaṇuvanti saṁtakṣṇuvanti saṁpratakṣṇuvanti aṣṭāṁśamapi ṣaḍaṁśamapi ṣaḍaṁśamapi caturasnamapi vṛttamapi maṇḍalamapi unnatamapi avanatamapi śāntamapi viśāntamapi takṣṇuvanti |<br>
<a class='ref vai' id='vai236.025' href='#vai236.025'>Vai 236.025</a> evaṁ duḥkhā hi bhikṣavo narakāḥ |<br>
santi sattvā narakeṣūpapannā yānnarakapālā gṛhītvā ayomayyāṁ bhūmau ādīptāyāṁ pradīptāyāṁ saṁprajvalitāyāmekajvalībhūtāyāmavanmukhān pratiṣṭhāpya ayomayena ayomayena sūtreṇādīptena pradīptena saṁprajvalitenaikajvālībhūtenāsphāṭya ayomayyāṁ bhūmyāmāadīptāyāṁ pradīptāyāṁ saṁprajvalitāyāmekajvālībhūtāyāṁ takṣṇuvanti saṁtakṣṇuvanti saṁparitakṣṇuvanti, aṣṭāṁśamapi ṣaḍaṁśamapi caturasnamapi maṇḍalamapi unnatamapi avanatamapi śāntamapi viśāntamapi takṣṇuvanti |<br>
<a class='ref vai' id='vai236.030' href='#vai236.030'>Vai 236.030</a> evaṁ duḥkhā hi bhikṣavo narakāḥ |<br>
<a class='ref vai' id='vai236.031' href='#vai236.031'>Vai 236.031</a> santi sattvā narakeṣūpapannā yānnarakapālā gṛhītvā ayomayyāṁ bhūmāvādīptāyāṁ pradīptāyāṁ saṁprajvalitāyāmekajvalībhūtāyāmuttānakān pratiṣṭhāpya pañcaviṣaṭabandhanāṁ kāraṇāṁ kārayanti, ubhayorhastayorāyasau<a class='ref vai' id='vai237.000' href='#vai237.000'>Vai 237.000</a> kīlau trāmanti, ubhayoḥ pādayorāyase kīle trāmanti, madhye hṛdayasyāyasaṁ kīlaṁ krāmanti |<br>
<a class='ref vai' id='vai237.002' href='#vai237.002'>Vai 237.002</a> <span class='supplied'>evam</span> suduḥkhā hi bhiṣavo narakāḥ |<br>
evaṁ pañca vedanā iti kurute sadṛśāśca kāraṇāḥ sattvānāmārabdhāḥ kārayitum |<br>
|<br>
<a class='ref vai' id='vai237.004' href='#vai237.004'>Vai 237.004</a> yāvat śrāvastyāmanyatamaḥ sārthavāhaḥ patnyā saha mahāsamudramavatīrṇaḥ |<br>
tasya sā patnī mahāsamudre prasūtā |<br>
<a class='ref vai' id='vai237.005' href='#vai237.005'>Vai 237.005</a> dārako jātaḥ |<br>
tasya samudra iti nāmadheyaṁ kṛtam |<br>
yāvadvistareṇa dvādaśabhirvarṣairmahāsamudrāduttīrṇaḥ |<br>
<a class='ref vai' id='vai237.006' href='#vai237.006'>Vai 237.006</a> sa ca sārthavāhaḥ pañcabhirdhūrtaśatairmuṣitaḥ |<br>
sārthavāhaḥ sa praghātitaḥ |<br>
<a class='ref vai' id='vai237.007' href='#vai237.007'>Vai 237.007</a> sa ca samudraḥ sārthavāhaputro bhagavacchāsane pravrajitaḥ |<br>
sa janapadacārikāṁ caran pāṭaliputramanuprāptaḥ |<br>
<a class='ref vai' id='vai237.008' href='#vai237.008'>Vai 237.008</a> sa pūrvāhṇe nivāsya pātracīvaramādāya pāṭaliputraṁ piṇḍāya praviṣṭaḥ |<br>
<a class='ref vai' id='vai237.009' href='#vai237.009'>Vai 237.009</a> so ’nabhijñatayā ca ramaṇīyakaṁ bhavanaṁ praviṣṭaḥ |<br>
tacca dvāramātraramaṇīyamabhyantaraṁ narakabhavanasadṛśaṁ pratibhayam |<br>
<a class='ref vai' id='vai237.010' href='#vai237.010'>Vai 237.010</a> dṛṣṭvā ca punar nirgantukāmaścaṇḍairikenāvalokitaḥ |<br>
gṛhītvā coktah—iha te nidhanabhupagantavyamiti |<br>
<a class='ref vai' id='vai237.011' href='#vai237.011'>Vai 237.011</a> vistareṇa kāryam |<br>
tato bhikṣuḥ śokārto bāṣpakaṇṭaḥ saṁvṛttaḥ |<br>
<a class='ref vai' id='vai237.012' href='#vai237.012'>Vai 237.012</a> tenocyate—kimidaṁ bāladāraka iva rudasīti? sa bhikṣuḥ prāha—<a class='ref vai' id='vai237.013' href='#vai237.013'>Vai 237.013</a> na śarīravināśaṁ hi śocāmi sarvaśaḥ |<br>
<a class='ref vai' id='vai237.014' href='#vai237.014'>Vai 237.014</a> mokṣadharmāntarāyaṁ tu śocāmi bhṛśamātmanaḥ (67)|<br>
<a class='ref vai' id='vai237.015' href='#vai237.015'>Vai 237.015</a> durlabhaṁ prāpya mānuṣyaṁ pravrajyāṁ ca sukhodayām |<br>
<a class='ref vai' id='vai237.016' href='#vai237.016'>Vai 237.016</a> śākyasiṁhaṁ ca śāstāraṁ punastyakṣyāmi durmatiḥ (68)|<br>
<a class='ref vai' id='vai237.017' href='#vai237.017'>Vai 237.017</a> tenocyate—dattavaro ’haṁ nṛpatinā |<br>
dhīro bhava |<br>
nāsti te mokṣa iti |<br>
tataḥ sakaruṇairvacanaistaṁ bhikṣuḥ kramam yācati sma māsam yāvat |<br>
<a class='ref vai' id='vai237.018' href='#vai237.018'>Vai 237.018</a> saptarātramanujñātaḥ |<br>
sa khalu maraṇabhayodvignahṛdayaḥ saptarātreṇa me na bhavitavyamiti vyāyatamatiḥ saṁvṛttaḥ |<br>
|<br>
<a class='ref vai' id='vai237.020' href='#vai237.020'>Vai 237.020</a> atha saptame divase ’śokasya rājño ’ntaḥpurikāṁ kumāreṇa saha saṁraktāṁ nirīkṣamāṇāṁ saṁlapantīṁ ca dṛṣṭvā sahadarśanādeva ruṣitena rājñā tau dvāvapi taṁ cārakamanupreṣitau |<br>
<a class='ref vai' id='vai237.021' href='#vai237.021'>Vai 237.021</a> tatra musalairayodroṇyāmasthyavaśeṣau kṛtau |<br>
<a class='ref vai' id='vai237.022' href='#vai237.022'>Vai 237.022</a> tato bhikṣustau dṛṣṭvā saṁvignaḥ prāha—<a class='ref vai' id='vai237.023' href='#vai237.023'>Vai 237.023</a> aho kāruṇikaḥ śāstā samyagāha mahāmuniḥ |<br>
<a class='ref vai' id='vai237.024' href='#vai237.024'>Vai 237.024</a> phenapiṇḍopamaṁ rūpamasāramanavasthitam (69)|<br>
<a class='ref vai' id='vai237.025' href='#vai237.025'>Vai 237.025</a> kva tadvadanakāntitvaṁ gātraśobhā kva sā gatā |<br>
<a class='ref vai' id='vai237.026' href='#vai237.026'>Vai 237.026</a> dhigastvayaṁ saṁsāro ramante yatra bāliśāḥ (70)|<br>
<a class='ref vai' id='vai237.027' href='#vai237.027'>Vai 237.027</a> idamālambanaṁ prāptaṁ cārake vasatā mayā |<br>
<a class='ref vai' id='vai237.028' href='#vai237.028'>Vai 237.028</a> yamāśritya tariṣyāmi pāramadya bhavodadheḥ (71)|<br>
<a class='ref vai' id='vai237.029' href='#vai237.029'>Vai 237.029</a> tena tāṁ rajanīṁ kṛtsnāam yujyatā buddhaśāsane |<br>
<a class='ref vai' id='vai237.030' href='#vai237.030'>Vai 237.030</a> sarvasamyojanaṁ chittvā prāptamarhattvamuttamam (72)|<br>
tatastasmin najanīkṣaye sa bhikṣuścaṇḍagirikenocyate—bhikṣo, nirgatā rātriḥ |<br>
<a class='ref vai' id='vai238.001' href='#vai238.001'>Vai 238.001</a> udita ādityaḥ |<br>
<a class='ref vai' id='vai238.002' href='#vai238.002'>Vai 238.002</a> kāraṇākālastaveti |<br>
tato bhikṣurāha—dīrghāyuḥ, mamāpi nirgatā rātriḥ, udita ādityaḥ |<br>
<a class='ref vai' id='vai238.003' href='#vai238.003'>Vai 238.003</a> parānugrahakāla iti |<br>
yatheṣṭaṁ vartatāmiti |<br>
caṇḍagirikaḥ prāha—nāvagacchāmi |<br>
<a class='ref vai' id='vai238.004' href='#vai238.004'>Vai 238.004</a> vistīryatāṁ vacanametaditi |<br>
tato bhikṣurāha—<a class='ref vai' id='vai238.005' href='#vai238.005'>Vai 238.005</a> mamāpi hṛdayāddhorā nirgatā mohaśarvatī |<br>
<a class='ref vai' id='vai238.006' href='#vai238.006'>Vai 238.006</a> pañcāvaraṇasaṁchannā kleśataskarasevitā (73)|<br>
<a class='ref vai' id='vai238.007' href='#vai238.007'>Vai 238.007</a> udito jñānasūryaśca manonabhasi me śubhaḥ |<br>
<a class='ref vai' id='vai238.008' href='#vai238.008'>Vai 238.008</a> prabhayā yasya paśyāmi trailokyamiha tattvataḥ (74)|<br>
<a class='ref vai' id='vai238.009' href='#vai238.009'>Vai 238.009</a> parānugrahakālo me śāsturvṛttānuvarinaḥ |<br>
<a class='ref vai' id='vai238.010' href='#vai238.010'>Vai 238.010</a> idaṁ śarīraṁ dīrghāyuryatheṣṭaṁ triyatāmiti (75)|<br>
<a class='ref vai' id='vai238.011' href='#vai238.011'>Vai 238.011</a> tatastena nirghṛṇena dāruṇahṛdayena paralokanirapekṣeṇa roṣāviṣṭena bahūdakāyāṁ sthālyāṁ nararudhiravasāmūtrapurīṣasaṁkulāyāṁ mahālohyāṁ prakṣiptaḥ |<br>
<a class='ref vai' id='vai238.012' href='#vai238.012'>Vai 238.012</a> prabhūtendhanaiścāgniḥ prajvālitaḥ |<br>
sa ca bahunāpīndhanakṣayena na saṁtapyate |<br>
<a class='ref vai' id='vai238.013' href='#vai238.013'>Vai 238.013</a> tataḥ prajvālayitum (prārabdhaḥ |<br>
) yadā tadāpi na prajvalati, tato vicārya tāṁ lohīm, paśyati taṁ bhikṣuṁ pādmasyopari paryaṅkenopaviṣṭam |<br>
<a class='ref vai' id='vai238.014' href='#vai238.014'>Vai 238.014</a> dṛṣṭvā ca tato rājñe nivedayāmāsa |<br>
<a class='ref vai' id='vai238.015' href='#vai238.015'>Vai 238.015</a> atha rājani samāgate prāṇisahasreṣu saṁnipatiteṣu sa bhikṣurvaineyakālamavekṣamāṇah—riddhiṁ samutpādya sa tanmuhūrtaṁ lohyanatarasthaḥ salilārdragātraḥ |<br>
<a class='ref vai' id='vai238.018' href='#vai238.018'>Vai 238.018</a> nirīkṣamāṇasya janasya madhye nabhastalaṁ haṁsa ivotpapāt (76)|<br>
<a class='ref vai' id='vai238.020' href='#vai238.020'>Vai 238.020</a> vicitrāṇi ca pratihāryāṇi darśayitumārabdhaḥ |<br>
vakṣyati hi—<a class='ref vai' id='vai238.021' href='#vai238.021'>Vai 238.021</a> ardhena gātreṇa vavarṣa toyamardhena jajvāla hutāśanaśca |<br>
<a class='ref vai' id='vai238.023' href='#vai238.023'>Vai 238.023</a> varṣañ jvalaṁścaiva rarāja yaḥ khe dīptaucadhiprasravaṇeva śailaḥ (77)|<br>
<a class='ref vai' id='vai238.025' href='#vai238.025'>Vai 238.025</a> tamudgataṁ vyoṁni naśāmya rājā kṛtāñjalirvismayaphullavaktraḥ |<br>
<a class='ref vai' id='vai238.027' href='#vai238.027'>Vai 238.027</a> udvīkamāṇastamuvāca dhīraṁ kautūhalātkiṁcidahaṁ vivakṣuḥ (78)|<br>
<a class='ref vai' id='vai238.029' href='#vai238.029'>Vai 238.029</a> manuṣyatulyaṁ tava saumya rūpam ṛddhiprabhāvastu narānatītya |<br>
<a class='ref vai' id='vai238.031' href='#vai238.031'>Vai 238.031</a> na niścayaṁ tena vibho vrajāmi ko nāma bhāvastava śuddhabhāva (79)|<br>
tatsāmprataṁ brūhi mamedamartham yathā prajānāmi tava prabhāvam |<br>
<a class='ref vai' id='vai239.003' href='#vai239.003'>Vai 239.003</a> jñātvā ca te dharmaguṇaprabhāvān yathābalaṁ śiṣyavadācareyam (80)|<br>
<a class='ref vai' id='vai239.005' href='#vai239.005'>Vai 239.005</a> tato bhikṣuḥ pravacanaparigrāhako ’yaṁ bhaviṣyati, bhagavaddhātuṁ ca vistarīṁ kariṣyati, mahājanahitārthaṁ ca pratipatsyata iti matvā svaguṇamudbhāvayaṁstamuvāca—<a class='ref vai' id='vai239.007' href='#vai239.007'>Vai 239.007</a> ahaṁ mahākāruṇikasya rājan prahīṇasarvāśravabandhanasya |<br>
<a class='ref vai' id='vai239.009' href='#vai239.009'>Vai 239.009</a> buddhasya putro vadatāṁ varasya dharmānvayaḥ sarvabhaveṣvasaktaḥ (81)|<br>
<a class='ref vai' id='vai239.011' href='#vai239.011'>Vai 239.011</a> dāntena dāntaḥ puruṣarṣabheṇa śāntiṁ gatenāpi śamaṁ praṇītaḥ |<br>
muktena saṁsāramahābhayebhyo nirmokṣito ’haṁ bhavabandhanebhyaḥ (82)|<br>
<a class='ref vai' id='vai239.015' href='#vai239.015'>Vai 239.015</a> api ca |<br>
mahārāja, tvaṁ bhagavatā vyākṛtah—varṣaśataparinirvṛtasya mama pāṭaliputre nagare ’śoko nāma rājā bhaviṣyati caturbhāgacakravartī dharmarājaḥ, yo me śarīradhātūn vaistārikān kariṣyati, caturaśītiṁ dharmarājikāsahasraṁ pratiṣṭhāpayiṣyati |<br>
<a class='ref vai' id='vai239.017' href='#vai239.017'>Vai 239.017</a> idaṁ ca devena narakasadṛśaṁ sthānameva sthāpitam yatra prāṇisahasrāṇi nipātyante |<br>
<a class='ref vai' id='vai239.018' href='#vai239.018'>Vai 239.018</a> tadarhasi deva sarvasattvebhyo ’bhayapradānaṁ dātum, bhagavataśca manorathaṁ paripūrayitum |<br>
<a class='ref vai' id='vai239.019' href='#vai239.019'>Vai 239.019</a> āha ca—<a class='ref vai' id='vai239.020' href='#vai239.020'>Vai 239.020</a> tasmānnarendra abhayaṁ prayaccha sattveṣu kāruṇyapurojaveṣu |<br>
<a class='ref vai' id='vai239.022' href='#vai239.022'>Vai 239.022</a> nāthasya saṁpūrya manorathaṁ ca vistārikān dharmadharān kuruṣva (83)|<br>
<a class='ref vai' id='vai239.024' href='#vai239.024'>Vai 239.024</a> atha sa rājā buddhe samupajātaprasādaḥ kṛtakarasampuṭastaṁ bhikṣuṁ kṣamayannuvāca—<a class='ref vai' id='vai239.025' href='#vai239.025'>Vai 239.025</a> daśabalasuta kṣantumarhasīmaṁ ca tavādya deśayāmi |<br>
<a class='ref vai' id='vai239.027' href='#vai239.027'>Vai 239.027</a> śaraṇamṛṣimupaimi taṁ ca buddhaṁ gaṇavaramāryaniveditaṁ ca dharmam (84)|<br>
<a class='ref vai' id='vai239.029' href='#vai239.029'>Vai 239.029</a> api ca—<a class='ref vai' id='vai239.030' href='#vai239.030'>Vai 239.030</a> karomi caiṣa vyavasāyamadya taṁ tadgauravattātpravaṇaprasādāt |<br>
gāṁ maṇḍayiṣyāmi janendracaityairhaṁsāṁśaśaṅkhendubalākakalpaiḥ (85)|<br>
<a class='ref vai' id='vai240.003' href='#vai240.003'>Vai 240.003</a> yāvat sa bhikṣustadeva ṛddhyā prakrāntaḥ |<br>
atha rājā ārabdho niṣkrāmitum |<br>
<a class='ref vai' id='vai240.004' href='#vai240.004'>Vai 240.004</a> tataścaṇḍagirikaḥ kṛtāñjaliruvāca—deva, labdhavaro ’ham |<br>
naikasya vinirgama iti |<br>
rājā āha—mā tāvanmamāpīcchasi ghātayitum |<br>
<a class='ref vai' id='vai240.005' href='#vai240.005'>Vai 240.005</a> sa uvāca—evameva |<br>
rājā āha—ko ’smākaṁ prathamataraṁ praviṣṭah? caṇḍagirika uvāca—aham |<br>
<a class='ref vai' id='vai240.006' href='#vai240.006'>Vai 240.006</a> tato rājñā abhihitam |<br>
ko ’treti? yāvadvadhyaghātairgṛhītaḥ |<br>
<a class='ref vai' id='vai240.007' href='#vai240.007'>Vai 240.007</a> gṛhītvā ca yantragṛhaṁ praveśitaḥ |<br>
praveśayitvā dagdhaḥ |<br>
tacca ramaṇīyakaṁ bandhanamapanītaṁ sarvasattvebhyaścābhayapradānamanupradattam |<br>
<a class='ref vai' id='vai240.008' href='#vai240.008'>Vai 240.008</a> tato rājā bhagavaccharīradhātuṁ vistarīṣyāmīti caturaṅgena balakāyena gatvā ajātaśatrupratiṣṭhāpitaṁ droṇastūpamutpāṭya śarīradhātuṁ gṛhītavān |<br>
<a class='ref vai' id='vai240.010' href='#vai240.010'>Vai 240.010</a> yatroddhāraṇaṁ ca vistareṇa kṛtvā dhātupratyaṁśaṁ datvā stūpaṁ pratiṣṭhāpya evaṁ dvitīyaṁ stūpaṁ vitareṇa bhaktimato yāvatsaptadroṇādgrahāya stūpāṁśca pratiṣṭhāpya rāmagrāmaṁ gataḥ |<br>
<a class='ref vai' id='vai240.011' href='#vai240.011'>Vai 240.011</a> tato rājā nāgair nāgabhavanamavatāritaḥ, vijñaptaśca—vayamasyātraiva pūjāṁ kariṣyāma iti |<br>
<a class='ref vai' id='vai240.012' href='#vai240.012'>Vai 240.012</a> yāvadrājñā abhyanujñātam |<br>
<a class='ref vai' id='vai240.013' href='#vai240.013'>Vai 240.013</a> tato nāgarājā punarapi nāgabhavanāduttāritaḥ |<br>
vakṣyati hi—<a class='ref vai' id='vai240.014' href='#vai240.014'>Vai 240.014</a> rāmagrāme tvaṣṭamaṁ stūpamadya nāgāstatkālaṁ bhaktimanto rarakṣuḥ |<br>
<a class='ref vai' id='vai240.016' href='#vai240.016'>Vai 240.016</a> dhātūnyetasmānnopalebhe sa rājā śraddhābhū(?) rājā cintayati yastvetatkṛtvā jagāma (86)|<br>
<a class='ref vai' id='vai240.018' href='#vai240.018'>Vai 240.018</a> yāvadrājā caturaśītikaraṇḍasahasraṁ kārayitvā sauvarṇarūpyasphaṭikavaiḍūryamayānāṁ teṣu dhātavaḥ prakṣiptaḥ |<br>
<a class='ref vai' id='vai240.019' href='#vai240.019'>Vai 240.019</a> evaṁ vistareṇa caturaśītikumbhasahasraṁ paṭṭasahasraṁ ca yakṣāṇāṁ haste datvā visarjitam—āsamudrāyāṁ pṛthivyāṁ hīnotkṛṣṭamadhyameṣu nagareṣu yatra koṭiḥ paripūryate, tatra dharmarājikāṁ pratiṣṭhāpayitavyam |<br>
|<br>
<a class='ref vai' id='vai240.022' href='#vai240.022'>Vai 240.022</a> tasmin samaye takṣaśilāyāṁ ṣaṭtriṁśatkoṭayaḥ |<br>
tairabhihitam—ṣaṭtriṁśatkaraṇḍakānanuprayaccheti |<br>
<a class='ref vai' id='vai240.023' href='#vai240.023'>Vai 240.023</a> rājā cintayati—na yadi vaistārikā dhātavo bhaviṣyanti |<br>
upāyajño rājā |<br>
<a class='ref vai' id='vai240.024' href='#vai240.024'>Vai 240.024</a> tenābhihitam—pañcatriṁśatkoṭayaḥ śodhayitavyāḥ |<br>
vistareṇa yāvadrājñā abhihitam—yatrādhikatarā bhavanti, yatra ca nyūnatarāḥ, tatra na dātavyam |<br>
|<br>
<a class='ref vai' id='vai240.026' href='#vai240.026'>Vai 240.026</a> yāvadrājā kurkuṭārāmaṁ gatvā sthavirayaśasamabhigamyovāca—ayaṁ me manorathah—ekasmin divase ekasminmuhūrte caturaśītidharmarājikāsahasraṁ pratiṣṭhāpayeyamiti |<br>
<a class='ref vai' id='vai240.027' href='#vai240.027'>Vai 240.027</a> sthavireṇābhihitam—evamastu |<br>
<a class='ref vai' id='vai240.028' href='#vai240.028'>Vai 240.028</a> ahaṁ tasmin samaye pāṇinā sūryamaṇḍalaṁ praticchādayiṣyāmīti |<br>
yāvat tasmin divase sthavirayaśasā pāṇinā sūryamaṇḍalaṁ praticchāditam |<br>
<a class='ref vai' id='vai240.029' href='#vai240.029'>Vai 240.029</a> ekasmin divase ekamuhūrte caturaśītidharmarājikāsahasraṁ pratiṣṭhāpitam |<br>
<a class='ref vai' id='vai240.030' href='#vai240.030'>Vai 240.030</a> vakṣyati ca—tābhyaḥ saptabhyaḥ pūrvikābhyaḥ kṛtibhyo dhātuṁ tasya ṛṣeḥ sa hyupādāya mauryaḥ |<br>
<a class='ref vai' id='vai241.003' href='#vai241.003'>Vai 241.003</a> cakre stūpānāṁ śāradābhraprabhānāṁ loke sāśīti śāsadahnā sahasram (87)|<br>
<a class='ref vai' id='vai241.005' href='#vai241.005'>Vai 241.005</a> yāvacca rājñā aśokena caturaśītidharmarājikāsahasraṁ pratiṣṭhāpitam, dhārmiko dharmarājā saṁvṛttaḥ |<br>
<a class='ref vai' id='vai241.006' href='#vai241.006'>Vai 241.006</a> tasya dharmāśoka iti saṁjñā jātā |<br>
vakṣyati ca—<a class='ref vai' id='vai241.007' href='#vai241.007'>Vai 241.007</a> āryamauryaśrīḥ sa prajānāṁ hitārthaṁ kṛtsnaṁ stūpān kārayāmāsa lokam |<br>
<a class='ref vai' id='vai241.009' href='#vai241.009'>Vai 241.009</a> caṇḍāśokatvaṁ prāpya pūrvaṁ pṛthivyāṁ dharmāśokatvaṁ karmaṇā tena lebhe (88)|<br>
<a class='ref vai' id='vai241.011' href='#vai241.011'>Vai 241.011</a> pāṁśupradānāvadānaṁ ṣaḍviṁśatimam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
