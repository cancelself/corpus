<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy34' lang='san'>
<header>
<ul>
<li class='division'>Divyāvadānam</li>
</ul>
<h1>34. dānādhikaraṇamahāyānasūtram</h1>
</header>
<p><a class='ref vai' id='vai426.001' href='#vai426.001'>Vai 426.001</a><span class='evam'>evaṁ mayā śrutam</span> |<br>
<a class='ref vai' id='vai426.002' href='#vai426.002'>Vai 426.002</a> ekasmin samaye bhagavāñchrāvastyāṁ viahrati jetavane ’nāthapiṇḍadasyārāme mahatā bhikṣusaṁghena sārdham |<br>
<a class='ref vai' id='vai426.003' href='#vai426.003'>Vai 426.003</a> tatra <span class='supplied'>bhagavān</span> bhikṣūnāmantrayate sma—saptagtriṁśatā bhikṣava ākāraiḥ paṇḍito dānaṁ dadāti |<br>
<a class='ref vai' id='vai426.004' href='#vai426.004'>Vai 426.004</a> kāle dānaṁ dadāti tathāgatānujñātam |<br>
<a class='ref vai' id='vai426.005' href='#vai426.005'>Vai 426.005</a> kalpitaṁ dānaṁ dadāti trivastupariśuddham |<br>
satkutya dānaṁ dadāti sarvadoṣavikṣepavigamārtham |<br>
<a class='ref vai' id='vai426.006' href='#vai426.006'>Vai 426.006</a> svahastena dānaṁ dadātyasārātkāyātsārasaṁgrahārtham |<br>
skandhaṁ dānaṁ dadāti mahātyāgabhogavipākapratilābhasaṁvartanīyam |<br>
<a class='ref vai' id='vai426.007' href='#vai426.007'>Vai 426.007</a> varṇasampannaṁ dānaṁ dadāti prāsādikavipākapratisaṁvartanīyam |<br>
gandhasampannaṁ dānaṁ dadāti gandhavipākapratilābhasaṁvartanīyam |<br>
<a class='ref vai' id='vai426.008' href='#vai426.008'>Vai 426.008</a> rasasampannaṁ dānaṁ dadāti rasarasāgravyañjanavipākapratilābhasaṁvartanīyam |<br>
<a class='ref vai' id='vai426.009' href='#vai426.009'>Vai 426.009</a> praṇītaṁ dānaṁ dadāti praṇītabhogavipākapratilābhasaṁvartanīyam |<br>
<a class='ref vai' id='vai426.010' href='#vai426.010'>Vai 426.010</a> vipulaṁ dānaṁ dadāti vipulabhogavipākapratilābhasaṁvartanīyam |<br>
annadānaṁ dadāti kṣuttarṣavicchedavipākapratilābhasaṁvartanīyam |<br>
<a class='ref vai' id='vai426.011' href='#vai426.011'>Vai 426.011</a> pānadānaṁ dadāti sarvatra jātiṣu tṛḍvicchedavipākapratilābhasaṁvartanīyam |<br>
<a class='ref vai' id='vai426.012' href='#vai426.012'>Vai 426.012</a> vastradānaṁ dadāti praṇītavastrabhogavipākapratilābhasaṁvartanīyam |<br>
pratiśrayaṁ dānaṁ dadāti harmyakūṭāgāraprāsādabhavanavimānodyānārāmaviśeṣavipākapratilābhasaṁvartanīyam |<br>
<a class='ref vai' id='vai426.014' href='#vai426.014'>Vai 426.014</a> śayyādānaṁ dadātyuccakulabhogavipākapratilābhasaṁvartanīyam |<br>
yānaṁ dānaṁ dadāti ṛddhipādavipākapratilābhasaṁvartanīyam |<br>
<a class='ref vai' id='vai426.015' href='#vai426.015'>Vai 426.015</a> bhaiṣajyadānaṁ dadāti ajarāmaraṇaviśokasaṁkliṣṭanirodhanivāṇavipākapratilābhasaṁvartanīyam |<br>
<a class='ref vai' id='vai426.016' href='#vai426.016'>Vai 426.016</a> dharmadānaṁ dadāti jātismarapratilābhasaṁvartanīyam |<br>
puṣpadānaṁ dadāti bodhyaṅgapuṣpavipākapratilābhasaṁvartanīyam |<br>
<a class='ref vai' id='vai426.017' href='#vai426.017'>Vai 426.017</a> mālyadānaṁ dadāti rāgadveṣamohaviśuddhavipākapratilābhasaṁvartanīyam |<br>
<a class='ref vai' id='vai426.018' href='#vai426.018'>Vai 426.018</a> gandhadānaṁ dadāti divyagandhasukhopapattivipākapratilābhasaṁvartanīyam |<br>
<a class='ref vai' id='vai426.019' href='#vai426.019'>Vai 426.019</a> dhūpadānaṁ dadāti saṁkleśadaurgandhaprahāṇavipākapratilābhasaṁvartanīyam |<br>
chatradānaṁ dadāti dharmaiśvaryādhipatyavipākapratilābhasaṁvartanīyam |<br>
<a class='ref vai' id='vai426.020' href='#vai426.020'>Vai 426.020</a> ghaṇṭādānaṁ dadāti manojñasvaravipākapratilābhasaṁvartanīyam |<br>
<a class='ref vai' id='vai426.021' href='#vai426.021'>Vai 426.021</a> vādyadānaṁ dadāti brahmasvaranirghoṣavipākapratilābhasaṁvartanīyam |<br>
paṭṭadānaṁ dadāti devamanuṣyābhiṣekapaṭṭabandhavipākapratilābhasaṁvartanīyam |<br>
<a class='ref vai' id='vai426.022' href='#vai426.022'>Vai 426.022</a> tathāagatacaityeṣu tathāgatabimbeṣu ca sugandhodakasnānaṁ dānaṁ dadāti dvātriṁśanmahāpuruṣalakṣaṇāśītyanuvyañjanavipākapratilābhasaṁvartanīyam |<br>
<a class='ref vai' id='vai426.023' href='#vai426.023'>Vai 426.023</a> sūtradānaṁ dadāti sarvatra jātiṣūtpasyatā grāhyakuleṣūpapadya samantaprāsādikavipākapratilābhasaṁvartanīyam |<br>
<a class='ref vai' id='vai426.025' href='#vai426.025'>Vai 426.025</a> pañcasāradānaṁ dadāti sarvatra jātiṣu mahābalavipākapratilābhasaṁvartanīyam |<br>
maitryātmakadānaṁ dadāti vyāpādaprahāṇavipākapratilābhasaṁvartanīyam |<br>
<a class='ref vai' id='vai426.026' href='#vai426.026'>Vai 426.026</a> karuṇāśritadānaṁ dadāti mahāsukhavipākapratilābhasaṁvartanīyam |<br>
<a class='ref vai' id='vai426.027' href='#vai426.027'>Vai 426.027</a> muditāśritadānaṁ dadāti sarvathā muditānandavipākapratilābhasaṁvartanīyam |<br>
<a class='ref vai' id='vai426.028' href='#vai426.028'>Vai 426.028</a> upekṣāśritaṁ dānaṁ dadāti aratiprahāṇavipākapratilābhasaṁvartanīyam |<br>
vicitropacitraṁ dānaṁ dadāti nānābahuvidhavicitropabhogavipākapratilābhasaṁvartanīyam |<br>
<a class='ref vai' id='vai426.029' href='#vai426.029'>Vai 426.029</a> sarvārthaparityāgaṁ dānaṁ dadāti anuttarasamyaksambodhivipākapratilābhasaṁvartanīyam |<br>
<a class='ref vai' id='vai426.030' href='#vai426.030'>Vai 426.030</a> ebhirbhikṣavaḥ saptatriṁśatprakāraiḥ paṇḍito dānaṁ dadāti |<br>
|<br>
<a class='ref vai' id='vai426.031' href='#vai426.031'>Vai 426.031</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai426.032' href='#vai426.032'>Vai 426.032</a> iti śrīdivyāvadāne dānādhikaraṇamahāyānasūtraṁ samāptam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
