<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy3' lang='san'>
<header>
<ul>
<li class='division'>Divyāvadānam</li>
</ul>
<h1>3. maitreyāvadānam</h1>
</header>
<p><a class='ref vai' id='vai034.001' href='#vai034.001'>Vai 034.001</a> yadā rājñā bhāgadhena ajātaśatruṇā vaidehīputreṇa naukramo mātāpitrormāpitastadā vaiśālakairlicchavibhirbhagavato ’rthe naukramo māpitaḥ |<br>
<a class='ref vai' id='vai034.003' href='#vai034.003'>Vai 034.003</a> nāgāḥ saṁlakṣayanti—vayaṁ vinipatitaśarīrā yannu vayaṁ phaṇasaṁkrameṇa bhagavantaṁ nadī<span class='supplied'>dīm</span> gaṅgāmuttārayema iti |<br>
<a class='ref vai' id='vai034.004' href='#vai034.004'>Vai 034.004</a> taiḥ phaṇasaṁkramo māpitaḥ |<br>
<a class='ref vai' id='vai034.005' href='#vai034.005'>Vai 034.005</a> tatra bhagavān bhikṣūnāmantrayate sma—rājagṛhāt śrāvastīṁ gantum yo yuṣmākaṁ bhikṣava utsahate rājño māgadhasyājātaśatrorvaidehīputrasya nausaṁkrameṇa nadīgaṅgāmuttartum, sa tena taratu, yo vā bhikṣavo vaiśālakānāṁ licchavīnāṁ nausaṁkrameṇa, so ’pi tenottararu |<br>
<a class='ref vai' id='vai034.007' href='#vai034.007'>Vai 034.007</a> ahamapi āyuṣmatā ānandena bhikṣuṇā sārdhaṁ nāgānāṁ phaṇasaṁkrameṇa nadīṁ gaṅgāmuttariṣyāmi |<br>
<a class='ref vai' id='vai034.008' href='#vai034.008'>Vai 034.008</a> tatra kecit rājño māgadhasyājātaśatrorvaidehīputrasya nausaṁkrameṇottīrṇāḥ, kecit vaiśālikānāṁ licchavīnāṁ nausaṁkrameṇa |<br>
<a class='ref vai' id='vai034.010' href='#vai034.010'>Vai 034.010</a> bhagavānapi āyuṣmatā ānandena sārdhaṁ nāgānāṁ phaṇasaṁkrameṇottīrṇaḥ |<br>
athānyatamopāsakastasyāṁ velāyāṁ gāthāṁ bhāṣate—<a class='ref vai' id='vai034.012' href='#vai034.012'>Vai 034.012</a> ye tarantyarṇavaṁ saraḥ setuṁ kṛtvā visṛjya palvalāni |<br>
<a class='ref vai' id='vai034.013' href='#vai034.013'>Vai 034.013</a> kolaṁ hi janāḥ prabandhitā uttīrṇā medhāvino janāḥ (1)|<br>
<a class='ref vai' id='vai034.014' href='#vai034.014'>Vai 034.014</a> uttīrṇo bhagavān buddho brāhmaṇastiṣṭhati sthale |<br>
<a class='ref vai' id='vai034.015' href='#vai034.015'>Vai 034.015</a> bhikṣavo ’tra parisnānti kolaṁ badhnanti śrāvakāḥ (2)|<br>
<a class='ref vai' id='vai034.016' href='#vai034.016'>Vai 034.016</a> kiṁ kuryādudapānena āpaścet sarvato yadi |<br>
<a class='ref vai' id='vai034.017' href='#vai034.017'>Vai 034.017</a> chittveha mūlaṁ tṛṣṇāyāḥ kasya paryeṣaṇāṁ caret (3)|<br>
iti |<br>
|<br>
<a class='ref vai' id='vai034.018' href='#vai034.018'>Vai 034.018</a> adrākṣīdbhagavānanyatamasmin bhūbhāge unnatonnataṁ pṛthivīpradeśam |<br>
dṛṣṭvā ca punarāyuṣmantamāmantrayate—icchasi tvamānanda yo ’sau yūya ūrdhvaṁ vyāmasahasraṁ tiryak ṣoḍaśapravedho nānāratnavicitro vitaḥ, taṁ draṣṭum? etasya bhagavan kālaḥ, etasya sugatasamayaḥ, yo ’yaṁ bhagavān yūpamucchrāpayet, bhikṣavaḥ paśyeyuḥ |<br>
<a class='ref vai' id='vai034.022' href='#vai034.022'>Vai 034.022</a> tato bhagavatā cakrasvatikanandyāvartena jālāvanaddhenānekapuṇyaśatanirjātena bhītānāmāśvāsanakareṇa pṛthivī parāmṛṣṭā |<br>
<a class='ref vai' id='vai034.024' href='#vai034.024'>Vai 034.024</a> nāgāḥ saṁlakṣayanti—kimarthaṁ bhagavatā pṛthivī parāmṛṣṭeti? yāvat paśyanti yūyaṁ draṣṭukāmāḥ |<br>
tatastairucchrāpitaḥ |<br>
bhikṣavo yūpaṁ draṣṭumārabdhāḥ |<br>
<a class='ref vai' id='vai034.025' href='#vai034.025'>Vai 034.025</a> āyuṣmānapi bhaddālī alpotsukaḥ pāṁsukūlaṁ sīvyati |<br>
tatra bhagavān bhikṣūnāmantrayate sma—ārohapariṇāhaṁ nimittaṁ bhikṣavo yūpasya gṛhṇīta, antardhāsyatīti |<br>
<a class='ref vai' id='vai034.026' href='#vai034.026'>Vai 034.026</a> antarhitaḥ |<br>
<a class='ref vai' id='vai034.027' href='#vai034.027'>Vai 034.027</a> bhikṣavo buddhaṁ bhagavantaṁ papracchuh—paśya bhadanta bhikṣavo yūpaṁ paśyanti |<br>
āyuṣmānapi bhaddālī alpotsukaḥ pāṁsukūlaṁ sīvyati |<br>
<a class='ref vai' id='vai034.028' href='#vai034.028'>Vai 034.028</a> kiṁ tāvat vītararāgatvādāhosvit paryupāsitapūrvatvāt? tadyadi tāvad vītarāgatvāt, santyanye ’pi vītarāgāḥ |<br>
<a class='ref vai' id='vai034.029' href='#vai034.029'>Vai 034.029</a> atha paryupāsitapūrvatvāt? kutra kena paryupāsitamiti |<br>
<a class='ref vai' id='vai034.030' href='#vai034.030'>Vai 034.030</a> bhagavānāha—api bhikṣavo vītarāgatvādapi paryupāsitapūrvatvāt |<br>
kutrānena paryupāsitam? <a class='ref vai' id='vai035.001' href='#vai035.001'>Vai 035.001</a></p>
<p><a class='ref vai' id='vai35.000' href='#vai35.000'>Vai 35.000</a>bhūtapūrvaṁ bhikṣavo rājābhūta praṇādo nāma śakrasya devendrasya vayasyakaḥ |<br>
so ’putraḥ putrābhinandī kare kapolaṁ dattvā cintāparo vyavasthitah—anekadhanasamudito ’hamaputraśca |<br>
<a class='ref vai' id='vai035.002' href='#vai035.002'>Vai 035.002</a> mamātyayād rājavaṁśasamucchedo bhaviṣyatīti |<br>
<a class='ref vai' id='vai035.003' href='#vai035.003'>Vai 035.003</a> tataḥ śakreṇa dṛṣṭaḥ pṛṣṭaśca—mārṣa, kasmāt tvaṁ kare kapolaṁ dattvā cintāparastiṣṭhasīti? sa kathayati—kauśila, anekadhanasamudito ’hamaputraśca |<br>
<a class='ref vai' id='vai035.005' href='#vai035.005'>Vai 035.005</a> mamātyayād rājavaṁśasyocchedo bhaviṣyati |<br>
śakraḥ kathayati—mārṣa, mā tvaṁ cintāparastiṣṭha |<br>
<a class='ref vai' id='vai035.006' href='#vai035.006'>Vai 035.006</a> yadi kaścit cyavanadharmā devaputro bhaviṣyati, tatte putratve samādāpayiṣyāmīti |<br>
<a class='ref vai' id='vai035.007' href='#vai035.007'>Vai 035.007</a> dharmatā khalu cyavanadharmaṇo devaputrasya pañca pūrvanimittāni prādurbhavanti—akliṣṭāni vāsāṁsi saṁkliśyanti, amlānāni mālyāni mlāyante, daurgandhaṁ mukhānniścarati, ubhābhyāṁ kakṣābhyāṁ svedaḥ pragharati, sve cāsane dhṛtiṁ na labhate |<br>
<a class='ref vai' id='vai035.009' href='#vai035.009'>Vai 035.009</a> yāvadanyatamasya devaputrasya pañca pūrvanimittāni prādurbhūtāni |<br>
<a class='ref vai' id='vai035.010' href='#vai035.010'>Vai 035.010</a> sa śakreṇa devendreṇoktah—mārṣa, praṇādasya rājño ’grāmahiṣyāḥ kukṣau pratisaṁdhiṁ gṛhāṇeti |<br>
<a class='ref vai' id='vai035.011' href='#vai035.011'>Vai 035.011</a> sa kathayati—pramādasthānaṁ kauśikam |<br>
bahukilbiṣkāriṇo hi kauśika rājānaḥ |<br>
<a class='ref vai' id='vai035.012' href='#vai035.012'>Vai 035.012</a> mā adharmeṇa rājyaṁ kṛtvā narakaparāyaṇo bhaviṣyāmīti |<br>
śakraḥ kathayati—mārṣa, ahaṁ te smārayiṣyāmi |<br>
<a class='ref vai' id='vai035.013' href='#vai035.013'>Vai 035.013</a> pramattāḥ kauśalika devā ratibahulāḥ |<br>
evametanmārṣa |<br>
tathāpi tvahaṁ bhavantaṁ smārayāmi |<br>
<a class='ref vai' id='vai035.014' href='#vai035.014'>Vai 035.014</a> tena praṇādasya rājño ’gramahiṣyāḥ kukṣau pratisaṁdhirgṛhītā |<br>
yasminneva divase pratisaṁdhirgṛhītā, tasmin divase mahājanakāyena praṇādo muktaḥ |<br>
<a class='ref vai' id='vai035.015' href='#vai035.015'>Vai 035.015</a> sā aṣṭānāṁ vā navānāṁ vā māsānāmatyayāt prasūtā |<br>
<a class='ref vai' id='vai035.016' href='#vai035.016'>Vai 035.016</a> dārako jāto ’bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṁgatabhrūstuṅganāsaḥ |<br>
<a class='ref vai' id='vai035.017' href='#vai035.017'>Vai 035.017</a> tasya jñātayaḥ saṁgamya samāgamya nāmadheyaṁ vyavasthāpayanti—kiṁ bhavatu dārakasya nāmeti |<br>
<a class='ref vai' id='vai035.018' href='#vai035.018'>Vai 035.018</a> jñātaya ūcuh—yasminneva divase ’yaṁ dārako mātuḥ kukṣimavakrāntaḥ, tasminneva divase mahājanakāyena nādo muktaḥ |<br>
<a class='ref vai' id='vai035.019' href='#vai035.019'>Vai 035.019</a> yasminneva divase jātastasminneva divase mahājanakāyena nādo muktaḥ |<br>
<a class='ref vai' id='vai035.020' href='#vai035.020'>Vai 035.020</a> tasmāt bhavatu dārakasya mahāpraṇāda iti nāma |<br>
<a class='ref vai' id='vai035.021' href='#vai035.021'>Vai 035.021</a> tasya mahāpraṇāda iti nāmadheyaṁ vyavasthāpitam |<br>
mahāpraṇādo dārako ’ṣṭābhyo dhātrībhyo ’nupradatto dvābhyāṁsaṁdhātrībhyāṁ dvāghyāṁ maladhātrībhyāṁ dvābhyāṁ kṣīradhātrībhyāṁ dvābhyāṁ krīḍanikābhyām |<br>
<a class='ref vai' id='vai035.023' href='#vai035.023'>Vai 035.023</a> so ’ṣṭābhirdhātrībhirunnīyate vardhyate kṣīreṇa dadhnā navanītena sarṇpiṣā sarpimaṇḍenānyaiścottaptottaptairupakaraṇaviśeṣaiḥ |<br>
<a class='ref vai' id='vai035.024' href='#vai035.024'>Vai 035.024</a> āśu vardhate hradasthāmiva paṅkajam |<br>
yadā mahān saṁvṛttastadā lipyāmupanyastaḥ |<br>
<a class='ref vai' id='vai035.025' href='#vai035.025'>Vai 035.025</a> saṁkhyāyāṁ gaṇanāyāṁ mudrāyāmuddhāre nyāse nikṣepe vastuparīkṣāyāṁ dāruparīkṣāyāṁ ratnaparīkṣāyāṁ hastiparīkṣāyāmaśvaparīkṣāyāṁ kumāraparīkṣāyāṁ kumārīparīkṣāyām |<br>
<a class='ref vai' id='vai035.026' href='#vai035.026'>Vai 035.026</a> so ’ṣṭāsu parīkṣāsūdghaṭṭako vācakaḥ paṭupracāraḥ paṇḍitaḥ saṁvṛttaḥ |<br>
<a class='ref vai' id='vai035.027' href='#vai035.027'>Vai 035.027</a> sa yāni tāni rāajñāṁ kṣatriyāṇāṁ mūrdhnābhiṣiktānāṁ janapadaiśvaryasthāmavīryamanuprāptānāṁ mahāntaṁ pṛthivīmaṇḍalamabhinirjityādhyāsatāṁ pṛthag bhavanti śilpasthānakarmasthānāni, tadyathā—hastiśikṣāyāmaśvapṛṣṭhe rathe śare dhanuṣi prayāṇe niryāṇe ’ṅkuśagrahe pāśagrahe tomaragrahe yaṣṭibandhe padabandhe śikhābandhe dūravedhe marmavedhe ’kṣuṇṇavedhe dṛḍhaprahāritāyāṁ pañcasu sthāneṣu kṛtāvī saṁvṛttaḥ |<br>
|<br>
<a class='ref vai' id='vai035.032' href='#vai035.032'>Vai 035.032</a> dharmatā khalu na tāvat putrasya nāma prajñāyate yāvat tāto jīvati |<br>
apareṇa samayena <a class='ref vai' id='vai36.000' href='#vai36.000'>Vai 36.000</a>praṇādo rājā kālagataḥ |<br>
<a class='ref vai' id='vai036.001' href='#vai036.001'>Vai 036.001</a> mahāpraṇādo rājye pratiṣṭhitaḥ |<br>
sa yāvattāvad dharmeṇa rājyaṁ kārayitvā adharmeṇa kārayituṁ pravṛttaḥ |<br>
<a class='ref vai' id='vai036.002' href='#vai036.002'>Vai 036.002</a> tataḥ śakreṇa devendreṇoktah—mārṣa, mayā tvaṁ praṇādasya rājñaḥ samādāpitaḥ |<br>
<a class='ref vai' id='vai036.003' href='#vai036.003'>Vai 036.003</a> mā adharmeṇa rājyaṁ kāraya, mā narakaparāyaṇo bhaviṣyasīti |<br>
<a class='ref vai' id='vai036.004' href='#vai036.004'>Vai 036.004</a> sa yāvattāvad dharmeṇa rājyaṁ kārayitvā punarapi adharmeṇa rājyaṁ kārayituṁ pravṛttaḥ |<br>
dvirapi śakreṇoktah—mārṣa, mayā tvaṁ praṇādasya rājñaḥ putratve samādāpitaḥ |<br>
<a class='ref vai' id='vai036.005' href='#vai036.005'>Vai 036.005</a> mā adharmeṇa rājyaṁ kāraya, mā narakaparāyaṇo bhaviṣyasīti |<br>
<a class='ref vai' id='vai036.006' href='#vai036.006'>Vai 036.006</a> sa kathayati—kauśika, vayaṁ rājānaḥ pramattā iti ratibahulāḥ kṣaṇād vismarāmaḥ |<br>
<a class='ref vai' id='vai036.007' href='#vai036.007'>Vai 036.007</a> kiṁcittvamasmākaṁ cihnaṁ sthāpaya, yaṁ dṛṣṭvā dānāni dāsyāmaḥ, puṇyāni kārayiṣyāma iti |<br>
<a class='ref vai' id='vai036.008' href='#vai036.008'>Vai 036.008</a> na ca śakyate vinā nimittena puṇyaṁ kartum |<br>
tataḥ śakreṇa devendreṇa viśvakarmaṇo devaputrasyājñā dattā—gaccha tvaṁ viśvakarman rājño mahāpraṇādasya niveśane |<br>
<a class='ref vai' id='vai036.009' href='#vai036.009'>Vai 036.009</a> divyaṁ maṇḍalavāṭaṁ nirmiṇu, yūpaṁ cocchrāpaya |<br>
<a class='ref vai' id='vai036.010' href='#vai036.010'>Vai 036.010</a> ūrdhvaṁ vyāmasahasreṇa tiryak ṣoḍaśapravedhaṁ nānāratnavicitraṁ sarvasauvarṇamiti |<br>
<a class='ref vai' id='vai036.011' href='#vai036.011'>Vai 036.011</a> tato viśvakarmaṇā devaputreṇa mahāpraṇādasya rājño niveśane divyo maṇḍalavāṭo nirmito yūpaścocchritaḥ |<br>
<a class='ref vai' id='vai036.012' href='#vai036.012'>Vai 036.012</a> ūrdhvaṁ vyāmasahasraṁ nānāratnavicitro divyaḥ sarvasauvarṇaḥ |<br>
tato mahāpraṇādena rājñā dānaśālā māpitā |<br>
<a class='ref vai' id='vai036.013' href='#vai036.013'>Vai 036.013</a> tasya mātulo ’śoko nāma yūpasya paricārako vyavasthitaḥ |<br>
<a class='ref vai' id='vai036.014' href='#vai036.014'>Vai 036.014</a> tato yūpadarśanodyuktaḥ sarva eva jambudvīpanivāsī janakāya āgatya bhuktvā yūpaṁ paśyati, svakarmānuṣṭhānaṁ na karoti |<br>
<a class='ref vai' id='vai036.015' href='#vai036.015'>Vai 036.015</a> tataḥ kṛṣikarmāntāḥ samucchinnāḥ |<br>
rājñaḥ karapratyāyā nottiṣṭhante |<br>
<a class='ref vai' id='vai036.016' href='#vai036.016'>Vai 036.016</a> amātyaiḥ stokāḥ karapratyāyā upanītāḥ |<br>
mahāpraṇādo rājā pṛcchati—bhavantaḥ, kasmāt stokāḥ karapratyāyā upanītāh? deva, jambudvīpanivāsī janakāya āgatya bhuktvā yūpaṁ paśyati, svakarmānuṣṭhānaṁ na karoti |<br>
<a class='ref vai' id='vai036.018' href='#vai036.018'>Vai 036.018</a> kṛṣikarmāntāḥ samucchinnāḥ |<br>
rājñaḥ karapratyāyā nottiṣṭhanta iti |<br>
<a class='ref vai' id='vai036.019' href='#vai036.019'>Vai 036.019</a> rājā kathayati—samucchidyatāṁ dānaśāleti |<br>
taiḥ samucchinnā |<br>
tato ’pyasau janakāyaḥ svapathyadanamādāya bhuktvā yūpaṁ nirīkṣamāṇastiṣṭhati, svakarmānuṣṭhānaṁ na karoti |<br>
<a class='ref vai' id='vai036.021' href='#vai036.021'>Vai 036.021</a> kṛṣikarmāntāḥ samucchinnāḥ |<br>
tathāpi karapratyāyā nottiṣṭhante |<br>
rājā pṛcchati—bhavantaḥ, dānaśalāḥ samucchinnāḥ |<br>
<a class='ref vai' id='vai036.022' href='#vai036.022'>Vai 036.022</a> idānīṁ karapratyāyā nottiṣṭhanta iti |<br>
amātyāḥ kathayanti—deva, janakāyaḥ svapathyadanamādāya bhuktvā yūpaṁ nīrīkṣamāṇastiṣṭhati, svakarmānuṣṭhānaṁ na karoti |<br>
<a class='ref vai' id='vai036.023' href='#vai036.023'>Vai 036.023</a> kṛṣikarmāntāḥ samucchinnāḥ, yataḥ karapratyāyā nottiṣṭhante |<br>
<a class='ref vai' id='vai036.024' href='#vai036.024'>Vai 036.024</a> tato rājñā mahāpraṇādena dānāni dattvā puṇyāni kṛtvā sa yūpo nadyāṁ gaṅgāyāmāplāvitaḥ |<br>
<a class='ref vai' id='vai036.025' href='#vai036.025'>Vai 036.025</a> kiṁ manyadhve bhikṣavo yo ’sau māpraṇādasyāśoko nāma mātulaḥ, eṣa evāsau bhaddālī bhikṣuḥ |<br>
<a class='ref vai' id='vai036.026' href='#vai036.026'>Vai 036.026</a> tatrānena paryupāsitapūrvaḥ |<br>
|<br>
<a class='ref vai' id='vai036.027' href='#vai036.027'>Vai 036.027</a> kutra bhadanta asau yūpo vilayaṁ gamiṣyati? bhaviṣyanti bhikṣavo ’nāgate ’dhvani aśītivarṣasahasrāyuṣo manuṣyāḥ |<br>
<a class='ref vai' id='vai036.028' href='#vai036.028'>Vai 036.028</a> aśītivarṣasahasrāyuṣāṁ manuṣyāṇāṁ śaṅkho nāma rājā bhaviṣyati samyamanī cakravartī caturantavijetā dhārmiko dharmarājā saptaratnasamanvāgataḥ |<br>
<a class='ref vai' id='vai036.029' href='#vai036.029'>Vai 036.029</a> tasyemānyevaṁ rūpāṇi sapta ratnāni bhaviṣyanti |<br>
<a class='ref vai' id='vai036.030' href='#vai036.030'>Vai 036.030</a> tadyathā—cakraratnaṁ hastiratnamaśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnameva saptamam |<br>
<a class='ref vai' id='vai036.031' href='#vai036.031'>Vai 036.031</a> pūrṇaṁ cāsya bhaviṣyati sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām |<br>
<a class='ref vai' id='vai036.032' href='#vai036.032'>Vai 036.032</a> sa imāmeva samudraparyantāṁ pṛthivīmakhilāmakaṇaṭakāmanutpīḍāmadaṇḍenāśasreṇa dharmeṇa <a class='ref vai' id='vai37.000' href='#vai37.000'>Vai 37.000</a>samayena abhinirjityādhyāvasiṣyati |<br>
<a class='ref vai' id='vai037.001' href='#vai037.001'>Vai 037.001</a> śaṅkhasya rājño brahmāyur nāma brāhmaṇaḥ purohito bhaviṣyati |<br>
<a class='ref vai' id='vai037.002' href='#vai037.002'>Vai 037.002</a> tasya brahmavatī nāma patnī bhaviṣyati |<br>
sā maitreyāṁśena sphuritvā putraṁ janayiṣyati maitreyaṁ nāma |<br>
<a class='ref vai' id='vai037.003' href='#vai037.003'>Vai 037.003</a> brahmāyurmāṇavo ’śītimāṇavakaśatāni brāhmaṇakān mantrān vācayiṣyati |<br>
sa tān māṇavakān maitreyāya anupradāsyati |<br>
<a class='ref vai' id='vai037.004' href='#vai037.004'>Vai 037.004</a> maitreyo māṇavo ’śītimāṇavakasahasrāṇi brāhmaṇakān mantrān vācayiṣyati |<br>
<a class='ref vai' id='vai037.005' href='#vai037.005'>Vai 037.005</a> atha catvāro mahārājāścaturmahānidhisthāh—<a class='ref vai' id='vai037.006' href='#vai037.006'>Vai 037.006</a> piṅgalaśca kaliṅgeṣu mithilāyāṁ ca pāṇḍukaḥ |<br>
<a class='ref vai' id='vai037.007' href='#vai037.007'>Vai 037.007</a> elāpatraśca gāndhāre śaṅkho vārāṇasīpure (4)|<br>
<a class='ref vai' id='vai037.008' href='#vai037.008'>Vai 037.008</a> enaṁ ca yūpamādāya śaṅkhasya rājña upanāmayiṣyanti |<br>
śaṅkho ’pi rājā brahmāyuṣe brāhmaṇāyānupradāsyati |<br>
<a class='ref vai' id='vai037.009' href='#vai037.009'>Vai 037.009</a> brahmāyurapi brāhmaṇo maitreyāya māṇavāyānupradāsyati |<br>
maitreyo ’pi māṇavasteṣāṁ māṇavakānāmanupradāsyati |<br>
<a class='ref vai' id='vai037.010' href='#vai037.010'>Vai 037.010</a> tataste māṇavakāstam yūpaṁ khaṇḍaṁ khaṇḍaṁ chittvā bhājayiṣyanti |<br>
<a class='ref vai' id='vai037.011' href='#vai037.011'>Vai 037.011</a> tato maitreyo māṇavakastasya yūpasyānityatāṁ dṛṣṭvā tenaiva saṁvegena vanaṁ saṁśrayiṣyati |<br>
yasminneva divase vanaṁ saṁśrayiṣyati, tasminneva divase maitreyāṁśena sphuritvā anuttaraṁ jñānamadhigamiṣyati |<br>
<a class='ref vai' id='vai037.013' href='#vai037.013'>Vai 037.013</a> tasya maitreyaḥ samyaksambuddha iti saṁjñā bhaviṣyati |<br>
yasminneva divase maitreyaḥ samyaksambuddho ’nuttarajñānamadhigamiṣyati, tasminneva divase śaṅkhasya rājñaḥ saptaratnānyantardhāsyante |<br>
<a class='ref vai' id='vai037.014' href='#vai037.014'>Vai 037.014</a> śaṅkho ’pi rājā aśītikoṭṭarājasahasraparivāro maitreyaṁ samyaksambuddhaṁ pravrajitamanupravrajiṣyati |<br>
<a class='ref vai' id='vai037.015' href='#vai037.015'>Vai 037.015</a> yadapyasya strīratnaṁ viśākhā nāma, sāpi aśītistrīsahasraparivārā maitreyaṁ samyaksambuddhaṁ pravrajitamanupravrajiṣyati |<br>
<a class='ref vai' id='vai037.017' href='#vai037.017'>Vai 037.017</a> tato maitreyaḥ samyaksambuddho ’śītibhikṣukoṭiparivāro yena gurupādakaḥ parvatastenopasaṁkramiṣyati, yatra kāśyapasya bhikṣorasthasaṁghāto ’vikopitastiṣṭhati |<br>
<a class='ref vai' id='vai037.018' href='#vai037.018'>Vai 037.018</a> gurupādakaparvato maitreyāya samyaksambuddhāya vivaramanupradāsyati |<br>
<a class='ref vai' id='vai037.019' href='#vai037.019'>Vai 037.019</a> yato maitreyaḥ samyaksambuddhaḥ kāśyapasya bhikṣoravikopitamasthisaṁghātaṁ dakṣiṇena pāṇinā gṛhītvā vāme pāṇau pratiṣṭhāpya evaṁ śrāvakāṇāṁ dharmaṁ deśayiṣyati—yo ’sau bhikṣavo varṣaśatāyuṣi prajāyāṁ śākyamunir nāma śāstā loka utpannastasyāyaṁ śrāvakaḥ kāśyapo nāṁnā alpecchānāṁ saṁtuṣṭānāṁ dhūtaguṇavādināmagro, nirdiṣṭaḥ |<br>
<a class='ref vai' id='vai037.022' href='#vai037.022'>Vai 037.022</a> śākyamuneḥ parinirvṛtasyānena śāsanasaṁgītiḥ kṛtā iti |<br>
<a class='ref vai' id='vai037.023' href='#vai037.023'>Vai 037.023</a> te dṛṣṭvā saṁvegamāpatsyante—kathamidānīmīdṛśenātmabhāvenedṛśā guṇagaṇā adhigatā iti |<br>
<a class='ref vai' id='vai037.024' href='#vai037.024'>Vai 037.024</a> te tenaiva saṁvegenārhattvaṁ sākṣātkariṣyanti |<br>
<a class='ref vai' id='vai037.025' href='#vai037.025'>Vai 037.025</a> ṣaṇṇavatikoṭyo ’rhatāṁ bhaviṣyanti dhūtaguṇasākṣātkṛtāḥ |<br>
yaṁ ca saṁvegamāpatsyante, tatrāsau yūpo vilayaṁ gamiṣyati |<br>
|<br>
<a class='ref vai' id='vai037.027' href='#vai037.027'>Vai 037.027</a> ko bhadanta hetuḥ kaḥ pratyayo dvayo ratnayoryugapalloke prādurbhāvāya? bhagavānāha—praṇidhānavaśāt |<br>
<a class='ref vai' id='vai037.028' href='#vai037.028'>Vai 037.028</a> kutra bhagavan praṇidhānaṁ kṛtam?<a class='ref vai' id='vai037.029' href='#vai037.029'>Vai 037.029</a> bhūtapūrvaṁ bhikṣavo ’tīte ’dhvani madhyadeśe vāsavo nāma rājā rājyaṁ kārayati ṛddhaṁ sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai037.030' href='#vai037.030'>Vai 037.030</a> tasya sadāpuṣpaphalā vṛkṣāḥ |<br>
devaḥ kālena kālaṁ samyagvāridhārāmanuprayacchati |<br>
<a class='ref vai' id='vai037.031' href='#vai037.031'>Vai 037.031</a> atīva śasyasampattirbhavati |<br>
uttarāpathe dhanasaṁmato nāma rājā rājyaṁ kārayati ṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai037.033' href='#vai037.033'>Vai 037.033</a> tasyāpi sadāpuṣpaphalā vṛkṣāḥ |<br>
devaḥ kālena kālaṁ samyagvāridhārāmanuprayacchatīti |<br>
atīva <a class='ref vai' id='vai38.000' href='#vai38.000'>Vai 38.000</a>śasyasampattirbhavati |<br>
<a class='ref vai' id='vai038.001' href='#vai038.001'>Vai 038.001</a> yāvadapareṇa samayena vāsavasya rājñaḥ putro jāto ratnapratyuptayā śikhayā |<br>
<a class='ref vai' id='vai038.002' href='#vai038.002'>Vai 038.002</a> tasya vistareṇa jātimahaṁ kṛtvā ratnaśikhīti nāmadheyaṁ vyavasthāpitam |<br>
so ’pareṇa samayena jīrṇāturamṛtaṁsaṁdarśanādudvigno vanaṁ saṁśritaḥ |<br>
<a class='ref vai' id='vai038.003' href='#vai038.003'>Vai 038.003</a> yasminneva divase vanaṁ saṁśritastasminneva divase ’nuttaraṁ jñānamadhigatam |<br>
<a class='ref vai' id='vai038.004' href='#vai038.004'>Vai 038.004</a> tasya ratnaśikhī samyaksambuddha iti saṁjñodapādi |<br>
athāpareṇa samayena dhanasaṁmato rājā upariprāsādatalagato ’mātyagaṇaparivṛtastiṣṭhati |<br>
<a class='ref vai' id='vai038.005' href='#vai038.005'>Vai 038.005</a> so ’mātyānāmantrayate—bhavataḥ, kasyacidanyasyāpi rājño rājyamevamṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai038.007' href='#vai038.007'>Vai 038.007</a> sadāpuṣpaphalā vṛkṣāḥ |<br>
devaḥ kālena kālaṁ samyagvāridhārāmanuprayacchatīti |<br>
<a class='ref vai' id='vai038.008' href='#vai038.008'>Vai 038.008</a> atīva śasyasampattirbhavati yathā asmākamiti? madhyadeśād vaṇijaḥ paṇyamādāyottarāpathaṁ gatāḥ |<br>
<a class='ref vai' id='vai038.009' href='#vai038.009'>Vai 038.009</a> te kathayanti—asti deva madhyadeśe vāsavo nāma rājā iti |<br>
sahaśravaṇādeva dhanasaṁmatasya rājño ’marṣa utpannaḥ |<br>
<a class='ref vai' id='vai038.010' href='#vai038.010'>Vai 038.010</a> sa saṁjātāmarṣo ’mātyānāmantrayate—saṁnāhayantu bhavantaścatruaṅgaṁ balakāyam |<br>
<a class='ref vai' id='vai038.011' href='#vai038.011'>Vai 038.011</a> rāṣṭrāpamardanamasya kariṣyāma iti |<br>
tato dhanasaṁmato rājā caturaṅgaṁ balakāyaṁ saṁnāhya hastikāyamaśvakāyaṁ rathakāyaṁ pattikāyaṁ madhyadeśamāgatya gaṅgāyā dakṣiṇe kūle ’vasthitaḥ |<br>
<a class='ref vai' id='vai038.013' href='#vai038.013'>Vai 038.013</a> aśrauṣīdvāsavo rājā—dhanasaṁmato rājā catruaṅgaṁ balakāyaṁ saṁnāhya hastikāyamaśvakāyaṁ rathakāyaṁ pattikāyaṁ madhyadeśamāgatya gaṅgāyā dakṣiṇe kūle ’vasthita iti |<br>
<a class='ref vai' id='vai038.014' href='#vai038.014'>Vai 038.014</a> śrutvā ca punaḥ so ’pi caturaṅgaṁ balakāyaṁ saṁnāhya hastikāyamaśvakāyaṁ rathakāyaṁ patikāyaṁ gaṅgāyā uttare kūle ’vasthitaḥ |<br>
<a class='ref vai' id='vai038.016' href='#vai038.016'>Vai 038.016</a> atha ratnaśikhī samyaksambuddhastayorvinayakālaṁ jñātvā nadyā gaṅgāyāstīre rātriṁ vāsamupagataḥ |<br>
<a class='ref vai' id='vai038.017' href='#vai038.017'>Vai 038.017</a> ratnaśikhinā samyaksambuddhena laukikaṁ cittamutpāditam |<br>
dharmatā khalu yadā buddhā bhagavanto laukikaṁ cittamutpādayanti, tasmin samaye śakrabrahmādayo devā bhagavataścetasā cittamājānanti |<br>
<a class='ref vai' id='vai038.019' href='#vai038.019'>Vai 038.019</a> atha śakrabrahmādayo devā yena ratnaśikhī samyaksambuddhastenopasaṁkrāntāḥ |<br>
<a class='ref vai' id='vai038.020' href='#vai038.020'>Vai 038.020</a> upasaṁkramya ratnaśikhinaḥ samyaksambuddhasya pādau śirasā vanditvaikānte niṣaṇṇāḥ |<br>
teṣāṁ varṇānubhāvena mahānudārāvabhāsaḥ saṁvṛttaḥ |<br>
<a class='ref vai' id='vai038.021' href='#vai038.021'>Vai 038.021</a> dhanasaṁmatena rājñā dṛṣṭaḥ |<br>
dṛṣṭvā ca punaramātyān pṛcchati—kimayaṁ bhavanto vāsavasya rājño vijite mahānudārāvabhāsah? te kathayanti—deva, vāsavasya rājño vijite mahānudārāvabhāsah? te kathayanti—deva, vāsavasya rājño vijite ratnaśikhī nāma samyaksambuddhah utpannaḥ |<br>
<a class='ref vai' id='vai038.023' href='#vai038.023'>Vai 038.023</a> tasya śakrabrahmādayo devā darśanāyopasaṁkramanti |<br>
<a class='ref vai' id='vai038.024' href='#vai038.024'>Vai 038.024</a> tenaivodārāvabhāsaḥ saṁvṛttaḥ |<br>
maharddhiko ’sau mahānubhāvaḥ |<br>
tasyāyamanubhāva iti |<br>
<a class='ref vai' id='vai038.025' href='#vai038.025'>Vai 038.025</a> dhanasaṁmato rājā kathayati—bhavantaḥ, yasya vijite īdṛśaṁ dvipādakaṁ puṇyakṣetramutpannam, yaṁ śakrabrahmādayo ’pi devā darśanāyopasaṁkrāmanti, tasyāhaṁ kīdṛśamanarthaṁ kariṣyāmi? tena tasya dūto ’nupreṣitaḥ |<br>
<a class='ref vai' id='vai038.027' href='#vai038.027'>Vai 038.027</a> vayasya, āgaccha |<br>
na te ’haṁ kiṁcit kāriṣyāmi iti |<br>
puṇyamaheśākhyastvam, yasya vijite dvipādakaṁ puṇyakṣetraṁ ratnaśikhī samyaksambuddho ’yam |<br>
<a class='ref vai' id='vai038.028' href='#vai038.028'>Vai 038.028</a> śakrabrahmādayo devā darśanāyopasaṁkrāmanti |<br>
<a class='ref vai' id='vai038.029' href='#vai038.029'>Vai 038.029</a> kiṁ tu kaṇṭhāśleṣaṁ te datvā gamiṣyāmi |<br>
evamāvayoḥ parasparaṁ cittasaumanasyaṁ bhavatīti |<br>
<a class='ref vai' id='vai038.030' href='#vai038.030'>Vai 038.030</a> vāsavo rājā viśvāsaṁ na gacchati |<br>
sa yena ratnaśikhī samyaksambuddhastenopasaṁkrāntaḥ |<br>
<a class='ref vai' id='vai038.031' href='#vai038.031'>Vai 038.031</a> upasaṁkramya ratnaśikhinaḥ samyaksambuddhasya pādau śirasā vanditvā ekānte niṣaṇṇaḥ |<br>
<a class='ref vai' id='vai038.032' href='#vai038.032'>Vai 038.032</a> ekāntaniṣaṇṇo vāsavo rājā ratnaśikhinaṁ samyaksambuddhamidamavocat—<a class='ref vai' id='vai39.000' href='#vai39.000'>Vai 39.000</a>mama bhadanta dhanasaṁmatena rājñā saṁdiṣṭam—priyavayasaya āgaccha, na te ’haṁ kiṁcit kariṣyāmi |<br>
<a class='ref vai' id='vai039.002' href='#vai039.002'>Vai 039.002</a> kaṇḍhā kaṇḍhāśleṣaṁ śleṣaṁ datva agamiṣyāmi |<br>
evamāvayoḥ parasparaṁ cittasaumanasyaṁ bhavatīti |<br>
tatra mayā kathaṁ pratipattavyam? ratnaśikhī samyaksambuddhaḥ kathayati—gaccha mahārāja, śobhanaṁ bhaviṣyati |<br>
<a class='ref vai' id='vai039.004' href='#vai039.004'>Vai 039.004</a> bhagavan, kiṁ mayā tasya pādayor nipatitavyam? mahārāja, balaśreṣṭhā hi rājānaḥ |<br>
nipatitavyam |<br>
<a class='ref vai' id='vai039.005' href='#vai039.005'>Vai 039.005</a> atha vāsavo rājā ratnaśikhinaḥ samyaksambuddhasya pādau śirasā vanditvā utthāyāsanāt prakrāntaḥ |<br>
<a class='ref vai' id='vai039.006' href='#vai039.006'>Vai 039.006</a> yena dhanasaṁmato rājā tenopasaṁkrāntaḥ |<br>
upasaṁkramya dhanasaṁmatasya rājñaḥ pādayor nipatitaḥ |<br>
<a class='ref vai' id='vai039.007' href='#vai039.007'>Vai 039.007</a> tato dhanasaṁmatena rājñā kaṇḍhe śleṣaṁ dattvā viśvāsamutpādya preṣitaḥ |<br>
|<br>
<a class='ref vai' id='vai039.008' href='#vai039.008'>Vai 039.008</a> atha vāsavo rājā yena ratnaśikhī samyaksambuddhastenopasaṁkrāntaḥ |<br>
upasaṁkramya ratnaśikhinaḥ samyaksambuddhasya pādau śirasā vanditvā ekānte niṣaṇṇaḥ |<br>
<a class='ref vai' id='vai039.009' href='#vai039.009'>Vai 039.009</a> ekāntaniṣaṇṇo vāsavo rājā ratnaśikhinaṁ samyaksambuddhamidamavocat—kasya bhadanta sarve rājānaḥ pādayor nipatanti? rājño mahārāja cakravartinaḥ |<br>
<a class='ref vai' id='vai039.011' href='#vai039.011'>Vai 039.011</a> atha vāsavo rājā utthāyāsanādekāṁsamuttarāsaṅgaṁ kṛtvā yena ratnaśikhī tathāgataḥ samyaksambuddhastenāñjaliṁ praṇamya ratnaśikhinaṁ samyaksambuddhamidamavocat—adhivāsayatu me bhagavāñ śvo ’ntargṛhe bhaktena sārdhaṁ bhikṣusaṁghena |<br>
<a class='ref vai' id='vai039.013' href='#vai039.013'>Vai 039.013</a> atha vāsavo rājā tāmeva rātriṁ śuci praṇītaṁ khādanīyaṁ bhojanīyaṁ samudānīya kālyamevotthāya āsanāni prajñāpya udakamaṇīn pratiṣṭhāpya ratnaśikhinaḥ samyaksambuddhasya dūtena kālamārocayati—samayo bhadanta, sajjaṁ bhaktam, yasyedānīṁ bhagavān kālaṁ manyate iti |<br>
<a class='ref vai' id='vai039.016' href='#vai039.016'>Vai 039.016</a> atha ratnaśikhī samyaksambuddhaḥ pūrvāhṇe nivāsya pātracīvaramādāya bhikṣusaṁghaparivṛto bhikṣusaṁghapuraskṛto yena rājño vāsavasya bhaktabhisārastenopasaṁkrāntaḥ |<br>
<a class='ref vai' id='vai039.018' href='#vai039.018'>Vai 039.018</a> upasaṁkramya purastādbhikṣusaṁghasya prajñapta evāsane niṣaṇṇaḥ |<br>
atha rājā vāsavo ratnaśikhinaṁ samyaksambuddhaṁ sukhopaniṣaṇṇaṁ viditvā śucinā praṇītena khādanīyena bhojanīyena svahastaṁ saṁtarpayati saṁpravārayati |<br>
<a class='ref vai' id='vai039.020' href='#vai039.020'>Vai 039.020</a> anekaparyāyeṇa śucinā khādanīyena bhojanīyena svahastaṁ samatarpya saṁpravārya bhagavantaṁ ratnaśikhinaṁ samyaksambuddhaṁ bhuktavantaṁ viditvā dhautahastamapanītapātraṁ pādayor nipatya praṇidhānaṁ kartumārabdhah—anenāhaṁ bhadanta kuśalamūlena rājā syāṁ cakravartīti |<br>
<a class='ref vai' id='vai039.023' href='#vai039.023'>Vai 039.023</a> tatsamanantaraṁ ca śaṅkha āpūritaḥ |<br>
tato ratnaśikhī samyaksambuddho vāsavaṁ rājānamidamavocat—bhaviṣyasi mahārāja aśītivarṣasahasrāyuṣi prajāyāṁ śaṅkho nāma rājā cakravartīti |<br>
<a class='ref vai' id='vai039.024' href='#vai039.024'>Vai 039.024</a> tata uccaśabdo mahāśabdo jātaḥ |<br>
<a class='ref vai' id='vai039.025' href='#vai039.025'>Vai 039.025</a> dhanasaṁmato rājā kolāhalaśabdaṁ śrutvā amātyān pṛcchati—kimeṣa bhavanto vāsavasya rājño vijite kolāhalaśabdaḥ śrūyate iti? tairāgamya niveditam—deva, ratnaśikhinā samyaksambuddhena vāsavo rājā cakravartirājye vyākṛta iti janakāyo hṛṣṭatuṣṭapramuditaḥ |<br>
<a class='ref vai' id='vai039.028' href='#vai039.028'>Vai 039.028</a> tena kolāhalaśabdo jāta iti |<br>
atha dhanasaṁmato rājā yena ratnaśikhī samyaksambuddhastenopasaṁkrāntaḥ |<br>
<a class='ref vai' id='vai039.029' href='#vai039.029'>Vai 039.029</a> upasaṁkramya ratnaśikhinaḥ samyaksambuddhasya pādau śirasā vanditvā ekānte niṣaṇṇaḥ |<br>
<a class='ref vai' id='vai039.030' href='#vai039.030'>Vai 039.030</a> ekāntaniṣaṇṇo dhanasaṁmato rājā ratnaśikhinaṁ samyaksambuddhamidamavocat—kasya bhadanta sarve cakravartinaḥ pādayor nipatanti? tathāgatasya mahārāja arhataḥ samyaksambuddhasya |<br>
<a class='ref vai' id='vai039.032' href='#vai039.032'>Vai 039.032</a> atha dhanasaṁmato rājā utthāyāsanādekāṁsamuttarāsaṅgaṁ kṛtvā yena ratnaśikhī samyaksambuddhastenāñjalim<a class='ref vai' id='vai40.000' href='#vai40.000'>Vai 40.000</a> praṇamya ratnaśikhinaṁ samyaksambuddhamidamavocat—adhivāsayatu me bhagavāñ śvo ’ntargṛhe bhaktena sārdhaṁ bhikṣusaṁghena |<br>
<a class='ref vai' id='vai040.002' href='#vai040.002'>Vai 040.002</a> adhivāsayati ratnaśikhī samyaksambuddho dhanasaṁmatasya rājño ’pi tūṣṇībhāvena |<br>
<a class='ref vai' id='vai040.003' href='#vai040.003'>Vai 040.003</a> atha dhanasaṁmato rājā ratnaśikhinaḥ samyaksambuddhasya tūṣṇībhāvenādhivāsanaṁ viditvā ratnaśikhinaḥ samyaksambuddhasya pādau śirasā vanditvā ratnaśikhinaḥ samyaksambuddhasyāntikāt prakrāntaḥ |<br>
|<br>
<a class='ref vai' id='vai040.006' href='#vai040.006'>Vai 040.006</a> atha dhanasaṁmato rājā tāmeva rātriṁ śuci praṇītaṁ khādanīyaṁ bhojanīyaṁ samudānīya kālyamevotthāya āsanāni prajñapya udakamaṇīn pratiṣṭhāpya ratnaśikhinaḥ samyaksambuddhasya dūtena kālamārocayati—samayo bhadanta, sajjaṁ bhaktam, yasyedānīṁ bhagavān kālaṁ manyate iti |<br>
<a class='ref vai' id='vai040.009' href='#vai040.009'>Vai 040.009</a> atha ratnaśikhī samyaksambuddhaḥ pūrvāhṇe nivāsya pātracīvaramādāya bhikṣugaṇaparivṛto bhikṣusaṁghapuraskṛto yena dhanasaṁmatasya rājño bhaktābhisārastenopasaṁkrāntaḥ |<br>
<a class='ref vai' id='vai040.010' href='#vai040.010'>Vai 040.010</a> upasaṁkramya purastādbhikṣusaṁghasya prajñapta evāsane niṣaṇṇaḥ |<br>
<a class='ref vai' id='vai040.011' href='#vai040.011'>Vai 040.011</a> atha dhanasaṁmato rājā sukhopaniṣaṇṇaṁ ratnaśikhinaṁ samyaksambuddhaṁ tatpramukhaṁ bhikṣusaṁghaṁ viditvā śucinā praṇītena khādanīyena bhojanīyena svahastena saṁtarpayati saṁpravārayati |<br>
<a class='ref vai' id='vai040.013' href='#vai040.013'>Vai 040.013</a> anekaparyāyeṇa śucinā praṇītena khādanīyena bhojanīyena svahastena saṁtarpya saṁpravārya ratnaśikhinaṁ samyaksambuddhaṁ bhuktavantaṁ viditvā dhautahastamapanītapātraṁ pādayor nipatya sarvamimaṁ lokaṁ maitreṇāṁśena sphuritvā praṇidhānaṁ kartumarabdhah—anenāhaṁ kuśalamūlena śāstā loke bhaveyaṁ tathāgato ’rhan samyaksambuddha iti |<br>
<a class='ref vai' id='vai040.016' href='#vai040.016'>Vai 040.016</a> ratnaśikhī samyaksambuddhaḥ kathayati—bhaviṣyasi tvaṁ mahārāja aśītivarṣasahasrāyuṣi prajāyāṁ maitreyo nāma tathāgato ’rhan samyakasmbuddha iti |<br>
<a class='ref vai' id='vai040.018' href='#vai040.018'>Vai 040.018</a> tatpraṇidhānavaśād dvayo ratnayorloke prādurbhāvo bhaviṣyati |<br>
|<br>
<a class='ref vai' id='vai040.019' href='#vai040.019'>Vai 040.019</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai040.020' href='#vai040.020'>Vai 040.020</a> iti śrīdivyāvadāne maitreyāvadānaṁ tṛtīyam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
