<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy27' lang='san'>
<header>
<ul>
<li class='division'>Divyāvadānam</li>
</ul>
<h1>27. kuṇālāvadānam</h1>
</header>
<p><a class='ref vai' id='vai242.001' href='#vai242.001'>Vai 242.001</a> sa idānīmacirajātaprasādo buddhaśāsane yatra śākyaputrīyān dadarśa ākīrṇe rahasi vā, tatra śirasā pādayor nipatya vandate sma |<br>
<a class='ref vai' id='vai242.003' href='#vai242.003'>Vai 242.003</a> tasya ca yaśo nāmāmātyaḥ paramaśrāddho bhagavati |<br>
<a class='ref vai' id='vai242.004' href='#vai242.004'>Vai 242.004</a> sa taṁ rājānamuvāca—deva, nārhasi sarvavarṇapravrajitānāṁ praṇipātaṁ kartum |<br>
santi hi śākyaśrāmaṇerakāścaturbhyo varṇebhyaḥ pravrajitā iti |<br>
<a class='ref vai' id='vai242.005' href='#vai242.005'>Vai 242.005</a> tasya rājā na kiṁcidavocat |<br>
atha sa rājā kenacit kālāntareṇa sarvasacivānuvāca—vividhānāṁ prāṇināṁ śirobhiḥ karyam |<br>
<a class='ref vai' id='vai242.007' href='#vai242.007'>Vai 242.007</a> tattvamamukasya prāṇinaḥ śīrṣamānaya, tvamamukasyeti |<br>
yaśāmātyaḥ punarājñaptah—tvaṁ mānuṣaṁ śīrṣamānayeti |<br>
<a class='ref vai' id='vai242.008' href='#vai242.008'>Vai 242.008</a> samānīteṣu ca śiraḥsu abhihitāh—gacchata, imāni śiraṁsi mūlyena vikrīṇīdhvamiti |<br>
<a class='ref vai' id='vai242.009' href='#vai242.009'>Vai 242.009</a> atha sarvaśirāṁsi vikrītāni |<br>
tadeva mānuṣyaṁ śiro na kaścijjagrāha |<br>
tato rājñābhihitah—vināpi mūlyena kasmaicidetacchiro dehītai |<br>
<a class='ref vai' id='vai242.010' href='#vai242.010'>Vai 242.010</a> na cāsyaṁ kaścit pratigrāhako babhūva |<br>
<a class='ref vai' id='vai242.011' href='#vai242.011'>Vai 242.011</a> tato yaśāmātyastasyaḥ śirasaḥ pratigrāhakamanāsādya savrīḍo rājānamupetyedamarthamuvāca—<a class='ref vai' id='vai242.013' href='#vai242.013'>Vai 242.013</a> gogardabhorabhramṛgadvijānāṁ mūlyairgṛhītāni śirāṁsi pumbhiḥ |<br>
<a class='ref vai' id='vai242.015' href='#vai242.015'>Vai 242.015</a> śirastvidaṁ mānuṣamapraśastaṁ na gṛhyate mūlyamṛte ’pi rājan (1)|<br>
<a class='ref vai' id='vai242.017' href='#vai242.017'>Vai 242.017</a> atha sa rājā tamamātyamuvāca—kimidamitīdaṁ mānuṣaśiro na kaścidgṛhṇātīti? amātya uvāca—jugupsitatvāditi |<br>
<a class='ref vai' id='vai242.018' href='#vai242.018'>Vai 242.018</a> rājābravīt—kimetadeva śiro jugupsitamāhosvit sarvamānuṣaśirāṁsīti? amātya uvāca—sarvamānuṣaśirāṁsīti |<br>
<a class='ref vai' id='vai242.019' href='#vai242.019'>Vai 242.019</a> rājābravīt—kimidaṁ madīyamapi śiro jugupsitamiti? sa ca bhayānnecchati tasmādbhūtārthamabhidhātum |<br>
<a class='ref vai' id='vai242.020' href='#vai242.020'>Vai 242.020</a> sa rājñābhihitah—amātyaḥ, satyamucyatamiti |<br>
<a class='ref vai' id='vai242.021' href='#vai242.021'>Vai 242.021</a> sa uvāca—evamiti |<br>
tataḥ sa rājā tamamātyaṁ pratijñāyāṁ pratiṣṭhāpya pratyādiśannimamarthamuvāca—haṁ bhoḥ, rūpaiśvaryajanitamadavismita, yuktamidaṁ bhavataḥ, yasmāt tvaṁ bhikṣucaraṇapraṇāmaṁ māaṁ vicchandayitumicchasi?<a class='ref vai' id='vai242.024' href='#vai242.024'>Vai 242.024</a> vināpi mūlyairvijugupsitatvāt pratigrahītā bhuvi yasya nāsti |<br>
<a class='ref vai' id='vai242.026' href='#vai242.026'>Vai 242.026</a> śirastadāsādya mameha puṇyam yadyarjitaṁ kiṁ viparītamatra (2)|<br>
<a class='ref vai' id='vai242.028' href='#vai242.028'>Vai 242.028</a> jātiṁ bhavān paśyati śākyabhikṣuṣvantargatāṁsteṣu guṇānna ceti |<br>
<a class='ref vai' id='vai242.030' href='#vai242.030'>Vai 242.030</a> ato bhavāñ jātimadāvalepādātmānamanyāṁśca hinasti mohāt (3)| āvāhakāle ’tha vivāhakāle jāteḥ parīkṣā na tu dharmakāle |<a class='ref vai' id='vai243.003' href='#vai243.003'>Vai 243.003</a></p>
<p>dharmakriyāyā hi guṇā nimittā guṇāśca jātiṁ na vicārayanti (4)|<br>
<a class='ref vai' id='vai243.005' href='#vai243.005'>Vai 243.005</a> yadyucchakulīnagatā doṣā garhāṁ prayānti loke ’smin |<br>
<a class='ref vai' id='vai243.006' href='#vai243.006'>Vai 243.006</a> kathamiva nīcajanagatā guṇā na satkāramarhanti (5)|<br>
<a class='ref vai' id='vai243.007' href='#vai243.007'>Vai 243.007</a> cittavaśena hi puṁsāṁ kalevaraṁ nindyate ’tha satkriyate |<br>
<a class='ref vai' id='vai243.008' href='#vai243.008'>Vai 243.008</a> śākyaśramaṇamanāṁsi ca śuddhānyarcyānyataḥ śākyāḥ (6)|<br>
<a class='ref vai' id='vai243.009' href='#vai243.009'>Vai 243.009</a> yadi guṇaparivarjito dvijātiḥ patita iti prathito ’pi yātyavajñām |<br>
<a class='ref vai' id='vai243.011' href='#vai243.011'>Vai 243.011</a> na tu nidhanakulodgato ’pi jantuḥ śubhaguṇayukta iti praṇamya pūjyaḥ (7)|<br>
<a class='ref vai' id='vai243.013' href='#vai243.013'>Vai 243.013</a> api ca |<br>
<a class='ref vai' id='vai243.014' href='#vai243.014'>Vai 243.014</a> kiṁ te kāruṇikasya śākyavṛṣabhasyaitadvaco na śrutaṁ prājñaiḥ sāramasārakebhya iha yannṛbhyo grahītuṁ kṣamam |<br>
<a class='ref vai' id='vai243.016' href='#vai243.016'>Vai 243.016</a> tasyānanyathavādino yadi ca tāmājñāṁ cikīrṣāmyahaṁ vyāhantuṁ ca bhavān yadi prayatate naitat suhṛllakṣaṇam (8)|<br>
<a class='ref vai' id='vai243.018' href='#vai243.018'>Vai 243.018</a> ikṣukṣodavadujijñato bhuvi yadā kāyo mama svapsyati pratyutthānanamaskṛtāñjalipuṭakleśakriyāsvakṣamaḥ |<br>
<a class='ref vai' id='vai243.020' href='#vai243.020'>Vai 243.020</a> kāyenāhamanena kiṁ nu kuśalaṁ śakṣyāmi kartuṁ tadā tasmānnāryamataḥ śmaśānanidhanāt sāraṁ grahītuṁ mayā (9)|<br>
<a class='ref vai' id='vai243.022' href='#vai243.022'>Vai 243.022</a> bhavanādiva pradīptānnimajjamānādivāpsu ratnanidheḥ |<br>
<a class='ref vai' id='vai243.023' href='#vai243.023'>Vai 243.023</a> kāyādvidhānanidhanādye sāraṁ nādhigacchanti (10)|<br>
<a class='ref vai' id='vai243.024' href='#vai243.024'>Vai 243.024</a> te sāramapaśyantaḥ sārāsāreṣvakovidā prājñāḥ |<br>
<a class='ref vai' id='vai243.025' href='#vai243.025'>Vai 243.025</a> te maraṇamakaravadanapraveśasamaye viṣīdanti (11)|<br>
<a class='ref vai' id='vai243.026' href='#vai243.026'>Vai 243.026</a> dadhidhṛtanavanītakṣīratakropayogādvaramapahṛtasāro maṇḍakumbho ’vabhagnaḥ |<br>
<a class='ref vai' id='vai243.028' href='#vai243.028'>Vai 243.028</a> na bhavati bahu śocyam yadvadevaṁ śarīre sucaritahṛtasāre naiti śoko ’ntakāle (12)|<br>
sucaritavimukhānāṁ garvitānām yadā tu prasabhamiha hi mṛtyuḥ kāyakumbhaṁ bhinatti |<br>
<a class='ref vai' id='vai244.003' href='#vai244.003'>Vai 244.003</a> dahati hṛdayameṣāṁ śokavahnistadānīṁ dadhighaṭa iva bhagne sarvaśo ’prāptasāre (13)|<br>
<a class='ref vai' id='vai244.005' href='#vai244.005'>Vai 244.005</a> kartuṁ vighnamato na me ’rhati bhavān kāyapraṇāmaṁ prati śreṣṭho ’smītyaparīkṣako hi gaṇayan mohāndhakārāvṛtaḥ |<br>
<a class='ref vai' id='vai244.007' href='#vai244.007'>Vai 244.007</a> kāyam yastu parīkṣate daśabalavyāhāradīpairbudho nāsau pārthivabhṛtyayorviṣamatāṁ kāyasya saṁpaśyati (14)|<br>
<a class='ref vai' id='vai244.009' href='#vai244.009'>Vai 244.009</a> tvagmāṁsāsthiśirāyakṛtprabhṛtayo bhāvā hi tulyā nṛṇāmāhāryaistu vibhūṣaṇairadhikatā kāyasya niṣpadyate |<br>
<a class='ref vai' id='vai244.011' href='#vai244.011'>Vai 244.011</a> etatsāramiheṣyate tu yadimaṁ niśritya kāyādhamaṁ pratyutthānanamaskṛtādikuśalaṁ prājñaiḥ samutthāpyate (15)|<br>
iti |<br>
<a class='ref vai' id='vai244.013' href='#vai244.013'>Vai 244.013</a> athāśoko rājā^hirodakasikatāpiṇḍairaṇḍakāṣṭhebhyo ’pi asārataratvaṁ kāyasyāvetya praṇāmādibhyaḥ samutthasya phalasya bahukalpaśaḥ sthāpayitvā sumeruvanmahāpṛthivībhyaḥ samutthasya phalasya bahukalpaśaḥ sthāpayitvā sumeruvanmahāpṛthivībhyaḥ sārataratāmavekṣya bhagavataḥ stūpavandanāyāmātmānamalaṁkartukāmo ’mātyagaṇaparivṛtaḥ kurkuṭārāmaṁ gatvā tatra vṛddhānte sthitvā kṛtāñjaliruvāca—asti—<a class='ref vai' id='vai244.018' href='#vai244.018'>Vai 244.018</a> kaścidanyo ’pi nirdiṣṭo dvitīyaḥ sarvadarśanā |<br>
<a class='ref vai' id='vai244.019' href='#vai244.019'>Vai 244.019</a> yathāhaṁ tena nirdiṣṭaḥ pāṁśudānena dhīmatā (16)|<br>
<a class='ref vai' id='vai244.020' href='#vai244.020'>Vai 244.020</a> tatra yaśo nāṁnā saṁghasthavira uvāca—asti mahārāja |<br>
yadā bhagavataḥ parinirvāṇakālasamaye tadā apalālaṁ nāgaṁ damayitvā kumbhakālaṁ caṇḍālīgopālīṁ ca nāgaṁ mathurāmanuprāptaḥ, tatra bhagavānāyuṣmantamānandamāmantrayate—asyāmānanda mathutāyāṁ varṣaśataparinirvṛtasya tathāgatasya gupto nāṁnā gāndhiko bhaviṣyati |<br>
<a class='ref vai' id='vai244.023' href='#vai244.023'>Vai 244.023</a> tasya putro bhaviṣyatyupagupto nāṁnā avavādakānāmagro ’lakṣaṇako buddhaḥ, yo mama varṣaśataparinirvṛtasya buddhakāryaṁ kariṣyati |<br>
<a class='ref vai' id='vai244.024' href='#vai244.024'>Vai 244.024</a> paśyasi tvamānanda dūrata eva nīlanīlāmbararājim? evaṁ bhadanta |<br>
<a class='ref vai' id='vai244.025' href='#vai244.025'>Vai 244.025</a> eṣa ānanda urumuṇḍo nāma parvataḥ |<br>
atra varṣaśataparinirvṛtasya tathāgatasya naṭabhaṭikā nāmāraṇyāyatanaṁ bhaviṣyati |<br>
<a class='ref vai' id='vai244.026' href='#vai244.026'>Vai 244.026</a> etadagraṁ me ānanda bhaviṣyati śamathānukūlānāṁ śayyāsanānām yaduta naṭabhaṭikā nāmāraṇyāyatanam |<br>
<a class='ref vai' id='vai244.027' href='#vai244.027'>Vai 244.027</a> āha ca—<a class='ref vai' id='vai244.028' href='#vai244.028'>Vai 244.028</a> avavādakānāṁ pravara upagupto mahāyaśāḥ |<br>
<a class='ref vai' id='vai244.029' href='#vai244.029'>Vai 244.029</a> vyākṛto lokanāthena buddhakāryaṁ kariṣyati (17)|<br>
rājā āha—kiṁ punaḥ sa śuddhasattva utpannaḥ, athādyāpi notpadyata iti? sthavira uvāca—utpannaḥ sa mahātmā |<br>
<a class='ref vai' id='vai244.031' href='#vai244.031'>Vai 244.031</a> urumuṇḍe parvate jitakleśo ’rhadgaṇaiḥ parivṛtastiṣṭhati lokānukampārtham |<br>
<a class='ref vai' id='vai244.032' href='#vai244.032'>Vai 244.032</a> api ca deva—sarvajñalīlo hi sa śuddhasattvo dharmaṁ praṇītaṁ vadate gaṇāgre |<br>
<a class='ref vai' id='vai245.003' href='#vai245.003'>Vai 245.003</a> devāsurendroragamānuṣāṁśca sahasraśo mokṣapuraṁ praṇetā (18)|<br>
<a class='ref vai' id='vai245.005' href='#vai245.005'>Vai 245.005</a> tena khalu samayena āyuṣmānupagupto ’ṣṭādaśabhirarhatsahasraiḥ parivṛto naṭabhaṭikāraṇyāyatane prativasati |<br>
<a class='ref vai' id='vai245.006' href='#vai245.006'>Vai 245.006</a> śrutvā ca rājā amātyagaṇānāhūya kathayati—<a class='ref vai' id='vai245.007' href='#vai245.007'>Vai 245.007</a> saṁnāhyatāṁ hastirathāśvakāyaḥ śīghraṁ prayāsyāmyurumuṇḍaśailam |<br>
<a class='ref vai' id='vai245.009' href='#vai245.009'>Vai 245.009</a> drakṣyāmi sarvāśravavipramuktaṁ sākṣādarhantaṁ hyupaguptaṁ nāma (19)|<br>
<a class='ref vai' id='vai245.011' href='#vai245.011'>Vai 245.011</a> tato ’mātyairabhihitah—deva dūtaḥ preṣayitavyo viṣayanivāsī, sa devasya svayamevāgamiṣyati |<br>
<a class='ref vai' id='vai245.012' href='#vai245.012'>Vai 245.012</a> rājā āha—nāsau asmākamarhatyabhigantum, kiṁ tu vayamevārhāmastasyābhigantum |<br>
<a class='ref vai' id='vai245.013' href='#vai245.013'>Vai 245.013</a> api ca—<a class='ref vai' id='vai245.014' href='#vai245.014'>Vai 245.014</a> manye vajramayaṁ tasya dehaṁ śailopamādhikam |<br>
<a class='ref vai' id='vai245.015' href='#vai245.015'>Vai 245.015</a> śāstṛtulyopaguptasya yo hyājñāmākṣipennaraḥ (20)|<br>
<a class='ref vai' id='vai245.016' href='#vai245.016'>Vai 245.016</a> yāvadrājñā sthaviropaguptasya sakāśaṁ dūto na preṣitaḥ sthaviradarśanāyāgamiṣyāmīti |<br>
<a class='ref vai' id='vai245.017' href='#vai245.017'>Vai 245.017</a> sthaviropaguptaścintayati—yadi rājā āgamiṣyati, mahājanakāyasya pīḍā bhaviṣyati gocarasya ca |<br>
<a class='ref vai' id='vai245.018' href='#vai245.018'>Vai 245.018</a> tataḥ sthavireṇābhihitam—svayamevābhigamiṣyāmīti |<br>
tato rājñā sthaviropaguptasyārthe nauyānenāgamiṣyatīti yāvacca mathurām yāvacca pāṭaliputramantarānnausaṁkramo ’vasthāpitaḥ |<br>
<a class='ref vai' id='vai245.019' href='#vai245.019'>Vai 245.019</a> atha sthaviropagupto rājño ’śokasyānugrahārthamaṣṭādaśabhirarhatsahasraiḥ parivṛto nāvamabhiruhya pāṭaliputramanuprāptaḥ |<br>
<a class='ref vai' id='vai245.021' href='#vai245.021'>Vai 245.021</a> tato rājapuruṣai rājño ’śokasya niveditam—deva, diṣṭyā vardhasva |<br>
<a class='ref vai' id='vai245.022' href='#vai245.022'>Vai 245.022</a> anugrahārthaṁ tava sopaguptaścitteśvaraḥ śāsanakarṇadhāraḥ |<br>
<a class='ref vai' id='vai245.024' href='#vai245.024'>Vai 245.024</a> puraskṛtastīrṇabhavaughapāraiḥ sārdhaṁ samabhyāgata eṣa padmyām (21)|<br>
<a class='ref vai' id='vai245.026' href='#vai245.026'>Vai 245.026</a> śrutvā ca rājñā prītamanasā śatasahasramūlyo muktāhāraḥ svaśarīrādapanīya priyākhyāyino dattaḥ |<br>
<a class='ref vai' id='vai245.027' href='#vai245.027'>Vai 245.027</a> ghāṇṭikaṁ cāhūya kathayati—ghuṣyantāṁ pāṭaliputre ghaṇṭāḥ |<br>
sthaviropaguptasyāgamanaṁ nivedyatām |<br>
<a class='ref vai' id='vai245.028' href='#vai245.028'>Vai 245.028</a> vaktavyam—<a class='ref vai' id='vai245.029' href='#vai245.029'>Vai 245.029</a> utsṛjya dāridryamanarthamūlam yaḥ sphītaśobhāṁ śriyamicchatīha |<br>
<a class='ref vai' id='vai245.031' href='#vai245.031'>Vai 245.031</a> svargāpavargāya ca hetubhūtaṁ sa paśyatāṁ kāruṇikopaguptam (22)|<br>
yebhir na dṛṣṭo dvipadapradhānaḥ śāstā mahākāruṇikaḥ svayambhūḥ |<br>
<a class='ref vai' id='vai246.003' href='#vai246.003'>Vai 246.003</a> te śāstṛkalpaṁ sthaviropaguptaṁ paśyantyudāraṁ tribhavapradīpam (23)|<br>
<a class='ref vai' id='vai246.005' href='#vai246.005'>Vai 246.005</a> yāvadrājñā pāṭalipurre ghaṇṭāṁ ghoṣayitvā nagaraśobhāṁ ca kārayitvā ardhatṛtīyāni yojanāni gatvā sarvavādyena sarvapuṣpagandhamālyena sarvapauraiḥ sarvāmātyaiḥ saha sthaviropaguptaṁ pratyudgataḥ |<br>
<a class='ref vai' id='vai246.007' href='#vai246.007'>Vai 246.007</a> dadarśa rājā sthaviropaguptaṁ dūrata evāṣṭādaśabhirarhatsahasrairardhacandreṇopaguptam |<br>
<a class='ref vai' id='vai246.008' href='#vai246.008'>Vai 246.008</a> yadantaraṁ ca rājā sthaviropaguptamadrākṣīt, tadantaraṁ hastiskandhādavatīrya padmyāṁ nadītīramabhigamya ekaṁ pādaṁ nadītīre sthāpya dvitīyaṁ nauphalake sthaviropaguptaṁ sarvāṅgenānuparigṛhya nau<span class='supplied'>saṁkramād</span> uttāritavān |<br>
<a class='ref vai' id='vai246.010' href='#vai246.010'>Vai 246.010</a> uttārya ca mūlanikṛtta iva drumaḥ sarvaśarīreṇopaguptasya pādayor nipatito mukhatuṇḍakena ca pādau anuparimārjya utthāya dvau jānumaṇḍalau pṛthivītale nikṣipya kṛtāñjaliḥ sthaviropaguptaṁ nirīkṣamāṇa uvāca—<a class='ref vai' id='vai246.013' href='#vai246.013'>Vai 246.013</a> yadā mayā śatrugaṇānnihatya prāptā samudrābharaṇā saśailā |<br>
<a class='ref vai' id='vai246.015' href='#vai246.015'>Vai 246.015</a> ekātapatrā pṛthivī tadā me prītir na sā yā sthaviraṁ nirīkṣya (24)|<br>
<a class='ref vai' id='vai246.017' href='#vai246.017'>Vai 246.017</a> tvadvarśanānme dviguṇaḥ prasādaḥ saṁjāyate ’smin varaśāsanāgre |<br>
<a class='ref vai' id='vai246.019' href='#vai246.019'>Vai 246.019</a> tvadvarśanāccaiva pare ’pi śuddhyā dṛṣṭo mayādyāpratimaḥ svayambhūḥ (25)|<br>
<a class='ref vai' id='vai246.021' href='#vai246.021'>Vai 246.021</a> api ca |<br>
<a class='ref vai' id='vai246.022' href='#vai246.022'>Vai 246.022</a> śāntiṁ gate kāruṇike jinendre tvaṁ buddhakāryaṁ kuruṣe triloke |<br>
<a class='ref vai' id='vai246.024' href='#vai246.024'>Vai 246.024</a> naṣṭe jaganmohanimīlitākṣe tvamarkavajjñānavabhāsakartā (26)|<br>
<a class='ref vai' id='vai246.026' href='#vai246.026'>Vai 246.026</a> tvaṁ śāstṛkalpo jagadekacakṣuravavādakānāṁ pravaraḥ śaraṇyam |<br>
<a class='ref vai' id='vai246.028' href='#vai246.028'>Vai 246.028</a> vibho mamājñāṁ vada śīghramadya kartāsmi vākyaṁ śuddhasattvā (27)|<br>
atha sthaviropagupto dakṣiṇena pāṇinā rājānaṁ śirasi parimārjayannuvāca—<a class='ref vai' id='vai247.002' href='#vai247.002'>Vai 247.002</a> apramādena saṁpādya rājyaiśvaryaṁ pravartatām |<br>
<a class='ref vai' id='vai247.003' href='#vai247.003'>Vai 247.003</a> durlabhaṁ trīṇi ratnāni nityaṁ pūjaya pārthiva (28)|<br>
<a class='ref vai' id='vai247.004' href='#vai247.004'>Vai 247.004</a> api ca mahārāja tena tena bhagavatā tathāgatenārhatā samyaksambuddhena tava ca mama <span class='supplied'>ca</span> śāsanamupanyastaṁ sattvasārathivareṇa gaṇamadhye parīttaṁ paripālyam yatnato ’smābhiḥ |<br>
<a class='ref vai' id='vai247.005' href='#vai247.005'>Vai 247.005</a> rājā āha—sthavira, yathā ahaṁ nirdiṣṭo bhagavatā, tadevānuṣṭhīyate |<br>
<a class='ref vai' id='vai247.006' href='#vai247.006'>Vai 247.006</a> kṛtah?<a class='ref vai' id='vai247.007' href='#vai247.007'>Vai 247.007</a> stūpairvicitrairgiriśṛṅgakalpaiśchatradhvajaiścocchritaratnacitraiḥ |<br>
<a class='ref vai' id='vai247.009' href='#vai247.009'>Vai 247.009</a> saṁśobhitā me pṛthivī samantādvaistārikā dhātudharāḥ kṛtāśca (29)|<br>
<a class='ref vai' id='vai247.011' href='#vai247.011'>Vai 247.011</a> api ca |<br>
<a class='ref vai' id='vai247.012' href='#vai247.012'>Vai 247.012</a> ātmā putraṁ gṛhaṁ dārān pṛthivī kośameva ca |<br>
<a class='ref vai' id='vai247.013' href='#vai247.013'>Vai 247.013</a> na kiṁcidaparityaktaṁ dharmarājasya śāsane (30)|<br>
<a class='ref vai' id='vai247.014' href='#vai247.014'>Vai 247.014</a> sthaviropagupta āha—sādhu sādhu mahārāja, etadevānuṣṭheyam |<br>
kṛtah?<a class='ref vai' id='vai247.015' href='#vai247.015'>Vai 247.015</a> ye sāramupajīvanti kāyādbhogaiśca jīvikām |<br>
<a class='ref vai' id='vai247.016' href='#vai247.016'>Vai 247.016</a> gate kāle na śocanti iṣṭam yānti surālayam (31)|<br>
<a class='ref vai' id='vai247.017' href='#vai247.017'>Vai 247.017</a> yāvadrājā mahatā śrīsamudayena sthaviropaguptaṁ rājakule praveśayitvā sarvāṅgenānuparigṛhya prajñapta evāsane niṣādayāmāsa |<br>
<a class='ref vai' id='vai247.018' href='#vai247.018'>Vai 247.018</a> sthaviropaguptasya śarīraṁ mṛdu sumṛdu, tadyathā tūlapicurvā karpāsapicurvā |<br>
<a class='ref vai' id='vai247.019' href='#vai247.019'>Vai 247.019</a> atha rājā sthaviropaguptasya śarīrasaṁsparśamavagamya kṛtāñjaliruvāca—<a class='ref vai' id='vai247.020' href='#vai247.020'>Vai 247.020</a> mṛdūni te ’ṅgāni udārasattvā tūlopamāḥ kāśisamopamāśca |<br>
<a class='ref vai' id='vai247.022' href='#vai247.022'>Vai 247.022</a> ahaṁ tvadhanyaḥ kharakarkaśāṅgo niḥsparśagātraḥ paruṣāśrayaśca (32)|<br>
<a class='ref vai' id='vai247.024' href='#vai247.024'>Vai 247.024</a> sthavira uvāca—<a class='ref vai' id='vai247.025' href='#vai247.025'>Vai 247.025</a> dānaṁ manāpaṁ suśubhaṁ praṇītaṁ dattaṁ mayā hyapratipudgalasya |<br>
<a class='ref vai' id='vai247.027' href='#vai247.027'>Vai 247.027</a> na pāṁśudānaṁ hi mayā pradattam yathā tvayādāyi tathāgatasya (33)|<br>
<a class='ref vai' id='vai247.029' href='#vai247.029'>Vai 247.029</a> rājā āha—sthavira,<a class='ref vai' id='vai247.030' href='#vai247.030'>Vai 247.030</a> bālabhāvādahaṁ pūrvaṁ kṣetraṁ prāpya hyanuttaram |<br>
<a class='ref vai' id='vai247.031' href='#vai247.031'>Vai 247.031</a> pāṁśūn ropitavāṁstatra phalam yasyedṛśaṁ mama (34)|<br>
atha sthaviro rājānaṁ saṁharṣayannuvāca—mahārāja,<a class='ref vai' id='vai248.002' href='#vai248.002'>Vai 248.002</a> paśya kṣetrasya mahātmayaṁ pāṁśuryatra viruhyate |<br>
<a class='ref vai' id='vai248.003' href='#vai248.003'>Vai 248.003</a> rājaśrīryena te prāptā ādhipatyamanuttaram (35)|<br>
<a class='ref vai' id='vai248.004' href='#vai248.004'>Vai 248.004</a> śrutvā ca rājā vismayotkullanetro ’mātyānāhūyovāca—<a class='ref vai' id='vai248.005' href='#vai248.005'>Vai 248.005</a> balacakravartirājyaṁ prāptaṁ me pāṁśudānamātreṇa |<br>
<a class='ref vai' id='vai248.006' href='#vai248.006'>Vai 248.006</a> kena bhagavān bhavanto nārcayitavyaḥ prayatnena (36)|<br>
<a class='ref vai' id='vai248.007' href='#vai248.007'>Vai 248.007</a> atha rājā sthaviropaguptasya pādayor nipatyovāca—sthavira, ayaṁ me manoratho ye bhagavatā buddhena pradeśā adhyuṣitāstānarceyam, cihnāni ca kuryāṁ paścimasyāṁ janatāyāmanugrahārtham |<br>
<a class='ref vai' id='vai248.009' href='#vai248.009'>Vai 248.009</a> āha ca—ye buddhena bhagavatā pradeśā adhyuṣitāḥ, tānarcayannahaṁ gatvā cihnāni caiva kuryāṁ paścimāṁ janatāmanukampārtham |<br>
<a class='ref vai' id='vai248.010' href='#vai248.010'>Vai 248.010</a> sthavira uvāca—sādhu sādhu mahārāja, śobhanaste cittotpādaḥ |<br>
<a class='ref vai' id='vai248.011' href='#vai248.011'>Vai 248.011</a> ahaṁ pradarśayiṣyāmyadhunā |<br>
<a class='ref vai' id='vai248.012' href='#vai248.012'>Vai 248.012</a> ye tenādhyuṣitā deśāstānnamasye kṛtāñjaliḥ |<br>
<a class='ref vai' id='vai248.013' href='#vai248.013'>Vai 248.013</a> gatvā cihnāni teṣveva kariṣyāmi na saṁśayaḥ (37)|<br>
<a class='ref vai' id='vai248.014' href='#vai248.014'>Vai 248.014</a> atha rājā caturaṅgabalakāyaṁ saṁnāhya gandhamālyapuṣpamādāya sthaviropaguptasahāyaḥ saṁprasthitaḥ |<br>
<a class='ref vai' id='vai248.015' href='#vai248.015'>Vai 248.015</a> atha sthaviropagupto rājānamaśokaṁ sarvaprathamena lumbinīvanaṁ praveśayitvā dakṣiṇaṁ hastamabhiprasāryovāca—asmin mahārāja pradeśe bhagavāñ jātaḥ |<br>
<a class='ref vai' id='vai248.016' href='#vai248.016'>Vai 248.016</a> āha ca—<a class='ref vai' id='vai248.017' href='#vai248.017'>Vai 248.017</a> idaṁ hi prathamaṁ caityaṁ buddhasyottamacakṣuṣaḥ |<br>
<a class='ref vai' id='vai248.018' href='#vai248.018'>Vai 248.018</a> jātamātreha sa muniḥ prakrāntaḥ saptapadaṁ bhuvi (38)|<br>
<a class='ref vai' id='vai248.019' href='#vai248.019'>Vai 248.019</a> caturdiśamabalokya vācaṁ bhāṣitavān purā |<br>
<a class='ref vai' id='vai248.020' href='#vai248.020'>Vai 248.020</a> iyaṁ me paścimā jātirgarbhāvāsaśca paścimaḥ (39)|<br>
<a class='ref vai' id='vai248.021' href='#vai248.021'>Vai 248.021</a> atha rājā sarvaśarīreṇa tatra pādayor nipatya utthāya kṛtāñjaliḥ prarudannuvāca—<a class='ref vai' id='vai248.022' href='#vai248.022'>Vai 248.022</a> dhanyāste kṛtapuṇyai(ṇyā)śca yairdṛṣṭaḥ sa mahāmuniḥ |<br>
<a class='ref vai' id='vai248.023' href='#vai248.023'>Vai 248.023</a> prajātaḥ saṁśrutā yaiśca vācastasya manoramāḥ (40)|<br>
<a class='ref vai' id='vai248.024' href='#vai248.024'>Vai 248.024</a> atha sthaviro rājñaḥ prasādavṛddhyarthamuvāca—mahārāja, kiṁ drakṣyasi tāṁ devatām?<a class='ref vai' id='vai248.025' href='#vai248.025'>Vai 248.025</a> yayā dṛṣṭaḥ prajāyansa vane ’smin vadatāṁ varaḥ |<br>
<a class='ref vai' id='vai248.026' href='#vai248.026'>Vai 248.026</a> tramamāṇaḥ padān sapta śrutā vāco yayā muneḥ (41)|<br>
<a class='ref vai' id='vai248.027' href='#vai248.027'>Vai 248.027</a> rājā āha—paraṁ sthavira drakṣyāmi |<br>
atha sthaviropagupto yasya vṛkṣasya śākhamavalambya devī mahāmāyā prasūtā, tena dakṣiṇahastamabhiprasāryovāca—<a class='ref vai' id='vai248.029' href='#vai248.029'>Vai 248.029</a> naivāsikā yā ihāśokavṛkṣe saṁbuddhadarśinī yā devakanyā |<br>
<a class='ref vai' id='vai248.031' href='#vai248.031'>Vai 248.031</a> sākṣādasau darśayatu svadehaṁ rājño hyaśokasya <span class='supplied'>manah</span>prasādavṛddhyai (42)|<br>
yāvat sā devatā svarūpeṇa sthaviropaguptasamīpe sthitvā kṛtāñjaliruvāca—sthavira, kimājñāpayasi? atha sthaviro rājānāmaśokamuvāca—mahārāja, iyaṁ sā devatā, yayā dṛṣṭo bhagavāñ jāyamānaḥ |<br>
<a class='ref vai' id='vai249.003' href='#vai249.003'>Vai 249.003</a> atha rājā kṛtāñjalistāṁ devatāmuvāca—<a class='ref vai' id='vai249.004' href='#vai249.004'>Vai 249.004</a> dṛṣṭastvayā lakṣaṇabhūṣitāṅgaḥ prajāyamānaḥ kamalāyatākṣaḥ |<br>
<a class='ref vai' id='vai249.006' href='#vai249.006'>Vai 249.006</a> śrutvāstvayā tasya nararṣabhasya vāco manojñāḥ prathamā vane ’smin (43)|<br>
<a class='ref vai' id='vai249.008' href='#vai249.008'>Vai 249.008</a> devatā prāha—mayā hi dṛṣṭaḥ kanakāvadātaḥ prajāyamāno dvipadapradhānaḥ |<br>
<a class='ref vai' id='vai249.011' href='#vai249.011'>Vai 249.011</a> padāni sapta kramāṇa eva śrutā ca vācamapi tasya śāstuḥ (44)|<br>
<a class='ref vai' id='vai249.013' href='#vai249.013'>Vai 249.013</a> rājā āha—kathaya devate, kīdṛśī bhagavato jāyamānasya śrīrbabhūveti |<br>
devatā prāha—na śakyaṁ mayā vāgbhiḥ saṁprakāśayitum |<br>
<a class='ref vai' id='vai249.014' href='#vai249.014'>Vai 249.014</a> api tu saṁkṣepataḥ śṛṇu—<a class='ref vai' id='vai249.015' href='#vai249.015'>Vai 249.015</a> vinirmitābhā kanakāvadātā sendre triloke nayanābhirāmā |<br>
<a class='ref vai' id='vai249.017' href='#vai249.017'>Vai 249.017</a> sasāgarāntā ca mahī saśailā mahārṇavasthā iva nauścāla (45)|<br>
<a class='ref vai' id='vai249.019' href='#vai249.019'>Vai 249.019</a> yāvadrājñā jātyāṁ śatasahasraṁ dattam |<br>
caityaṁ ca pratiṣṭhāpya rājā prakrāntaḥ |<br>
|<br>
<a class='ref vai' id='vai249.020' href='#vai249.020'>Vai 249.020</a> atha sthaviropagupto rājānaṁ kapilavastu nivedayitvā dakṣiṇahastamabhiprasāryovāca—asmin pradeśe mahārāja bodhisattvo rājñaḥ śuddhodanasyopanāmitaḥ |<br>
<a class='ref vai' id='vai249.021' href='#vai249.021'>Vai 249.021</a> taṁ dvātriṁśatā mahāpuruṣalakṣaṇālaṁkṛtaśarīramasecanakadarśanaṁ ca dṛṣṭvā rājā sarvaśarīreṇa bodhisattvasya pādayor nipatitaḥ |<br>
<a class='ref vai' id='vai249.023' href='#vai249.023'>Vai 249.023</a> idaṁ mahārāja śākyavardhaṁ nāma devakulam |<br>
atra bodhisattvo jātamātra upanīto devamarcayiṣyatīti |<br>
<a class='ref vai' id='vai249.024' href='#vai249.024'>Vai 249.024</a> sarvadevatāśca bodhisattvasya pādayor nipatitāḥ |<br>
tato rājñā śuddhodanena bodhisattvo devatānāmapyayaṁ deva iti tena bodhisattvasya devātideva iti nāmadheyaṁ kṛtam |<br>
<a class='ref vai' id='vai249.025' href='#vai249.025'>Vai 249.025</a> asmin pradeśe mahārāja bodhisattvo brāhmaṇānāṁ naimittikānāṁ vipaścikānāmupadarśitaḥ |<br>
<a class='ref vai' id='vai249.026' href='#vai249.026'>Vai 249.026</a> asmin pradeśe asitena ṛṣiṇā nirdiṣṭo buddho loke bhaviṣyatīti |<br>
<a class='ref vai' id='vai249.027' href='#vai249.027'>Vai 249.027</a> asmin pradeśe mahārāja mahāprajāpatyā saṁvardhitaḥ |<br>
<a class='ref vai' id='vai249.028' href='#vai249.028'>Vai 249.028</a> asmin pradeśe lipijñānaṁ śikṣāpitaḥ |<br>
asmin pradeśe hastigrīvāyāmaśvapṛṣṭhe rathe śaradhanurgrahe tomaragrahe ’ṅkuśagrahe kulānurūpāsu vidyāsu pāragaḥ saṁvṛttaḥ |<br>
<a class='ref vai' id='vai249.030' href='#vai249.030'>Vai 249.030</a> iyaṁ bodhisattvasya vyāyāmaśālā babhūva |<br>
asmin pradeśe mahārāja bodhisattvo devatāśatasahasraiḥ parivṛtaḥ ṣaṣṭibhiḥ strīsahasraiḥ sārdhaṁ ratimanubhūtavān |<br>
<a class='ref vai' id='vai249.031' href='#vai249.031'>Vai 249.031</a> asmin pradeśe bodhisattvo jīrṇāturamṛtasaṁdarśanodvigno vanaṁ saṁśritaḥ |<br>
<a class='ref vai' id='vai249.032' href='#vai249.032'>Vai 249.032</a> asmin pradeśe jambucchāyāyāṁ niṣadya viviktam <a class='ref vai' id='vai250.000' href='#vai250.000'>Vai 250.000</a>pāpakairakuśalairdharmaiḥ savitarkaṁ savicāraṁ vivekajaṁ prītisukhamanāśravasadṛśaṁ prathamadhyānaṁ samāpannaḥ |<br>
<a class='ref vai' id='vai250.002' href='#vai250.002'>Vai 250.002</a> atha pariṇate madhyāhne atikrānte bhaktakālasamaye bhaktakālasamaye anyeṣāṁ vṛkṣāṇāṁ chāyā prācīnaniṁnā prācīnapravaṇā prācīnaprāgbhārā, jamucchāyā bodhisattvasya kāyaṁ na jahāti |<br>
<a class='ref vai' id='vai250.003' href='#vai250.003'>Vai 250.003</a> dṛṣṭvā ca punā rājā śuddhodanaḥ sarvaśarīreṇa bodhisattvasya pādayor nipatitaḥ |<br>
<a class='ref vai' id='vai250.004' href='#vai250.004'>Vai 250.004</a> anena dvāreṇa bodhisattvo devatāśatasahasraiḥ parivṛto ’rdharāteḥ kapilavastuno nirgataḥ |<br>
<a class='ref vai' id='vai250.005' href='#vai250.005'>Vai 250.005</a> asmin pradeśe bodhisattvena cchandakasyāśvamābharaṇāni ca datvā pratinivartitaḥ |<br>
<a class='ref vai' id='vai250.006' href='#vai250.006'>Vai 250.006</a> āha ca—<a class='ref vai' id='vai250.007' href='#vai250.007'>Vai 250.007</a> chandābharaṇānyaśvaṁ ca asmin pratinivartitaḥ |<br>
<a class='ref vai' id='vai250.008' href='#vai250.008'>Vai 250.008</a> nirupasthāyiko vīraḥ praviṣṭhaikastapovanam (46)|<br>
<a class='ref vai' id='vai250.009' href='#vai250.009'>Vai 250.009</a> asmin pradeśe bodhisattvo lubdhakasakāśāt kāśikairvastraiḥ kāṣāyāṇi vastrāṇi grahāya pravrajitaḥ |<br>
<a class='ref vai' id='vai250.010' href='#vai250.010'>Vai 250.010</a> asmin pradeśe bhārgaveṇāśrameṇopanimantritaḥ |<br>
asmin pradeśe bodhisattvo rājñā bimbisāreṇārgharājyenopanimantritaḥ |<br>
<a class='ref vai' id='vai250.011' href='#vai250.011'>Vai 250.011</a> asmin pradeśe ārāḍodrakamabhigataḥ |<br>
āha ca—<a class='ref vai' id='vai250.012' href='#vai250.012'>Vai 250.012</a> udrakārāḍakā nāma ṛṣayo ’smiṁstapovane |<br>
<a class='ref vai' id='vai250.013' href='#vai250.013'>Vai 250.013</a> adhigatācāryasattvena puruṣendreṇa tāpitā (47)|<br>
<a class='ref vai' id='vai250.014' href='#vai250.014'>Vai 250.014</a> asmin pradeśe bodhisattvena ṣaḍvarṣāṇi duṣkaraṁ cīrṇam |<br>
āha ca—<a class='ref vai' id='vai250.015' href='#vai250.015'>Vai 250.015</a> ṣaḍvarṣāṇi hi kaṭukaṁ tapastaptvā mahāmuniḥ |<br>
<a class='ref vai' id='vai250.016' href='#vai250.016'>Vai 250.016</a> nāyaṁ mārgo hyabhijñāya iti jñātvā samutsṛjet (48)|<br>
<a class='ref vai' id='vai250.017' href='#vai250.017'>Vai 250.017</a> asmin pradeśe bodhisattvena nandāyā nandabalāyāśca grāmikaduhitryoḥ sakāśāt ṣoḍaśaguṇitaṁ madhupāyasaṁ parimuktam |<br>
<a class='ref vai' id='vai250.018' href='#vai250.018'>Vai 250.018</a> āha ca—<a class='ref vai' id='vai250.019' href='#vai250.019'>Vai 250.019</a> asmin pradeśe nandāyā bhuktvā ca madhupāyasam |<br>
<a class='ref vai' id='vai250.020' href='#vai250.020'>Vai 250.020</a> bodhimūlaṁ mahāvīro jagāma vadatāṁ varaḥ (49)|<br>
<a class='ref vai' id='vai250.021' href='#vai250.021'>Vai 250.021</a> asmin pradeśe bodhisattvaḥ kālikena nāgarājena bodhisamūlamabhigacchan saṁstutaḥ |<br>
<a class='ref vai' id='vai250.022' href='#vai250.022'>Vai 250.022</a> āha ca—<a class='ref vai' id='vai250.023' href='#vai250.023'>Vai 250.023</a> kālikabhujagendreṇa saṁstuto vadatāṁ varaḥ |<br>
<a class='ref vai' id='vai250.024' href='#vai250.024'>Vai 250.024</a> prayāto ’nena mārgeṇa bodhimaṇḍe ’mṛtārthinaḥ (50)|<br>
<a class='ref vai' id='vai250.025' href='#vai250.025'>Vai 250.025</a> atha rājā sthavirasya pādayor nipatya kṛtāñjaliruvāca—<a class='ref vai' id='vai250.026' href='#vai250.026'>Vai 250.026</a> api paśyema nāgendram yena dṛṣṭastathāgataḥ |<br>
<a class='ref vai' id='vai250.027' href='#vai250.027'>Vai 250.027</a> vrajāno ’nena mārgeṇa mattanāgendravikramaḥ (51)|<br>
<a class='ref vai' id='vai250.028' href='#vai250.028'>Vai 250.028</a> atha kāliko nāgarājaḥ sthavirasamīpe sthitvā kṛtāñjaliruvāca—sthavira, kimājñāpayasīti |<br>
<a class='ref vai' id='vai250.029' href='#vai250.029'>Vai 250.029</a> atha sthaviro rājānamuvāca—ayaṁ sa mahārāja kāliko nāgarājā yena bhagavānanena mārgeṇa bodhimūlaṁ nirgacchan saṁstutaḥ |<br>
<a class='ref vai' id='vai250.030' href='#vai250.030'>Vai 250.030</a> atha rājā kṛtāñjaliḥ kālikaṁ nāgarājamuvāca—dṛṣṭastvā jvalitakāñcanatulyavarṇaḥ śāstā mamāpratisamaḥ śaradenduvaktraḥ |<br>
<a class='ref vai' id='vai251.003' href='#vai251.003'>Vai 251.003</a> ākhyāhi me daśabalasya guṇaikadeśaṁ tatkīdṛśī vada bhavan sugate tadānīm (52)|<br>
<a class='ref vai' id='vai251.005' href='#vai251.005'>Vai 251.005</a> kālika uvāca—na śakyaṁ vigbhiḥ saṁprakāśayitum |<br>
api tu saṁkṣepaṁ śṛṇu—<a class='ref vai' id='vai251.006' href='#vai251.006'>Vai 251.006</a> caraṇatalaparāhatā saśailā avanistadā pracacāla ṣaṭvikāram |<br>
<a class='ref vai' id='vai251.008' href='#vai251.008'>Vai 251.008</a> ravikiraṇaprabhādhikā nṛloke sugataśaśidyutisaṁnibhā manojñā (53)|<br>
<a class='ref vai' id='vai251.010' href='#vai251.010'>Vai 251.010</a> yāvadrājā caityaṁ pratiṣṭhāpya prakrāntaḥ |<br>
atha sthaviropagupto rājānaṁ bodhimūlamupanāmayitvā dakṣiṇaṁ karamabhiprasāryovāca—asmin pradeśe mahārāja bodhisattvena mahāmaitrīsahāyena sakalaṁ mārabalaṁ jitvā anuttarā samyaksambodhirabhisambuddhā |<br>
<a class='ref vai' id='vai251.012' href='#vai251.012'>Vai 251.012</a> āha ca—<a class='ref vai' id='vai251.013' href='#vai251.013'>Vai 251.013</a> iha munivṛṣabheṇa bodhimūle namucibalaṁ vikṛtaṁ nirastamāśu |<br>
<a class='ref vai' id='vai251.015' href='#vai251.015'>Vai 251.015</a> idamamṛtamudāramagryabodhiṁ hyadhigatamapratipudgalena tena (54)|<br>
<a class='ref vai' id='vai251.017' href='#vai251.017'>Vai 251.017</a> yāvadrājñā bodhau śatasahasraṁ dattam |<br>
caityaṁ ca pratiṣṭhāpya rājā prakrāntaḥ |<br>
atha sthaviropagupto rājānamaśokamuvāca—asmin pradeśe bhagavāṁś caturṇāṁ mahārājānāṁ sakāśāccatvāri śailamayāni pātrāṇi grahāyaikaṁ pātramadhimuktam |<br>
<a class='ref vai' id='vai251.019' href='#vai251.019'>Vai 251.019</a> asmin pradeśe trapuṣabhillikayorvaṇijorapi piṇḍapātraḥ pratigṛhītaḥ |<br>
<a class='ref vai' id='vai251.020' href='#vai251.020'>Vai 251.020</a> asmin pradeśe bhagavān vāraṇasīmabhigacchannupagenājīvikena saṁstutaḥ |<br>
<a class='ref vai' id='vai251.021' href='#vai251.021'>Vai 251.021</a> yāvat sthaviro rājānam ṛṣivadana(patana?)mupanīya dakṣiṇaṁ hastamabhiprasāryovāca—asmin pradeśe mahārāja bhagavatā triparivartaṁ dvādaśākāraṁ dharmyaṁ dharmacakraṁ pravarjitatam |<br>
<a class='ref vai' id='vai251.023' href='#vai251.023'>Vai 251.023</a> āha ca—<a class='ref vai' id='vai251.024' href='#vai251.024'>Vai 251.024</a> śubhaṁ dharmamayaṁ cakraṁ saṁsāravinivartaye |<br>
<a class='ref vai' id='vai251.025' href='#vai251.025'>Vai 251.025</a> asmin pradeśe nāthena pravarjitamanuttaram (55)|<br>
<a class='ref vai' id='vai251.026' href='#vai251.026'>Vai 251.026</a> asmin pradeśe jaṭilasahasraṁ pravrajitam |<br>
asmin pradeśe rājño bimbisārasya dharmaṁ deśitam |<br>
<a class='ref vai' id='vai251.027' href='#vai251.027'>Vai 251.027</a> rājñā ca bimbisāreṇa satyāni dṛṣṭāni, aśītibhiśca devatāsahasrairanekaiśca māgadhakairbrāhmaṇagṛhapatisahasraiḥ |<br>
<a class='ref vai' id='vai251.028' href='#vai251.028'>Vai 251.028</a> asmin pradeśe bhagavatā śakrasya devendrasya dharmo deśitaḥ, śakreṇa ca satyāni dṛṣṭānyaśītibhiśca devatāsahasraiḥ |<br>
<a class='ref vai' id='vai251.029' href='#vai251.029'>Vai 251.029</a> asmin pradeśe mahāprātihāryaṁ vidarśitam |<br>
<a class='ref vai' id='vai251.030' href='#vai251.030'>Vai 251.030</a> asmin pradeśe bhagavān deveṣu trāyastriṁśoṣu varṣā māturjanayitryā dharmam <a class='ref vai' id='vai252.000' href='#vai252.000'>Vai 252.000</a>deśayitvā devagaṇaparivṛto ’vatīrṇaḥ |<br>
<a class='ref vai' id='vai252.001' href='#vai252.001'>Vai 252.001</a> vistareṇa yāvat sthaviro rājānamaśokaṁ kuśinagarīmupanāmayitvā dakṣiṇaṁ karatalamabhiprasāryovāca—asmin pradeśe mahārāja bhagavān sakalaṁ buddhakāryaṁ kṛtvā nirupadhiśeṣe nirvāṇadhātau parinivṛtaḥ |<br>
<a class='ref vai' id='vai252.003' href='#vai252.003'>Vai 252.003</a> āha ca—<a class='ref vai' id='vai252.004' href='#vai252.004'>Vai 252.004</a> lokaṁ sadevamanujāsurayakṣanāgamakṣayyadharmavinaye matimān vinīya |<br>
<a class='ref vai' id='vai252.005' href='#vai252.005'>Vai 252.005</a> vaineyasattvavirahānupaśāntabuddhiḥ śāntiṁ gataḥ paramakāruṇiko maharṣiḥ (56)|<br>
<a class='ref vai' id='vai252.008' href='#vai252.008'>Vai 252.008</a> śrutvā ca rājā mūrchitaḥ patitaḥ |<br>
yāvajjalapariṣekaṁ kṛtvotthāpitaḥ |<br>
atha rājā kathaṁcit saṁjñāmupalabhya parivirvāṇe śatasahasraṁ datvā caityaṁ pratiṣṭhāpya pādayor nipatyovāca—sthavira, ayaṁ me mano rathah—ye ca bhagavatā śrāvakā agratāyāṁ nirdiṣṭāḥ, teṣāṁ śarīrapūjāṁ kariṣyāmīti |<br>
<a class='ref vai' id='vai252.011' href='#vai252.011'>Vai 252.011</a> sthavira uvāca—sādhu sādhu mahārāja |<br>
śobhanaste cittotpādaḥ |<br>
sthaviro rājānamaśokaṁ jetavanaṁ praveśayitvā dakṣiṇaṁ karamabhiprasāryovāca—ayaṁ mahārāja sthaviraśāriputrasya stūpaḥ |<br>
<a class='ref vai' id='vai252.013' href='#vai252.013'>Vai 252.013</a> triyatāmasyārcanāmiti |<br>
rājā āha—ke tasya tasya guṇā babhūvah? sthavira uvāca—sa hi dvitīyaśāstā dharmasenādhipatirdharmacakraparavartanaḥ prajñāvatāmagro nirdiṣṭo bhagavatā |<br>
<a class='ref vai' id='vai252.016' href='#vai252.016'>Vai 252.016</a> sarvalokasya yā prajñā sthāpayitvā tathāgatam |<br>
<a class='ref vai' id='vai252.017' href='#vai252.017'>Vai 252.017</a> śāriputrasya prajñāyāḥ kalāṁ nārhati ṣoḍaśīm (57)|<br>
<a class='ref vai' id='vai252.018' href='#vai252.018'>Vai 252.018</a> āha ca—<a class='ref vai' id='vai252.019' href='#vai252.019'>Vai 252.019</a> saddharmacakramatulam yajjinena pravartitam |<br>
<a class='ref vai' id='vai252.020' href='#vai252.020'>Vai 252.020</a> anuvṛttaṁ hi tattena śāriputreṇa dhīmatā (58)|<br>
<a class='ref vai' id='vai252.021' href='#vai252.021'>Vai 252.021</a> kastasya sādhu buddhānyaḥ puruṣaḥ śāradvatasyeha |<br>
<a class='ref vai' id='vai252.022' href='#vai252.022'>Vai 252.022</a> jñātvā guṇagaṇanidhiṁ vaktuṁ śaknoti niravaśeṣāt (59)|<br>
<a class='ref vai' id='vai252.023' href='#vai252.023'>Vai 252.023</a> tato rājā prītamanāḥ sthaviraśāradvatīputrastūpe śatasahasraṁ datvā kṛtājñaliruvāca—<a class='ref vai' id='vai252.024' href='#vai252.024'>Vai 252.024</a> śāradvatīputramahaṁ bhaktyā vande vimuktabhavasaṅgam |<br>
<a class='ref vai' id='vai252.025' href='#vai252.025'>Vai 252.025</a> lokaprakāśakīrti jñānavatāmuttamaṁ vīram (60)|<br>
<a class='ref vai' id='vai252.026' href='#vai252.026'>Vai 252.026</a> yāvat sthaviropaguptaḥ sthaviramahāmaudgalyāyanasya stūpamupadarśannuvāca—idaṁ mahārāja sthaviramahāmaudgalyāyanasya stūpam |<br>
<a class='ref vai' id='vai252.027' href='#vai252.027'>Vai 252.027</a> triyatāmasyārcanamiti |<br>
rājā āha—ke tasya guṇā babhūvuriti? sthavira uvāca—sa hi ṛddhimatāmagro nirdiṣṭo bhagavatā, yena dakṣiṇena pādāṅguṣṭhena śakrasya devendrasya vaijayantaḥ prāsādaḥ prakampitaḥ, nandopanandau nāgarājānau vinītau |<br>
<a class='ref vai' id='vai252.030' href='#vai252.030'>Vai 252.030</a> āha ca—śakrasya yena bhavanaṁ pādāṅguṣṭhena kampitam |<br>
<a class='ref vai' id='vai253.002' href='#vai253.002'>Vai 253.002</a> pūjanīyaḥ prayatnena kolitaḥ sa dvijottam (61)|<br>
<a class='ref vai' id='vai253.003' href='#vai253.003'>Vai 253.003</a> bhujageśvarau pratibhayau dāntau tau yanātidurgamau |<br>
<a class='ref vai' id='vai253.004' href='#vai253.004'>Vai 253.004</a> loke kastasya śuddhabuddheḥ pāraṁ gacchedguṇārṇavasya (62)|<br>
<a class='ref vai' id='vai253.005' href='#vai253.005'>Vai 253.005</a> yāvadrājā mahāmaudgalyāyanasya stūpe śatasahasraṁ datvā kṛtāñjaliruvāca—<a class='ref vai' id='vai253.006' href='#vai253.006'>Vai 253.006</a> ṛddhimatāmagro yo janmajarāśokaduḥkhanirmuktaḥ |<br>
<a class='ref vai' id='vai253.007' href='#vai253.007'>Vai 253.007</a> maudgalyāyanamahaṁ vande mūrdhnā praṇipatya vikhyātam (63)|<br>
<a class='ref vai' id='vai253.008' href='#vai253.008'>Vai 253.008</a> yāvat sthaviropaguptaḥ sthaviramahākāśyapasya stūpam… |<br>
triyatāmasyārcanamiti |<br>
rājā āha—ke tasya guṇā babhūvah? sthavira uvāca—sa hi mahātmā alpecchānāṁ saṁtuṣṭānāṁ dhutaguṇavāditāmagro nirdiṣṭo bhagavatā, ardhāsanenopanimantritaḥ, śvetacīvareṇācchāditaḥ, dīnāturagrāhakaḥ śāstanasaṁdhārakaśceti |<br>
<a class='ref vai' id='vai253.011' href='#vai253.011'>Vai 253.011</a> āha ca—<a class='ref vai' id='vai253.012' href='#vai253.012'>Vai 253.012</a> puṇyakṣetramudāraṁ cīnāturagrāhako nirāyāsaḥ |<br>
<a class='ref vai' id='vai253.013' href='#vai253.013'>Vai 253.013</a> sarvajñacīvaradharaḥ śāsanasaṁdhārako matimān (64)|<br>
<a class='ref vai' id='vai253.014' href='#vai253.014'>Vai 253.014</a> kastasya gurormanujo vaktuṁ śakto guṇānniravaśeṣān |<br>
<a class='ref vai' id='vai253.015' href='#vai253.015'>Vai 253.015</a> āsanavarasya sumatiryasya jano dattavānardham (65)|<br>
<a class='ref vai' id='vai253.016' href='#vai253.016'>Vai 253.016</a> tato rājā aśokaḥ sthaviramahākāśyapasya stūpe datvā kṛtāñjaliruvāca—<a class='ref vai' id='vai253.017' href='#vai253.017'>Vai 253.017</a> parvataguhānilāyaṁ vairaparānmukhaṁ praśamayuktam |<br>
<a class='ref vai' id='vai253.018' href='#vai253.018'>Vai 253.018</a> saṁtoṣaguṇavivṛddhaṁ vande khalu kāśyapaṁ sthaviram (66)|<br>
<a class='ref vai' id='vai253.019' href='#vai253.019'>Vai 253.019</a> yāvat sthaviropaguptaḥ sthaviravatkulasya stūpaṁ darśayannuvāca—idaṁ mahārāja sthavirabatkulasya stūpam |<br>
<a class='ref vai' id='vai253.020' href='#vai253.020'>Vai 253.020</a> triyatāmarcanamiti |<br>
rājā āha—ke tasya guṇā babhūvuriti? sthavira uvāca—sa mahātmā alpābādhānāmagro nirdiṣṭo bhagavatā |<br>
<a class='ref vai' id='vai253.021' href='#vai253.021'>Vai 253.021</a> api ca |<br>
na tena kasyaciddvīpadikā gāthā śrāvatī |<br>
<a class='ref vai' id='vai253.022' href='#vai253.022'>Vai 253.022</a> rājā āha—dīyatāmatra kākaṇiḥ |<br>
yāvadamātyairabhihitah—deva, kimarthaṁ tulyeṣvavasthiteṣvatra kākāṇī dīyata iti? rājā āha—śrūyatāmatrābhiprāyo mama—<a class='ref vai' id='vai253.024' href='#vai253.024'>Vai 253.024</a> ājñāpradīpena manogṛhasthaṁ hataṁ tamo yadyapi kṛtaṁ hi tena yathā kṛtaṁ sattvahitaṁ tadanyaiḥ (67)|<br>
<a class='ref vai' id='vai253.028' href='#vai253.028'>Vai 253.028</a> sā pratyāhatā tasyaiva rājñaḥ pādamūle nipatitā |<br>
yāvadamātyā vismitā ūcuh—aho tasya mahātmano ’lpecchatā babhūva |<br>
<a class='ref vai' id='vai253.029' href='#vai253.029'>Vai 253.029</a> anayāpyanarthī |<br>
yāvat sthaviropaguptaḥ sthavirānandasya stūpamupadarśayannuvāca—idaṁ sthavirānandasya stūpam |<br>
<a class='ref vai' id='vai253.030' href='#vai253.030'>Vai 253.030</a> triyatāmasyārcanamiti |<br>
rājā āha—ke tasya guṇā babhūvuriti |<br>
<a class='ref vai' id='vai253.031' href='#vai253.031'>Vai 253.031</a> sthavira uvāca—sa hi bhagavata upasthāyako babhuva, bahuśrutānāmagryaḥ pravacanagrāhakaśceti |<br>
<a class='ref vai' id='vai253.032' href='#vai253.032'>Vai 253.032</a> āha ca—munipatrarakṣaṇapaṭuḥ smṛtidhṛtimatiniścitaḥ śrutasamudraḥ |<br>
<a class='ref vai' id='vai254.002' href='#vai254.002'>Vai 254.002</a> vispaṣṭamadhuravacanaḥ suranaramahitaḥ sadānandaḥ (68)|<br>
<a class='ref vai' id='vai254.003' href='#vai254.003'>Vai 254.003</a> saṁbuddhacittakuśalaḥ sarvatra vicakṣaṇo guṇakaraṇḍaḥ |<br>
<a class='ref vai' id='vai254.004' href='#vai254.004'>Vai 254.004</a> jinasaṁstuto jitaraṇo suranaramahitaḥ sadānandaḥ (69)|<br>
<a class='ref vai' id='vai254.005' href='#vai254.005'>Vai 254.005</a> yāvadrājñā tasya stūpe koṭirdattā |<br>
yāvadamātyairabhihitah—kimarthamayaṁ deva sarveṣāṁ sakāśādadhikataraṁ pūjyate? rājā āha—śrūyatāmabhiprāyah—<a class='ref vai' id='vai254.007' href='#vai254.007'>Vai 254.007</a> yattaccharīraṁ vadatāṁ varasya dharmātmano dharmamayaṁ viśuddham |<br>
<a class='ref vai' id='vai254.009' href='#vai254.009'>Vai 254.009</a> taddhāritaṁ tena viśokanāṁnā tasmādviśeṣeṇa sa pūjanīyaḥ (70)|<br>
<a class='ref vai' id='vai254.011' href='#vai254.011'>Vai 254.011</a> dharmapradīpo jvalati prajāsu kleśāndhakārāntakaro yadadya |<br>
<a class='ref vai' id='vai254.013' href='#vai254.013'>Vai 254.013</a> tattatprabhāvātsugatendrasūnostasmādviśeṣeṇa sa pūjanīyaḥ (71)|<br>
<a class='ref vai' id='vai254.015' href='#vai254.015'>Vai 254.015</a> yadā samudraṁ salilaṁ samudre kurvīta kaścinna hi goṣpadena |<br>
<a class='ref vai' id='vai254.017' href='#vai254.017'>Vai 254.017</a> nāthena taddharmamavekṣya bhāvaṁ sūtrāntako ’yaṁ sthavire ’bhiṣiktaḥ (72)|<br>
<a class='ref vai' id='vai254.019' href='#vai254.019'>Vai 254.019</a> atha rājā sthavirāṇāṁ stūpārcanaṁ kṛtvā sthaviropaguptasya pādayor nipatya prītimanā uvāca—<a class='ref vai' id='vai254.021' href='#vai254.021'>Vai 254.021</a> mānuṣyaṁ saphalīkṛtaṁ kratuśatairiṣṭena saṁprāpyate rājyaiśvaryaguṇaiścalaiśca vibhavaiḥ sāraṁ gṛhītaṁ param |<br>
<a class='ref vai' id='vai254.023' href='#vai254.023'>Vai 254.023</a> lokaṁ caityaśatairalaṁkṛtamidaṁ śvetābhrakūṭaprabhairasyādyāpratimasya śāsanamidaṁ kiṁ naḥ kṛtaṁ duṣkaram (73)|<br>
iti |<br>
<a class='ref vai' id='vai254.025' href='#vai254.025'>Vai 254.025</a> yāvadrājā sthaviropaguptasya prāṇāmaṁ kṛtvā prakrāntaḥ |<br>
|<br>
<a class='ref vai' id='vai254.026' href='#vai254.026'>Vai 254.026</a> yāvadrājñā aśokena jātau bodhau dharmacakre parinirvāṇe ekaikaśatasahasraṁ dattam, tasya bodhau viśeṣataḥ prasādo jātah—iha bhagavatānuttarā samyaksambodhirabhisambuddheti |<br>
<a class='ref vai' id='vai254.027' href='#vai254.027'>Vai 254.027</a> sa yāni viśeṣayuktāni ratnāni, tāni bodhiṁ preṣayati |<br>
<a class='ref vai' id='vai254.028' href='#vai254.028'>Vai 254.028</a> atha rājño ’śokasya tiṣyarakṣitā nāma agramahiṣī |<br>
<a class='ref vai' id='vai254.029' href='#vai254.029'>Vai 254.029</a> tasyā buddhirutpannā—ayaṁ rājā mayā sārdhaṁ ratimanubhavati, viśeṣayuktāṁśca(krāni ca) ratnāni bodhau preṣayati |<br>
<a class='ref vai' id='vai254.030' href='#vai254.030'>Vai 254.030</a> tayā mātaṅgī vyāharitā—śakyasi tvaṁ bodhiṁ mama sapatnīṁ praghātitum? tayābhihitam—śakṣyāmi, kiṁ tu kārṣāpaṇān dehīti |<br>
<a class='ref vai' id='vai254.031' href='#vai254.031'>Vai 254.031</a> yāvanmātaṅgyā bodhivṛkṣo mantraiḥ parijaptaḥ, sūtraṁ ca buddham |<br>
<a class='ref vai' id='vai254.032' href='#vai254.032'>Vai 254.032</a> yāvadbodhimṛkṣaḥ śuṣkitumārabdhaḥ |<br>
tato rājapuruṣai rājñe niveditam—deva, bodhivṛkṣaḥ śuṣyata iti |<br>
<a class='ref vai' id='vai254.033' href='#vai254.033'>Vai 254.033</a> āha ca—yatropaviṣṭena tathāgatena kṛtsnaṁ jagadbuddhamidam yathāvat |<br>
<a class='ref vai' id='vai255.003' href='#vai255.003'>Vai 255.003</a> sarvajñatā cādhigatā narendra bodhidrumo ’sau nidhanaṁ prayāti (74)|<br>
<a class='ref vai' id='vai255.005' href='#vai255.005'>Vai 255.005</a> śrutvā ca rājā mūrcchito bhūmau patitaḥ |<br>
yāvajjalasekaṁ dattvotthāpitaḥ |<br>
atha rājā kathaṁcit saṁjñāmupalabhya prarudannuvāca—<a class='ref vai' id='vai255.007' href='#vai255.007'>Vai 255.007</a> dṛṣṭvānvahaṁ taṁ drumarājamūlaṁ jānāmi dṛṣṭo ’dya mayā svayambhūḥ |<br>
<a class='ref vai' id='vai255.009' href='#vai255.009'>Vai 255.009</a> nāthadrume caiva gate praṇāśaṁ prāṇāḥ prayāsyanti mamāpi nāśam (59)|<br>
<a class='ref vai' id='vai255.011' href='#vai255.011'>Vai 255.011</a> atha tiṣyarakṣitā rājānaṁ śokārtamavekṣyovāca—deva, yadi bodhir na bhaviṣyati, ahaṁ devasya ratimutpādayiṣyāmi |<br>
<a class='ref vai' id='vai255.012' href='#vai255.012'>Vai 255.012</a> rājā āha—na sā strī, api tu bodhivṛkṣaḥ saḥ |<br>
tatra bhagavatā anuttarā samyaksambodhiradhigatā |<br>
<a class='ref vai' id='vai255.013' href='#vai255.013'>Vai 255.013</a> tiṣyarakṣitā mātaṅgīmuvāca—śakyasi tvaṁ bodhivṛkṣam yathāpaurāṇamavasthāpitum? mātaṅgī āha—yadi tāvat prāṇāntikāvaśiṣṭā bhaviṣyati, yathāpaurāṇamavasthāpayiṣyāmīti |<br>
<a class='ref vai' id='vai255.015' href='#vai255.015'>Vai 255.015</a> vistareṇa yāvatayā sūtraṁ muktvā vṛkṣasāmantena khanitvā divase kṣīrakumbhasahasreṇa pāyayati |<br>
<a class='ref vai' id='vai255.016' href='#vai255.016'>Vai 255.016</a> yāvadalpairahobhiryathāpaurāṇaḥ saṁvṛttaḥ |<br>
tato rājapuruṣai rājñe niveditam—deva, diṣṭyā vardhasva, yathāpaurāṇaḥ saṁvṛttaḥ |<br>
<a class='ref vai' id='vai255.017' href='#vai255.017'>Vai 255.017</a> śrutvā ca prītamanā bodhivṛkṣaṁ nirīkṣamāṇa uvāca—<a class='ref vai' id='vai255.019' href='#vai255.019'>Vai 255.019</a> bimbisāraprabhṛtibhiḥ pārthivendrairdyutiṁdharaiḥ |<br>
<a class='ref vai' id='vai255.020' href='#vai255.020'>Vai 255.020</a> na kṛtaṁ tatkariṣyāmi satkāradvayamuttamam (76)|<br>
<a class='ref vai' id='vai255.021' href='#vai255.021'>Vai 255.021</a> bodhiṁ ca snāpayiṣyāmi kumbhairgandhodakākulaiḥ |<br>
<a class='ref vai' id='vai255.022' href='#vai255.022'>Vai 255.022</a> āryasaṁghasya ca kariṣyāmi satkāraṁ pañcavārṣikam (77)|<br>
<a class='ref vai' id='vai255.023' href='#vai255.023'>Vai 255.023</a> atha rājā sauvarṇarūpyavaiḍūryasphaṭikamayānāṁ kumbhānāṁ sahasraṁ gandhodakena pūrayitvā prabhūtaṁ cānnapānaṁ samudrānīya gandhamālyapuṣpasaṁcayaṁ kṛtvā snātvā āhatāni vāsāṁsi navāni dīrghadaśāni prāvṛtya aṣṭāṅgasamanvāgatamupavāsamupoṣya dhūpakaṭacchukamādāya śaraṇatalamabhiruhya caturdiśamāyācitumārabdhah—ye bhagavato buddhasya śrāvakāste mamānugrahāyāgacchantu |<br>
<a class='ref vai' id='vai255.026' href='#vai255.026'>Vai 255.026</a> api ca—<a class='ref vai' id='vai255.027' href='#vai255.027'>Vai 255.027</a> samyaggatā ye sugatasya śiṣyāḥ śāntendriyā nirjitakāmadoṣāḥ |<br>
<a class='ref vai' id='vai255.029' href='#vai255.029'>Vai 255.029</a> saṁmānanārhā naradevapūjitā āyāntu te ’sminnanukampayā mama (78)|<br>
praśamadamaratā vibhuktasaṁgāḥ pravarasutāḥ sugatasya dharmarājñaḥ |<br>
<a class='ref vai' id='vai256.003' href='#vai256.003'>Vai 256.003</a> asurasuranarārcitāryavṛttāstviha madanugrahaṇātsamabhyupaintu (79)|<br>
<a class='ref vai' id='vai256.005' href='#vai256.005'>Vai 256.005</a> vasanti kāśmīrapure suramye ye cāpi dhīrāstamasāvane ’smin |<br>
<a class='ref vai' id='vai256.007' href='#vai256.007'>Vai 256.007</a> mahāvane revatake raye ’ryā anugrahāryaṁ mama te ’bhyupeyuḥ (80)|<br>
<a class='ref vai' id='vai256.009' href='#vai256.009'>Vai 256.009</a> anavataptahṛde nivasanti ye girinadīṣu saparvatakandareṣu |<br>
<a class='ref vai' id='vai256.011' href='#vai256.011'>Vai 256.011</a> jinasutāḥ khalu dhyānaratāḥ sadā samudayāntviha te ’dya kṛpābalāḥ (81)|<br>
<a class='ref vai' id='vai256.013' href='#vai256.013'>Vai 256.013</a> śairīṣake ye pravare vimāne vasanti putrā vadatāṁ varasya |<br>
<a class='ref vai' id='vai256.015' href='#vai256.015'>Vai 256.015</a> anugrahārthaṁ mama te viśokā hyāyantu kāruṇyaniviṣṭabhāvāḥ (82)|<br>
<a class='ref vai' id='vai256.017' href='#vai256.017'>Vai 256.017</a> gandhamādanaśaile ca ye vasanti mahaujasaḥ |<br>
<a class='ref vai' id='vai256.018' href='#vai256.018'>Vai 256.018</a> ihāyāntu kāruṇyamutpādyopanimantritāḥ (83)|<br>
<a class='ref vai' id='vai256.019' href='#vai256.019'>Vai 256.019</a> evamukte ca rājñā trīṇi śatasahasrāṇi bhikṣūṇāṁ saṁnipatitāni |<br>
tatraikaṁ śatasahasrāṇāmarhatāṁ śaikṣāṇāṁ pṛthagjanakalyāṇakānāṁ ca |<br>
<a class='ref vai' id='vai256.020' href='#vai256.020'>Vai 256.020</a> na kāścidvṛddhāsanamākramyate sma |<br>
rājā āha—kimarthaṁ vṛddhāsanaṁ tannākramyate? tatra yaśo nāṁnā vṛddhaḥ ṣaḍabhijñaḥ |<br>
<a class='ref vai' id='vai256.022' href='#vai256.022'>Vai 256.022</a> sa uvāca—mahārāja, vṛddhasya tadāsanamiti |<br>
rājā āha—asti sthavira tvatsakāśādanyo vṛddhatara iti? sthavira uvāca—asti mahārāja—<a class='ref vai' id='vai256.024' href='#vai256.024'>Vai 256.024</a> vadatāṁ vareṇa vaśinā nirdiṣṭaḥ siṁhanādināmagryaḥ |<br>
<a class='ref vai' id='vai256.025' href='#vai256.025'>Vai 256.025</a> piṇḍolabharadvājasyaitadagrāsanaṁ nṛpate (84)|<br>
<a class='ref vai' id='vai256.026' href='#vai256.026'>Vai 256.026</a> atha rājā kadambapuṣpavadāhṛṣṭaromakūpaḥ kathayati—asti kaścidbuddhadarśī bhikṣurdhriyata iti? sthavira uāca—asti mahārāja piṇḍolabharadvājo nāṁnā buddhadarśī tiṣṭhata iti |<br>
<a class='ref vai' id='vai256.028' href='#vai256.028'>Vai 256.028</a> rājā kathayati—sthavira, śakyaḥ so ’smābhirdraṣṭumiti? sthavira uvāca—mahārāja, idānīṁ drakṣyasi |<br>
<a class='ref vai' id='vai256.029' href='#vai256.029'>Vai 256.029</a> ayaṁ tasyāgamanakāla iti |<br>
atha rājā prītamanā uvāca—lābhaḥ paraḥ syādatulo mameha mahāsukhaścāyamanuttamaśca |<br>
<a class='ref vai' id='vai257.003' href='#vai257.003'>Vai 257.003</a> paśyāmyaham yattamudārasattvaṁ sākṣādbharadvājasagotranāmam (85)|<br>
<a class='ref vai' id='vai257.005' href='#vai257.005'>Vai 257.005</a> tato rājā kṛtakarapuṭo gaganatalāvasaktadṛṣṭiravasthitaḥ |<br>
atha sthavirapiṇḍolabharadvājo ’nekairarhatsahasrairardhacandrākāreṇopagūḍho rājahaṁsa iva gaganatalādavatīrya vṛddhānte niṣasāda |<br>
<a class='ref vai' id='vai257.007' href='#vai257.007'>Vai 257.007</a> sthavirapiṇḍolabharadvājaṁ dṛṣṭvā nānyanekāni bhikṣuśatasahasrāṇi pratyupasthitāni |<br>
<a class='ref vai' id='vai257.008' href='#vai257.008'>Vai 257.008</a> adrākṣīdrājā piṇḍolabharadvājaṁ śvetapalitaśirasaṁ pralambabhrūlalāṭaṁ nigūḍhākṣitārakaṁ pratyekabuddhāśrayam |<br>
<a class='ref vai' id='vai257.009' href='#vai257.009'>Vai 257.009</a> dṛṣṭvā ca rājā mūlanikṛtta iva drumaḥ sarvaśarīreṇa sthavirapiṇḍolabharadvājasya pādayoḥ patitaḥ |<br>
<a class='ref vai' id='vai257.010' href='#vai257.010'>Vai 257.010</a> mukhatuṇḍakena ca pādāvanuparimārjya utthāya tau jānumaṇḍalau pṛthivītale pratiṣṭhāpya kṛtāñjaliḥ sthavirapiṇḍolabharadvājaṁ nirīkṣamāṇaḥ prarudannuvāca—<a class='ref vai' id='vai257.012' href='#vai257.012'>Vai 257.012</a> yadā mayā śatrugaṇānnihatya prāptā samudrābharaṇā saśailā |<br>
<a class='ref vai' id='vai257.014' href='#vai257.014'>Vai 257.014</a> ekātaputrā pṛthaivī tadā me prītir na yā me sthaviraṁ nirīkṣya (86)|<br>
<a class='ref vai' id='vai257.016' href='#vai257.016'>Vai 257.016</a> tvaddarśanādbhavati |<br>
dṛṣṭo ’dya tathāgataḥ |<br>
karuṇālābhāt rvaddarśanācca dviguṇaprasādo mamotpannaḥ |<br>
<a class='ref vai' id='vai257.017' href='#vai257.017'>Vai 257.017</a> api ca sthavira dṛṣṭaste trailokyanātho gururme bhagavān buddha iti? tataḥ sthavirapiṇḍolabharadvāja ubhābhyāṁ pāṇibhyāṁ bhruvamunnāmya rājānamaśokam uvāca—<a class='ref vai' id='vai257.019' href='#vai257.019'>Vai 257.019</a> dṛṣṭo mayā hyasakṛdapratimo maharṣiḥ saṁtaptakāñcanasamopamatulyatejāḥ |<br>
<a class='ref vai' id='vai257.021' href='#vai257.021'>Vai 257.021</a> dvātriśallakṣaṇadharaḥ śaradinduvaktro brāhmasvarādhikaraṇo hyaraṇāvihārī (87)|<br>
<a class='ref vai' id='vai257.023' href='#vai257.023'>Vai 257.023</a> rājā āha—sthavira, kutra te bhagavān dṛṣṭaḥ, kathaṁ ceti? sthavira uvāca—yadā mahārāja bhagavān vijitamāraparivāraḥ pañcabhirarhacchataiḥ sārdhaṁ prathamato rājagṛhe varṣāmupagataḥ, ahaṁ tatkālaṁ tatraivāsam |<br>
<a class='ref vai' id='vai257.025' href='#vai257.025'>Vai 257.025</a> mayā sa dakṣiṇīyaḥ samyagdṛṣṭa iti |<br>
āha ca—<a class='ref vai' id='vai257.026' href='#vai257.026'>Vai 257.026</a> vītarāgaiḥ parivṛto vītarāgao mahāmuniḥ |<br>
<a class='ref vai' id='vai257.027' href='#vai257.027'>Vai 257.027</a> yadā rājagṛhe varṣā uṣitaḥ sa tathāgataḥ (88)|<br>
<a class='ref vai' id='vai257.028' href='#vai257.028'>Vai 257.028</a> tatkālamāsaṁ tatrāhaṁ saṁbuddhasya tadantike |<br>
<a class='ref vai' id='vai257.029' href='#vai257.029'>Vai 257.029</a> yathā paśyasi māṁ sākṣādevaṁ dṛṣṭo mayā miniḥ (89)|<br>
<a class='ref vai' id='vai257.030' href='#vai257.030'>Vai 257.030</a> yadāpi mahārāja bhagavatā śrāvastyāṁ tīrthyān bijayārthaṁ vijayārthaṁ mahāprātihāryaṁ kṛtam, buddhāvataṁsakam yāvadakaniṣṭhabhavanaṁ nirmitaṁ mahan, tatkālaṁ taitraivāhamāsam |<br>
<a class='ref vai' id='vai257.031' href='#vai257.031'>Vai 257.031</a> mayā tadbuddhavikrīḍitaṁ dṛṣṭamiti |<br>
<a class='ref vai' id='vai257.032' href='#vai257.032'>Vai 257.032</a> āha ca—<a class='ref vai' id='vai258.001' href='#vai258.001'>Vai 258.001</a> tīrthyā yadā bhagavatā kupathaprayātā ṛddhiprabhāvavidhinā khalu nirgṛhītāḥ |<br>
<a class='ref vai' id='vai258.003' href='#vai258.003'>Vai 258.003</a> vikrīḍitaṁ daśabalasya tadāṁ hyudāraṁ dṛṣṭaṁ mayā tu nṛpa harṣakaraṁ prajānām (10)|<br>
<a class='ref vai' id='vai258.005' href='#vai258.005'>Vai 258.005</a> yadāpi mahārāja bhagavatā deveṣu trāyastriṁśeṣu varṣā uṣitvā māturjanayitryā dharmaṁ deśayitvā devagaṇaparivṛtaḥ sāṁkāśye nagare ’vatīrṇaḥ, ahaṁ tatkālaṁ tatraivāsam |<br>
mayā sā devamanuṣyasampadā dṛṣṭā, utpalavarṇayā ca nirmitā cakravartisampadā iti |<br>
<a class='ref vai' id='vai258.007' href='#vai258.007'>Vai 258.007</a> āha ca—<a class='ref vai' id='vai258.008' href='#vai258.008'>Vai 258.008</a> yadāvatīrṇo vadatāṁ variṣṭho varṣāmuṣitvā khalu devaloke |<br>
<a class='ref vai' id='vai258.010' href='#vai258.010'>Vai 258.010</a> tatrāpyahaṁ saṁnihito babhūva dṛṣṭo mayāsau muniragrasattvaḥ (91)|<br>
<a class='ref vai' id='vai258.012' href='#vai258.012'>Vai 258.012</a> yadā mahārāja sumāgadhayā anāthapiṇḍadaduhitryā upanimantritaḥ pañcabhirarhacchataiḥ sārdham ṛddhyā puṇḍravardhanaṁ gataḥ, tadāhaṁ parvataśailaṁ grahāya gaganatalamākramya puṇḍravardhanaṁ gataḥ |<br>
<a class='ref vai' id='vai258.014' href='#vai258.014'>Vai 258.014</a> tannimittaṁ ca me bhagavatā ājñākṣiptā—na tāvat te parinirvātavyam yāvaddharmo nāntarhita iti |<br>
<a class='ref vai' id='vai258.015' href='#vai258.015'>Vai 258.015</a> āha ca—<a class='ref vai' id='vai258.016' href='#vai258.016'>Vai 258.016</a> yadā jagāmarddhibalena nāyakaḥ sumāgadhayopanimantrito guruḥ |<br>
<a class='ref vai' id='vai258.018' href='#vai258.018'>Vai 258.018</a> tadā gṛhītvārdhabalena śailaṁ jagāma tūrṇaṁ khalu puṇḍravardhanam (92)|<br>
<a class='ref vai' id='vai258.020' href='#vai258.020'>Vai 258.020</a> ājñā tadā śākyakuloditena dattā ca me kāruṇikena tena |<br>
<a class='ref vai' id='vai258.022' href='#vai258.022'>Vai 258.022</a> tāvanna te nirvṛtirabhyupeyā antarhito yāvadayaṁ na dharmaḥ (93)|<br>
<a class='ref vai' id='vai258.024' href='#vai258.024'>Vai 258.024</a> yadāpi mahārāja tvayā pūrvaṁ bālabhāvādbhagavato rājagṛhaṁ piṇḍāya praviṣṭasya saktuṁ dāsyāmīti pāṁśvañjalirbhagavataḥ pātre prakṣiptaḥ, rādhaguptena cānumoditam, tvaṁ na bhagavatā nirdiṣṭah—ayaṁ dārako varṣaśataparinirvṛtasya mama pāṭaliputre nagare aśoko nāma rājā bhaviṣyati caturbhāgacakravartī dhārmiko dharmarājā, yo me śarīradhātukaṁ vaistārikāṁ kariṣyati, caturaśītidharmarājikāsahasraṁ pratiṣṭhāpayiṣyati, ahaṁ tatkālaṁ tatraivāsīt |<br>
<a class='ref vai' id='vai258.028' href='#vai258.028'>Vai 258.028</a> āha ca—<a class='ref vai' id='vai258.029' href='#vai258.029'>Vai 258.029</a> yadā pāṁśvañjalirdattastvayā buddhasya bhājane |<br>
<a class='ref vai' id='vai258.030' href='#vai258.030'>Vai 258.030</a> bālabhāvāt prasāditvā tatraivāhaṁ tadābhavam (94)|<br>
rājā āha—sthavira, kutredānīmuṣyata iti? sthavira uvāca—<a class='ref vai' id='vai259.002' href='#vai259.002'>Vai 259.002</a> uttare sararājasya parvate gandhamādane |<br>
<a class='ref vai' id='vai259.003' href='#vai259.003'>Vai 259.003</a> vasāmi nṛpate tatra sārdhaṁ sabrahmacāribhiḥ (95)|<br>
<a class='ref vai' id='vai259.004' href='#vai259.004'>Vai 259.004</a> rājā āha—kiyantaḥ sthavirasya parivārāh? sthavira uvāca—<a class='ref vai' id='vai259.005' href='#vai259.005'>Vai 259.005</a> ṣaṣṭyarhantaḥ sahasrāṇi parivāro nṛṇāṁ vara |<br>
<a class='ref vai' id='vai259.006' href='#vai259.006'>Vai 259.006</a> vasāmi yairahaṁ sārdhaṁ nispṛhairjitakalmaṣaiḥ (96)|<br>
<a class='ref vai' id='vai259.007' href='#vai259.007'>Vai 259.007</a> api ca mahārāja, kimanena saṁdehena kṛtena? pariviṣyatāṁ bhikṣusaṁghaḥ |<br>
bhuktavato bhikṣusaṁghasya pratisaṁmodanāṁ kariṣyāmi |<br>
<a class='ref vai' id='vai259.008' href='#vai259.008'>Vai 259.008</a> rājā āha—evamastu, yathā sthavira ājñāpayati |<br>
<a class='ref vai' id='vai259.009' href='#vai259.009'>Vai 259.009</a> kiṁ tu buddhasmṛtipratibodhito ’haṁ bodhisnapanaṁ tāvat kariṣyāmi |<br>
samanantaraṁ ca manāpena cāhāreṇa bhikṣusaṁghamupasthāsyāmīti |<br>
<a class='ref vai' id='vai259.010' href='#vai259.010'>Vai 259.010</a> atha rājā sarvamitramuddhoṣakamāmantrayati—ahamāryasaṁghasya śatasahasraṁ dāsyāmi, kumbhasahasreṇa ca bodhiṁ snāpayiṣyāmi, mama nāṁnā dhuṣyatāṁ pañcavārṣikamiti |<br>
<a class='ref vai' id='vai259.012' href='#vai259.012'>Vai 259.012</a> tatkālaṁ ca kuṇālasya nayanadvayamavipannamāsīt |<br>
sa rājño dakṣiṇe pārśve sthitaḥ |<br>
<a class='ref vai' id='vai259.013' href='#vai259.013'>Vai 259.013</a> tenāṅgulidvayamutkṣiptam, na tu vāgbhāṣitā |<br>
dviguṇaṁ tvahaṁ prasādayiṣyāmītyākārayati |<br>
<a class='ref vai' id='vai259.014' href='#vai259.014'>Vai 259.014</a> pāṇinā vardhitamātre ca kuṇālena sarvajanakāyena hāsyaṁ muktam |<br>
tato rājā hāsyaṁ muktvā kathayati—aho rādhagupta, kenaitadvardhitamiti? rādhaguptaḥ kathayati—deva, bahavaḥ puṇyārthinaḥ prāṇinaḥ |<br>
<a class='ref vai' id='vai259.016' href='#vai259.016'>Vai 259.016</a> yaḥ puṇyārthī, tena vardhitamiti |<br>
rājā āha—śatasahasratryaṁ dāsyāmītyāryasaṁghe kumbhasahasreṇa ca bodhiṁ snapayiṣyāmi, mama nāṁnā ghuṣyatāṁ pañcavārṣikamiti |<br>
<a class='ref vai' id='vai259.017' href='#vai259.017'>Vai 259.017</a> yāvat kuṇālena catasro ’ṅgulya utkṣiptāḥ |<br>
<a class='ref vai' id='vai259.018' href='#vai259.018'>Vai 259.018</a> tato rājā ruṣitaḥ |<br>
rādhaguptmuvāca—aho rādhagupta, ko ’yamasmābhiḥ sārdhaṁ pratidvandvayatyalokajñah? ruṣitaṁ ca rājānamavekṣya rādhagupto rājñaḥ pādayor nipatyovāca—deva, kasya śaktir narendreṇa sārdhaṁ vispardhituṁ bhavet? kuṇālo guṇavān, pitrā sārdhaṁ vikurvate |<br>
<a class='ref vai' id='vai259.021' href='#vai259.021'>Vai 259.021</a> atha rājā dakṣiṇena parivṛtya kuṇālamavalokyovāca—sthaviro ’ham |<br>
kośaṁ sthāpayitvā rājyamantaḥpuramamātyagaṇamātmānaṁ ca kuṇālaṁ suvarṇarūpyasphaṭikavaiḍūryamayānāṁ pañcakumbhasahasrāṇi nānāgandhapūrṇāni kṣīracandanakuṅkumakarpūrvāsitrairmahābodhiṁ snapayiṣyāmi, puṣpaśatasahasrāṇi ca bodhipramukhe cāryasaṁghe dadāmi, mama nāṁnā ghuṣyatāṁ pañcavārṣikamiti |<br>
<a class='ref vai' id='vai259.024' href='#vai259.024'>Vai 259.024</a> āha ca—<a class='ref vai' id='vai259.025' href='#vai259.025'>Vai 259.025</a> rājyaṁ samṛddhaṁ saṁsthāpya kośamantaḥpurāṇi cāmātyagaṇaṁ ca sarvam |<br>
<a class='ref vai' id='vai259.027' href='#vai259.027'>Vai 259.027</a> dadāmi saṁghe guṇapātrabhūte ātmā kuṇālaṁ ca guṇopapannam (97)|<br>
<a class='ref vai' id='vai259.029' href='#vai259.029'>Vai 259.029</a> tato rājā piṇḍolabharadvājapramukhe bhikṣusaṁghe niryātayitvā bodhivṛkṣasya ca caturdiśaṁ vāraṁ baddhvā svayameva ca vāramabhiruhya caturbhiḥ kumbhasahasrairbodhisanapanaṁ kṛtavān |<br>
<a class='ref vai' id='vai259.030' href='#vai259.030'>Vai 259.030</a> kṛtamātre ca bodhisnapane bodhivṛkṣo yathāpaurāṇaḥ saṁvṛttaḥ |<br>
<a class='ref vai' id='vai259.031' href='#vai259.031'>Vai 259.031</a> vakṣyati hi—kṛtamātre nṛpatinā bodhisnapanamuttamam |<br>
<a class='ref vai' id='vai260.002' href='#vai260.002'>Vai 260.002</a> bodhivṛkṣastadā jāto haritpallavakomalaḥ (98)|<br>
<a class='ref vai' id='vai260.003' href='#vai260.003'>Vai 260.003</a> dṛṣṭvā haritapatrāḍhyaṁ pallavāṅkurakomalam |<br>
<a class='ref vai' id='vai260.004' href='#vai260.004'>Vai 260.004</a> rājā harṣaṁ paraṁ jagāma sāmātyagaṇanaigamaḥ (99)|<br>
<a class='ref vai' id='vai260.005' href='#vai260.005'>Vai 260.005</a> atha rājā bodhisnapanaṁ kṛtvā bhikṣusaṁghaṁ pariveṣṭumārabdhaḥ |<br>
tatra yaśo nāṁnā sthaviraḥ |<br>
<a class='ref vai' id='vai260.006' href='#vai260.006'>Vai 260.006</a> tenābhihitam—mahārāja, mahānayaṁ paramadakṣiṇīya āryasaṁghaḥ saṁnipatitaḥ, tathā te pariveṣṭavyam yathā te kṣatir na syāditi |<br>
<a class='ref vai' id='vai260.007' href='#vai260.007'>Vai 260.007</a> tato rājā svahastena pariveṣaṇam yāvannavakāntaṁ gataḥ |<br>
tatra dvau śrāmaṇerau saṁrañjanīyaṁ dharmaṁ samādāya vartataḥ |<br>
<a class='ref vai' id='vai260.008' href='#vai260.008'>Vai 260.008</a> ekenāpi saktavo dattāḥ, dvitīyenāpi saktavaḥ |<br>
<a class='ref vai' id='vai260.009' href='#vai260.009'>Vai 260.009</a> ekena khādyakāḥ, dvitīyenāpi khādyakā eva |<br>
ekena modikāḥ, dvitīyenāpi modikāḥ |<br>
tau dṛṣṭvā rājā hasitaḥ |<br>
<a class='ref vai' id='vai260.010' href='#vai260.010'>Vai 260.010</a> imau śrāmaṇerau bālakrīḍayā krīḍataḥ |<br>
yāvadrājñā bhikṣusaṁghaṁ pariveṣya vṛddhāntamārūḍhaḥ |<br>
<a class='ref vai' id='vai260.011' href='#vai260.011'>Vai 260.011</a> sthavireṇa cānuyuktah—mā devena kutracidaprasādamutpādita iti |<br>
rājā āha—na iti |<br>
<a class='ref vai' id='vai260.012' href='#vai260.012'>Vai 260.012</a> api tu asti dvau śrāmaṇerau bālakrīḍayā krīḍataḥ |<br>
<a class='ref vai' id='vai260.013' href='#vai260.013'>Vai 260.013</a> sthavira uvāca—alaṁ mahārāja, ubhau hi tau ubhayatobhāgavimuktau arhantau |<br>
<a class='ref vai' id='vai260.014' href='#vai260.014'>Vai 260.014</a> śrutvā ca rājñaḥ prītimanaso buddhirutpannā—tau śrāmaṇerau āgamya bhikṣusaṁghaṁ paṭenācchādayiṣyāmi |<br>
<a class='ref vai' id='vai260.015' href='#vai260.015'>Vai 260.015</a> tatastau śrāmaṇerau rājño ’bhiprāyamavagamya bhūyo ’nye ’smābhiḥ svaguṇā udbhavayitavyā iti, tayorekena kaṭāhakā upasthāpitā, dvitīyena raṅgaḥ samudānītaḥ |<br>
<a class='ref vai' id='vai260.017' href='#vai260.017'>Vai 260.017</a> rājñā dṛṣṭau śrāmaṇerakau |<br>
kimidamārabdham? tayorabhihitam—devo ’smākamavagamya bhikṣusaṁghaṁ paṭenācchādayitukāmaḥ |<br>
<a class='ref vai' id='vai260.018' href='#vai260.018'>Vai 260.018</a> tān paṭān rañjayiṣyāmaḥ |<br>
<a class='ref vai' id='vai260.019' href='#vai260.019'>Vai 260.019</a> śrutvā ca rājño buddhirutpannā—mayā kevalaṁ cintitam, na tu vāgniścāritā |<br>
paracittavādau etau mahātmānau |<br>
<a class='ref vai' id='vai260.020' href='#vai260.020'>Vai 260.020</a> tataḥ sarvaśarīreṇa pādayor nipatya kṛtāñjaliruvāca—<a class='ref vai' id='vai260.021' href='#vai260.021'>Vai 260.021</a> mauryaḥ samṛtyaḥ sajanaḥ sapauraḥ sulabdhalābhārthasuyaṣṭayajñaḥ |<br>
<a class='ref vai' id='vai260.023' href='#vai260.023'>Vai 260.023</a> yasyedṛśaḥ sādhujane prasādaḥ kāle tathotsāhi kṛtaṁ ca dānam (100)|<br>
<a class='ref vai' id='vai260.025' href='#vai260.025'>Vai 260.025</a> yāvadrājñā abhihitam—yuṣmākamāgamya tricīvareṇa bhikṣusaṁghamācchādayiṣyāmīti |<br>
<a class='ref vai' id='vai260.026' href='#vai260.026'>Vai 260.026</a> tato rājā aśokaḥ pañcavārṣike paryavasite sarvabhikṣūṁs tricīvareṇācchādya catvāri śatasahasrāṇi saṁghasyācchādanaṁ datvā pṛthivīmantaḥpuramamātyagaṇamātmānaṁ ca kuṇālaṁ ca niṣkrītavān |<br>
<a class='ref vai' id='vai260.028' href='#vai260.028'>Vai 260.028</a> bhūyasā bhagavacchāsane śraddhā pratilabdhā caturaśītidharmarājikāsahasraṁ pratiṣṭhāpitamiti |<br>
|<br>
<a class='ref vai' id='vai260.029' href='#vai260.029'>Vai 260.029</a> yasminneva divase rājñā aśokena caturaśītidharmarājikāsahasraṁ pratiṣṭhāpitam, tasminneva divase rājño ’śokasya padmāvatī nāṁnā devī prasūtā |<br>
<a class='ref vai' id='vai260.030' href='#vai260.030'>Vai 260.030</a> putro jāto ’bhirūpo darśanīyaḥ prāsādikaḥ |<br>
<a class='ref vai' id='vai260.031' href='#vai260.031'>Vai 260.031</a> nayanāni cāsya paramaśobhanāni |<br>
yāvadrājño ’śokasya niveditam—deva, diṣṭyā vṛddhiḥ |<br>
<a class='ref vai' id='vai260.032' href='#vai260.032'>Vai 260.032</a> devasya putro jātaḥ |<br>
śrutvā rājā āttamanāḥ kathayati—prītiḥ parā me vipulā hyavāptā mauryasya vaṁśasya parā vibhūtiḥ |<br>
<a class='ref vai' id='vai261.003' href='#vai261.003'>Vai 261.003</a> dharmeṇa rājyaṁ mama kurvato hi jāto dharmavivardhano ’stu (101)|<br>
<a class='ref vai' id='vai261.005' href='#vai261.005'>Vai 261.005</a> tasya dharmavivardhana iti nāma kṛtam |<br>
yāvat kumāro rājño ’śokasyopanāmitaḥ |<br>
atha rājā kumāraṁ nirīkṣya prītamanāḥ kathayati—<a class='ref vai' id='vai261.007' href='#vai261.007'>Vai 261.007</a> sutasya me netravarāḥ supuṇyāḥ sujātanīlotpalasaṁnikāśāḥ |<br>
<a class='ref vai' id='vai261.009' href='#vai261.009'>Vai 261.009</a> alaṁkṛtaṁ śobhati yasya vaktraṁ saṁpūrṇacandrapratimaṁ vibhāti (102)|<br>
<a class='ref vai' id='vai261.011' href='#vai261.011'>Vai 261.011</a> yāvadrājā amātyānuvāca—dṛṣṭāni bhavadbhiḥ kasyedṛśāni nayanāni? amātyā ūcuh—deva, manuṣyabhūtasya na dṛṣṭāni, api tu deva, asti himavati parvatarāje kuṇāle nāma pakṣī prativasati, tasya sadṛśāni nayanāni |<br>
<a class='ref vai' id='vai261.013' href='#vai261.013'>Vai 261.013</a> āha ca—<a class='ref vai' id='vai261.014' href='#vai261.014'>Vai 261.014</a> himendrarāje giriśailaśṛṅge pravālapuṣpaprasave jalāḍhye |<br>
<a class='ref vai' id='vai261.016' href='#vai261.016'>Vai 261.016</a> kuṇālanāṁneti nivāsapakṣī netrāṇi tenāsya samānyamūni (103)|<br>
<a class='ref vai' id='vai261.018' href='#vai261.018'>Vai 261.018</a> tato rājñā abhihitam—kuṇālaḥ pakṣī ānīyatāmīti |<br>
tasyordhvato yojanam yakṣāḥ śṛṇvantyadho yojanaṁ nāgāḥ |<br>
<a class='ref vai' id='vai261.019' href='#vai261.019'>Vai 261.019</a> tato yakṣaistatkṣaṇena kuṇālaḥ pakṣī ānītaḥ |<br>
atha rājā kuṇālasya netrāṇi suciraṁ nirīkṣya na kiṁcidviśeṣaṁ paśyati |<br>
<a class='ref vai' id='vai261.020' href='#vai261.020'>Vai 261.020</a> tato rājñābhihitam—kumārasya kuṇālasadṛśāni nayanāni |<br>
<a class='ref vai' id='vai261.021' href='#vai261.021'>Vai 261.021</a> bhavatu kumārasya kuṇāla iti nāma |<br>
vakṣyati hi—<a class='ref vai' id='vai261.022' href='#vai261.022'>Vai 261.022</a> netrānurāgeṇa sa pārthivendraḥ sutaḥ kuṇāleti tadā babhāṣe |<br>
<a class='ref vai' id='vai261.024' href='#vai261.024'>Vai 261.024</a> tato ’sya nāma prathitaṁ pṛthivyāṁ tasyāryasattvasya nṛpātmajasya (104)|<br>
<a class='ref vai' id='vai261.026' href='#vai261.026'>Vai 261.026</a> vistareṇa yāvat kumāro mahān saṁvṛttaḥ |<br>
tasya kāñcanamālā nāma dārikā patnyarthe ānītā |<br>
<a class='ref vai' id='vai261.027' href='#vai261.027'>Vai 261.027</a> yāvadrājā aśokaḥ kuṇālena saha kurkuṭārāmaṁ gataḥ |<br>
tatra yaśo nāṁnā saṁghasthaviro ’rhan ṣaḍabhijñaḥ |<br>
<a class='ref vai' id='vai261.028' href='#vai261.028'>Vai 261.028</a> sa paśyati—kuṇālasya nacirānnayanavināśo bhaviṣyati |<br>
tena rājño ’bhihitam—kimarthaṁ kuṇālaḥ svakarmaṇi na niyujyate? tato rājñā abhihitah—kuṇāla, saṁghasthaviro yadājñāpayati tatparipālayitavyam |<br>
<a class='ref vai' id='vai261.030' href='#vai261.030'>Vai 261.030</a> tataḥ kuṇālaḥ sthavirasya pādayor nipatya kathayati—sthavira, kimājñāpayasi? sthavira uvāca—cakṣuḥ kuṇāla anityamiti kuru |<br>
<a class='ref vai' id='vai261.031' href='#vai261.031'>Vai 261.031</a> āha—cakṣuḥ kumāraṁ satataṁ parīkṣyaṁ calātmakaṁ duḥkhasahasrayuktam |<br>
<a class='ref vai' id='vai262.003' href='#vai262.003'>Vai 262.003</a> yatrānuraktā bahavaḥ pṛthagjanāḥ kurvanti karmāṇyahitāvahāni (105)|<br>
<a class='ref vai' id='vai262.005' href='#vai262.005'>Vai 262.005</a> sa ca tathā abhyāsaṁ karoti manasikāraprayuktaḥ |<br>
ekābhirāmah ekāmirābhirāmaḥ praśamārāmaśca saṁvṛttaḥ |<br>
<a class='ref vai' id='vai262.006' href='#vai262.006'>Vai 262.006</a> sa rājakule vivikte sthāne ’vasthitaścakṣurādīnyāyatanānyanityādibhirākāraiḥ parīkṣate |<br>
tiṣyarakṣitā ca nāṁnā aśokasyāgramahiṣā taṁ pradeśamabhigatā |<br>
<a class='ref vai' id='vai262.007' href='#vai262.007'>Vai 262.007</a> sā taṁ kuṇālamekākinaṁ dṛṣṭvā nayanānurāgeṇa gātreṣu pariṣvajya kathayati—<a class='ref vai' id='vai262.009' href='#vai262.009'>Vai 262.009</a> dṛṣṭvā tavedaṁ nayanābhirāmaṁ śrīmadvapurnetrayugaṁ ca kāntam |<br>
<a class='ref vai' id='vai262.011' href='#vai262.011'>Vai 262.011</a> daṁdagyate me hṛdayaṁ samantāddāvāgninā prajvalateva kakṣam (106)|<br>
<a class='ref vai' id='vai262.013' href='#vai262.013'>Vai 262.013</a> śrutvā kuṇāla ubhābhyāṁ pāṇibhyāṁ karṇau pidhāya kathayati—<a class='ref vai' id='vai262.014' href='#vai262.014'>Vai 262.014</a> vākyaṁ na yuktaṁ tava vaktumetat sūnoḥ purastājjananī mamāsi |<br>
<a class='ref vai' id='vai262.016' href='#vai262.016'>Vai 262.016</a> adharmarāgaṁ parivarjayasva apāyamārgasya hi eṣa hetuḥ (107)|<br>
<a class='ref vai' id='vai262.018' href='#vai262.018'>Vai 262.018</a> tatastiṣyarakṣitā tatkālamalabhamānā kruddhā kathayati—<a class='ref vai' id='vai262.019' href='#vai262.019'>Vai 262.019</a> abhikāmāmabhigatām yattvaṁ necchasi māmiha |<br>
<a class='ref vai' id='vai262.020' href='#vai262.020'>Vai 262.020</a> nacirādeva durbuddhe sarvathā na bhaviṣyasi (108)|<br>
<a class='ref vai' id='vai262.021' href='#vai262.021'>Vai 262.021</a> kuṇāla uvāca—<a class='ref vai' id='vai262.022' href='#vai262.022'>Vai 262.022</a> mama bhavatu maraṇaṁ mā tu sthitasya dharme viśuddhabhāvasya |<br>
<a class='ref vai' id='vai262.023' href='#vai262.023'>Vai 262.023</a> na tu jīvitena kāryaṁ sajjanadhikkṛtena mama (109)|<br>
<a class='ref vai' id='vai262.024' href='#vai262.024'>Vai 262.024</a> svargasya dharmalopo yato bhavati jīvitena kiṁ tena |<br>
<a class='ref vai' id='vai262.025' href='#vai262.025'>Vai 262.025</a> mama maraṇahetunā vai budhaparibhūtena dhikkṛtena (110)|<br>
<a class='ref vai' id='vai262.026' href='#vai262.026'>Vai 262.026</a> yāvat tiṣyarakṣitā kuṇālasya cchidrānveṣiṇī avasthitā |<br>
rājño ’śokasyottarāpathe takṣaśilā nagaraṁ viruddham |<br>
<a class='ref vai' id='vai262.027' href='#vai262.027'>Vai 262.027</a> śrutvā ca rājā svayamevābhiprasthitaḥ |<br>
tato ’mātyairabhihitah—deva, kumāraḥ preṣyatam |<br>
<a class='ref vai' id='vai262.028' href='#vai262.028'>Vai 262.028</a> sa saṁtāmayiṣyati |<br>
atha rājā kuṇālamāhūya kathayati—vatsa kuṇāla, gamiṣyasi takṣaśilānagaraṁ saṁnāmayitum? kuṇāla uvāca—paraṁ deva gamiṣyāmi |<br>
tato nṛpastasya niśāmya bhāvaṁ putrābhidhānasya manorathasya |<br>
<a class='ref vai' id='vai263.003' href='#vai263.003'>Vai 263.003</a> snehācca yogyaṁ manasā ca buddhvā ājñāpayāmāsa vidhāya yātrām (111)|<br>
<a class='ref vai' id='vai263.005' href='#vai263.005'>Vai 263.005</a> atha rājā aśoko nagaraśobhāṁ mārgaśobhāṁ ca kṛtvā jīrṇāturakṛpaṇānāthāṁśca mārgādapanīya ekarathe ’bhiruhya kumāreṇa saha pāṭaliputrānnirgataḥ |<br>
<a class='ref vai' id='vai263.006' href='#vai263.006'>Vai 263.006</a> anuvrajitvā nivartamānaḥ kuṇālaṁ kaṇṭhe pariṣvajya nayanaṁ nirīkṣamāṇaḥ prarudannuvāca—<a class='ref vai' id='vai263.008' href='#vai263.008'>Vai 263.008</a> dhanyāni tasya cakṣūṁṣi cakṣuṣmantaśca te janāḥ |<br>
<a class='ref vai' id='vai263.009' href='#vai263.009'>Vai 263.009</a> satatam ye kumārasya drakṣyanti mukhapaṅkajam (112)|<br>
<a class='ref vai' id='vai263.010' href='#vai263.010'>Vai 263.010</a> yāvannaimittiko brāhmaṇah—kumārasya nacirānnayanavināśo bhaviṣyati |<br>
sa ca rājā aśokastasya nayaneṣvatyarthamanuṣaktaḥ |<br>
<a class='ref vai' id='vai263.011' href='#vai263.011'>Vai 263.011</a> dṛṣṭvā ca kathayati—<a class='ref vai' id='vai263.012' href='#vai263.012'>Vai 263.012</a> nṛpātmajasya nayane viśuddhe mahīpatiścāpyanuraktamasya |<br>
<a class='ref vai' id='vai263.014' href='#vai263.014'>Vai 263.014</a> śriyā vivṛddhe hi sukhānukūle paśyāmi netre ’dya vinaśyamāne (113)|<br>
<a class='ref vai' id='vai263.016' href='#vai263.016'>Vai 263.016</a> idaṁ puraṁ svargāmiva prahṛṣṭaṁ kumārasaṁdarśanajātaharṣam |<br>
<a class='ref vai' id='vai263.018' href='#vai263.018'>Vai 263.018</a> puraṁ vipanne nayane tu tasya bhaviṣyati śokaparītacetāḥ (114)|<br>
<a class='ref vai' id='vai263.020' href='#vai263.020'>Vai 263.020</a> anupūrveṇa takṣaśilāmanuprāptaḥ |<br>
śrutvā ca takṣaśilāpaurā ardhatrikāṇi yojanāni mārgaśobhāṁ nagaraśobhāṁ ca kṛtvā pūrṇakumbhaiḥ pratyudgatāḥ |<br>
<a class='ref vai' id='vai263.021' href='#vai263.021'>Vai 263.021</a> vakṣyati ca—<a class='ref vai' id='vai263.022' href='#vai263.022'>Vai 263.022</a> śrutvā takṣaśilāpauro ratnapūrṇaghaṭādikān |<br>
<a class='ref vai' id='vai263.023' href='#vai263.023'>Vai 263.023</a> gṛhya pratyujjagāmāśu bahumānyo nṛpātmajam (115)|<br>
<a class='ref vai' id='vai263.024' href='#vai263.024'>Vai 263.024</a> pratyudgamya kṛtāñjaliruvāca—na vayaṁ kumārasya viruddhāḥ, na rājño ’śokasya, api tu duṣṭātmāno ’mātyā āgatyāsmākamapamānaṁ kurvanti |<br>
<a class='ref vai' id='vai263.025' href='#vai263.025'>Vai 263.025</a> yāvatkuṇālo mahatā saṁmānena takṣaśilāṁ praveśitaḥ |<br>
|<br>
<a class='ref vai' id='vai263.027' href='#vai263.027'>Vai 263.027</a> rājñaścāśokasya mahān vyādhirutpannaḥ |<br>
tasya mukhāduccāro nirgantmārabdhaḥ |<br>
<a class='ref vai' id='vai263.028' href='#vai263.028'>Vai 263.028</a> sarvaromakūpebhyaścāśuci pragharati |<br>
na ca śakyate cikitsitum |<br>
tato rājñā abhihitam—kuṇālamānayata, rājye pratiṣṭhāpayiṣyāmīti |<br>
<a class='ref vai' id='vai263.029' href='#vai263.029'>Vai 263.029</a> kiṁ mamedṛśena jīvitena prayojanam? śrutvā ca tiṣyarakṣitā cintayati—yadi kuṇālaṁ rājye pratiṣṭhāsyati, nāsti mama jīvitam |<br>
<a class='ref vai' id='vai263.031' href='#vai263.031'>Vai 263.031</a> tayā abhihitam—ahaṁ te svasthaṁ kariṣyāmi |<br>
kiṁ tu vaidyānāṁ praveśaḥ pratiṣidhyatām |<br>
<a class='ref vai' id='vai263.032' href='#vai263.032'>Vai 263.032</a> yāvadrājñā vaidyānāṁ praveśaḥ pratiṣiddhaḥ |<br>
tatastiṣyarakṣitayā vaidyānāmabhihitam—yadi kaścidīdṛśena<a class='ref vai' id='vai264.000' href='#vai264.000'>Vai 264.000</a> vyādhinā spṛṣṭaḥ strī vā puruṣo vā āgacchati, mama darśayitavyaḥ |<br>
<a class='ref vai' id='vai264.001' href='#vai264.001'>Vai 264.001</a> anyatamaścābhīrastādṛśenaiva vyādhinā spṛṣṭaḥ |<br>
<a class='ref vai' id='vai264.002' href='#vai264.002'>Vai 264.002</a> tasya patnyā vaidyāya vyādhir niveditaḥ |<br>
vaidyenābhihitam—sa evāgacchatu āturaḥ |<br>
<a class='ref vai' id='vai264.003' href='#vai264.003'>Vai 264.003</a> vyādhiṁ dṛṣṭvā bhaiṣajyamupadekṣyāmi |<br>
yāvadābhīro vaidyasakāśāmabhigataḥ |<br>
<a class='ref vai' id='vai264.004' href='#vai264.004'>Vai 264.004</a> vaidyena ca tiṣyarakṣitāyāḥ samīpamupanītaḥ |<br>
tatastiṣyarakṣitayā pratigupte pradeśe jīvitād vyaparopitaḥ |<br>
<a class='ref vai' id='vai264.005' href='#vai264.005'>Vai 264.005</a> jīvitād vyaparopya kukṣiṁ pāṭayitvā paśyati ca tasya pakvāśayasthāne antrāyāṁ kṛmirmahān prādurbhūtaḥ |<br>
264.0sa yadyūrdhvaṁ gacchati tenāśucīni pragharati, athādho gacchati, adhaḥ pragharati |<br>
<a class='ref vai' id='vai264.007' href='#vai264.007'>Vai 264.007</a> yāvat tatra maricān peṣayitvā dattaṁ na ca mriyate |<br>
evaṁ pippalī śṛṅgaveraṁ ca |<br>
<a class='ref vai' id='vai264.008' href='#vai264.008'>Vai 264.008</a> vistareṇa yāvat palāṇḍurdattaḥ |<br>
spṛṣṭaśca mṛta uccāramārgeṇa nirgataḥ |<br>
etacca prakaraṇaṁ tayā rajñe niveditam—deva pālāṇḍuṁ parimuṅkṣva, svāsthyaṁ bhaviṣyati |<br>
<a class='ref vai' id='vai264.009' href='#vai264.009'>Vai 264.009</a> rājā āha—devi, ahaṁ kṣatriyaḥ |<br>
<a class='ref vai' id='vai264.010' href='#vai264.010'>Vai 264.010</a> kathaṁ palāṇḍuṁ paribhakṣayāmi? devyuvāca—deva, paribhoktavyaṁ jīvitasyārthe, bhaiṣajyametat |<br>
<a class='ref vai' id='vai264.011' href='#vai264.011'>Vai 264.011</a> rājñā paribhuktam |<br>
sa ca kṛmirmṛtam uccāramārgeṇa nirgataḥ |<br>
svasthībhūtaśca rājā |<br>
<a class='ref vai' id='vai264.012' href='#vai264.012'>Vai 264.012</a> tena parituṣṭena tiṣyarakṣitā vareṇa pravāritā—kiṁ te varaṁ prayacchāmi? tayā abhihitam—saptāhaṁ devo rājyaṁ prayacchatu |<br>
<a class='ref vai' id='vai264.013' href='#vai264.013'>Vai 264.013</a> rājā āha—ahaṁ ko bhaviṣyāmi? devyuvāca—saptāhasyātyayāddeva eva rājā bhaviṣyati |<br>
<a class='ref vai' id='vai264.014' href='#vai264.014'>Vai 264.014</a> yāvadrājñā tiṣyarakṣitāyāḥ saptāhaṁ rājyaṁ dattam |<br>
tasyā buddhirutpannā—idānīṁ mayā asya kuṇālasya vairaṁ niryātitavyam |<br>
<a class='ref vai' id='vai264.015' href='#vai264.015'>Vai 264.015</a> tayā kapaṭalekho likhitastakṣaśilakānāṁ paurāṇām—kuṇālasya nayanaṁ vināśayitavyamiti |<br>
<a class='ref vai' id='vai264.016' href='#vai264.016'>Vai 264.016</a> āha ca—<a class='ref vai' id='vai264.017' href='#vai264.017'>Vai 264.017</a> rājā hyaśoko balavān pracaṇḍa ājñāpayattakṣaśilājanaṁ hi |<br>
<a class='ref vai' id='vai264.019' href='#vai264.019'>Vai 264.019</a> uddhāryatāṁ locanamasya śatrormauryasya vaṁśasya kalaṅka eṣaḥ (116)|<br>
<a class='ref vai' id='vai264.021' href='#vai264.021'>Vai 264.021</a> rājño ’śoksya yatra kāryamāśu pariprāpyaṁ bhavati, dantamudrayā mudrayati |<br>
yāvat tiṣyarakṣitā śayitasya rājñastaṁ lekhaṁ dantamudrayā mudrayiṣyāmīti rājñaḥ sakāśamabhigatā |<br>
<a class='ref vai' id='vai264.022' href='#vai264.022'>Vai 264.022</a> rājā ca bhītaḥ pratibuddhaḥ |<br>
<a class='ref vai' id='vai264.023' href='#vai264.023'>Vai 264.023</a> devī kathayati—kimidamiti? rājā kathayati—devi, svapnaṁ me ’śobhanaṁ dṛṣṭam |<br>
<a class='ref vai' id='vai264.024' href='#vai264.024'>Vai 264.024</a> paśyāmi dvau gṛdhrau kuṇālasya nayanamutpāṭayitumicchataḥ |<br>
devī kathayati—svāsthyaṁ kumārasyeti |<br>
<a class='ref vai' id='vai264.025' href='#vai264.025'>Vai 264.025</a> evaṁ dvirapi rājā bhītaḥ pratibuddhaḥ kathayati—devi, svapno me na śobhano dṛṣṭa iti |<br>
<a class='ref vai' id='vai264.026' href='#vai264.026'>Vai 264.026</a> tiṣyarakṣitā kathayati—kīdṛśaḥ svapna iti |<br>
rājā āha—paśyāmi kuṇālam—dīrghakeśanakhaśmaśruḥ puraṁ praviṣṭaḥ |<br>
<a class='ref vai' id='vai264.027' href='#vai264.027'>Vai 264.027</a> devyāha—svāsthyaṁ kumārasyeti |<br>
yāvat tiṣyarakṣitayā rājñaḥ śayitasya sa lekho dantamudrayā mudrayitvā takṣaśilāṁ preṣitaḥ |<br>
<a class='ref vai' id='vai264.028' href='#vai264.028'>Vai 264.028</a> yāvadrājñā śayitena svapne dṛṣṭaṁ dantā viśīrṇāḥ |<br>
<a class='ref vai' id='vai264.029' href='#vai264.029'>Vai 264.029</a> tato rājā tasyā eva rātreratyaye naimittikānāhūya kathayati—kīdṛśa eṣāṁ svapnānāṁ vipāka iti? naimittikāḥ kathayati—deva, ya īdṛśasvapnāni paśyati |<br>
<a class='ref vai' id='vai264.030' href='#vai264.030'>Vai 264.030</a> āha ca—<a class='ref vai' id='vai264.031' href='#vai264.031'>Vai 264.031</a> dantā yasya viśīryante svapnānte prapatanti ca |<br>
<a class='ref vai' id='vai264.032' href='#vai264.032'>Vai 264.032</a> cakṣurbhedaṁ ca putrasya putranāśaṁ ca paśyati (117)|<br>
śrutvā ca aśokastvaritaṁmutthāyāsanāt kṛtañjaliścaturdiśaṁ devatām yācayitumārabdhaḥ |<br>
<a class='ref vai' id='vai265.002' href='#vai265.002'>Vai 265.002</a> āha ca—<a class='ref vai' id='vai265.003' href='#vai265.003'>Vai 265.003</a> yā devatā śāsturabhiprasannā dharme ca saṁghe ca gaṇapradhāne |<br>
<a class='ref vai' id='vai265.005' href='#vai265.005'>Vai 265.005</a> ye cāpi loke ṛṣayo variṣṭhā rakṣantu te ’smattanayaṁ kuṇālam (118)|<br>
<a class='ref vai' id='vai265.007' href='#vai265.007'>Vai 265.007</a> sa ca lekho ’nupūrveṇa takṣaśilāmupanītaḥ |<br>
atha takṣaśilāḥ paurajānapadā lekhadarśanāt kuṇālasya guṇavistaratuṣṭā notsahante tadaptiyaṁ niveditum |<br>
<a class='ref vai' id='vai265.008' href='#vai265.008'>Vai 265.008</a> ciraṁ vicārayitvā rājā duṣṭaśīlaḥ svaputrasya na marṣayati, prāgevāsmākaṁ marṣayati |<br>
<a class='ref vai' id='vai265.009' href='#vai265.009'>Vai 265.009</a> āha ca—<a class='ref vai' id='vai265.010' href='#vai265.010'>Vai 265.010</a> munivṛttasya śāntasya sarvabhūtahitaiṣiṇaḥ |<br>
<a class='ref vai' id='vai265.011' href='#vai265.011'>Vai 265.011</a> yasya dveṣaḥ kumārasya kasyānyasya bhaviṣyati (119)|<br>
<a class='ref vai' id='vai265.012' href='#vai265.012'>Vai 265.012</a> tairyāvatkuṇālasya niveditam, lekhaścopanītaḥ |<br>
tataḥ kuṇālo vācayitvā kathayati—viśrabdham yathātmaprayojanaṁ kriyatāmiti |<br>
<a class='ref vai' id='vai265.013' href='#vai265.013'>Vai 265.013</a> yāvaccaṇḍālā upanītāh—kuṇālasya nayanamutpāṭayatheti |<br>
<a class='ref vai' id='vai265.014' href='#vai265.014'>Vai 265.014</a> te ca kṛtāñjalipuṭā ūcuh—notsāhayāmaḥ |<br>
kṛtah?<a class='ref vai' id='vai265.015' href='#vai265.015'>Vai 265.015</a> yo hi candramasaḥ kāntiṁ mohādabhyuddharennaraḥ |<br>
<a class='ref vai' id='vai265.016' href='#vai265.016'>Vai 265.016</a> sa candrasadṛśādvaktrāttava netre samuddharet (120)|<br>
<a class='ref vai' id='vai265.017' href='#vai265.017'>Vai 265.017</a> tataḥ kumāreṇa makuṭaṁ dattam |<br>
anayā dakṣiṇayotpāṭayatheti |<br>
tasya tu karmaṇo ’vaśyaṁ vipattavyam |<br>
<a class='ref vai' id='vai265.018' href='#vai265.018'>Vai 265.018</a> puruṣo hi vikṛtarūpo ’ṣṭādaśābhirdaurvarṇikaiḥ samanvāgato ’bhyāgataḥ |<br>
sa kathayati—ahamutpāṭayiṣyāmīti |<br>
<a class='ref vai' id='vai265.019' href='#vai265.019'>Vai 265.019</a> yāvatkuṇālasya samīpaṁ nītaḥ |<br>
tasmiṁśca samaye kuṇālasya sthavirāṇāṁ vacanamāmukhībhūtam |<br>
<a class='ref vai' id='vai265.020' href='#vai265.020'>Vai 265.020</a> sa tadvacanamanusmṛtyovāca—<a class='ref vai' id='vai265.021' href='#vai265.021'>Vai 265.021</a> imāṁ vipattiṁ vijñāya tairuktaṁ tattvavādibhiḥ |<br>
<a class='ref vai' id='vai265.022' href='#vai265.022'>Vai 265.022</a> paśyānityamidaṁ sarvaṁ nāsti kaścid dhruve sthitaḥ (121)|<br>
<a class='ref vai' id='vai265.023' href='#vai265.023'>Vai 265.023</a> kalyāṇamitrāste mahyaṁ sukhakāmā hitaiṣiṇaḥ |<br>
<a class='ref vai' id='vai265.024' href='#vai265.024'>Vai 265.024</a> yairayaṁ deśito dharmo vītakleśairmahātmabhiḥ (122)|<br>
<a class='ref vai' id='vai265.025' href='#vai265.025'>Vai 265.025</a> anityatāṁ saṁparipaśyato me gurūpadeśānmanasi prakurvataḥ |<br>
<a class='ref vai' id='vai265.027' href='#vai265.027'>Vai 265.027</a> utpāṭane ’haṁ na bibhemi saumya netradvayasyāsthiratāṁ hi paśye (123)|<br>
<a class='ref vai' id='vai265.029' href='#vai265.029'>Vai 265.029</a> utpāṭe vā na vā netre yathā vā manyate nṛpaḥ |<br>
<a class='ref vai' id='vai265.030' href='#vai265.030'>Vai 265.030</a> gṛhītasāraṁ cakṣurme hyanityādibhirāśrayaiḥ (124)|<br>
<a class='ref vai' id='vai265.031' href='#vai265.031'>Vai 265.031</a> tataḥ kuṇālastaṁ puruṣamuvāca—tena hi bhoḥ puruṣa, ekaṁ tāvannayanamutpāṭya mama haste ’nuprayaccha |<br>
<a class='ref vai' id='vai265.032' href='#vai265.032'>Vai 265.032</a> yāvat sa puruṣaḥ kuṇālasya nayanamutpāṭayituṁ pravṛttaḥ |<br>
tato ’nekāni prāṇiśatasahasrāṇi vikroṣṭumārabdhāni—kaṣṭaṁ bhoḥ |<br>
eṣā hi nirmalā jyotsnā gaganātpatate śaśī |<br>
<a class='ref vai' id='vai266.002' href='#vai266.002'>Vai 266.002</a> puṇḍarīkavanāccāpi śrīmannutpaṭyate ’mbujam (125)|<br>
<a class='ref vai' id='vai266.003' href='#vai266.003'>Vai 266.003</a> teṣu prāṇiśatasahasreṣu rudatsu kuṇālasyaiva nayanamutpāṭya haste dattam |<br>
tataḥ kuṇālastannayanaṁ gṛhyovāca—<a class='ref vai' id='vai266.005' href='#vai266.005'>Vai 266.005</a> rūpāṇi kasmānna nirīkṣase tvam yathāpurā prākṛta māṁsapiṇḍa |<br>
<a class='ref vai' id='vai266.007' href='#vai266.007'>Vai 266.007</a> te vañcitāste ca vigarhaṇīyā ātmeti ye tvāmabudhāḥ (126)|<br>
<a class='ref vai' id='vai266.009' href='#vai266.009'>Vai 266.009</a> sāmagrajaṁ budbadasaṁnikāśaṁ sudurlabhaṁ nirviṣamasvatantram |<br>
<a class='ref vai' id='vai266.011' href='#vai266.011'>Vai 266.011</a> evaṁ pravīkṣanti sadāpramattā ye tvāṁ na te duḥkhamanuprayānti (127)|<br>
<a class='ref vai' id='vai266.013' href='#vai266.013'>Vai 266.013</a> evamanuvicintayatā tena sarvabhāveṣvanityatām |<br>
<a class='ref vai' id='vai266.014' href='#vai266.014'>Vai 266.014</a> srotāpattiphalaṁ prāptaṁ janakāyasya paśyataḥ (128)|<br>
<a class='ref vai' id='vai266.015' href='#vai266.015'>Vai 266.015</a> tataḥ kuṇālo dṛṣṭasatyastaṁ puruṣamuvāca—idānīṁ dvitīyaṁ viśrabdhaṁ nayanamutpāṭya haste datta |<br>
<a class='ref vai' id='vai266.016' href='#vai266.016'>Vai 266.016</a> atha kuṇālo māṁsacakṣuṣyuddhṛte prajñācakṣuṣi ca viśuddhe kathayati—<a class='ref vai' id='vai266.017' href='#vai266.017'>Vai 266.017</a> uddhṛtaṁ māṁsacakṣurme yadyapyetatsudurlabham |<br>
<a class='ref vai' id='vai266.018' href='#vai266.018'>Vai 266.018</a> prajñācakṣurviśuddhaṁ me pratilabdhamaninditam (129)|<br>
<a class='ref vai' id='vai266.019' href='#vai266.019'>Vai 266.019</a> parityakto ’haṁ nṛpatinā yadyahaṁ putrasaṁjñayā |<br>
<a class='ref vai' id='vai266.020' href='#vai266.020'>Vai 266.020</a> dharmarājasya putratvamupeto ’smi mahātmanaḥ (130)|<br>
<a class='ref vai' id='vai266.021' href='#vai266.021'>Vai 266.021</a> eśvaryādyadyahaṁ bhraṣṭaṁ śokaduḥkhanibandhanāt |<br>
<a class='ref vai' id='vai266.022' href='#vai266.022'>Vai 266.022</a> dharmaiśvaryamavāptaṁ me duḥkhaśokavināśanam (131)|<br>
<a class='ref vai' id='vai266.023' href='#vai266.023'>Vai 266.023</a> yāvatkuṇālena śrutam—nāyaṁ tātasyāśokasya karma, api tu tiṣyarakṣitāyā ayaṁ prayoga iti |<br>
<a class='ref vai' id='vai266.024' href='#vai266.024'>Vai 266.024</a> śrutvā ca kuṇālaḥ kathayati—<a class='ref vai' id='vai266.025' href='#vai266.025'>Vai 266.025</a> ciraṁ sukhaṁ caiva sā tiṣyanāṁnī āyurbalaṁ pālayate ca devī |<br>
<a class='ref vai' id='vai266.027' href='#vai266.027'>Vai 266.027</a> saṁpreṣito ’yaṁ hi yayā prayogo yasyānubhāvena kṛtaḥ svakārtham (132)|<br>
<a class='ref vai' id='vai266.029' href='#vai266.029'>Vai 266.029</a> tataḥ kāñcanamālayā śrutam—kuṇālasya nayanānyutpāṭitānīti |<br>
śrutvā ca bhartṛtayā kuṇālasamīpamupasaṁkramya parṣadamavagāhya kuṇālamuddhṛtanayanaṁ rudhirāvasiktagātraṁ dṛṣṭvā sūrcchitā bhūmau patitā |<br>
<a class='ref vai' id='vai266.031' href='#vai266.031'>Vai 266.031</a> yāvajjalasekaṁ kṛtvotthāpitā |<br>
tataḥ kathaṁcit saṁjñāmupalabhya sasvaraṁ prarudantyuvāca—netrāṇi kāntāni manoharāṇi ye māṁ nirīkṣañjanayanti tuṣṭim |<br>
<a class='ref vai' id='vai267.003' href='#vai267.003'>Vai 267.003</a> te me vipannā hyanirīkṣaṇīyāstyajanti me prāṇasamāḥ śarīram (133)|<br>
<a class='ref vai' id='vai267.005' href='#vai267.005'>Vai 267.005</a> tataḥ kuṇālo bhāryāmanunayannuvāca—alaṁ ruditena |<br>
nārhasi śokamāśrayitum |<br>
<a class='ref vai' id='vai267.006' href='#vai267.006'>Vai 267.006</a> svayaṁkṛtānāmiha karmaṇāṁ phalamupasthitam |<br>
āha ca—<a class='ref vai' id='vai267.007' href='#vai267.007'>Vai 267.007</a> karmātmakaṁ lokamidaṁ viditvā duḥkhātmakaṁ cāpi janaṁ hi matvā |<br>
<a class='ref vai' id='vai267.009' href='#vai267.009'>Vai 267.009</a> matvā ca lokaṁ priyaviprayogaṁ kartuṁ priye nārhasi bāṣpamokṣam (134)|<br>
<a class='ref vai' id='vai267.011' href='#vai267.011'>Vai 267.011</a> tataḥ kuṇālo bhāryayā saha takṣaśilāyā niṣkāsitaḥ |<br>
sa garbhādānamupādāya paramasukumāraśarīraḥ |<br>
<a class='ref vai' id='vai267.012' href='#vai267.012'>Vai 267.012</a> na kiṁcidutsahate karma kartum |<br>
kevalaṁ vīṇāṁ vādayati, gāyati ca |<br>
<a class='ref vai' id='vai267.013' href='#vai267.013'>Vai 267.013</a> tato bhaikṣyaṁ labhate |<br>
kuṇālaḥ patnyā saha bhuṅkte |<br>
tataḥ kāñcanamālā yena mārgeṇa pāṭaliputrādānītā, tameva mārgamanusmarantī bhartṛdvitīyā pāṭaliputraṁ gatā |<br>
<a class='ref vai' id='vai267.014' href='#vai267.014'>Vai 267.014</a> yāvadaśokasya gṛhamārabdhā praveṣṭum |<br>
<a class='ref vai' id='vai267.015' href='#vai267.015'>Vai 267.015</a> dvārapālena ca nivāritau |<br>
yāvadrājño ’śokasya yānaśālāyāmavasthitau |<br>
<a class='ref vai' id='vai267.016' href='#vai267.016'>Vai 267.016</a> tataḥ kuṇālo rātryāḥ pratyūṣasamaye vīṇāṁ vādayitumārabdhaḥ |<br>
yathā nayanānyutpāṭitāni, satyadarśanaṁ ca kṛtam, tadanurūpaṁ hitaṁ ca gītaṁ prārabdham |<br>
<a class='ref vai' id='vai267.017' href='#vai267.017'>Vai 267.017</a> āha ca—<a class='ref vai' id='vai267.018' href='#vai267.018'>Vai 267.018</a> cakṣurādīni yaḥ prājñaḥ paśyatyāyatanāni ca |<br>
<a class='ref vai' id='vai267.019' href='#vai267.019'>Vai 267.019</a> jñānadīpena śuddhena sa saṁsārādvimucyate (135)|<br>
<a class='ref vai' id='vai267.020' href='#vai267.020'>Vai 267.020</a> yadi tava bhavaduḥkhapīḍitā bhavati doṣaviniśritā matiḥ |<br>
<a class='ref vai' id='vai267.022' href='#vai267.022'>Vai 267.022</a> sukhamiha ca yadīcchasi dhruvaṁ tvaritamihāyatanāni saṁtyajasva (136)|<br>
<a class='ref vai' id='vai267.024' href='#vai267.024'>Vai 267.024</a> tasya gītaśabdo rājñā aśokena śrutaḥ |<br>
śrutvā ca rājā prītamanā uvāca—<a class='ref vai' id='vai267.025' href='#vai267.025'>Vai 267.025</a> gītaṁ kuṇālena mayi prasaktaṁ vīṇāsvaraṁ caiva śrutiścireṇa |<br>
<a class='ref vai' id='vai267.027' href='#vai267.027'>Vai 267.027</a> abhyāgato ’pīha gṛhaṁ nu kaṁcinna cecchati draṣṭumayaṁ kumāraḥ (137)|<br>
<a class='ref vai' id='vai267.029' href='#vai267.029'>Vai 267.029</a> atha rājā aśoko ’nyatamapuruṣamāhūyovāca—puruṣa, lakṣyate—<a class='ref vai' id='vai267.030' href='#vai267.030'>Vai 267.030</a> na khalveṣa kiṁ gītasya kuṇālasadṛśo dhvaniḥ |<br>
<a class='ref vai' id='vai267.031' href='#vai267.031'>Vai 267.031</a> karmaṇyadhairyatāṁ caiva sūcayanniva lakṣyate (138)|<br>
<a class='ref vai' id='vai267.032' href='#vai267.032'>Vai 267.032</a> tadanenāsmi śabdena dhairyādākampito bhṛśam |<br>
<a class='ref vai' id='vai267.033' href='#vai267.033'>Vai 267.033</a> kalabhasyeva naṣṭasya pranaṣṭakalabhaḥ karī (139)|<br>
gaccha, kuṇālamānayasveti |<br>
<a class='ref vai' id='vai268.001' href='#vai268.001'>Vai 268.001</a> yāvat puruṣo yānaśālāṁ gataḥ |<br>
paśyati kuṇālamuddhṛtanayanaṁ vātātapaparidagdhagātram |<br>
<a class='ref vai' id='vai268.002' href='#vai268.002'>Vai 268.002</a> apratyabhijñāya ca rājānamaśokamabhigamyovāca—deva, na hyeṣa kuṇālaḥ |<br>
<a class='ref vai' id='vai268.003' href='#vai268.003'>Vai 268.003</a> andhaka eṣa vanīpakaḥ patnyā saha devasya yānaśālāyamavasthitaḥ |<br>
śrutvā ca rājā saṁvignaścintayāmāsa—yathā mayā svapnānyaśobhanāni dṛṣṭāni, niyataṁ kuṇālasya nayanāni vinaṣṭāni bhaviṣyanti |<br>
<a class='ref vai' id='vai268.005' href='#vai268.005'>Vai 268.005</a> āha ca—<a class='ref vai' id='vai268.006' href='#vai268.006'>Vai 268.006</a> svapnāntare nimittāni yathā dṛṣṭāni me purā |<br>
<a class='ref vai' id='vai268.007' href='#vai268.007'>Vai 268.007</a> niḥsaṁśayaṁ kuṇālasya netre vai nidhanaṁ gate (140)|<br>
<a class='ref vai' id='vai268.008' href='#vai268.008'>Vai 268.008</a> tato rājā prarudannuvāca—<a class='ref vai' id='vai268.009' href='#vai268.009'>Vai 268.009</a> śīghramānīyatāmeṣa matsamīpaṁ vanīpakam |<br>
<a class='ref vai' id='vai268.010' href='#vai268.010'>Vai 268.010</a> na hi me śāmyate cetaḥ sutavyasanacintayā (141)|<br>
<a class='ref vai' id='vai268.011' href='#vai268.011'>Vai 268.011</a> yāvat puruṣo yānaśālāṁ gatvā kuṇālamuvāca—kasya tvaṁ putraḥ, kiṁ ca nāma? kuṇālaḥ prāha—<a class='ref vai' id='vai268.013' href='#vai268.013'>Vai 268.013</a> aśoko nāṁ rājāsau mauryāṇāṁ kulavardhanaḥ |<br>
<a class='ref vai' id='vai268.014' href='#vai268.014'>Vai 268.014</a> kṛtsneyaṁ pṛthivī yasya vaśe vartani kiṁkara (142)|<br>
<a class='ref vai' id='vai268.015' href='#vai268.015'>Vai 268.015</a> tasya rājñastvahaṁ putraḥ kuṇāla iti viśrutaḥ |<br>
<a class='ref vai' id='vai268.016' href='#vai268.016'>Vai 268.016</a> dhārmikasya tu putro ’haṁ buddhasyādityabāndhavaḥ (143)|<br>
<a class='ref vai' id='vai268.017' href='#vai268.017'>Vai 268.017</a> tataḥ kuṇālaḥ patnyā saha rājño ’śokasya samīpamānītaḥ |<br>
atha rājā aśokah <span class='supplied'>paśyati</span> kuṇālamuddhṛtanayanaṁ vātātapaparidagdhagātraṁ rathyācolakasaṁghātapratyavareṇa vāsasā lakṣyālakṣyapracchāditakaupīnam |<br>
<a class='ref vai' id='vai268.019' href='#vai268.019'>Vai 268.019</a> sa tamapratyābhijñāya ākṛtimātrakaṁ dṛṣṭvā rājā kathayati—tvaṁ kuṇāla iti? kuṇālaḥ prāha—evaṁ deva, kuṇālo ’smīti |<br>
<a class='ref vai' id='vai268.020' href='#vai268.020'>Vai 268.020</a> śrutvā mūrcchito bhūmau patitaḥ |<br>
vakṣyati hi—<a class='ref vai' id='vai268.021' href='#vai268.021'>Vai 268.021</a> tataḥ kuṇālasya mukhaṁ nirīkṣya netroddhṛtaṁ śokaparītacetāḥ |<br>
<a class='ref vai' id='vai268.023' href='#vai268.023'>Vai 268.023</a> rājā hyaśokaḥ patito dharaṇyāṁ hā putraśokena hi dahyamānaḥ (144)|<br>
<a class='ref vai' id='vai268.025' href='#vai268.025'>Vai 268.025</a> yāvajjalapariṣekaṁ kṛtvā rājānamutthāpayitvā āsane niṣāditaḥ |<br>
atha rājā kathaṁcit saṁjñāmupalabhya kuṇālamutsaṅge sthāpayāmāsa |<br>
<a class='ref vai' id='vai268.026' href='#vai268.026'>Vai 268.026</a> vakṣyati hi—<a class='ref vai' id='vai268.027' href='#vai268.027'>Vai 268.027</a> tato muhūrtaṁ nṛpa āśvasitvā kaṇṭhe pariṣvajya rasāśrukaṇṭhaḥ |<br>
<a class='ref vai' id='vai268.028' href='#vai268.028'>Vai 268.028</a> muhuḥ kuṇālasya mukhaṁ pramṛjya bahūni rājā vilalāpa tatra (145)|<br>
<a class='ref vai' id='vai268.030' href='#vai268.030'>Vai 268.030</a> netre kuṇālapratime vilokya sutaṁ kuṇāleti purā babhāṣe |<br>
tadasya netre nidhanaṁ gate te putraṁ kuṇāleti kathaṁ ca vakṣye (146)|<br>
<a class='ref vai' id='vai269.003' href='#vai269.003'>Vai 269.003</a> āha ca—<a class='ref vai' id='vai269.004' href='#vai269.004'>Vai 269.004</a> kathaya kathaya sādhu putra tāvadvadanamidaṁ tava cārunetram |<br>
<a class='ref vai' id='vai269.006' href='#vai269.006'>Vai 269.006</a> gaganamiva vipannacandratāravyapagataśobhamanīkṣakaṁ kṛtaṁ te (147)|<br>
<a class='ref vai' id='vai269.008' href='#vai269.008'>Vai 269.008</a> akaruṇahṛdayena tena tāta munisadṛśasya na sādhu sādhubuddheḥ |<br>
<a class='ref vai' id='vai269.010' href='#vai269.010'>Vai 269.010</a> naravaranayaneṣvavairavairaṁ prakṛtamidaṁ mama bhūri śokamūlam (148)|<br>
<a class='ref vai' id='vai269.012' href='#vai269.012'>Vai 269.012</a> vada suvadana kṣiprametadarthaṁ vrajati śarīramidaṁ purā vināśam |<br>
<a class='ref vai' id='vai269.014' href='#vai269.014'>Vai 269.014</a> tava nayanavināśaśokadagdhaṁ vanamiva nāgavimuktavajradagdham (149)|<br>
<a class='ref vai' id='vai269.016' href='#vai269.016'>Vai 269.016</a> tataḥ kuṇālaḥ pitaraṁ praṇipatyovāca—<a class='ref vai' id='vai269.017' href='#vai269.017'>Vai 269.017</a> rājannatītaṁ khalu naiva śocyaṁ kiṁ na śrutaṁ te munivākyametat |<br>
<a class='ref vai' id='vai269.019' href='#vai269.019'>Vai 269.019</a> yatkarmabhiste ’pi jinā na muktāḥ pratyekabuddhāḥ sudṛḍhaistathaiva (250)|<br>
<a class='ref vai' id='vai269.021' href='#vai269.021'>Vai 269.021</a> labdhāḥ phalasthāśca pṛthagjanāśca kṛtāni kāmānyaśubhāni dehinām |<br>
<a class='ref vai' id='vai269.023' href='#vai269.023'>Vai 269.023</a> svayaṁkṛtānāmiha karmāṇāṁ phalaṁ kathaṁ tu vakṣyāmi parairidaṁ kṛtam (151)|<br>
<a class='ref vai' id='vai269.025' href='#vai269.025'>Vai 269.025</a> ahameva mahārāja kṛtāparādhaśca sāparādhaśca |<br>
<a class='ref vai' id='vai269.026' href='#vai269.026'>Vai 269.026</a> vinivartayāmi yo ’haṁ vinayāmi vipattijananāni (152)|<br>
<a class='ref vai' id='vai269.027' href='#vai269.027'>Vai 269.027</a> na śastravajrāgniviṣāṇi pannagāḥ kurvanti pīḍāṁ nabhaso ’vikāriṇaḥ |<br>
<a class='ref vai' id='vai269.029' href='#vai269.029'>Vai 269.029</a> śarīralakṣyeṇa dhṛtena pārthiva patanti duḥkhānyaśivāni dehinām (153)|<br>
<a class='ref vai' id='vai269.031' href='#vai269.031'>Vai 269.031</a> atha rājā śokāgninā saṁtāpitahṛdaya uvāca—<a class='ref vai' id='vai269.032' href='#vai269.032'>Vai 269.032</a> kenoddhṛtāni nayanāni sutasya mahyaṁ ko jīvitaṁ sumadhuraṁ tyajituṁ vyavastaḥ |<br>
śokānalo nipatito hṛdaye pracaṇḍah ācakṣva putra kasya harāmi daṇḍam (154)|<br>
<a class='ref vai' id='vai270.003' href='#vai270.003'>Vai 270.003</a> yāvadrājñā aśokena śrutam—tiṣyarakṣitāyā ayaṁ prayoga iti |<br>
śrutvā rājā tiṣyarakṣitāmāhūyovāca—<a class='ref vai' id='vai270.005' href='#vai270.005'>Vai 270.005</a> kathaṁ hi dhanye na nimajjase kṣitau cchindāmi śīrṣaṁ paraśuprahāraiḥ |<br>
<a class='ref vai' id='vai270.007' href='#vai270.007'>Vai 270.007</a> tyajāmyahaṁ tvāmatipāpakāriṇīmadharmayuktāṁ śriyamātmavāniva (155)|<br>
<a class='ref vai' id='vai270.009' href='#vai270.009'>Vai 270.009</a> tato rājā krodhāgninā prajvalitastiṣyarakṣitāṁ nirīkṣyovāca—<a class='ref vai' id='vai270.010' href='#vai270.010'>Vai 270.010</a> utpāṭya netre paripātayāmi gātraṁ kimasyā nakharaiḥ sutīkṣṇaiḥ |<br>
<a class='ref vai' id='vai270.012' href='#vai270.012'>Vai 270.012</a> jīvantiśūlāmatha kārayāmi cchindāmi nāsāṁ krakacena vāsyāḥ (156)|<br>
<a class='ref vai' id='vai270.014' href='#vai270.014'>Vai 270.014</a> kṣureṇa jihvāmatha kartayāmi viṣeṇa pūrṇāmatha ghātayiṣye |<br>
<a class='ref vai' id='vai270.016' href='#vai270.016'>Vai 270.016</a> sa ityevamādivadhaprayogaṁ bahuprakāraṁ hyavadannarendraḥ (157)|<br>
<a class='ref vai' id='vai270.018' href='#vai270.018'>Vai 270.018</a> vijñāpayāmāsa guruṁ mahātmā |<br>
<a class='ref vai' id='vai270.020' href='#vai270.020'>Vai 270.020</a> anāryakarmā yadi tiṣyarakṣitā tvamāryakarmā bhava mā vadha striyam (158)|<br>
<a class='ref vai' id='vai270.022' href='#vai270.022'>Vai 270.022</a> phalaṁ hi maitryā sadṛśaṁ na vidyate prabhostitakṣā sugatena varṇitā |<br>
<a class='ref vai' id='vai270.024' href='#vai270.024'>Vai 270.024</a> punaḥ praṇasya pitaraṁ kumāraḥ kṛtāñjaliḥ sūnṛtavāgjagāda (159)|<br>
<a class='ref vai' id='vai270.026' href='#vai270.026'>Vai 270.026</a> rājanna me duḥkhamalo ’sti kaścittīvrāpalāre ’pi na manyutāpaḥ |<br>
<a class='ref vai' id='vai270.028' href='#vai270.028'>Vai 270.028</a> manaḥ prasannam yadi me jananyām yenoddhṛte me nayane svayaṁ hi |<br>
<a class='ref vai' id='vai270.030' href='#vai270.030'>Vai 270.030</a> tattena satyena mamāstu tāvannetradvayaṁ prāktanameva sadyaḥ (160)|<br>
<a class='ref vai' id='vai270.032' href='#vai270.032'>Vai 270.032</a> ityuktamātre pūrvādhikapraśobhite netrayugme prādurbabhūvatuḥ |<br>
yāvadrājñā aśokena tiṣyarakṣitā amarṣitena jatugṛhaṁ praveśayitvā dagdhā, takṣaśilāśca paurāḥ praghātitāḥ |<br>
|<br>
bhikṣavaḥ saṁśayajātāḥ sarvasaśayacchettāramāyuṣmantaṁ sthaviropaguptaṁ pṛcchanti—kiṁ kuṇālena karma kṛtam yasya karmaṇo vipākena nayanānyutpāṭitāni? sthavira uvāca—tena hyāyuṣmantaḥ śrūyatām—<a class='ref vai' id='vai271.003' href='#vai271.003'>Vai 271.003</a> bhūtapūrvamatīte ’dhvani vārāṇasyāmanyatamo lubdhakaḥ |<br>
<a class='ref vai' id='vai271.004' href='#vai271.004'>Vai 271.004</a> sa himavantaṁ gatvā mṛgān praghātayati |<br>
<a class='ref vai' id='vai271.005' href='#vai271.005'>Vai 271.005</a> so ’pareṇa samayena himavantaṁ gataḥ |<br>
tatra pāśanipatitānyekasyāṁ guhāyāṁ praviṣṭānyāsāditāni |<br>
<a class='ref vai' id='vai271.006' href='#vai271.006'>Vai 271.006</a> tena vāgurayā sarve gṛhītāḥ |<br>
tasya buddhirutpannā—yadi praghātayiṣyāmi, māṁsaḥ kledaṁmupayāsyati |<br>
<a class='ref vai' id='vai271.007' href='#vai271.007'>Vai 271.007</a> tena pañcānāṁ mṛgaśatānāṁ nayanātyutpāṭitāni |<br>
|<br>
<a class='ref vai' id='vai271.008' href='#vai271.008'>Vai 271.008</a> kiṁ manyadhvamāyuṣmantah? yo ’sau lubdhakaḥ, sa eṣa kuṇālaḥ |<br>
yattatrānena bahūnāṁ mṛgaśatānāṁ nayanānyutpāṭitāni, tasya karmaṇo vipākena bahūni varṣaśatasahasrāṇi narakeṣu duḥkhamanubhūya tataḥ karmāvaśeṣeṇa pañca janmaśatāni tasya nayanānyutpāṭitāni |<br>
|<br>
<a class='ref vai' id='vai271.011' href='#vai271.011'>Vai 271.011</a> kiṁ karma kṛtam yasya karmaṇo vipākenocce kule upapannaḥ, prasādikaśca saṁvṛttaḥ, satyadarśanaṁ ca kṛtam?<a class='ref vai' id='vai271.013' href='#vai271.013'>Vai 271.013</a> tena hyāyucmantaḥ śrūyatām—bhūtapūrvamatīte ’dhvani catvāriṁśadvarṣasahasrāyuṣi prajāyāṁ krakucchando nāma samyaksambuddho loka udapādi |<br>
<a class='ref vai' id='vai271.014' href='#vai271.014'>Vai 271.014</a> yadā krakucchandaḥ samyaksambuddhaḥ sakalaṁ buddhakāryaṁ kṛtvā nirupadhiśeṣe nirvāṇadhātau parinirvṛtaḥ, tasya aśokena rājñā catūratnamayaṁ stūpaṁ kāritam |<br>
<a class='ref vai' id='vai271.016' href='#vai271.016'>Vai 271.016</a> yadā rājā aśokaḥ kālagataḥ, aśrāddho rājā rājyaṁ pratiṣṭhitaḥ |<br>
tāni ratnānyadattādāyikairhṛtāni |<br>
<a class='ref vai' id='vai271.017' href='#vai271.017'>Vai 271.017</a> pāṁśukāṣṭaṁ cāvaśiṣṭam |<br>
atra janakāyo gatvā viśīrṇaṁ dṛṣṭvā śocitumārabdhaḥ |<br>
<a class='ref vai' id='vai271.018' href='#vai271.018'>Vai 271.018</a> tasmiṁśca samaye ’nyatamaśca śreṣṭhiputraḥ |<br>
tenokrah—kimarthaṁ rudyata iti? tairabhihitam—krakucchandasya samyaksambuddhasya stūpaṁ catūratnamayamāsīt, sa idānīṁ viśīrṇa iti |<br>
<a class='ref vai' id='vai271.020' href='#vai271.020'>Vai 271.020</a> tatastena ca tatra krakucchandasya samyaksambuddhasya kāyapramāṇikā pratimā babhūva viśīrṇā, sā abhisaṁskṛtā, samyakpraṇidhānaṁ ca kṛtam—yādṛśaḥ krakucchandaḥ śāstā, īdṛśameva śāstāramārāgayeyaṁ mā virāgayeyamiti |<br>
|<br>
<a class='ref vai' id='vai271.023' href='#vai271.023'>Vai 271.023</a> kiṁ manyadhvamāyuṣmantah? yo ’sau śreṣṭhiputraḥ, sa eṣa kuṇālaḥ |<br>
yatrānena krakucchandasya stūpamabhisaṁskṛtam, tasya karmaṇo vipākenoccakule upapannaḥ |<br>
<a class='ref vai' id='vai271.024' href='#vai271.024'>Vai 271.024</a> yatpratimā abhisaṁskṛtā, tena karmaṇo vipākena kuṇākaḥ prāsādikaḥ samṛttaḥ |<br>
<a class='ref vai' id='vai271.025' href='#vai271.025'>Vai 271.025</a> yat praṇidhānaṁ kṛtam, tasya karmaṇo vipākena kuṇālena śākyamuniḥ samyaksambuddhastādṛśa eva śāstā samārāgito na virāgitaḥ, satyadarśanaṁ ca kṛtam |<br>
|<br>
<a class='ref vai' id='vai271.028' href='#vai271.028'>Vai 271.028</a> iti śrīdivyāvadāne kuṇālāvadānaṁ saptaviṁśatimaṁ samāptam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
