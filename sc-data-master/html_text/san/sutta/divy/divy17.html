<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy17' lang='san'>
<header>
<ul>
<li class='division'>Divyāvadānam</li>
</ul>
<h1>17. māndhātāvadānam</h1>
</header>
<p><a class='ref vai' id='vai125.001' href='#vai125.001'>Vai 125.001</a> <span class='evam'>evaṁ mayā śrutam</span> |<br>
<a class='ref vai' id='vai125.002' href='#vai125.002'>Vai 125.002</a> ekasmin samaye bhagavān vaiśālyāṁ viharati markaṭahradatīre kūṭāgāraśālāyām |<br>
<a class='ref vai' id='vai125.003' href='#vai125.003'>Vai 125.003</a> atha bhagavān pūrvāhṇe nivāsya pātracīvaramādāya vaiśālīṁ piṇḍāya prāvikṣat |<br>
<a class='ref vai' id='vai125.004' href='#vai125.004'>Vai 125.004</a> vaiśālīṁ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṁ pratisamayya yena cāpālacaityaṁ tenopasaṁkrāntaḥ |<br>
<a class='ref vai' id='vai125.005' href='#vai125.005'>Vai 125.005</a> upasaṁkramyānyatamaṁ vṛkṣamūlaṁ niśritya niṣaṇṇo divāvihārāya |<br>
<a class='ref vai' id='vai125.006' href='#vai125.006'>Vai 125.006</a> tatra bhagavānāyuṣmantamānandamāmantrayate—ramaṇīyā ānanda vaiśālī vṛjibhūmiścāpālacaityaṁ saptāmrakam <span class='supplied'>bahupatrakam</span> gautamanyagrodhaḥ śālavanaṁ dhurānikṣepanaṁ mallānāṁ makuṭabandhanaṁ caityam |<br>
<a class='ref vai' id='vai125.008' href='#vai125.008'>Vai 125.008</a> citro jambudvīpaḥ, madhuraṁ jīvitaṁ manuṣyāṇām |<br>
yasya kasyacidānanda catvāra ṛddhipādā āsevitā bhāvitā bahulīkṛtāḥ, ākāṅkṣan sa kalpaṁ vā tiṣṭhet kalpāvaśeṣaṁ vā |<br>
<a class='ref vai' id='vai125.010' href='#vai125.010'>Vai 125.010</a> tathāgatasya ānanda catvāra ṛddhipādā āsevitā bhāvitā bahulīkṛtāḥ |<br>
<a class='ref vai' id='vai125.011' href='#vai125.011'>Vai 125.011</a> ākāṅkṣamāṇastathāgataḥ kalpaṁ vā tiṣṭhet kalpāvaśeṣaṁ vā |<br>
evamukte āyuṣmānānandastūṣṇīm |<br>
<a class='ref vai' id='vai125.012' href='#vai125.012'>Vai 125.012</a> dvirapi trirapi bhagavānāyuṣmantamānandamāmantrayate—ramaṇīyā ānanda vaiśālī vṛjibhūmiścāpālaṁ caityaṁ saptāmrakaṁ bahupatrakaṁ gautamanyagrodhaḥ śālavanaṁ dhuranikṣepanaṁ mallānāṁ makuṭabandhanaṁ caityam |<br>
<a class='ref vai' id='vai125.014' href='#vai125.014'>Vai 125.014</a> citro jambudvīpaḥ, madhuraṁ jīvitaṁ manuṣyāṇām |<br>
yasya kasyacidānanda catvāra ṛddhipādā āsevitā bhāvitā bahulīkṛtāḥ, ākāṅkṣan sa kalpaṁ vā tiṣṭhet kalpāvaśeṣaṁ vā |<br>
<a class='ref vai' id='vai125.016' href='#vai125.016'>Vai 125.016</a> tathāgatasya ānanda catvāra ṛddhipādā āsevitā bhāvitā bahulīkṛtāḥ |<br>
ākāṅkṣamāṇastathāgataḥ kalpaṁ vā tiṣṭhet kalpāvaśeṣaṁ vā |<br>
<a class='ref vai' id='vai125.017' href='#vai125.017'>Vai 125.017</a> dvirapi trirapi āyuṣmānānandastūṣṇīm |<br>
atha bhagavata etadabhavat—sphūṭo ’bhavadānando bhikṣurmāreṇa pāpīyasā yatredānīm yāvat trirapi audārike avabhāsanimitte prāviṣkriyamāṇe na śaknoti tannimittamājñātum yathāpi tataḥ sphuṭo māreṇa pāpīyasā |<br>
<a class='ref vai' id='vai125.020' href='#vai125.020'>Vai 125.020</a> tatra bhagavānāyuṣmantamānandamāmantrayate—gaccha tvamānanda, anyataravṛkṣamūlaṁ niśritya vihara, mā ubhāvapi ākīrṇavihāriṇau bhaviṣyāvaḥ |<br>
<a class='ref vai' id='vai125.021' href='#vai125.021'>Vai 125.021</a> evaṁ bhadantetyāyuṣmānānando bhagvataḥ pratiśrutya anyatamavṛkṣamūlaṁ niśritya niṣaṇṇo divāvihārāya |<br>
<a class='ref vai' id='vai125.022' href='#vai125.022'>Vai 125.022</a> sa māraḥ pāpīyān yena bhagavāṁstenopasaṁkrāntaḥ |<br>
<a class='ref vai' id='vai125.023' href='#vai125.023'>Vai 125.023</a> uapsaṁkramya bhagavantamidamavocat—parinirvātu bhagavān |<br>
parinirvāṇakālasmayaḥ sugatasya |<br>
<a class='ref vai' id='vai125.024' href='#vai125.024'>Vai 125.024</a> kasmāt tvaṁ pāpīyann evaṁ vadasi—parinirvātu bhagavān, parinirvāṇakālasamayaḥ sugatasya? eko ’yaṁ bhadanta samayah—bhagavānurubilvāyāṁ viharati nadyā nairañjanāyāstīre bodhimūle ’cirābhisambuddhaḥ |<br>
<a class='ref vai' id='vai125.026' href='#vai125.026'>Vai 125.026</a> so ’ham yena bhagavāṁstenopasaṁkrāntaḥ |<br>
upasaṁkramya bhagavantamevaṁ vadāmi—parinirvātu bhagavān, parinirvāṇakālasamayaḥ sugatasya |<br>
<a class='ref vai' id='vai125.027' href='#vai125.027'>Vai 125.027</a> bhagavānevamāha—na tāvat pāpīyan parinirvāsyāmi, yāvanna me śrāvakāḥ piṇḍatā bhaviṣyanti vyaktā vinītā viśāradāḥ, alamutpannotpannānāṁ parapravādināṁ sahadharmeṇa nigrahītāraḥ, alaṁ svasya vādasya paryavadāpayitāro bhikṣavo bhikṣuṇya upāsakā uapāsikāḥ |<br>
<a class='ref vai' id='vai125.030' href='#vai125.030'>Vai 125.030</a> vaistārikaṁ ca te brahmacaryaṁ cariṣyanti bāhujanyaṁ pṛthubhūtam yāvaddevamanuṣyebhyaḥ samyaksamprakāśitam |<br>
<a class='ref vai' id='vai125.031' href='#vai125.031'>Vai 125.031</a> etarhi bhadanta bhagavataḥ śrāvakāḥ paṇḍitā vyaktā vinītā viśāradā alamutpannotpannānāṁ parapravāditāṁ sahadharmeṇa <a class='ref vai' id='vai126.000' href='#vai126.000'>Vai 126.000</a>nigrahītāraḥ, svasya vādasya paryavadāpayitāro bhikṣavo bhikṣuṇya upāsakā upāsikāḥ | <a class='ref vai' id='vai126.002' href='#vai126.002'>Vai 126.002</a></p>
<p>vaistārikaṁ ca te brahmacaryaṁ bāhujanyaṁ pṛthubhūtam yāvaddevamanuṣyebhyaḥ samyaksamprakāśitam |<br>
<a class='ref vai' id='vai126.003' href='#vai126.003'>Vai 126.003</a> tasmādahamevaṁ vadāmi—parinirvātu bhagavān, parinirvāṇakālasamayaḥ sugatasya |<br>
<a class='ref vai' id='vai126.004' href='#vai126.004'>Vai 126.004</a> alpotsukastvaṁ pāpīyan bhava |<br>
nicirasyedānīṁ tathāgatasya trayāṇāṁ varṣikāṇāṁ māsānāmatyayānnirupadhiśeṣe nirvāṇadhātau parinirvāṇaṁ bhaviṣyati |<br>
<a class='ref vai' id='vai126.005' href='#vai126.005'>Vai 126.005</a> atha mārasya pāpīyasa etadabhavat—parinirvāsyate bata śramaṇo gautamaḥ |<br>
|<br>
<a class='ref vai' id='vai126.006' href='#vai126.006'>Vai 126.006</a> iti viditvā hṛṣṭastuṣṭaḥ pramudita udagraḥ prītisaumanasyajātastatraivāntarhitaḥ |<br>
|<br>
<a class='ref vai' id='vai126.007' href='#vai126.007'>Vai 126.007</a> atha bhagavata etadabhavat—kastathāgatasya saṁmukhaṁ vaineyah? supriyo gandharvarājā subhadraśca parivrājakaḥ |<br>
<a class='ref vai' id='vai126.008' href='#vai126.008'>Vai 126.008</a> tayostrayāṇāṁ varṣikāṇāṁ māsānāmatyayādindriyaparipāko bhaviṣyati sukhādhiṣṭhānaṁ vā |<br>
<a class='ref vai' id='vai126.009' href='#vai126.009'>Vai 126.009</a> śakyaṁ śrāvakavaineyastathāgatena vinayituṁ na tu tathāgatavaineyaḥ śrāvakeṇa |<br>
|<br>
<a class='ref vai' id='vai126.010' href='#vai126.010'>Vai 126.010</a> atha bhagavata etadabhavat—yannvahaṁ tadrūpaṁ samādhiṁ samāpadyeyam yathā samāhite citte jīvitasaṁskārānadhiṣṭhāya āyuḥsaṁskārānutsṛjeyam |<br>
<a class='ref vai' id='vai126.011' href='#vai126.011'>Vai 126.011</a> atha bhagavāṁstadrūpaṁ samādhiṁ samāpanno yathā samāhite citte jīvitasaṁskārānadhiṣṭhāya āyuḥsaṁskārānutsraṣṭumārabdhaḥ |<br>
<a class='ref vai' id='vai126.012' href='#vai126.012'>Vai 126.012</a> samanantarādhiṣṭhiteṣu jīvitasaṁskāreṣu mahāpṛthivīcālo ’bhūdulkāpātā diśodāhāḥ |<br>
<a class='ref vai' id='vai126.013' href='#vai126.013'>Vai 126.013</a> antarikṣe devadundubhayo ’bhinadanti |<br>
<a class='ref vai' id='vai126.014' href='#vai126.014'>Vai 126.014</a> samanantarotsṛṣṭeṣvāyuḥsaṁskāreṣu kāmāvacareṣu deveṣu ṣaṇnimittāni prādurbhūtānipuṣpavṛkṣaḥ śīrṇāḥ, ratnavṛkṣāḥ śīrṇāḥ, ābharaṇavṛkṣāḥ śīrṇāḥ, bhavanasahasrāṇi prakampitāni, sumeruśṛṅgāni viśīrṇāni, daivatāni vāditrabhāṇḍāni parāhatāni |<br>
<a class='ref vai' id='vai126.016' href='#vai126.016'>Vai 126.016</a> atha bhagavāṁstasmāt samādhervyutthāya tasyā velāyāṁ gāthāṁ bhāṣate—<a class='ref vai' id='vai126.018' href='#vai126.018'>Vai 126.018</a> tulyamatulyaṁ ca saṁbhavaṁ bavasaṁskāramapotsṛjanmuniḥ |<br>
<a class='ref vai' id='vai126.019' href='#vai126.019'>Vai 126.019</a> adhyātmarataḥ samāhito hyabhinitkośamivāṇḍasambhavaḥ (1)|<br>
<a class='ref vai' id='vai126.020' href='#vai126.020'>Vai 126.020</a> samanantarotsṛṣṭeṣvāyuḥsaṁskāreṣu ṣaṭ kāmāvacarā devāḥ kriyākāraṁ kṛtvā bhagavato ’ntikaṁ prakrāntā darśanāya vandanāya |<br>
<a class='ref vai' id='vai126.021' href='#vai126.021'>Vai 126.021</a> bhagavatā tādṛśī dharmadeśanā kṛtā yadanekairdevatāśatasahasraiḥ satyāni dṛṣṭāni, dṛṣṭasatyāḥ svabhavanamanuprāptāḥ |<br>
<a class='ref vai' id='vai126.022' href='#vai126.022'>Vai 126.022</a> samanantarotsṛṣṭeṣvāyuḥsaṁskāreṣvanekāni parvatakandaragiriguhābhyo ’nekāni ṛṣiśatasahasrāṇyāgatāni |<br>
<a class='ref vai' id='vai126.023' href='#vai126.023'>Vai 126.023</a> te bhagavatā ’eta bhikṣavaścarata brahmacaryam’ pravrajitāḥ |<br>
<a class='ref vai' id='vai126.024' href='#vai126.024'>Vai 126.024</a> tairyojayadbhirghaṭadbhiḥ sarvakleśaprahāṇādarhattvaṁ sākṣātkṛtam |<br>
samanantarotsṛṣṭeṣvāyuḥsaṁskāroṣvanekā nāgayakṣagandharvakinnaramahoragā bhagavataḥ sakāśamupasaṁkrāntā bhagavato darśanāya |<br>
<a class='ref vai' id='vai126.026' href='#vai126.026'>Vai 126.026</a> bhagavatā teṣāmevaṁvidhā dharmadeśanā kṛtā yadanekair nāgayakṣagandharvakinnarairmahoragaiḥ śaraṇagamanaśikṣāpadāni gṛhītāni yāvat svabhavanamanuprāptāḥ |<br>
|<br>
<a class='ref vai' id='vai126.028' href='#vai126.028'>Vai 126.028</a> athāyuṣmānānandaḥ sāyāhṇe ’bhisamlayanādvyutthāya yena bhagavāṁstenopasaṁkrāntaḥ |<br>
upasaṁkramya bhagavataḥ pādau śirasā vanditvā ekānte ’sthād |<br>
<a class='ref vai' id='vai126.029' href='#vai126.029'>Vai 126.029</a> ekāntasthita āyuṣmānānando bhagavantamidamavocat—ko bhadanta hetuḥ kaḥ pratyayo mahataḥ pṛthivīcālasya? aṣṭau ime ānanda aṣṭau pratyayā mahataḥ pṛthivīcālasya |<br>
<a class='ref vai' id='vai126.031' href='#vai126.031'>Vai 126.031</a> katame ’ṣṭau? iyamānanda mahāpṛthivī apsu pratiṣṭhitā, āpo vāyau pratiṣṭhitāḥ, vāyurākāśe pratiṣṭhitaḥ |<br>
<a class='ref vai' id='vai126.032' href='#vai126.032'>Vai 126.032</a> bhavatyānanda samayo yadākāśe yadākāśe viṣamā <a class='ref vai' id='vai127.000' href='#vai127.000'>Vai 127.000</a>vāyavo vānti, āpaḥ kṣobhayanti, āpaḥ kṣubdhāḥ pṛthivīṁ cālayanti |<br>
<a class='ref vai' id='vai127.001' href='#vai127.001'>Vai 127.001</a> ayamānanda prathamo hetuḥ prathamaḥ pratyayo mahataḥ pṛthivīcālasya |<br>
<a class='ref vai' id='vai127.002' href='#vai127.002'>Vai 127.002</a> punaraparamānanda bhikṣurmaharddhiko bhavati mahānubhāvaḥ |<br>
<a class='ref vai' id='vai127.003' href='#vai127.003'>Vai 127.003</a> sa ākāṅkṣamāṇaḥ pṛthivīṁ cālayati |<br>
<a class='ref vai' id='vai127.004' href='#vai127.004'>Vai 127.004</a> devatā maharddhikā bhavati mahānubhāvā |<br>
sāpi parittāṁ pṛthivīsaṁjñāmadhitiṣṭhati apramāṇāṁ cāpsaṁjñam |<br>
<a class='ref vai' id='vai127.005' href='#vai127.005'>Vai 127.005</a> sāpyākāṅkṣamāṇā pṛthivīṁ cālayati |<br>
ayaṁ dvitīyo heturdvitīyaḥ pratyayo mahataḥ pṛthivīcālasya |<br>
<a class='ref vai' id='vai127.006' href='#vai127.006'>Vai 127.006</a> punaraparamānanda |<br>
yasmin samaye bodhisattvastuṣitāddevanikāyāccyuttvā mātuḥ kukṣimavakrāmati, atha tasmin samaye mahāpṛthivīcālo bhavati, sarvaścāyaṁ loka udāreṇāvabhāsena sphuṭo bhavati |<br>
<a class='ref vai' id='vai127.008' href='#vai127.008'>Vai 127.008</a> yā lokasya lokāntarikā andhāstamaso ’ndhakāratamisrā yatrāmū sūryācandramasau evaṁmaharddhikau evaṁmahānubhāvau ābhayā ābhāṁ na pratyanubhavataḥ, tā api tasmin samaye udāreṇāvabhāsena sphuṭā bhavanti |<br>
<a class='ref vai' id='vai127.010' href='#vai127.010'>Vai 127.010</a> tatra ye sattvā upapannāḥ, te tayā anyonyaṁ sattvaṁ dṛṣṭvā saṁjānante—anye ’pīha bhavantaḥ sattvā upapannāḥ, anye ’pīha bhavantaḥ sattvā upapannā iti |<br>
<a class='ref vai' id='vai127.012' href='#vai127.012'>Vai 127.012</a> ayamānanda tṛtīyo hetustṛtīyaḥ pratyayo mahataḥ pṛthivīcālasya |<br>
<a class='ref vai' id='vai127.013' href='#vai127.013'>Vai 127.013</a> punaraparamānanda yasmin samaye bodhisattvo mātuḥ kukṣer niṣkrāmati, atha tasmin samaye mahāpṛthivīcālo bhavati sarvaścāyaṁ loka udāreṇāvabhāsena sphuṭo bhavati |<br>
<a class='ref vai' id='vai127.014' href='#vai127.014'>Vai 127.014</a> yā api tā lokasya lokāntarikā andhāstamaso ’ndhakāratamisrā yatremau sūryācandramasau evaṁmahānubhāvau ābhayā ābhāṁ na pratyanubhavataḥ, tā api tasmin samaye udāreṇāvabhāsena sphuṭā bhavanti |<br>
<a class='ref vai' id='vai127.016' href='#vai127.016'>Vai 127.016</a> tatra ye sattvā upapannāḥ, te tayā ābhayā anyonyaṁ sattvaṁ dṛṣṭvā saṁjānanti—anye ’pīha bhavantaḥ sattvā upapannāḥ, anye ’pīha bhavantaḥ sattvā upapannā iti |<br>
<a class='ref vai' id='vai127.018' href='#vai127.018'>Vai 127.018</a> ayamānanda caturtho hetuścaturthaḥ pratyayo mahataḥ pṛthivīcālasya |<br>
<a class='ref vai' id='vai127.019' href='#vai127.019'>Vai 127.019</a> punaraparamānanda yasmin samaye bodhisattvo ’nuttaraṁ jñānamadhigacchati, atha tasmin samaye mahāpṛthivīcālo bhavati, sarvaścāyaṁ loka udāreṇāvabhāsena sphuṭo bhavati |<br>
<a class='ref vai' id='vai127.020' href='#vai127.020'>Vai 127.020</a> yā api tā lokasya lokāntarikā andhāstamaso ’ndhakāratamisrā yatremau sūryācandramasau evaṁmaharddhikau evaṁmahānubhāvau ābhayā ābhāṁ na pratyanubhavataḥ, tā pi tasmin samaye udāreṇāvabhāsena sphuṭā bhavanti |<br>
<a class='ref vai' id='vai127.023' href='#vai127.023'>Vai 127.023</a> tatra ye sattvā upapannāḥ, te tayābhayā anyonyaṁ sattvaṁ dṛṣṭvā saṁjānanti—anye ’pīha bhavantaḥ sattvā upapannāḥ, anye ’pīha bhavantaḥ sattvā upapannā iti |<br>
<a class='ref vai' id='vai127.024' href='#vai127.024'>Vai 127.024</a> ayamānanda pañcamo hetuḥ pañcamaḥ pratyayo mahataḥ pṛthivīcālasya |<br>
<a class='ref vai' id='vai127.025' href='#vai127.025'>Vai 127.025</a> punaraparamānanda yasmin samaye tathāgatastriparivartadvādaśākāraṁ dharmacakraṁ parivartayati, atyarthaṁ tasmin samaye mahāpṛthivīcālo bhavati, sarvaścāyaṁ loka udāreṇāvabhāsena sphuṭo bhavati |<br>
<a class='ref vai' id='vai127.027' href='#vai127.027'>Vai 127.027</a> yā api tā lokasya lokāntarikā andhāstamaso ’ndhakāratamisrā yatremau sūryācandramasau evaṁmaharddhikau evaṁmahānubhāvau ābhayā ābhāṁ na pratyanubhavataḥ, tā api tasmin samaye udāreṇāvabhāsena sphuṭā bhavanti |<br>
<a class='ref vai' id='vai127.029' href='#vai127.029'>Vai 127.029</a> tatra ye sattvā upapannāḥ, te tayābhayā anyonyaṁ sattvaṁ dṛṣṭvā saṁjānanti—anye ’pīha bhavantaḥ sattvā upapannāḥ, anye ’pīha bhavantaḥ sattvā upapannā iti |<br>
<a class='ref vai' id='vai127.031' href='#vai127.031'>Vai 127.031</a> ayamānanda ṣaṣṭho hetuḥ ṣaṣṭhaḥ pratyayo mahataḥ pṛthivīcālasya |<br>
<a class='ref vai' id='vai127.032' href='#vai127.032'>Vai 127.032</a> punaraparamānanda yasmin samaye tathāgato jīvitasaṁskārānadhiṣṭhāya <a class='ref vai' id='vai128.000' href='#vai128.000'>Vai 128.000</a>āyuḥsaṁskāranutsṛjati, atyarthaṁ tasmin samaye mahāpṛthivīcālo bhavati ulkāpātā diśodāhāḥ, antarikṣe devadundubhayo ’bhinadanti, sarvaścāyaṁ loka udāreṇāvabhāsena sphuṭo bhavati |<br>
<a class='ref vai' id='vai128.003' href='#vai128.003'>Vai 128.003</a> yā api tā lokasya lokāntarikā andhāstamaso ’ndhakāratamisrā yatremau sūryācandramasau evaṁmaharddhikau evaṁmahānubhāvau ābhayāa ābhāṁ na pratyanubhavataḥ, tā api tasmin samaye udāreṇāvabhāsena sphuṭā bhavanti |<br>
<a class='ref vai' id='vai128.005' href='#vai128.005'>Vai 128.005</a> tatra ye sattvā upapannāḥ, te tayābhayā anyonyaṁ sattvaṁ dṛṣṭvā saṁjānanti—anye ’pīha bhavantaḥ sattvā upapannāḥ, anye ’pīha bhavantaḥ sattvā upapannā iti |<br>
<a class='ref vai' id='vai128.006' href='#vai128.006'>Vai 128.006</a> ayamānanda saptamo hetuḥ saptamaḥ pratyayo mahataḥ pṛthivīcālasya |<br>
<a class='ref vai' id='vai128.007' href='#vai128.007'>Vai 128.007</a> punaraparamānanda nacirasyedānīṁ tathāgatasya nirupadhiśeṣe nirvāṇadhātau parinirvāṇaṁ bhaviṣyati |<br>
<a class='ref vai' id='vai128.008' href='#vai128.008'>Vai 128.008</a> atha tasmin samaye mahāpṛthivīcālo bhavati ulkāpātā diśodāhāḥ, antarikṣe devadundubhayo ’bhinandanti, sarvaścāyaṁ loka udāreṇāvabhāsena yatremau sūryacandramasau evaṁmaharddhikau evaṁmahānubhāvau ābhayā ābhāṁ na pratyanubhavataḥ, tā api tasmin samaye udāreṇāvabhāsena sphuṭā bhavanti |<br>
<a class='ref vai' id='vai128.012' href='#vai128.012'>Vai 128.012</a> tatra ye sattvā, upapannāḥ, te tayā ābhayā anyonyaṁ sattvaṁ dṛṣṭvā saṁjānanti—anye ’pīha bhavantaḥ sattvā upapannāḥ, anye ’pīha bhavantaḥ sattvā upapannā iti |<br>
<a class='ref vai' id='vai128.014' href='#vai128.014'>Vai 128.014</a> ayamānanda aṣṭamo heturaṣṭamaḥ pratyayo mahataḥ pṛthivīcālasya |<br>
|<br>
<a class='ref vai' id='vai128.015' href='#vai128.015'>Vai 128.015</a> athāyuṣmānānando bhagavantamidamavocat—yathā khalvahaṁ bhadanta bhagavatā bhāsitasyārthamājānāmi, ihaiva bhagavatā jīvitasaṁskārānadhiṣṭhāya āyuhasaṁskārā utsṛṣṭā bhaviṣyanti |<br>
<a class='ref vai' id='vai128.017' href='#vai128.017'>Vai 128.017</a> bhagavānāha—evametadānanda, evametat |<br>
etarhi ānanda tathāgatena jīvitasaṁskārānadhiṣṭhāya āyuḥsaṁskārā utsṛṣṭāḥ |<br>
<a class='ref vai' id='vai128.018' href='#vai128.018'>Vai 128.018</a> saṁmukhaṁ me bhadanta bhagavato ’ntikācchrutaṁ saṁmukhamudgṛhītam—yasya kasyaciccatvāra ṛddhipādā āsevitā bhāvitā bahulīkṛtāḥ, ākāṅkṣamāṇastathāgataḥ kalpaṁ vā tiṣṭhat, kalpāvaśeṣaṁ vā |<br>
<a class='ref vai' id='vai128.020' href='#vai128.020'>Vai 128.020</a> bhagavatā bhadanta catvāra ṛddhipādā āsevitā bhāvitā bahulīkṛtāḥ |<br>
<a class='ref vai' id='vai128.021' href='#vai128.021'>Vai 128.021</a> ākāṅkṣamāṇastathāgataḥ kalpaṁ vā tiṣṭhet kalpāvaśeṣaṁ vā |<br>
tiṣṭhatu bhagavān kalpam, tiṣṭhatu sugataḥ kalpāvaśeṣaṁ vā |<br>
<a class='ref vai' id='vai128.022' href='#vai128.022'>Vai 128.022</a> tavaivānanda aparādhastavaiva duṣkṛtam yastvaṁ tathāyatasya yāvat trirapyaudāre avabhāsanimitte prāviṣkṛte na śaknoṣi tannimittaṁ pratiśrāvayitum, api tataḥ sphuṭo māreṇa pāpīyasā |<br>
<a class='ref vai' id='vai128.024' href='#vai128.024'>Vai 128.024</a> kimanyasya ānanda bhāṣeta tathāgatastāṁ vācam yā syād dvidhā? no bhadanta |<br>
<a class='ref vai' id='vai128.025' href='#vai128.025'>Vai 128.025</a> sādhu sādhu ānanda, asthānametadānanda anavakāśo yat tathāgatastāṁ vācaṁ bhāṣeta yā syāddvidhā |<br>
<a class='ref vai' id='vai128.026' href='#vai128.026'>Vai 128.026</a> gaccha tvamānanda, yāvanto bhikṣavaścāpālaṁ caityamupaniśritya viharanti, tān sarvānupasthānaśālāyāṁ saṁnipātaya |<br>
<a class='ref vai' id='vai128.027' href='#vai128.027'>Vai 128.027</a> evaṁ bhadanta |<br>
āyuṣmānānando bhagavataḥ pratiśrutya yāvanto bhikṣavaścāpālaṁ caityamupaniśritya viharanti, tān sarvānupasthānaśālāyāṁ saṁnipātya yena bhagavāṁstenopasaṁkrāntaḥ |<br>
<a class='ref vai' id='vai128.029' href='#vai128.029'>Vai 128.029</a> upasaṁkramya bhagavataḥ pādau śirasā vanditvā ekānte ’sthāt |<br>
<a class='ref vai' id='vai128.030' href='#vai128.030'>Vai 128.030</a> ekāntasthita āyuṣmānānando bhagavantamidamavocat—yāvanto bhadanta bhikṣavaścāpālaṁ caityamupaniśritya viharanti, sarve te upasthānaśālāyāṁ niṣaṇṇāḥ saṁnipatitāḥ, yasyedānīṁ bhagavān kālaṁ manyate |<br>
<a class='ref vai' id='vai128.032' href='#vai128.032'>Vai 128.032</a> atha bhagavān yenopasthānaśālā tenopasaṁkrāntaḥ |<br>
upasaṁkramya purastādbhikṣusaṁghasya prajñapta evāsane nyaṣīdat |<br>
<a class='ref vai' id='vai129.001' href='#vai129.001'>Vai 129.001</a> niṣadya bhagavān bhikṣūnāmantrayate sma—anityā bhikṣavaḥ sarvasaṁskārā adhruvā anāśvāsikā vipariṇāmadharmāṇo yāvadalameva bhikṣavaḥ sarvasaṁskārān saṁskaritumalam |<br>
<a class='ref vai' id='vai129.003' href='#vai129.003'>Vai 129.003</a> viramantu tasmāt tarhi bhikṣavaḥ |<br>
etarhi vā me ’tyayādye te dharmā dṛṣṭadharmahitāya saṁvartante dṛṣṭadharmasukhāya, saṁparāyahitāya saṁparāyasukhāya, te bhikṣubhirudgṛhya paryavāpya tathā tathā dhārayitavyā vācayitavyā grāhayitavyā yathaiva tatra brahmacaryaṁ virasthitikaṁ syādbahujanyaṁ pṛthubhūtam yāvaddevamanuṣyebhyaḥ samyaksamprakāśitam |<br>
<a class='ref vai' id='vai129.006' href='#vai129.006'>Vai 129.006</a> etarhi bhikṣavo dharmā dṛṣṭadharmahitāya saṁvartante dṛṣṭadharmasukhāya, saṁparāyahitāya saṁparāyasukhāya, ye bhikṣubhirudgṛhya paryavāpay tathā tathā dhārayitavyā grāhayitavyā vācayitavyā yathaitadbrahmacaryaṁ cirasthitikaṁ syādbahujanyaṁ pṛthubhūtam yāvaddevamanuṣyebhyaḥ samyaksamprakāśitam |<br>
<a class='ref vai' id='vai129.009' href='#vai129.009'>Vai 129.009</a> yaduta catvāri smṛtyupasthānāni, catvāri samyakprahāṇāni, catvāra ṛddhipādāḥ, pañcendriyāṇi, pañca balāni, sapta bodhyaṅgāni, āryāṣṭāṅgo mārgaḥ |<br>
<a class='ref vai' id='vai129.011' href='#vai129.011'>Vai 129.011</a> ime te bhikṣavo dharmā dṛṣṭadharmahitāya saṁvartante dṛṣṭadharmasukhāya, saṁparāyahitāya saṁparāyasukhāya, bhikṣubhirudgṛhya paryavāpya tathā tathā dhārayitavyā grāhayitavyā vācayitavyā yathaitadbrahmacaryaṁ cirasthitikaṁ syādbahujanyaṁ pṛthubhūtam yāvaddevamanuṣyebhyaḥ samyaksamprakāśitam |<br>
<a class='ref vai' id='vai129.013' href='#vai129.013'>Vai 129.013</a> āgamaya ānanda yena kuśigrāmakam |<br>
<a class='ref vai' id='vai129.014' href='#vai129.014'>Vai 129.014</a> evaṁ bhadantetyāyuṣmānānando bhagavataḥ pratyaśrauṣīt |<br>
bhagavān vaiśālīvanamabhisaran dakṣiṇena sarvakāyena nāgāvalokitena vyavalokayati |<br>
<a class='ref vai' id='vai129.015' href='#vai129.015'>Vai 129.015</a> athāyuṣmānānando bhagavantamidamavocat—nāhetvapratyayaṁ bhadanta tathāgatā arhantaḥ samyaksambuddhā dakṣiṇena nāgāvalokitamavalokayanti |<br>
<a class='ref vai' id='vai129.017' href='#vai129.017'>Vai 129.017</a> ko bhadanta hetuḥ, kaḥ pratyayo nāgāvalokitasya? evametadānanda, evametat |<br>
<a class='ref vai' id='vai129.018' href='#vai129.018'>Vai 129.018</a> nāhetvapratyayaṁ tathāgatā arhantaḥ samyaksambuddhā dakṣiṇena sarvakāyena nāgāvalokitena vyavalokayanti |<br>
<a class='ref vai' id='vai129.019' href='#vai129.019'>Vai 129.019</a> idamānanda tathāgatasyāpaścimaṁ vaiśālīdarśanam |<br>
na bhūya ānanda tathāgato vaiśālīmāgamiṣyati |<br>
<a class='ref vai' id='vai129.020' href='#vai129.020'>Vai 129.020</a> parinirvāṇāya gamiṣyati mallānāmupavartanam yamakaśālavanam |<br>
<a class='ref vai' id='vai129.021' href='#vai129.021'>Vai 129.021</a> athānyataro bhikṣustasyāṁ velāyāṁ gāthāṁ bhāṣate—<a class='ref vai' id='vai129.022' href='#vai129.022'>Vai 129.022</a> idamapaścimakaṁ nātha vaiśālyāstava darśanam |<br>
<a class='ref vai' id='vai129.023' href='#vai129.023'>Vai 129.023</a> na bhūyaḥ sugato buddho vaiśālīmāgamiṣyati (2)|<br>
<a class='ref vai' id='vai129.024' href='#vai129.024'>Vai 129.024</a> nirvāṇāya gamiṣyati mallānāmupavartanam yamakaśālavanam |<br>
yadā ha bhagavatā vāg bhāṣitā idamapaścimakaṁ vaiśālyā darśanam, tadā anekābhirvaiśālīvananivāsinībhirdevatairaśrupātaḥ kṛtaḥ |<br>
<a class='ref vai' id='vai129.026' href='#vai129.026'>Vai 129.026</a> sthavirānandaḥ kathayati—na bhagavannameghenaiva varṣāsu pravṛṣṭah? bhagavānāha—vaiśālivananivāsinībhirdaivatairmama viyogādaśrupātaḥ kṛtaḥ |<br>
<a class='ref vai' id='vai129.027' href='#vai129.027'>Vai 129.027</a> tā api devatā(?) vaiśālyāṁ śabdo niścāritah—bhagavān parinirvāṇāya gacchati, na bhūyo bhagavān vaiśālīmāgamiṣyati |<br>
<a class='ref vai' id='vai129.029' href='#vai129.029'>Vai 129.029</a> devatānāṁ śabdaṁ śrutvā anekāni vaiśālikāni prāṇiśatasahasrāṇi bhagavatsakāśamupasaṁkrāntāni |<br>
<a class='ref vai' id='vai129.030' href='#vai129.030'>Vai 129.030</a> bhagavatā teṣāmāśayānuśayaṁ dhātuṁ prakṛtiṁ ca jñātvā evaṁvidhā dharmadeśanā kṛtā, yathā anekaiḥ prāṇiśatasahasraiḥ śaraṇagamanaśikṣāpadāni gṛhītāni |<br>
<a class='ref vai' id='vai129.031' href='#vai129.031'>Vai 129.031</a> kaiścicchrotāpattiphalaṁ kaiścit sakṛdāgamiphalaṁ kaiścidanāgāmiphalaṁ prāptam |<br>
<a class='ref vai' id='vai129.032' href='#vai129.032'>Vai 129.032</a> kaiścit pravrajitvā arhattvaṁ prāptam |<br>
kaiścicchrāvakabodhau<a class='ref vai' id='vai130.000' href='#vai130.000'>Vai 130.000</a> cittamutpāditam |<br>
<a class='ref vai' id='vai130.001' href='#vai130.001'>Vai 130.001</a> kaiścit pratyekāyāṁ bodhau cittamutpāditam |<br>
kaiścidanuttarāyāṁ samyaksambodhau cittamutpāditam |<br>
<a class='ref vai' id='vai130.002' href='#vai130.002'>Vai 130.002</a> kaiściccharaṇagamanaśikṣāpadāni gṛhītāni |<br>
yadbhūyasā sā parṣadbuddhaniṁnā dharmapravaṇā saṁghaprāgbhārā vyavasthitā |<br>
<a class='ref vai' id='vai130.003' href='#vai130.003'>Vai 130.003</a> sthavirānandaḥ kṛtāñjalipuṭo bhagavantamidamavocat—paśya bhadanta yāvat tvam |<br>
<a class='ref vai' id='vai130.004' href='#vai130.004'>Vai 130.004</a> bhagavatā parinirvāṇāya prasthitenānekāni devatāśatasahasrāṇi satyeṣu pratiṣṭhāpitāni |<br>
<a class='ref vai' id='vai130.005' href='#vai130.005'>Vai 130.005</a> anekābhyaḥ parvatakandaragiriguhābhyo ’nekāni ṛṣiśatasahasrāṇyāgatāni |<br>
<a class='ref vai' id='vai130.006' href='#vai130.006'>Vai 130.006</a> bhagavatā ete bhikṣavaḥ pravrajitāḥ |<br>
tairyujyadbhirghaṭadbhirvyāyacchamānaiḥ sarvakleśaprahāṇādarhattvaṁ sākṣātkṛtam |<br>
<a class='ref vai' id='vai130.007' href='#vai130.007'>Vai 130.007</a> anekairdevanāgayakṣagandharvakinnaramahoragaiḥ śaraṇagamanaśikṣāpadāni gṛhītāni |<br>
<a class='ref vai' id='vai130.008' href='#vai130.008'>Vai 130.008</a> anekāni vaiśālakāni prāṇiśatasahasrāṇi srotāapattiphale pratiṣṭhāpitāni |<br>
<a class='ref vai' id='vai130.009' href='#vai130.009'>Vai 130.009</a> kecit sakṛdāgamiphale, kecidanāgāmiphale, kecit pravrājitaḥ |<br>
<a class='ref vai' id='vai130.010' href='#vai130.010'>Vai 130.010</a> pravrajitvā arhattvaṁ prāptam |<br>
keciccharaṇagamanaśikṣāpadeṣu pratiṣṭhāpitāḥ |<br>
atra ānanda kimāścaryaṁ mayā etarhi sarvajñena sarvākārajñenānuttarajñānajñeyavaśiprāptena astatṛṣṇena nirupādānena sarvāhaṁkāramamakārāsmimānābhiniveśānuśayaprahīṇena evaṁvidhaṁ vaineyakāryaṁ kṛtam |<br>
<a class='ref vai' id='vai130.012' href='#vai130.012'>Vai 130.012</a> yanmayā atīte ’pyadhvani sarāgeṇa sadveṣeṇa samohenāparimuktena jātijarāvyādhimaraṇaśokaparidevaduḥkhadaurmanasyopāyāsadharmeṇa yanmayā maraṇāntikayā vedanayā spṛṣṭena evaṁvidhā parikarmakathā kṛtā, yadanekāni prāṇiśatasahasrāṇi gṛhāśramamapahāya, ṛṣayaḥ pravrajitvā catvāro brahmavihārān bhāvayitvā kalpavṛndaṁ prahāya tadbahulavihāriṇo brahmalokasabhāgatāyāmupapannāḥ |<br>
<a class='ref vai' id='vai130.016' href='#vai130.016'>Vai 130.016</a> tacchruṇu—<a class='ref vai' id='vai130.017' href='#vai130.017'>Vai 130.017</a> bhūtapūrvamānanda upoṣadho nāma rājā babhūva |<br>
upoṣadhasya rājño mūrdhni piṭṭako jāto mṛduḥ sumṛduḥ, tadyathā tūlapicurvā karpāsapicurvā |<br>
<a class='ref vai' id='vai130.018' href='#vai130.018'>Vai 130.018</a> na kaṁcidābādhaṁ janayati |<br>
pakvaḥ sphuṭitaḥ |<br>
<a class='ref vai' id='vai130.019' href='#vai130.019'>Vai 130.019</a> kumāro jāto ’bhirūpo darśanīyaḥ prāsādiko dvātriṁśanmahāpuruṣalakṣaṇaiḥ samanvāgataḥ |<br>
upoṣadhasya rājñaḥ ṣaṣṭistrīsahasrāṇi |<br>
<a class='ref vai' id='vai130.020' href='#vai130.020'>Vai 130.020</a> sarvāsāṁ stanāḥ prasṛtāḥ |<br>
ekaikā kathayati—māṁ dhaya māṁ dhaya |<br>
mūrdhato jāto mūrdhāta iti saṁjñā saṁvṛttā |<br>
<a class='ref vai' id='vai130.021' href='#vai130.021'>Vai 130.021</a> māṁ dhaya māṁ dhaya māndhāta iti saṁjñā saṁvṛttā |<br>
anye kathayanti—kecinmādhāta iti saṁjānīte |<br>
<a class='ref vai' id='vai130.022' href='#vai130.022'>Vai 130.022</a> māndhātasya kumārasya kumārakrīḍāyāṁ krīḍataḥ ṣaṭ cakrāścyutāḥ |<br>
<a class='ref vai' id='vai130.023' href='#vai130.023'>Vai 130.023</a> yauvarājye pratiṣṭhitasya ṣaṭ cakrāścyutāḥ |<br>
māndhātā janapadān gataḥ |<br>
janapadān gatasya pitā glānībhūtaḥ |<br>
<a class='ref vai' id='vai130.024' href='#vai130.024'>Vai 130.024</a> sa mūlapatragaṇḍapuṣpabhaiṣajyairupasthīyamāno hīyata eva |<br>
tatastairamātyaiḥ saṁdeśo visarjitah—pitā te glānībhūtaḥ |<br>
<a class='ref vai' id='vai130.025' href='#vai130.025'>Vai 130.025</a> āgacchatu |<br>
devarājyaṁ pratīccha |<br>
tasyānāgacchatas tasyānāgacchataḥ pitā kālagataḥ |<br>
<a class='ref vai' id='vai130.026' href='#vai130.026'>Vai 130.026</a> tairamātyaiḥ punaḥ saṁdeśo visarjitah—pitā te kāladharmaṇā samyuktaḥ |<br>
āgaccha, devarājyaṁ pratīcchasva |<br>
<a class='ref vai' id='vai130.027' href='#vai130.027'>Vai 130.027</a> tato ’sau saṁlakṣayati—yadi mama pitā kālagataḥ, kiṁ bhūyo ’haṁ gacchāmīti? tato bhūyaḥ saṁdeśo ’bhyāgataḥ |<br>
<a class='ref vai' id='vai130.028' href='#vai130.028'>Vai 130.028</a> āgaccha, devarājyaṁ pratīccha |<br>
sa kathayati—yadi mama dharmeṇa rājyaṁ prāpsyate, ihaiva rājyābhiṣeka āgacchatu |<br>
<a class='ref vai' id='vai130.029' href='#vai130.029'>Vai 130.029</a> tataste amātyaiḥ kathayanti—ratnaśilayā deva prayojanaṁ bhavati |<br>
<a class='ref vai' id='vai130.030' href='#vai130.030'>Vai 130.030</a> tasya ca divaukaso nāma yakṣaḥ purojavaḥ |<br>
tena ratnaśilā ānītā |<br>
<a class='ref vai' id='vai130.031' href='#vai130.031'>Vai 130.031</a> yadā ratnaśilā ānītā, tataste amātyā bhūyaḥ kathayanti—deva śrīparyaṅkenātra prayojanaṁ bhavati |<br>
<a class='ref vai' id='vai130.032' href='#vai130.032'>Vai 130.032</a> tatastenaiva divaukasena śrīparyaṅka ānītaḥ |<br>
tataste amātyā bhūyaḥ kathayanti—<a class='ref vai' id='vai131.000' href='#vai131.000'>Vai 131.000</a>devādhiṣṭhānamadhye ’bhiṣekaḥ kriyate |<br>
<a class='ref vai' id='vai131.001' href='#vai131.001'>Vai 131.001</a> sa kathayati—yadi mama dharmeṇa rājyaṁ prāpsyate, ihaivādhiṣṭhānamāgacchatu |<br>
<a class='ref vai' id='vai131.002' href='#vai131.002'>Vai 131.002</a> tato ’dhiṣṭhānaṁ svayameva tatpradeśaṁ gatam |<br>
svayamāgataṁ svayamāgataṁ sāketasāketamiti saṁjñā saṁvṛttā |<br>
<a class='ref vai' id='vai131.003' href='#vai131.003'>Vai 131.003</a> paścāt te ’mātyā bhaṭabalāgranaigamajanapadāścābhiṣekaṁ gṛhītvā āgatāḥ |<br>
<a class='ref vai' id='vai131.004' href='#vai131.004'>Vai 131.004</a> te kathayanti—abhiṣekaṁ deva pratīcchasva |<br>
sa kathayati—mama manuṣyāḥ paṭṭaṁ bandhiṣyanti? yadi dharmeṇa rājyaṁ prāpsyate, amanuṣyāḥ paṭṭaṁ bandhantu |<br>
<a class='ref vai' id='vai131.005' href='#vai131.005'>Vai 131.005</a> tato ’manuṣyaiḥ paṭṭo baddhaḥ |<br>
tasya sapta ratnāni prādurbhūtāni, tadyathā—cakraratnaṁ hastiratnamaśvaratnaṁ maṇiratnaṁ pariṇāyakaratnaṁ strīratnaṁ gṛhapatiratnameva saptamam |<br>
<a class='ref vai' id='vai131.007' href='#vai131.007'>Vai 131.007</a> pūrṇaṁ cāsya sahasraṁ putrāṇāṁ śūrāṇāṁ vīrāṇāṁ vīrāṇāṁ varāṅgarupiṇāṁ parasainyapramardakānām |<br>
<a class='ref vai' id='vai131.008' href='#vai131.008'>Vai 131.008</a> vaiśālīsāmantakena ramaṇīyaṁ vanakhaṇḍam |<br>
tatra pañca ṛṣiśatāni pañcābhijñāni dhyāyanti |<br>
<a class='ref vai' id='vai131.009' href='#vai131.009'>Vai 131.009</a> tatra vanakhaṇḍe prabhūtāḥ pakṣiṇo mṛgāśca prativasanti |<br>
śabdakaṇṭakāni ca dhyānāni |<br>
<a class='ref vai' id='vai131.010' href='#vai131.010'>Vai 131.010</a> te ca pakṣiṇo ’vatīryamāṇā avatīryamāṇāḥ śabdaṁ kurvanti |<br>
durmukho nāma ṛṣiḥ |<br>
sa kupitaḥ |<br>
<a class='ref vai' id='vai131.011' href='#vai131.011'>Vai 131.011</a> tenoktam—bakānāṁ pakṣāṇi śīryantām |<br>
yadā teṣām ṛṣikopena pakṣāṇi śīrṇāni, tataste pādoddhārakeṇa prasthitāḥ |<br>
<a class='ref vai' id='vai131.012' href='#vai131.012'>Vai 131.012</a> sa ca rājā janapadānanusaṁsārya paśyati pādoddhārakeṇa gacchataḥ |<br>
<a class='ref vai' id='vai131.013' href='#vai131.013'>Vai 131.013</a> yataste ’mātyāḥ pṛṣṭāh—kasmāt pādoddhārakeṇa gacchanti? paścāt te ’mātyāḥ kathayanti—deva, śabdakaṇṭakāni dhyānānīti eteṣām ṛṣikopena pakṣāṇi śīrṇāni |<br>
<a class='ref vai' id='vai131.014' href='#vai131.014'>Vai 131.014</a> tato rājñā abhihitam—evaṁvidhā api ṛṣayo bhavanti, yeṣāṁ sattvānāmantike nāstyanukampā? tato rājñā amātyāḥ saṁdiṣṭāh—gacchantu bhavantaḥ, ṛṣīṇāmevaṁ vadantu—tatra gacchata yatrāhaṁ na vasayā(sā?)mīti |<br>
<a class='ref vai' id='vai131.017' href='#vai131.017'>Vai 131.017</a> yatastairamātyaih ṛṣayo ’bhihitāḥ |<br>
rājā samādiśati—na mama rājye vastavyam |<br>
<a class='ref vai' id='vai131.018' href='#vai131.018'>Vai 131.018</a> gacchantu bhavanto yatrāhaṁ na vasayā(sā?)mīti |<br>
tataste saṁlakṣayanti—eṣo ’yaṁ caturdvīpeśvaraḥ |<br>
<a class='ref vai' id='vai131.019' href='#vai131.019'>Vai 131.019</a> gacchāmo vayaṁ sumeruparikhaṇḍam |<br>
te tatra gatvā avasthitāḥ |<br>
|<br>
<a class='ref vai' id='vai131.020' href='#vai131.020'>Vai 131.020</a> rājño mūrdhātasyāmātyāścintakāstulakā upaparīṣakāḥ |<br>
cintayitvā tulayitvopaparīkṣya pṛthak pṛthagutkāḥ śilpasthānakarmasthānāni māpayitum |<br>
<a class='ref vai' id='vai131.021' href='#vai131.021'>Vai 131.021</a> cintakā ime tulakā upaparīkṣakā iti mantrajā mantrajā iti saṁjñā |<br>
<a class='ref vai' id='vai131.022' href='#vai131.022'>Vai 131.022</a> tairārabdhāni karṣaṇakarmāṇi kartum |<br>
yataḥ sa rājā paśyati janapadānanusaṁsāryākṛṣyān karmāntān kurvataḥ |<br>
<a class='ref vai' id='vai131.023' href='#vai131.023'>Vai 131.023</a> yato rājñā abhihitam—kimete manuṣyāḥ kurvanti? tatastairamātyai rājā abhihitah—ete deva manuṣyāḥ śāsyādīni kṛṣanti, tato oṣadhayo bhaviṣyanti |<br>
<a class='ref vai' id='vai131.025' href='#vai131.025'>Vai 131.025</a> yataśca sa rājā kathayati—mama rājye manuṣyāḥ kṛṣiṣyanti? tatastenoktam—aptāviṁśatibījajātīnāṁ devo varṣatu |<br>
<a class='ref vai' id='vai131.026' href='#vai131.026'>Vai 131.026</a> sahacittotpādādeva rājño mūrdhātasya saptāviṁśatibījajātirdevo vṛṣṭaḥ |<br>
<a class='ref vai' id='vai131.027' href='#vai131.027'>Vai 131.027</a> rājñā mūrdhātena janapadāḥ pṛṣṭāh—kasyaitāni puṇyāni? tairabhihitam—devasya cāsmākaṁ ca |<br>
<a class='ref vai' id='vai131.028' href='#vai131.028'>Vai 131.028</a> yataste manuṣyāḥ karpāsavātānārabdhā māpayitum, bhūyo ’pi ca rājñā mūrdhātena janapadānanusaṁsārya tena pṛṣṭāḥ |<br>
<a class='ref vai' id='vai131.029' href='#vai131.029'>Vai 131.029</a> tato rājñā abhihitam—kimete manuṣyāḥ kurvanti? tairamātyairabhihitam—deva, manuṣyāḥ karpāsavātān māpayanti |<br>
<a class='ref vai' id='vai131.030' href='#vai131.030'>Vai 131.030</a> paścāt rājñā abhihitam—kasyārthe? tairamātyairabhihitam—deva, vastrāṇāmarhe |<br>
<a class='ref vai' id='vai131.031' href='#vai131.031'>Vai 131.031</a> tato rājñā tenoktam—mama rājye manuṣyāḥ karpāsavātān māpayiṣyantīti karpāsameva devo varṣatu |<br>
<a class='ref vai' id='vai131.032' href='#vai131.032'>Vai 131.032</a> sahacittotpādādeva<a class='ref vai' id='vai132.000' href='#vai132.000'>Vai 132.000</a> rājño mūrdhātasya karpāsāneva devo vṛṣṭaḥ |<br>
<a class='ref vai' id='vai132.001' href='#vai132.001'>Vai 132.001</a> sa ca rājā janapadān pṛcchati |<br>
kasyaitāni puṇyāni? te kathayanti—devasya cāsmākaṁ ca |<br>
<a class='ref vai' id='vai132.002' href='#vai132.002'>Vai 132.002</a> paścāt tena janena tatkarpāsaṁ kartitumārabdham |<br>
<a class='ref vai' id='vai132.003' href='#vai132.003'>Vai 132.003</a> sa rājā kathayati—kimete manuṣyāḥ karvanti? tairamātyairabhihitam—deva sūtreṇa prayojanam |<br>
<a class='ref vai' id='vai132.004' href='#vai132.004'>Vai 132.004</a> tato rājñā abhihitam—mama rājye manuṣyāḥ kartiṣyanti? sūtrameva devo varṣatu |<br>
sahacittotpādādeva rājño māndhātasya sūtrameva devo vṛṣṭaḥ |<br>
<a class='ref vai' id='vai132.005' href='#vai132.005'>Vai 132.005</a> sa ca rājā kathayati—kasyaitāni puṇyāni? yataste kathayanti—devasya cāsmākaṁ ca |<br>
<a class='ref vai' id='vai132.006' href='#vai132.006'>Vai 132.006</a> yatastairanupūrveṇa vastrāṇyārabdhāni vāpayitum |<br>
sa rājā kathayati—kimete manuṣyāḥ kurvanti? tairamātyairabhihitam—deva, vastrāṇi vāpayanti, vastraiḥ prayojanam |<br>
<a class='ref vai' id='vai132.008' href='#vai132.008'>Vai 132.008</a> yato rājā saṁlakṣayati—mama rājye manuṣyā vastrāṇi vāpayiṣyante? vastrāṇyeva devo varṣatu |<br>
<a class='ref vai' id='vai132.009' href='#vai132.009'>Vai 132.009</a> sahacittotpādādeva rājño māndhātasya vastrāṇyeva devo vṛṣṭaḥ |<br>
sa rājā kathayati—kasyaitāni puṇyāni? te kathayanti—devasya cāsmākaṁ ca |<br>
<a class='ref vai' id='vai132.010' href='#vai132.010'>Vai 132.010</a> yataḥ sa rājā saṁlakṣayati—manuṣyā mama puṇyānāṁ prabhāvaṁ na jānanti |<br>
<a class='ref vai' id='vai132.011' href='#vai132.011'>Vai 132.011</a> atha rājño māndhātasyaitadabhavat |<br>
asti me jambudvīpa ṛddhaśca sphītaśca kṣemaśca subhikṣaśca ākīrṇabahujanamanuṣyaśca |<br>
<a class='ref vai' id='vai132.012' href='#vai132.012'>Vai 132.012</a> santi me sapta ratnāni, tadyathā cakraratnaṁ hastiratnamaśvaratnaṁ maṇiratnaṁ gṛhapatiratnaṁ strīratnaṁ pariṇāyakaratnameva saptamam |<br>
<a class='ref vai' id='vai132.014' href='#vai132.014'>Vai 132.014</a> pūrṇaṁ ca me sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām |<br>
<a class='ref vai' id='vai132.015' href='#vai132.015'>Vai 132.015</a> aho bata me ’ntaḥpure saptāhaṁ hiraṇyavarṣaṁ patet, ekakārṣāpaṇo ’pi bahir na nipatet |<br>
sahacittotpādādeva rājño māndhātasyāntaḥpure saptāhaṁ hiraṇyavarṣaṁ vṛṣṭam |<br>
<a class='ref vai' id='vai132.016' href='#vai132.016'>Vai 132.016</a> ekakārṣāpaṇo ’pi bahir na nipatito yathāpi tanmaharddhikasya sattvasya mahānubhāvasya kṛtapuṇyasya kṛtakuśalasya svakaṁ puṇyaphalaṁ pratyanubhavataḥ |<br>
<a class='ref vai' id='vai132.018' href='#vai132.018'>Vai 132.018</a> yataḥ sa rājā kathayati—kasyaitāni puṇyāni? te kathayanti—devasya cāsmākaṁ ca |<br>
<a class='ref vai' id='vai132.019' href='#vai132.019'>Vai 132.019</a> yato rājā sa rājā kathayati—kṣuṇṇā bhavanto yadi yuṣmābhiḥ pūrvamevābhihitamabhaviṣyaddevasya puṇyānīti, mayā sakalaṁ jambudvīpaṁ ratnairabhivṛṣṭamabhaviṣyat |<br>
<a class='ref vai' id='vai132.020' href='#vai132.020'>Vai 132.020</a> api tu yo yuṣmākaṁ ratnairarthī, sa yāvadīpsitāni ratnāni gṛhṇātu |<br>
|<br>
<a class='ref vai' id='vai132.022' href='#vai132.022'>Vai 132.022</a> tasya tatra mūrdhātasya rājño mahārājyaṁ kārayataḥ ṣaṭ cakrāścyutāḥ |<br>
rājño mūrdhātasya divaukaso yakṣaḥ purojavaḥ |<br>
<a class='ref vai' id='vai132.023' href='#vai132.023'>Vai 132.023</a> sa rājñā mūrdhātenoktah—asti kiṁcidanyadvīpe nājñāpitam yadvayamājñāpayema? yataḥ paścāddivaukasenābhihitah—asti deva pūrvavideho nāma dvīpaḥ, ṛddhaśca sphītaśca kṣemaśca subhikṣaśca ākīrṇabahujanamanuṣyaḥ |<br>
<a class='ref vai' id='vai132.025' href='#vai132.025'>Vai 132.025</a> svayaṁ nu devo gatvā tamapyājñāpayet |<br>
atha rājño mūrdhātasyaitadabhavat—asti me jambudvīpa ṛddhaśca sphītaśca kṣemaśca subhikṣaśca ākīrṇabahujanamanuṣyaśca |<br>
<a class='ref vai' id='vai132.027' href='#vai132.027'>Vai 132.027</a> asti me sapta ratnāni tadyathā cakraratnaṁ hastiratnamaśvaratnaṁ maṇiratnaṁ strīratnaṁ gṛhapatiratnaṁ pariṇāyakaratnameva saptamam |<br>
<a class='ref vai' id='vai132.028' href='#vai132.028'>Vai 132.028</a> pūrṇaṁ ca me sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām |<br>
<a class='ref vai' id='vai132.029' href='#vai132.029'>Vai 132.029</a> vṛṣṭaṁ me saptāhamantaḥpure hiraṇyavarṣam |<br>
śrūyate atha khalu pūrvavideho nāma dvīpaḥ |<br>
<a class='ref vai' id='vai132.030' href='#vai132.030'>Vai 132.030</a> yannvahaṁ tamapi gatvā samanuśāseyam |<br>
sahacittotpādādeva rājā māndhāta uparivihāyasamabhyudgataḥ sārdhamaṣṭādaśabhirbhaṭabalāgrakoṭibhiḥ putrasahasraparivṛtaḥ saptaratnapurojavaḥ |<br>
<a class='ref vai' id='vai132.031' href='#vai132.031'>Vai 132.031</a> agamadrājā māndhātaḥ pūrvavidehadvīpam |<br>
<a class='ref vai' id='vai132.032' href='#vai132.032'>Vai 132.032</a> pratyaṣṭhādrājā māndhātā pūrvavidehadvīpe |<br>
samanuviṣṭavān <a class='ref vai' id='vai133.000' href='#vai133.000'>Vai 133.000</a>rājā mūrdhātaḥ pūrvavidehaṁ dvīpam |<br>
<a class='ref vai' id='vai133.001' href='#vai133.001'>Vai 133.001</a> tasya tatra samanuśāsataḥ ṣaṭ cakrāścyutāḥ |<br>
bhūyaḥ sa rājā divaukasam yakṣamāmantrayati—asti divaukasaṁ kiṁcidanyadvīpe nājñāpitam? divaukasa āha—asti deva aparagodānīyaṁ nāma dvīpam ṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai133.004' href='#vai133.004'>Vai 133.004</a> yannu devastamapi gatvā samanuśāset |<br>
atha rājño mūrdhātasyaitadabhavat—asti me jambudīpa ṛddhaśca sphītaśca kṣemaśca subhikṣaśca ākīrṇabahujanamanuṣyaśca |<br>
<a class='ref vai' id='vai133.005' href='#vai133.005'>Vai 133.005</a> santi ca me sapta ratnāni |<br>
pūrṇaṁ ca me sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām |<br>
<a class='ref vai' id='vai133.006' href='#vai133.006'>Vai 133.006</a> vṛṣṭaṁ me saptāhamantaḥpure hiraṇyavarṣam yathāpi tanmaharddhikasya sattvasya mahānubhāvasya kṛtakuśalasya svapuṇyaphalaṁ pratyanubhavataḥ |<br>
<a class='ref vai' id='vai133.008' href='#vai133.008'>Vai 133.008</a> śrūyate aparagodānīyaṁ nāma dvīpam ṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai133.009' href='#vai133.009'>Vai 133.009</a> yannvahaṁ tamapi gatvā samanuśāseyam |<br>
sahacittopādādeva rājā māndhātā uparivihāyasamabhyudgataḥ sārdhamaṣṭādaśabhirbhaṭabalāgrakoṭibhiḥ putrasahasraparivṛtaḥ saptaratnapurojavaḥ |<br>
<a class='ref vai' id='vai133.011' href='#vai133.011'>Vai 133.011</a> agamadrājā māndhātā aparagodānīyaṁ dvīpam |<br>
anuśāsti rājā māndhātā aparagodānīyam |<br>
<a class='ref vai' id='vai133.012' href='#vai133.012'>Vai 133.012</a> tasya samanuśāsataḥ ṣaṭ cakrāścyutāḥ |<br>
yataḥ sa rājā māndhātā divaukasam yakṣaṁ pṛcchati—asti kaścidanyadvīpo nājñāpitah? āgato ’smi pūrvān |<br>
<a class='ref vai' id='vai133.013' href='#vai133.013'>Vai 133.013</a> asti deva uttarakurur nāma dvīpaḥ |<br>
<a class='ref vai' id='vai133.014' href='#vai133.014'>Vai 133.014</a> kiṁ cāpi te manuṣyā amamā aparigrahāḥ |<br>
yannu devo gatvā svakaṁ bhaṭabalāgraṁ samanuśāset |<br>
<a class='ref vai' id='vai133.015' href='#vai133.015'>Vai 133.015</a> atha rājño māndhātasyaitadabhavat—asti me jambudvīpam ṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai133.016' href='#vai133.016'>Vai 133.016</a> santi me sapta ratnāni |<br>
pūrṇaṁ ca me sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām |<br>
<a class='ref vai' id='vai133.017' href='#vai133.017'>Vai 133.017</a> vṛṣṭameva saptāhamantaḥpure hiraṇyavarṣam |<br>
<a class='ref vai' id='vai133.018' href='#vai133.018'>Vai 133.018</a> śrūyate uttarakurur nāma dvīpaḥ |<br>
kiṁcāpi te manuṣyā amamā aparigrahāḥ |<br>
yannvahaṁ tatrāpi gatvā svaṁ bhaṭabalāgraṁ samanuśāseyam |<br>
<a class='ref vai' id='vai133.019' href='#vai133.019'>Vai 133.019</a> sahacittotpādādeva rājā māndhātā sārdhamaṣṭādaśabhirbhaṭabalāgrakoṭibhiḥ putrasahasraparivṛtaḥ saptaratnapurojava uparivihāyasenābhyudgataḥ |<br>
<a class='ref vai' id='vai133.020' href='#vai133.020'>Vai 133.020</a> adrākṣidrājā māndhātaḥ sumerupārśvenānuyāyaṁś citropacitrān vṛkṣānāpīḍakajātān |<br>
<a class='ref vai' id='vai133.021' href='#vai133.021'>Vai 133.021</a> dṛṣṭvā ca punardivaukasam yakṣamāmantrayate sma—kimetaddivaukasa citropacitrān vṛkṣānāpīḍakajātān |<br>
<a class='ref vai' id='vai133.022' href='#vai133.022'>Vai 133.022</a> ete deva uttarakauravāṇāṁ manuṣyāṇāṁ kalpadūṣyavṛkṣāḥ, yata uttarakauravā manuṣyāḥ kalpadūṣyāṇi prāvṛṇvanti |<br>
<a class='ref vai' id='vai133.024' href='#vai133.024'>Vai 133.024</a> devo ’pyatraiva gatvā kalpadūṣyāni prāvarītu |<br>
śrutvā ca punā rājā māndhātā amātyānāmantrayate—paśyatha yūyaṁ grāmaṇyaścitropacitrān vṛkṣānāpīḍakajātān? evaṁ deva |<br>
<a class='ref vai' id='vai133.026' href='#vai133.026'>Vai 133.026</a> ete grāmaṇya uttarakauravāṇāṁ mānuṣyāṇāṁ kalpadūṣyavṛkṣā yata uttarakauravā manuṣyāḥ kalpadūṣyāṇi prāvaranti |<br>
<a class='ref vai' id='vai133.027' href='#vai133.027'>Vai 133.027</a> yūyamapyatra gatvā kalpadūṣyayugāni prāvaradhvam |<br>
adrākṣīdrājā māndhātā sumerupārśvenānuyāyañ śvetaśvetaṁ pṛthivīpradeśam? etaddeva uttarakauravakāṇāṁ manuṣyāṇāmakṛṣṭoptaṁ taṇḍulaphalaśālim yata uttarakauravakā manuṣyā akṛṣṭoptaṁ taṇḍulaphalaśāliṁ paribhuñjanti |<br>
<a class='ref vai' id='vai133.030' href='#vai133.030'>Vai 133.030</a> devo ’pyatra gatvā akṛṣṭoptaṁ taṇḍulaphalaśāliṁ paribhuñjatu |<br>
<a class='ref vai' id='vai133.031' href='#vai133.031'>Vai 133.031</a> agamadrājā māndhātā uttarakurudvīpam |<br>
<a class='ref vai' id='vai133.032' href='#vai133.032'>Vai 133.032</a> pratyaṣṭādrājā māndhātā uttarakurau dvīpe |<br>
samanuśāsti rājā māndhātā uttarakurau dvīpe svakam <a class='ref vai' id='vai134.000' href='#vai134.000'>Vai 134.000</a>bhaṭabalāgram |<br>
<a class='ref vai' id='vai134.001' href='#vai134.001'>Vai 134.001</a> tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
atha rājā māndhātā divaukasam yakṣamāmantrayate—asti kiṁcidanyadvīpamanājñāpitamiti? nāsti deva |<br>
<a class='ref vai' id='vai134.002' href='#vai134.002'>Vai 134.002</a> śrūyante devāstrāyastriṁśā dīrghāyuṣo varṇavantaḥ sukhabahulā ucceṣu vimāneṣu cirasthitikāḥ |<br>
<a class='ref vai' id='vai134.003' href='#vai134.003'>Vai 134.003</a> yannu devo devāṁstrāyastriṁśān darśanāyopasaṁkramet |<br>
<a class='ref vai' id='vai134.004' href='#vai134.004'>Vai 134.004</a> atha rājño mūrdhātasyaitadabhavat—asti me jambudvīpam, ṛddhaṁ ca sphītaṁ ca kṣemaṁ ca subhikṣaṁ ca ākīrṇabahujanamanuṣyaṁ ca |<br>
<a class='ref vai' id='vai134.005' href='#vai134.005'>Vai 134.005</a> asti me sapta ratnāni |<br>
<a class='ref vai' id='vai134.006' href='#vai134.006'>Vai 134.006</a> pūrṇaṁ ca me sahasraṁ putrāṇāṁ śūrāṇāṁ vīrāṇāṁ varāṅgarūpiṇāṁ parasainyapramardakānām |<br>
vṛṣṭaṁ me saptāhamantaḥpure hiraṇyavarṣam |<br>
<a class='ref vai' id='vai134.007' href='#vai134.007'>Vai 134.007</a> samanuśiṣṭo me aparagodānīyo dvīpaḥ |<br>
<a class='ref vai' id='vai134.008' href='#vai134.008'>Vai 134.008</a> samanuśiṣṭaṁ me uttarakurudvīpe svakaṁ bhaṭabalāgram |<br>
śrūyante devāstrāyaṁstriśā dīrghāyuṣo varṇavantaḥ sukhabahulā ucceṣu vimāneṣu cirasthitikāḥ |<br>
<a class='ref vai' id='vai134.009' href='#vai134.009'>Vai 134.009</a> yannvahaṁ devāṁstrāyāstriṁśān darśanāyopasaṁkrameyam |<br>
<a class='ref vai' id='vai134.010' href='#vai134.010'>Vai 134.010</a> sahacittotpādādeva rājā māndhātā uparivihāyasamabhyudgataḥ sārdhamaṣṭādaśabhirbhaṭabalāgrakoṭibhiḥ saptaratnapurojavaḥ putrasahasraparivṛtaḥ |<br>
<a class='ref vai' id='vai134.011' href='#vai134.011'>Vai 134.011</a> sumeruḥ parvatarājā saptakāñcanaparvataparivṛtaḥ |<br>
<a class='ref vai' id='vai134.012' href='#vai134.012'>Vai 134.012</a> atha rājā nimiṁdhare parvate pratyaṣṭhāt kāñcanamaye |<br>
tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
<a class='ref vai' id='vai134.013' href='#vai134.013'>Vai 134.013</a> nimiṁdharāt parvatāt vinatake parvate pratyaṣṭhāt kāñcanamaye |<br>
tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
<a class='ref vai' id='vai134.014' href='#vai134.014'>Vai 134.014</a> vinatakāt parvatādaśvakarṇagirau parvate pratyaṣṭhāt kāñcanamaye |<br>
<a class='ref vai' id='vai134.015' href='#vai134.015'>Vai 134.015</a> tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
aśvakarṇagirerapi parvatāt sudarśane parvate pratyaṣṭhāt kāñcanamaye |<br>
<a class='ref vai' id='vai134.016' href='#vai134.016'>Vai 134.016</a> tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
<a class='ref vai' id='vai134.017' href='#vai134.017'>Vai 134.017</a> sudarśanāt parvatāt khadirake parvate pratyaṣṭhāt kāñcanamaye |<br>
tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
<a class='ref vai' id='vai134.018' href='#vai134.018'>Vai 134.018</a> khadirakāt parvatādīṣādhāre parvate pratyaṣṭhāt kāñcanamaye |<br>
tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
<a class='ref vai' id='vai134.019' href='#vai134.019'>Vai 134.019</a> īṣāadhārāt parvatādyugaṁdhare parvate pratyaṣṭhāt kāñcanamaye |<br>
<a class='ref vai' id='vai134.020' href='#vai134.020'>Vai 134.020</a> tasya tatra svakaṁ bhaṭabalāgraṁ samanuśāsataḥ ṣaṭ cakrāścyutāḥ |<br>
<a class='ref vai' id='vai134.021' href='#vai134.021'>Vai 134.021</a> yugaṁdharāt parvatāduparivihāyasamabhyudgataḥ |<br>
tatra sumerupariṣaṇḍāyāṁ pañca ṛṣiśatāni dhyāpayanti |<br>
taiḥ sa rājā dṛṣṭa āgacchan |<br>
<a class='ref vai' id='vai134.022' href='#vai134.022'>Vai 134.022</a> te kathayanti—ayamasau bhavantaḥ kalirājā āgacchati |<br>
tatra durmukho nāma ṛṣiḥ |<br>
<a class='ref vai' id='vai134.023' href='#vai134.023'>Vai 134.023</a> tena gṛhyodakasyāñjaliḥ kṣiptaḥ |<br>
viṣkambhitaṁ bhaṭabalāgram |<br>
tasya cāgrataḥ pariṇāyakaratnamanuyāti |<br>
<a class='ref vai' id='vai134.024' href='#vai134.024'>Vai 134.024</a> tena ṛṣayo ’bhihitāh—<a class='ref vai' id='vai134.025' href='#vai134.025'>Vai 134.025</a> gacchatha brāhmaṇyako ’yaṁ naitat sarvatra sidhyati |<br>
<a class='ref vai' id='vai134.026' href='#vai134.026'>Vai 134.026</a> mūrdhātā nṛpatirhyeṣo naite vaiśālikā bakāḥ (3)|<br>
<a class='ref vai' id='vai134.027' href='#vai134.027'>Vai 134.027</a> atha rājā tasmiñ śāsane ’bhyāgataḥ kathayati—kenaitadviṣkambhitaṁ bhaṭabalāgram? tenoktam—ṛṣibhirdeva taṁ bhaṭabalāgraṁ viṣkambhitam |<br>
<a class='ref vai' id='vai134.028' href='#vai134.028'>Vai 134.028</a> paścād rājñā abhihitam—kimeṣām ṛṣīṇāṁ sarvaṁ priyamiti? pariṇāyakaratnenoktam—jaṭā ṛṣīṇāṁ sarveṣṭāḥ |<br>
<a class='ref vai' id='vai134.029' href='#vai134.029'>Vai 134.029</a> tato rājñā abhihitam—ṛṣīṇāṁ jaṭāḥ śīryantām, mama ca bhaṭabalāgraṁ vihāyasā gacchatu |<br>
<a class='ref vai' id='vai134.030' href='#vai134.030'>Vai 134.030</a> teṣām ṛṣīṇāṁ jaṭāḥ śīrṇāḥ, rājñaśca mūrdhātasya bhaṭabalāgraṁ vihāyasena prasthitam |<br>
<a class='ref vai' id='vai134.031' href='#vai134.031'>Vai 134.031</a> sumeruḥ parvatarājā aśītiyojanasahasrāṇyadhastāt kāñcanamayyāṁ bhūmau pratiṣṭhito ’śītiyojanasahasrāṇyudakādabhyudgata<a class='ref vai' id='vai135.000' href='#vai135.000'>Vai 135.000</a> ūrdhvamadhaśca ṣaṣṭiyojanaśatasahasraṁ pārśvaṁ pārśvamaṣītiyojanasahasarāṇi tadbhavati samantaparikṣepeṇa viṁśatyadhikāni trīṇi yojanaśatasahasrāṇi |<br>
<a class='ref vai' id='vai135.002' href='#vai135.002'>Vai 135.002</a> abhirūpo darśanīyaḥ prāsādikaścatūratnamayaḥ |<br>
<a class='ref vai' id='vai135.003' href='#vai135.003'>Vai 135.003</a> tasya mūrdhni devānāṁ trāyastriṁśānāṁ sudarśanaṁ nāma nagaram |<br>
devānāṁ trāyastriṁśānāṁ pañca rakṣāḥ sthāpitāh—udakaniśritā nāgāḥ, karoṭapāṇayo devāḥ, mālādhārā devāḥ, sadāmattā devāḥ, catvāraśca mahārājānaḥ |<br>
<a class='ref vai' id='vai135.005' href='#vai135.005'>Vai 135.005</a> tasya rājño mūrdhātasyodakaniśritair nāgairbalakāyo viṣkambhitaḥ |<br>
<a class='ref vai' id='vai135.006' href='#vai135.006'>Vai 135.006</a> rājā ca mūrdhātastatsthānamāgataḥ |<br>
tenoktam—kenaitadbhaṭabalāgraṁ viṣkambhitam? te kathayanti—deva, udakaniśritair nāgaiḥ |<br>
<a class='ref vai' id='vai135.007' href='#vai135.007'>Vai 135.007</a> rājā kathayati—tiryañco mama yudhyanti? tena hyudakaniśritā eva me nāgāḥ purojavā bhavantu |<br>
<a class='ref vai' id='vai135.008' href='#vai135.008'>Vai 135.008</a> tataste nāgā rājño mūrdhātasyāgrato ’nuyāyino jātāḥ |<br>
<a class='ref vai' id='vai135.009' href='#vai135.009'>Vai 135.009</a> teṣāṁ nāgānāmanusamyāyatāṁ karoṭapāṇayo devāḥ saṁprāptāḥ |<br>
yato nāgaistaiḥ karoṭapāṇibhirdevaiḥ sārdhaṁ miśribhāvaṁ gatvā punastadbalāgraṁ stambhitam |<br>
<a class='ref vai' id='vai135.010' href='#vai135.010'>Vai 135.010</a> rājñā mūrdhātenoktam—kenaitadbhaṭabalāgraṁ stambhitam? te kathayanti—deva, ete karoṭapāṇayo devāḥ |<br>
<a class='ref vai' id='vai135.011' href='#vai135.011'>Vai 135.011</a> etairbhaṭabalāgraṁ stambhitam |<br>
<a class='ref vai' id='vai135.012' href='#vai135.012'>Vai 135.012</a> rājā mūdhātaḥ kathayati—ete ’pyeva me karoṭapāṇayo devāḥ purojavā bhavantu |<br>
yataste ’grataḥ pradhāvitāḥ |<br>
<a class='ref vai' id='vai135.013' href='#vai135.013'>Vai 135.013</a> paścāt teṣāṁ nāgaiḥ sārdhaṁ dhāvatāṁ mālādhārā devāḥ saṁprāptāḥ |<br>
mālādhārairdevaiste pṛṣṭāh—kiṁ bhavanto dhāvatah? te kathayanti—eṣa manuṣyarājā āgacchati |<br>
<a class='ref vai' id='vai135.014' href='#vai135.014'>Vai 135.014</a> yatastaiḥ smabhūya nāgairdevaiśca punastadbalāgraṁ stambhitam |<br>
<a class='ref vai' id='vai135.015' href='#vai135.015'>Vai 135.015</a> rājā ca māndhātastatsthānamanuprāptaḥ |<br>
tenoktam—kimetadbhavantah? te kathayanti—deva, mālādhārairdevaiḥ |<br>
<a class='ref vai' id='vai135.016' href='#vai135.016'>Vai 135.016</a> rājā kathayati—mālādhārā devāḥ purojavā me bhavantu |<br>
<a class='ref vai' id='vai135.017' href='#vai135.017'>Vai 135.017</a> yato mālādhārā devāstair nāgairdevaiśca sārdhaṁ mūrdhātasyāgrataḥ pradhāvitāḥ |<br>
<a class='ref vai' id='vai135.018' href='#vai135.018'>Vai 135.018</a> teṣāṁ dhāvatāṁ sadāmattakā devāḥ saṁprāptāḥ |<br>
sadāmattairdevaiḥ pṛṣṭāh—kiṁ bhavanto dhāvatah? tair nāgaiḥ karoṭapāṇyādibhiśca devairabhihitāh—eṣa manuṣyarājā āgacchati |<br>
<a class='ref vai' id='vai135.019' href='#vai135.019'>Vai 135.019</a> yato bhūyaḥ sadāmattairdevaiḥ karoṭapāṇyādibhiśca devair nāgaiḥ sārdhaṁ miśrībhāvaṁ kṛtvā bhaṭabalāgraṁ viṣkambhitam |<br>
<a class='ref vai' id='vai135.020' href='#vai135.020'>Vai 135.020</a> rājā ca mūrdhātastatsthānamanuprāptaḥ |<br>
<a class='ref vai' id='vai135.021' href='#vai135.021'>Vai 135.021</a> tenoktam—kimetadbhaṭabalāgraṁ viṣkambhitam? te kathayanti—ete deva sadāmattā devāḥ |<br>
<a class='ref vai' id='vai135.022' href='#vai135.022'>Vai 135.022</a> rājñā abhihitam—sadāmattā eva me devāḥ purojavā bhavantu |<br>
yataḥ sadāmattā devāstaiḥ sārdhaṁ devair nāgaiścāgrataḥ pradhāvitāḥ |<br>
<a class='ref vai' id='vai135.023' href='#vai135.023'>Vai 135.023</a> teṣāṁ dhāvatāṁ cātrumahārājikā devāḥ saṁprāptāḥ |<br>
<a class='ref vai' id='vai135.024' href='#vai135.024'>Vai 135.024</a> tairuktam—kimetadbhavanto dhāvatah? yato nāgādibhirdevairagrato ’nuyāyibhirabhihitāh—eṣa manuṣyarājā āgacchati |<br>
<a class='ref vai' id='vai135.025' href='#vai135.025'>Vai 135.025</a> catvāro mahārājānaḥ saṁlakṣayanti |<br>
puṇyamaheśākhyo ’yaṁ sattvaḥ |<br>
<a class='ref vai' id='vai135.026' href='#vai135.026'>Vai 135.026</a> nāsya śakyaṁ viroddhumiti |<br>
tatastaiścaturbhirmahārājaistrāyastriṁśānāmārocitam—eṣa bhavanto manuṣyarājā mūrdhāta āgacchati |<br>
<a class='ref vai' id='vai135.027' href='#vai135.027'>Vai 135.027</a> trāyastriṁśā devāḥ saṁlakṣayanti—puṇyavipāakamaheśākhyo ’ayaṁ sattvaḥ |<br>
nāsya viroddhavyam |<br>
<a class='ref vai' id='vai135.028' href='#vai135.028'>Vai 135.028</a> argheṇāsya pratyudgacchāmaḥ |<br>
tataste trāyastriṁśā devā argheṇa pratyudgatāḥ |<br>
adrākṣīdrājā mūrdhātaḥ sumerumūrdhanyabhiruhannīlanīlāṁ vanarājiṁ medharājimivonnatām |<br>
<a class='ref vai' id='vai135.029' href='#vai135.029'>Vai 135.029</a> dṛṣṭvā ca punardivaukasam yakṣamāmantrayate—kimetaddivaukasa nīlanīlā vanarājirmegharājirivonnatā? eṣā deva devānāṁ pārijātako nāma kovidāro yatra devāstrāyastriṁśāścaturo vārṣikān māsān divyaiḥ pañcabhiḥ kāmaguṇaiḥ samarpitāḥ samanvaṅgībhūtās trīḍanti ramante paricārayanti |<br>
<a class='ref vai' id='vai135.032' href='#vai135.032'>Vai 135.032</a> devo ’pyatra gatvā divyaih <a class='ref vai' id='vai136.000' href='#vai136.000'>Vai 136.000</a>pañcabhiḥ kāmaguṇaiḥ samarpitaḥ samanvaṅgībhūtas trīḍatu ramatāṁ paricārayatu |<br>
<a class='ref vai' id='vai136.001' href='#vai136.001'>Vai 136.001</a> śrutvā ca punā rājā mūrdhāto ’mātyānāmantrayate—paśyatha yūyaṁ nīlanīlāṁ vanarājiṁ megharājimivonnatām? evaṁ deva |<br>
<a class='ref vai' id='vai136.003' href='#vai136.003'>Vai 136.003</a> eṣa devānāṁ trāyastriṁśānāṁ pārijātakaḥ kovidāro yatra devāstrāyastriṁśāścaturo vārṣikān māsān divyaiḥ pañcabhiḥ kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti |<br>
<a class='ref vai' id='vai136.005' href='#vai136.005'>Vai 136.005</a> yūyamapi grāmaṇyo ’tra gatvā divyaiḥ pañcabhiḥ kāmaguṇaiḥ samarpitāḥ samanvaṅgībhūtāḥ krīḍata ramata paricārayata |<br>
<a class='ref vai' id='vai136.006' href='#vai136.006'>Vai 136.006</a> adrākṣīdrājā mūrdhātaḥ sumerumūrdhanyabhiruhañ śvetaśvetamabhrakūṭamivonnatam |<br>
<a class='ref vai' id='vai136.007' href='#vai136.007'>Vai 136.007</a> dṛṣṭvā ca punardivaukasam yakṣamāmantrayate—kimetaddivaukasa śvetaśvetamabhrakūṭamivonnatam? eṣā deva devānāṁ trāyastriṁśānāṁ sudharmā nāma devasabhā, yatra devāstrāyastriṁśāścatvāraśca mahārājānaḥ saṁniṣaṇṇāḥ saṁnipatitā devānāṁ manuṣyāṇāṁ cārthaṁ ca dharmaṁ ca cintayanti tulayanti upaparīkṣyanti |<br>
<a class='ref vai' id='vai136.010' href='#vai136.010'>Vai 136.010</a> devo ’pyatra gamiṣyatu |<br>
śrutvā ca punaramātyānāmantrayate—paśyatha yūyaṁ grāmaṇyaḥ śvetaśvetamabhrakūṭamivonnatam? evaṁ deva |<br>
<a class='ref vai' id='vai136.011' href='#vai136.011'>Vai 136.011</a> eṣā trāyastriṁśānāṁ sudharmā nāma devasabhā yatra devāstrāyastriṁśāścatvāraśca mahārājānaḥ saṁniṣaṇṇāḥ saṁnipatitā devānāṁ manuṣyāṇāṁ cārthaṁ ca dharmaṁ ca cintayanti tulayanti upaparīkṣyanti |<br>
<a class='ref vai' id='vai136.013' href='#vai136.013'>Vai 136.013</a> yūyamapi grāmaṇyo ’tra gamiṣyatha |<br>
<a class='ref vai' id='vai136.014' href='#vai136.014'>Vai 136.014</a> devānāṁ trāyastriṁśānāṁ sudarśanaṁ nāma nagaramardhatṛtīyāni yojanasahasrāṇyāyāmena ardhatṛtīyāni yojanasahasrāṇi vistareṇa samantataḥ parikṣepeṇa daśayojanasahasrāṇi saptabhiḥ kāñcanamayaiḥ prākāraiḥ parikṣiptam |<br>
<a class='ref vai' id='vai136.016' href='#vai136.016'>Vai 136.016</a> te prākārā ardhatṛtīyāni yojanānyucchrayeṇa |<br>
teṣu prākāreṣu caturvidhāḥ ṣo(kho)ḍakā māpitāḥ suvarṇamayā rūpyamayā vaiḍūryamayā sphaṭikamayāḥ |<br>
<a class='ref vai' id='vai136.018' href='#vai136.018'>Vai 136.018</a> ūrdhvī ekā nibaddhā saṁkramaṇakā |<br>
sudarśananagare ’bhyantare bhūmibhāgo ’bhirūpo darśanīyaḥ prāsādikaścitraḥ sucitra ekaikacitradhātuśatena mṛduḥ sumṛdus tadyathā tulapicurvā |<br>
<a class='ref vai' id='vai136.020' href='#vai136.020'>Vai 136.020</a> karpāsapicurvā |<br>
prakṣipte pāde avanamatyutkṣipte pāde unnamati divyairmandāravaiḥ puṣpairjānumātreṇa oghena saṁstīrṇaḥ |<br>
<a class='ref vai' id='vai136.021' href='#vai136.021'>Vai 136.021</a> vāyusamyogāśca paurāṇānyavakīryante, navāni puṣpāṇi samākīryante |<br>
<a class='ref vai' id='vai136.022' href='#vai136.022'>Vai 136.022</a> sudarśane nagare ekonadvārasahasram |<br>
dvāre dvāre pañcaśatāni nīlavāsasām yakṣāṇāṁ sthāpitāni saṁnaddhāni santi citrakalāpāni yāvadeva devānāṁ trāyastriṁśānāmārakṣaṇārthamatyarthaṁ śobhanārtham |<br>
<a class='ref vai' id='vai136.024' href='#vai136.024'>Vai 136.024</a> sudarśanasya nagarasya vīthyah ardhatṛtīyāni yojanasahasrāṇyāyāmena vistareṇa dvādaśa yojanānyabhirūpā darśanīyāḥ prāsādikāḥ kanakavālukāstīrṇāścandanavāripariṣiktā hemajālāvanaddhāḥ |<br>
<a class='ref vai' id='vai136.026' href='#vai136.026'>Vai 136.026</a> sāmantakena vividhāḥ puṣkiriṇyo māpitāḥ |<br>
tā puṣkariṇyaścaturvidhairiṣṭakaiścitāḥ suvarṇamayai rūpyamayaiḥ sphaṭikamayairvaiḍūryamayaiḥ |<br>
<a class='ref vai' id='vai136.027' href='#vai136.027'>Vai 136.027</a> vedikāyāḥ sphaṭikamayā sūcī ālambanamadhiṣṭhānam |<br>
<a class='ref vai' id='vai136.028' href='#vai136.028'>Vai 136.028</a> sphaṭikamayyā vaiḍūryamayī sūcī ālambanamadhiṣṭhānam |<br>
tāḥ puṣkiriṇyaḥ pūrṇāḥ śītalena vāriṇā kṣaudrakalpenāmbunā utpalapadmakumudapuṇḍarīkasaṁchannā vividhairjalajaiḥ śakunakairvalgusvarairmanojñasvaraiḥ kāmarūpibhir nikūjatāḥ |<br>
<a class='ref vai' id='vai136.030' href='#vai136.030'>Vai 136.030</a> sāmantake vividhāḥ puṣpavṛkṣāḥ phalavṛkṣāḥ sujātāḥ susaṁsthitā āpīḍakajātāḥ, tadyathā dakṣeṇa mālākāreṇa vā mālākārāntevāsinā vā mālā vā agrasthitāvataṁsakāni vā suracitāni |<br>
<a class='ref vai' id='vai136.032' href='#vai136.032'>Vai 136.032</a> vividhaiḥ sthalajaiḥ śakunakairvalgusvarairmanojñasvaraih <a class='ref vai' id='vai137.000' href='#vai137.000'>Vai 137.000</a> kāmarūpibhirabhinikūjitāḥ |<br>
<a class='ref vai' id='vai137.001' href='#vai137.001'>Vai 137.001</a> sudarśane nagare caturvidhāḥ kalpadūṣyavṛkṣā nīlāḥ pītā lohitā avadātāḥ |<br>
<a class='ref vai' id='vai137.002' href='#vai137.002'>Vai 137.002</a> kalpadūṣyavṛkṣaiścaturvidhāni tuṇḍicelāni |<br>
taistuṇḍicelaiścatruvidhāni kalpadūṣyāni nīlāni pītāni lohitānyavadātāni |<br>
<a class='ref vai' id='vai137.003' href='#vai137.003'>Vai 137.003</a> yādṛśamākāṅkṣati devo vā devakanyā vā, sahacittotpādāddhaste prādurbhavanti |<br>
<a class='ref vai' id='vai137.004' href='#vai137.004'>Vai 137.004</a> caturvidhā ābharaṇavṛkṣā hastopagāḥ pādopagā guhyāḥ prakāśitāḥ |<br>
<a class='ref vai' id='vai137.005' href='#vai137.005'>Vai 137.005</a> yādṛśamākāṅkṣati devo vā devakanyā vā, sahacittotpādād haste prādurbhavanti |<br>
<a class='ref vai' id='vai137.006' href='#vai137.006'>Vai 137.006</a> caturvidhā vādyabhāṇḍavṛkṣā veṇuvallarisughoṣakāḥ |<br>
yādṛśamākāṅkṣati devo vā devakanyā vā, sahacittotpādād haste prādurbhavanti |<br>
<a class='ref vai' id='vai137.007' href='#vai137.007'>Vai 137.007</a> caturvidhāpi ca sudhā, nīlā pītā lohitā avadātā |<br>
<a class='ref vai' id='vai137.008' href='#vai137.008'>Vai 137.008</a> yādṛśamākāṅkṣati devo vā devakanyā vā, sahacittotpādād dhaste prādurbhavanti |<br>
madhu mādhavaḥ kādambarī pāripānam |<br>
<a class='ref vai' id='vai137.009' href='#vai137.009'>Vai 137.009</a> gṛhāḥ kūṭāgārā harmyāḥ prāsādā svāsanakā avalokanakā saṁkramaṇakāḥ |<br>
<a class='ref vai' id='vai137.010' href='#vai137.010'>Vai 137.010</a> nārīgaṇavirājitamapsaraḥsahasrasaṁghaniṣevitaṁ tūryanādābhināditamupetamannapānam |<br>
yatra trāyastriṁśāḥ krīḍanti ramante paricārayanti, svakaṁ puṇyaphalaṁ pratyanubhavanti |<br>
<a class='ref vai' id='vai137.011' href='#vai137.011'>Vai 137.011</a> devānāṁ trāyastriṁśānāṁ sudharmā devasabhā trīṇi yojanaśatānyāyāmena trīṇi yojanaśatāni vistareṇa samantaparikṣepeṇa navayojanaśatāni abhirūpā darśanīyā prāsādikā sphaṭikamayī, ardhapañcamāni yojanāni tasmānnagarīto ’bhyudgatā |<br>
<a class='ref vai' id='vai137.014' href='#vai137.014'>Vai 137.014</a> tatra devānāṁ trāyastriṁśānāmāsanāni prajñaptāni, yatra pṛthak dvātriṁśatīnāmupendrāṇāmāsanāni, trayastriṁśatimaṁ śakrasya devānāmindrasya |<br>
<a class='ref vai' id='vai137.015' href='#vai137.015'>Vai 137.015</a> teṣāmeva devānāṁ sarvānte mūrdhātasya rājña āsanaṁ prajñaptam |<br>
<a class='ref vai' id='vai137.016' href='#vai137.016'>Vai 137.016</a> paścādevāstrāyastriṁśā mūrdhātasya rājño ’rghaṁ gṛhya pratyudgatāḥ |<br>
<a class='ref vai' id='vai137.017' href='#vai137.017'>Vai 137.017</a> tatra ye puṇyamaheśākhyāḥ sattvā anupūrveṇa praviṣṭāh avaśiṣṭā bahiḥ sthitāḥ |<br>
yataḥ sa rājā mūrdhātaḥ saṁlakṣayati—yānyetānyāsanāni prajñaptakāni, etebhyo yadantimamāsanam, etanmama bhaviṣyati |<br>
<a class='ref vai' id='vai137.019' href='#vai137.019'>Vai 137.019</a> atha rājño mūrdhātasyaitadabhavat—aho bata me śakro devānāmindro ’rdhāsanenopanimantrayate |<br>
<a class='ref vai' id='vai137.020' href='#vai137.020'>Vai 137.020</a> sahacittotpadādeva śakro devānāmindro rājño māndhāturardhāsanamadāt |<br>
<a class='ref vai' id='vai137.021' href='#vai137.021'>Vai 137.021</a> praviṣṭo rājā mūrdhātaḥ śakrasya devānāmindrasyārdhāsane |<br>
na khalu rājño mūrdhātasya śakrasya devānāmindrasyaikāsane niṣaṇṇayoḥ kaścidviśeṣo vā, abhiprāyo vā nānākaraṇaṁ vā, yaduta ārohapariṇāhau varṇapuṣkalatā svaraguptyā svaragupteḥ, nānyatra śakrasya devānāmindrasyānimiṣatena |<br>
<a class='ref vai' id='vai137.024' href='#vai137.024'>Vai 137.024</a> rājño mūrdhātasya deveṣu trāyastriṁśeṣu tiṣṭhataḥ ṣaṭtriṁśāścakrāścyutāḥ |<br>
tatra ca teṣāṁ devānāṁ devāsurasaṁgrāmaṁ bhavati |<br>
<a class='ref vai' id='vai137.025' href='#vai137.025'>Vai 137.025</a> tatra yadyasurāḥ parājayante, paścādasurapuryāṁ dvārāṇi badhnanti |<br>
devānāmapi pañca rakṣāḥ parājayante |<br>
<a class='ref vai' id='vai137.026' href='#vai137.026'>Vai 137.026</a> te ’pi devapuryāṁ dvārāṇi badhnanti |<br>
teṣāmevaṁ devāsurāṇāṁ parasparataḥ saṁbhrama utpannaḥ |<br>
<a class='ref vai' id='vai137.027' href='#vai137.027'>Vai 137.027</a> yato rājñā mūrdhātena trāyastriṁśānāmuktam—kimetadbhavanto ’tīva saṁbhramajātā devāh? trāyastriṁśairuktam—etairasurairasmākaṁ pañca rakṣā bhagnāḥ, yato ’smābhirdvārāṇi baddhāni |<br>
<a class='ref vai' id='vai137.029' href='#vai137.029'>Vai 137.029</a> yato mūrdhātena rājñā uktam—ātmapuruṣāḥ, ānayantu bhavanto dhanuḥ |<br>
yatastasya dhanurānītam |<br>
<a class='ref vai' id='vai137.030' href='#vai137.030'>Vai 137.030</a> tena paścādddhanurgṛhya guṇaśabdaḥ kṛtaḥ |<br>
tasya ca dhanuṣo guṇaśabdaḥ kṛtaḥ |<br>
<a class='ref vai' id='vai137.031' href='#vai137.031'>Vai 137.031</a> asuraiḥ śrutaḥ |<br>
taṁ śrutvā asurā kathayanti—kasyaiṣa guṇaśabdah? taiḥ śrutam—rājño mūrdhātasyaiṣa guṇaśabdaḥ |<br>
<a class='ref vai' id='vai137.032' href='#vai137.032'>Vai 137.032</a> te taṁ śabdaṁ śrutvā vismayamāpannāḥ |<br>
paścādrājā mūrdhāto nirgatastasmādevanagarāt <a class='ref vai' id='vai138.000' href='#vai138.000'>Vai 138.000</a>teṣāṁ devānāmasurairbhagnakānāṁ svaṁ ca kāyaṁ saṁnahya |<br>
<a class='ref vai' id='vai138.001' href='#vai138.001'>Vai 138.001</a> dharmatā ca punareṣāṁ devāsurāṇām yudhyatāṁ rathā vaihāyasena tiṣṭhanti |<br>
<a class='ref vai' id='vai138.002' href='#vai138.002'>Vai 138.002</a> teṣāmanyonyaṁ na kasyacidadhiko vā hīno vā |<br>
rājño mūrdhātasya sarveṣāmapyasurāṇāṁ vaihāyasamabhyudgamyoparisthitaḥ |<br>
<a class='ref vai' id='vai138.003' href='#vai138.003'>Vai 138.003</a> paścāt te ’surāḥ kathayanti—ka eṣo ’smākamuparivihāyasamabhyudgatah? yatastaiḥ śrutam—manuṣyarājā eṣa mūrdhāto nāma |<br>
<a class='ref vai' id='vai138.004' href='#vai138.004'>Vai 138.004</a> paścāt te saṁlakṣayanti—puṇyavipākamaheśākhyo ’yaṁ sattvo yasyāsmākamuparivaihāyasaṁ ratho gacchati |<br>
<a class='ref vai' id='vai138.005' href='#vai138.005'>Vai 138.005</a> jitā bhagnāḥ parājitāḥ parāpṛṣṭhīkṛtā āsurīṁ purīṁ praviṣṭāḥ |<br>
<a class='ref vai' id='vai138.006' href='#vai138.006'>Vai 138.006</a> paścādrājā mūrdhātaḥ kathayati—kasya jayah? yato ’mātyāḥ kathayanti devasya jayaḥ |<br>
<a class='ref vai' id='vai138.007' href='#vai138.007'>Vai 138.007</a> sa rājā saṁlakṣayati—ahameva devānāṁ trāyastriṁśānāṁ sakāśādabhyadhikaḥ |<br>
<a class='ref vai' id='vai138.008' href='#vai138.008'>Vai 138.008</a> tasya rājño mūrdhātasyaitadabhavati—etadasti me jambudvīpaḥ, asti me sapta ratnāni, asti me sahasraṁ putrāṇām, vṛṣṭaṁ me ’ntaḥpure saptāhaṁ hiraṇyavarṣam, samanuśiṣṭaṁ me pūrvahideham, samanuśiṣṭaṁ me ’paragodānīyaṁ dvīpam, samanuśiṣṭaṁ me uttarakuruṣu svakaṁ bhaṭabalāgram, adhiṣṭhitaṁ me ’sti devāṁstrāyastriṁśān, praviṣṭo ’smi sudharmāṁ devasabhām, dattaṁ me śakreṇa devendreṇārdhasanam |<br>
<a class='ref vai' id='vai138.012' href='#vai138.012'>Vai 138.012</a> aho batāhaṁ śakraṁ devānāmindramasmāt sthānāccyāvayitvā svayameva devānāṁ ca manuṣyāṇāṁ ca rājyaiśvaryādhipatyaṁ kārayeyam |<br>
<a class='ref vai' id='vai138.013' href='#vai138.013'>Vai 138.013</a> sahacittotpādādrājā mūrdhātastasmāt ṛddhitaḥ paribhraṣṭo jambudvīpeṣu pratyaṣṭhāt |<br>
<a class='ref vai' id='vai138.014' href='#vai138.014'>Vai 138.014</a> svaramābādhaṁ spṛṣṭavān |<br>
pragāḍhāṁ devānāṁ maraṇāntikīm |<br>
atha rājño mūrdhātasyāmātyagaṇamahāmātyā rājyakartāro mantrasahajīvino yena rājā mūrdhātastenopasaṁkrāntāḥ |<br>
<a class='ref vai' id='vai138.016' href='#vai138.016'>Vai 138.016</a> upasaṁkramya rājānaṁ mūrdhātamidamavocan—bhaviṣyanti khalu devasyātyayāt paścimā janapadāh? paripṛṣṭavantah—rājñā mūrdhātena maraṇasamaye kiṁ vyākṛtam? saced vo grāmṇyo mamātyayāt kaścidupasaṁkramyaivaṁ pṛcchet—kiṁ bhavanto rājñā mūrdhātena maraṇasamaye vyākṛtam, teṣāmidaṁ syādvacanīyām—rājā bhavanto mūrdhāto ratnaiḥ samanvāgato ’bhūt |<br>
<a class='ref vai' id='vai138.019' href='#vai138.019'>Vai 138.019</a> catasṛbhiśca mānuṣikābhī ṛddhibhiścaturṣu dvīpeṣu rājyaiśvaryādhipatyaṁ kārayitvā devāṁstrāyastriṁśānadhirūḍhaḥ |<br>
<a class='ref vai' id='vai138.021' href='#vai138.021'>Vai 138.021</a> atṛpta eva pañcānāṁ kāmaguṇānāṁ kālagataḥ |<br>
<a class='ref vai' id='vai138.022' href='#vai138.022'>Vai 138.022</a> na kārṣāpaṇavarṣeṇa tṛptiḥ kāmeṣu vidyate |<br>
<a class='ref vai' id='vai138.023' href='#vai138.023'>Vai 138.023</a> alpāsvādān bahuduḥkhān kāmān vijñāya piṇḍataḥ (4)|<br>
<a class='ref vai' id='vai138.024' href='#vai138.024'>Vai 138.024</a> api divyeṣu kāmeṣu ratiṁ naivādhigacchati |<br>
<a class='ref vai' id='vai138.025' href='#vai138.025'>Vai 138.025</a> tṛṣṇākṣaye rato bhavati samyaksambuddhaśrāvakaḥ (5)|<br>
<a class='ref vai' id='vai138.026' href='#vai138.026'>Vai 138.026</a> parvato ’pi suvarṇasya samo himavatā bhavet |<br>
<a class='ref vai' id='vai138.027' href='#vai138.027'>Vai 138.027</a> nālamekasya tadvittamiti vidvān samācaret (6)|<br>
<a class='ref vai' id='vai138.028' href='#vai138.028'>Vai 138.028</a> yaḥ prekṣati duḥkhamitonidānaṁ kāmeṣu jātu sa kathaṁ ramate |<br>
<a class='ref vai' id='vai138.030' href='#vai138.030'>Vai 138.030</a> loke hi śalyamupādhiṁ viditvā tasyaiva dhīro vinayāya śikṣet (7)|<br>
yadā ca punastena janakāyena śrutaṁ rājā mūrdhāto glāno maraṇāvasthita iti, tataste ’mātyā janapadāścānekāni prāṇiśatasahasrāṇi rājānaṁ mūrdhātamupasaṁkramya darśanāya |<br>
<a class='ref vai' id='vai139.002' href='#vai139.002'>Vai 139.002</a> yatastena rājñā tasya janasya tāvadevaṁvidhā dharmadeśanā kṛtā—kāmeṣvādīnavakathā gṛhāśramapadasyādīnavo bhāṣitaḥ, tathā kāmo jugupsito yathā anekāni prāṇiśatasahasrāṇi ṛṣīṇāmantike pravrajya gṛhāśramapadānyapahāya vanaṁ saṁśritāḥ, ṛṣibhiḥ pravrajitvā catvāri brahmavihārān bhāvayitvā kāmeṣu kāmacchandaṁ prahāya tadbahulavihāriṇo brahmalokasabhāgatāyāmupapannāḥ |<br>
<a class='ref vai' id='vai139.006' href='#vai139.006'>Vai 139.006</a> yāvacca jambudvīpe yāvacca pūrvavidehe dvīpe yāvaccāparagodānīye dvīpe yāvaccottarakuruṣu yāvacca saptasu kāñcanamayeṣu parvateṣu yāvacca devāṁstrāyastriṁśānadhirūḍaḥ, atrāntare caturdaśottaraṁ śakraśataṁ cyutam |<br>
<a class='ref vai' id='vai139.009' href='#vai139.009'>Vai 139.009</a> śakrasya bhikṣavo devānāmindrasyāyuṣaḥ prāmāṇam yanmanuṣyāṇāṁ varṣamekaṁ devānāṁ trāyastriṁśānāmekarātriṁdivasam |<br>
139.011ṭena rātriṁdivasena triṁśadrātrakena māsena dvādaśamāsena saṁvatsareṇa divyaṁ varṣasahasraṁ devānāṁ trāyastriṁśānāmāyuṣaḥ pramāṇam |<br>
<a class='ref vai' id='vai139.012' href='#vai139.012'>Vai 139.012</a> tadbhavati mānuṣikayā gaṇanayā tisro varṣalakṣāḥ ṣaṣṭiśca varṣasahasrāṇi |<br>
|<br>
<a class='ref vai' id='vai139.014' href='#vai139.014'>Vai 139.014</a> yasminnānanda samaye rājā mūrdhāto devāṁstrāyastriṁśānadhirūḍhaḥ, evaṁvidhaṁ cittamutpāditam—aho bata me śakro devānāmindro ’rdhāsanenopanimantrayate, kāśyapo bhikṣustena kālena tena samayena śakro devānāmindro babhūva |<br>
<a class='ref vai' id='vai139.016' href='#vai139.016'>Vai 139.016</a> yasmin khalvānanda samaye rājño mūrdhātasyaivaṁvidhaṁ cittamutpannam—yannvahaṁ śakraṁ devānāmindramasmāt sthānāccyāvayitvā svayameva devānāṁ ca manuṣyāṇāṁ ca rājyaiśvaryādhipatyaṁ kārayeyam, kāśyapaḥ samyaksambuddhastena kālena tena samayena śakro devānāmindro babhūva |<br>
<a class='ref vai' id='vai139.019' href='#vai139.019'>Vai 139.019</a> maheśākhye sattve cittaṁ pradūṣitam, tasmādṛddheḥ paribhraṣṭo jambudvīpe pratyaṣṭhāt, kharamābādhaṁ spṛṣṭavān, prāgāḍhāṁ vedanāṁ maraṇāntikīm |<br>
<a class='ref vai' id='vai139.020' href='#vai139.020'>Vai 139.020</a> yo ’sau rājā mūrdhātaḥ, ahamevānanda tena kālena tena samayena |<br>
<a class='ref vai' id='vai139.021' href='#vai139.021'>Vai 139.021</a> tatra tāvanmayā ānanda sarāgeṇa sadveṣeṇa samohena aparimuktena jātijarāvyādhimaraṇaśokaparidevaduḥkhadaurmanasyopāyāsadharmeṇa maraṇakālasamaye tāvadevaṁvidhā parikathā kṛtā yadanekāni prāṇiśatasahasrāṇi gṛhāśramamapahāya ṛṣibhyaḥ pravrajitvā kāmeṣu kāmacchandaṁ vyapahāya tadbahulavihāriṇo brahmalokamupapāditāḥ |<br>
<a class='ref vai' id='vai139.024' href='#vai139.024'>Vai 139.024</a> idānīṁ sarvajñenānuttarajñānajñeyavaśiprāptena nirvāṇāya saṁprasthitena tāvadevaṁvidhā dharmadeśanā kṛtā, yadanekāni devatā śatasahasrāṇi satyeṣu pratiṣṭhāpitāni |<br>
<a class='ref vai' id='vai139.026' href='#vai139.026'>Vai 139.026</a> anekāni ṛṣiśatasahasrāṇi etabhikṣava iti pravrajitāni |<br>
<a class='ref vai' id='vai139.027' href='#vai139.027'>Vai 139.027</a> tairyujyadbhirghaṭadbhirvyāyacchadbhiḥ sarvakleśaprahāṇādarhattvaṁ prāptam |<br>
anekadevanāgayakṣagandharvāsuragaruḍakinnaramahoragāḥ śaraṇagamanaśikṣāpadeṣu vyavasthāpitāḥ |<br>
<a class='ref vai' id='vai139.028' href='#vai139.028'>Vai 139.028</a> anekāni vaiśālikāni prāṇiśatasahasrāṇi yeṣāṁ kecitsrotāpattiphale vyavasthāpitāḥ, kecit sakṛdāgāmiphale, kecidanāgāmiphale, kaiścit pravrajitvā^rhattvaṁ prāptam, kaiścit śrāvakabodhau, kaiścit pratyekabodhau, kaiścidanuttarāyāṁ samyaksambodhau cittamutpāditāni, kaiściccharaṇagamanaśikṣāpadāni gṛhītāni |<br>
|<br>
bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ pṛcchanti—kāni bhadanta karmāṇi kṛtāni rājñā mūrdhātena yeṣāṁ karmaṇāṁ vipākena sahacittotpādādeva saptāhamantaḥpure hiraṇyavarṣaṁ vṛṣṭam? bhagavānāha—<a class='ref vai' id='vai140.004' href='#vai140.004'>Vai 140.004</a> bhūtapūrvaṁ bhikṣavo ’tīte ’dhvani sarvābhibhūr nāma tathāgato ’rhaṁl loke utpanno vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṁ buddho bhagavān |<br>
<a class='ref vai' id='vai140.006' href='#vai140.006'>Vai 140.006</a> tena khalu samayena anyataraḥ śreṣṭhidārako ’cirapratiṣṭhitaḥ |<br>
tatra viṣaye dharmatā—yā aciroḍhā dārikā bhartari pravahaṇakena pratipradīyate, sā catūratnamayaiḥ puṣpairavakīrya baddhakā svāmine pradīyate |<br>
<a class='ref vai' id='vai140.008' href='#vai140.008'>Vai 140.008</a> sā ca bhartāramādāya svagṛhaṁ gacchati |<br>
sa ca śreṣṭhidārakaścatūratnamayāni puṣpāṇi pratigṛhya yānamadhiruhya śvaśuragṛhamanuprasthitaḥ |<br>
<a class='ref vai' id='vai140.009' href='#vai140.009'>Vai 140.009</a> tasya gacchato ’bhimukhaṁ sarvābhibhūḥ samyaksambuddho janapadeṣu caryāṁ carannanupūrveṇābhyāgataḥ |<br>
<a class='ref vai' id='vai140.010' href='#vai140.010'>Vai 140.010</a> taṁ dṛṣṭvā dvātriṁśallakṣaṇālaṁkṛtamasecanakadarśanamatīva prasāda utpannaḥ |<br>
<a class='ref vai' id='vai140.011' href='#vai140.011'>Vai 140.011</a> yato ’sau prasādīkṛtacetā yānādavatīrya taṁ bhagavantaṁ taiścatūratnamayaiḥ puṣpairavakiriti |<br>
<a class='ref vai' id='vai140.012' href='#vai140.012'>Vai 140.012</a> tāni sarvābhibhuvā samyaksambuddhenādhiṣṭhitāni tathā yathā śakaṭacakramātrāṇyabhinirvṛttāni |<br>
<a class='ref vai' id='vai140.013' href='#vai140.013'>Vai 140.013</a> tāni vitānaṁ baddhvā gacchato ’nugacchanti, tiṣṭhatastiṣṭhanti |<br>
sa prasādajāto gāthāṁ bhāṣate—<a class='ref vai' id='vai140.015' href='#vai140.015'>Vai 140.015</a> anena dānena mahadgatena buddho bhaveyaṁ sugataḥ svayambhūḥ |<br>
<a class='ref vai' id='vai140.017' href='#vai140.017'>Vai 140.017</a> tīrṇaśca tārayeyaṁ mahājanaughān atāritā ye pūrvakairjinendraiḥ (8)|<br>
<a class='ref vai' id='vai140.019' href='#vai140.019'>Vai 140.019</a> sarvābhibhūrme bhagavān maharṣiravakīrṇaḥ puṣpaiḥ sumanoramaiśca |<br>
<a class='ref vai' id='vai140.021' href='#vai140.021'>Vai 140.021</a> praṇidhiśca me tatra kṛtā udārā ākāṅkṣatā vā idamagrabodhim (9)|<br>
<a class='ref vai' id='vai140.023' href='#vai140.023'>Vai 140.023</a> tasyaiva karmaṇo vipākato me prāpta hi me bodhiḥ śivā anuttarā |<br>
<a class='ref vai' id='vai140.025' href='#vai140.025'>Vai 140.025</a> vṛṣṭaṁ ca saptāhahiraṇyavarṣaṁ mūrdhātasya rājño mahābalasya (10)|<br>
<a class='ref vai' id='vai140.027' href='#vai140.027'>Vai 140.027</a> tasyaiva karmaṇo vipākato me nagaramapi sauvarṇakāñcanaṁ babhūva mahāsudarśanasya ramaṇīyā kuśāvatī nāma purī babhūva |<br>
|<br>
<a class='ref vai' id='vai140.029' href='#vai140.029'>Vai 140.029</a> bhikṣavaḥ saṁśayajātāḥ sarvasaṁśayacchettāraṁ buddhaṁ bhagavantaṁ pṛcchanti—kīdṛśaṁ bhadanta rājñā mūrdhātena karma kṛtam yasya karmaṇo vipākena caturṣu dvīpeṣu rājyaiśvaryādhipatyaṁ kāritam, devāṁstrāyastriṁśānadhirūḍhah? bhagavānāha—bhūtapūrvaṁ bhikṣavo ’tīte ’dhvani vipaśyī nāma tathāgato ’rhan samyaksambuddho loke utpannaḥ |<br>
<a class='ref vai' id='vai141.002' href='#vai141.002'>Vai 141.002</a> atha sa vipaśyī samyaksabuddho janapadeṣu caryāṁ caramāṇo ’nupūrveṇa bandhumatīṁ rājadhānīmanuprāptaḥ |<br>
<a class='ref vai' id='vai141.003' href='#vai141.003'>Vai 141.003</a> atha vipaśyī samyaksambuddhaḥ pūrvāhṇe nivāsya pātracīvaramādāya bandhumatīṁ piṇḍāya prāviśāt |<br>
<a class='ref vai' id='vai141.004' href='#vai141.004'>Vai 141.004</a> tatrānyataraścautkariko nāma vaṇik |<br>
bhagavantaṁ vipaśyinamasecanakadarśanarūpaṁ dṛṣṭvā adhikaḥ prasāda utpannaḥ |<br>
<a class='ref vai' id='vai141.005' href='#vai141.005'>Vai 141.005</a> prasādajātena tasya mudgānāṁ muṣṭiṁ gṛhītvā pātre prakṣiptā |<br>
<a class='ref vai' id='vai141.006' href='#vai141.006'>Vai 141.006</a> tato mudgāścatvāraḥ pātre patitāḥ, ekaḥ kaṇṭakamāhatya bhūmau patitaḥ |<br>
avaśiṣṭaṁ naivaṁ saṁprāptaṁ pātram, asamprāptā eva bhūmau patitāḥ |<br>
<a class='ref vai' id='vai141.007' href='#vai141.007'>Vai 141.007</a> tato vaṇik prasādajātaḥ praṇidhiṁ karoti—<a class='ref vai' id='vai141.009' href='#vai141.009'>Vai 141.009</a> anena dānena mahadgatena buddho bhaveyaṁ sugataḥ svayambhūḥ |<br>
<a class='ref vai' id='vai141.011' href='#vai141.011'>Vai 141.011</a> tīrṇaśca tārayeyaṁ mahājanaughān na tāritā ye pūrvakairjinendraiḥ (11)<a class='ref vai' id='vai141.013' href='#vai141.013'>Vai 141.013</a> bhagavānāha—yo ’sau otkariko vaṇik, ahameva tena kālena tena samayena |<br>
yanmayā vipaśyinaḥ samyaksambuddhasya prasādajātena mudgānāṁ muṣṭiḥ pātre pakṣiptā, tasmāccatvāro mudgāḥ pātre patitā avaśiṣṭā bhūmau patitāḥ, tasya karmaṇo vipākena caturṣu dvīpeṣu rājyaiśvaryādhipatyaṁ kāritam |<br>
<a class='ref vai' id='vai141.016' href='#vai141.016'>Vai 141.016</a> yaścāsau mudgaḥ pātrakaṇṭakamāhatya bhūmau patitaḥ, tasya karmaṇo vipākena trāyastriṁśān devānadhirūḍaḥ |<br>
<a class='ref vai' id='vai141.017' href='#vai141.017'>Vai 141.017</a> sacedbhikṣavaḥ sa mudgaḥ pātre patito ’bhaviṣyanna bhūmau, sthāanametadvidyate yaddeveṣu ca manuṣyeṣu ca rājyaiśvaryādhipatyaṁ kāritamabhaviṣyat |<br>
<a class='ref vai' id='vai141.018' href='#vai141.018'>Vai 141.018</a> yo ’sau otkariko vaṇik tena kālena tena samayena, sa eṣa rājā mūrdhātaḥ |<br>
<a class='ref vai' id='vai141.019' href='#vai141.019'>Vai 141.019</a> yo mūrdhāto rājā, ahameva sa tena kālena tena samayena |<br>
<a class='ref vai' id='vai141.020' href='#vai141.020'>Vai 141.020</a> yasmādevaṁ buddhe bhagavati mahākāruṇike kārāḥ kṛtā atyarthaṁ mahāphalā bhavanti mahānuśaṁśā mahādyutayo mahāvaistārikā iti, tasmādbhavabodhiḥ |<br>
<a class='ref vai' id='vai141.021' href='#vai141.021'>Vai 141.021</a> kiṁ karaṇīyam? buddhe dharme saṁghe kārāḥ karaṇīyāḥ samyakpraṇidhānāni ca karaṇīyānīti |<br>
|<br>
<a class='ref vai' id='vai141.023' href='#vai141.023'>Vai 141.023</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai141.024' href='#vai141.024'>Vai 141.024</a> iti śrīdivyāvadāne māndhātāvadānaṁ saptadaśamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
