<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy28' lang='san'>
<header>
<ul>
<li class='division'>Divyāvadānam</li>
</ul>
<h1>28. vītaśokāvadānam</h1>
</header>
<p><a class='ref vai' id='vai272.001' href='#vai272.001'>Vai 272.001</a> yadā rājñā aśokena bhagavacchāsane śraddhā pratilabdhā, tena caturaśītidharmarājikāsahasraṁ pratiṣṭhāpitaṁ pañcavārṣikaṁ ca kṛtam |<br>
<a class='ref vai' id='vai272.003' href='#vai272.003'>Vai 272.003</a> trīṇi śatasahastāṇi bhikṣūṇāṁ bhojitāni yatraiko ’rhatāṁ dvau śaikṣāṇāṁ pṛthagjanakalyāṇakānāṁ ca |<br>
<a class='ref vai' id='vai272.004' href='#vai272.004'>Vai 272.004</a> (sa)samudrāyāṁ pṛthivyāṁ janakāyā yadbhūyasā bhagavacchāsane ’bhiprasannāḥ |<br>
<a class='ref vai' id='vai272.005' href='#vai272.005'>Vai 272.005</a> tasya bhrātā vītaśoko nāma tīrthyābhiprasannaḥ |<br>
sa tīrthyairvigrāhitah—nāsti śramaṇaśākyaputrīyāṇāṁ mokṣa iti |<br>
<a class='ref vai' id='vai272.006' href='#vai272.006'>Vai 272.006</a> ete hi sukhābhiratāḥ parikhedabhīravaśceti |<br>
<a class='ref vai' id='vai272.007' href='#vai272.007'>Vai 272.007</a> yāvadrājñā aśokenocyate—vītaśoka, mā tvamanāyatane ’prasādamutpādaya, api tu buddhadharmasaṁghe prasādamutpādaya |<br>
<a class='ref vai' id='vai272.008' href='#vai272.008'>Vai 272.008</a> eṣa āyatanagataḥ prasāda iti |<br>
atha rājā aśoko ’pareṇa samayena mṛgavadhāya nirgataḥ |<br>
<a class='ref vai' id='vai272.009' href='#vai272.009'>Vai 272.009</a> tatra vītaśokenāraṇye ṛṣirdṛṣṭaḥ pañcātapenāvasthitaḥ |<br>
<a class='ref vai' id='vai272.010' href='#vai272.010'>Vai 272.010</a> sa ca kaṣṭatapaḥ sārasaṁjñī |<br>
tenābhigamya pādābhivandanaṁ kṛtvā sa ṛṣiḥ pṛṣṭah—bhagavan, kiyaccitraṁ te ihāraṇye prativasatah? sa uvāca—dvādaśa varṣāṇīti |<br>
<a class='ref vai' id='vai272.011' href='#vai272.011'>Vai 272.011</a> vītaśokaḥ kathayati—kastavāhārah? sa ṛṣiruvāca—phalamūlāni |<br>
<a class='ref vai' id='vai272.012' href='#vai272.012'>Vai 272.012</a> kiṁ prāvaraṇam? darbhacīvarāṇi |<br>
kā śayyā? tṛṇasaṁstaraṇam |<br>
<a class='ref vai' id='vai272.013' href='#vai272.013'>Vai 272.013</a> vītaśoka uvāca—bhagavan, kiṁ duḥkhaṁ bādhate? ṛṣiruvāca—ime mṛgā ṛtukāle saṁvasanti |<br>
<a class='ref vai' id='vai272.014' href='#vai272.014'>Vai 272.014</a> yadā mṛgānāṁ saṁvāso dṛṣṭo bhavati, tasmin samaye rāgeṇa paridahyāmi |<br>
<a class='ref vai' id='vai272.015' href='#vai272.015'>Vai 272.015</a> vītaśoka uvāca—asya kaṣṭena tapasā rāgo ’dyāpi na bādhyate, prāgeva śramaṇāḥ śākyaputrīyāḥ svāstīrṇāsanaśayanopasevinaḥ |<br>
<a class='ref vai' id='vai272.016' href='#vai272.016'>Vai 272.016</a> kuta eṣāṁ rāgaprahāṇaṁ bhaviṣyati? āha ca—<a class='ref vai' id='vai272.017' href='#vai272.017'>Vai 272.017</a> kaṣṭe ’smin vijane vane nivasatāṁ vāyvambumūlāśināṁ rāgo naiva jito yadīha ṛṣiṇā kālaprakarṣeṇa hi |<br>
<a class='ref vai' id='vai272.019' href='#vai272.019'>Vai 272.019</a> bhuktavānnaṁ sadhṛtaṁ prabhūtapiśitaṁ dadhyuttamālaṁkṛtaṁ śākyeṣvindriyanigraho yadi bhavedvindhyaḥ plavetsāgare (1)|<br>
<a class='ref vai' id='vai272.021' href='#vai272.021'>Vai 272.021</a> sarvathā vañjito rājā aśoko yacchramaṇeṣu śākyaputrīyeṣu kārāṁ karoti |<br>
etacca vacanaṁ śrutvā rājā upāyajño ’mātyānuvāca—ayaṁ vītaśokastīrthyābhiprasannaḥ |<br>
<a class='ref vai' id='vai272.022' href='#vai272.022'>Vai 272.022</a> upāyena bhagavacchāsane ’bhiprasādayitavyaḥ |<br>
<a class='ref vai' id='vai272.023' href='#vai272.023'>Vai 272.023</a> amātyā āhuh—deva, kimājñāpayasi? rājā āha—yadā ahaṁ rājā alaṁkāraṁ mauliṁ paṭṭaṁ cāpanayitvā snānaśālāṁ praviṣṭo bhavāmi, tadā yūyaṁ vītaśokasyopāyena mauliṁ paṭṭaṁ ca baddhvā siṁhāsane niṣādayiṣyatha |<br>
<a class='ref vai' id='vai272.025' href='#vai272.025'>Vai 272.025</a> evamastu iti |<br>
yāvadrājā rājālaṁkāraṁ mauliṁ paṭṭaṁ cāpanayitvā snānaśālāyāṁ praviṣṭaḥ, tato ’mātyairvītaśoka ucyate—rājño ’śokasyātyayāt tvaṁ rājā bhaviṣyasi |<br>
<a class='ref vai' id='vai272.027' href='#vai272.027'>Vai 272.027</a> imaṁ tāvadrājālaṁkāraṁ pravaramauliṁ paṭṭaṁ ca baddhvā siṁhāsane niṣīdayiṣyāmah—kiṁ śobhase na veti |<br>
<a class='ref vai' id='vai272.028' href='#vai272.028'>Vai 272.028</a> taistadābharaṇamauliṁ paṭṭaṁ ca baddhvā siṁhāsane niṣādito rājñaśca niveditam |<br>
<a class='ref vai' id='vai272.029' href='#vai272.029'>Vai 272.029</a> tato rājā aśoko vītaśokaṁ rājālaṁkāraṁ maulipaṭṭabaddhaṁ ca siṁhāsanopaviṣṭaṁ dṛṣṭvā kathayati—adhyāpyahaṁ jīvāmi |<br>
<a class='ref vai' id='vai272.030' href='#vai272.030'>Vai 272.030</a> tvaṁ rājā saṁvṛttaḥ |<br>
tato rājñā abhihitam—ko ’tra? tato yāvadvadhyaghātakā nīlāmbaravasanāḥ pralambakeśā ghaṇṭāśabdapāṇayo rājñaḥ pādayor nipatyovāca—deva, kimājñāpayasi? rājā āha—vītaśoko mayā parityakta iti | yāvadvītaśoka ucyate—saśastrairvadhyaghātairasmābhiḥ parivṛto ’sīti |<a class='ref vai' id='vai273.001' href='#vai273.001'>Vai 273.001</a></p>
<p>tato ’mātyā rājñaḥ pādayor nipalyovāca—deva, marṣaya vītaśokam |<br>
<a class='ref vai' id='vai273.002' href='#vai273.002'>Vai 273.002</a> devasyaiṣa bhrātā |<br>
tato rājñā abhihitam—saptāhamasya marṣayāmi |<br>
<a class='ref vai' id='vai273.003' href='#vai273.003'>Vai 273.003</a> bhrātā caiṣaḥ |<br>
mama bhrātuḥ snehādasya saptāhaṁ rājyaṁ prayacchāmi |<br>
yāvat tūryaśatāni saṁpravāditāni, jayaśabdaiścānanditam, prāṇiśatasahasraiścāñjaliḥ kṛtaḥ, strīśataiśca parivṛtaḥ |<br>
<a class='ref vai' id='vai273.005' href='#vai273.005'>Vai 273.005</a> vadhyaghātakāśca dvāri tiṣṭhanti |<br>
divase gate vītaśokasyāgrataḥ sthitvā ārocayanti—nirgataṁ vītaśoka ekaṁ divasam |<br>
<a class='ref vai' id='vai273.006' href='#vai273.006'>Vai 273.006</a> ṣaḍahānyavaśiṣṭāni |<br>
evaṁ dvitīye divase |<br>
vistareṇa yāvatsaptāhadivase vītaśoko rājālaṁkāravibhūṣito rājño ’śokasya samīpamupanītaḥ |<br>
<a class='ref vai' id='vai273.007' href='#vai273.007'>Vai 273.007</a> tato rājñā aśokenābhihitam—vītaśoka, kañcitsugītaṁ sunṛtyaṁ suvāditamiti ? vītaśoka uvāca—na me dṛṣṭaṁ vā syācchrutaṁ veti |<br>
<a class='ref vai' id='vai273.009' href='#vai273.009'>Vai 273.009</a> āha ca—<a class='ref vai' id='vai273.010' href='#vai273.010'>Vai 273.010</a> yena śrutaṁ bhavedgītaṁ nṛtyaṁ cāpi nirīkṣitam |<br>
<a class='ref vai' id='vai273.011' href='#vai273.011'>Vai 273.011</a> rasāścāsvāditā yena sa bhūyāttava nirṇayam (2)|<br>
<a class='ref vai' id='vai273.012' href='#vai273.012'>Vai 273.012</a> rājā āha—vītaśoka, idaṁ mayā rājyaṁ saptāhaṁ tava dattam, tūryaśatāni saṁpravāditāni, jayaśabdaiścānanditam, añjaliśatāni pragṛhītāni, strīśataiśca paricīrṇaḥ |<br>
<a class='ref vai' id='vai273.013' href='#vai273.013'>Vai 273.013</a> kathaṁ tvaṁ kathayasi—naiva me dṛṣṭaṁ na śrutamiti? vītaśoka uvāca—<a class='ref vai' id='vai273.015' href='#vai273.015'>Vai 273.015</a> na me dṛṣṭaṁ nṛtyaṁ na ca nṛpa śruto gītaninado na me gandhā ghrātā na khalu rasā me ’dya viditāḥ |<br>
<a class='ref vai' id='vai273.017' href='#vai273.017'>Vai 273.017</a> na me spṛṣṭaḥ sparśaḥ kanakamaṇihārāṅgajanitaḥ samūho nārīṇāṁ maraṇaparibaddhena manasā (3)|<br>
<a class='ref vai' id='vai273.019' href='#vai273.019'>Vai 273.019</a> striyo nṛttaṁ gītaṁ bhavaśayanānyāsanavidhirvayo rūpaṁ lakṣmīrbahuvividharatnā ca vasudhā |<br>
<a class='ref vai' id='vai273.021' href='#vai273.021'>Vai 273.021</a> nirānandā śūnyā mama nṛpa varaśayyā gatasukhā sthitān dṛṣṭvā dvāre vadhakapuruṣānnīlavasanān (4)|<br>
<a class='ref vai' id='vai273.023' href='#vai273.023'>Vai 273.023</a> śrutvā ghaṇṭāravaṁ ghoraṁ nīlāmbaradharasya hi |<br>
<a class='ref vai' id='vai273.024' href='#vai273.024'>Vai 273.024</a> bhayaṁ me maraṇājjātaṁ pārthivendra sudāruṇam (5)|<br>
<a class='ref vai' id='vai273.025' href='#vai273.025'>Vai 273.025</a> mṛtyuśalyaparīto ’haṁ nāśrauṣīdgītamuttamam |<br>
<a class='ref vai' id='vai273.026' href='#vai273.026'>Vai 273.026</a> nādrākṣaṁ nṛpate nṛttaṁ na ca bhoktuṁ manaḥspṛhā (6)|<br>
<a class='ref vai' id='vai273.027' href='#vai273.027'>Vai 273.027</a> mṛtyujvaragṛhītasya na me svapno ’pi vidyate |<br>
<a class='ref vai' id='vai273.028' href='#vai273.028'>Vai 273.028</a> kṛtsnā me rajanī yātā mṛtyumevānucintayan (7)|<br>
<a class='ref vai' id='vai273.029' href='#vai273.029'>Vai 273.029</a> rājā āha—vītaśoka, mā tāvat tavaikajanmikasya maraṇabhayāttava rājaśriyaṁ prāpya harṣo notpannaḥ |<br>
<a class='ref vai' id='vai273.030' href='#vai273.030'>Vai 273.030</a> kiṁ punarbhikṣavo janmaśatamaraṇabhayabhītāḥ sarvāṇyupapattyāyatanāni duḥkhānyanusṛtāni paśyanti |<br>
<a class='ref vai' id='vai273.031' href='#vai273.031'>Vai 273.031</a> narake tāvaccharīrasaṁtāpakṛtamagnidāhaduḥkhaṁ ca, tiryakṣu anyonyabhakṣaṇaparitrāsaduḥkham, preteṣu kṣuttarṣaduḥkham, paryeṣṭisamudācāraduḥkhaṁ manuṣyeṣu, cyavanapatanabhraṁśaduḥkham<a class='ref vai' id='vai274.000' href='#vai274.000'>Vai 274.000</a> deveṣu |<br>
<a class='ref vai' id='vai274.001' href='#vai274.001'>Vai 274.001</a> ebhiḥ pañcabhirduḥkhaistrailokyamanuṣaktam |<br>
śārīramānasairduḥkhairutpīḍitā vadhakabhūtān skandhān paśyanti, śūnyagrāmabhūtānyāyatanāni, cauribhūtāni viṣayāṇi, kṛtsnaṁ ca traidhātukamanityatāgninā pradīptaṁ paśyanti |<br>
<a class='ref vai' id='vai274.003' href='#vai274.003'>Vai 274.003</a> teṣāṁ rāgāḥ kathamutpadyate? āha ca—<a class='ref vai' id='vai274.004' href='#vai274.004'>Vai 274.004</a> mā tāvadekajanmikasya maraṇabhayāttava na jāyate harṣaḥ |<br>
<a class='ref vai' id='vai274.005' href='#vai274.005'>Vai 274.005</a> manasi viṣayairmanojñaiḥ satataṁ khalu paśyamānasya (8)|<br>
<a class='ref vai' id='vai274.006' href='#vai274.006'>Vai 274.006</a> kiṁ punarjanmaśatānāṁ maraṇabhayamanāgataṁ vicintayatām |<br>
<a class='ref vai' id='vai274.007' href='#vai274.007'>Vai 274.007</a> manasi bhaviṣyati harṣo bhikṣūṇāṁ bhojanādyeṣu (9)|<br>
<a class='ref vai' id='vai274.008' href='#vai274.008'>Vai 274.008</a> teṣāṁ tu vastraśayanāsanabhojanādi mokṣo ’bhiyuktamanasāṁ janayeta saṅgam |<br>
<a class='ref vai' id='vai274.010' href='#vai274.010'>Vai 274.010</a> paśyanti ye vadhakaśatrunibhaṁ śarīramādīptaveśmasadṛśāṁśca bhavānanityān (10)|<br>
<a class='ref vai' id='vai274.012' href='#vai274.012'>Vai 274.012</a> kathaṁ ca teṣāṁ na bhavedvimokṣo mokṣārthināṁ janmaparānmukhānām |<br>
<a class='ref vai' id='vai274.014' href='#vai274.014'>Vai 274.014</a> yeṣāṁ manaḥ sarvasukhāśrayeṣu vyāvartate padmadalādivāmbhaḥ (11)|<br>
<a class='ref vai' id='vai274.016' href='#vai274.016'>Vai 274.016</a> yadā vītaśoko rājñā aśokenopāyena bhagavacchāsane ’bhiprasāditaḥ, sa kṛtakarapuṭa uvāca—deva, eṣo ’haṁ taṁ bhagavantaṁ tathāgatamarhantaṁ samyaksambuddhaṁ śaraṇaṁ gacchāmi dharmaṁ ca bhikṣusaṁghaṁ ceti |<br>
āha ca—<a class='ref vai' id='vai274.019' href='#vai274.019'>Vai 274.019</a> eṣa vrajāmi śaraṇaṁ vibuddhanavakamalavimalanibhanetram |<br>
<a class='ref vai' id='vai274.020' href='#vai274.020'>Vai 274.020</a> budhavibudhamanujamahitaṁ jinaṁ virāgaṁ ca saṁghaṁ ca (12)|<br>
iti |<br>
<a class='ref vai' id='vai274.021' href='#vai274.021'>Vai 274.021</a> atha rājā aśoko vītaśokaṁ kaṇṭhe pariṣvajyovāca—na tvaṁ mayā parityaktaḥ, api tu buddhaśāsanābhiprasādārthaṁ tava mayā eṣa upāyaḥ pradarśitaḥ |<br>
<a class='ref vai' id='vai274.022' href='#vai274.022'>Vai 274.022</a> tato vītaśoko gandhapuṣpamālyādivāditrasamudayena bhagavataścaityānarcayati, saddharmaṁ ca śṛṇoti, saṁghe ca kārāṁ kurute |<br>
<a class='ref vai' id='vai274.024' href='#vai274.024'>Vai 274.024</a> sa kurkuṭārāmaṁ gataḥ |<br>
tatra yaśo nāṁ sthaviro ’rhan ṣaḍabhijñaḥ |<br>
sa tasya purato niṣaṇṇo dharmaśravaṇāya |<br>
<a class='ref vai' id='vai274.025' href='#vai274.025'>Vai 274.025</a> sthaviraśca tamavalolayitumārabdhaḥ |<br>
sa paśyati vītaśokamupacitahetukaṁ caramabhavikam |<br>
<a class='ref vai' id='vai274.026' href='#vai274.026'>Vai 274.026</a> tenaivāśrayenārhattvaṁ prāptavyam |<br>
tena tasya pravrajyāyā varṇo bhāṣitaḥ |<br>
<a class='ref vai' id='vai274.027' href='#vai274.027'>Vai 274.027</a> tasya śrutvā spṛhā jātā—pravrajeyaṁ bhagavacchāsane |<br>
tata utthāya kṛtāñjaliḥ sthavitamuvāca—labheyāhaṁ svakhyāte dharmavinaye pravrajyāmupasampadaṁ bhikṣubhāvam |<br>
<a class='ref vai' id='vai274.028' href='#vai274.028'>Vai 274.028</a> careyamahaṁ bhavato ’ntike brahmacaryam |<br>
<a class='ref vai' id='vai274.029' href='#vai274.029'>Vai 274.029</a> sthavira uvāca—vatsa, rājānamaśokamanujñāpayasveti |<br>
tato vītaśoko yena rājā aśokastenopasaṁkramya kṛtāñjaliruvāca—deva, anujānīhi mām |<br>
<a class='ref vai' id='vai274.030' href='#vai274.030'>Vai 274.030</a> pravrajiṣyāmi svākhyāte dharmavinaye samyageva śraddhayā agārādanagārikām |<br>
<a class='ref vai' id='vai274.031' href='#vai274.031'>Vai 274.031</a> āha ca—udbhrānto ’smi niraṅkuśo rājā iva vyāvartito vibhramāt tvadbuddhiprabhavāṅkuśena vidhivadbuddhopadeśairaham |<br>
<a class='ref vai' id='vai275.001' href='#vai275.001'>Vai 275.001</a> ekaṁ tvamarhasi me varaṁ pradarśituṁ tvaṁ pārthivānāṁ pate lokālokavarasya śāsanavare liṅgaṁ śibhaṁ dhārayet (13)|<br>
<a class='ref vai' id='vai275.005' href='#vai275.005'>Vai 275.005</a> śrutvā ca rājā sāśrukaṇṭho vītaśokaṁ kaṇṭhe pariṣvajyovāca—vītaśoka, alamanena vyavasāyena |<br>
<a class='ref vai' id='vai275.006' href='#vai275.006'>Vai 275.006</a> pravrajya khalu vaivarṇikābhyupagatāvasaḥ, pāṁśukūlaṁ pravaraṇaṁ parijanojjñitam, āhāro bhaiṣyaṁ parakule, śayanāsanaṁ vṛkṣamūle tṛṇasaṁstaraḥ parṇasaṁstaraḥ, vyābādhe khalvapi bhaiṣajyamasulabhaṁ pūtimūtraṁ ca bhojanam |<br>
<a class='ref vai' id='vai275.008' href='#vai275.008'>Vai 275.008</a> tvaṁ ca sukumāraḥ śītoṣṇakṣutpipāsānāṁ duḥkhānāmasahiṣṇuḥ |<br>
<a class='ref vai' id='vai275.009' href='#vai275.009'>Vai 275.009</a> prasīda, nivartaya mānasam |<br>
vītaśoka uvāca—deva, <a class='ref vai' id='vai275.010' href='#vai275.010'>Vai 275.010</a> naiva hi jāne taṁ nūnaṁ viṣayatṛṣito ’nāyāsavihataḥ pravrajyāṁ prāptukāmo na ripuhṛtabalo naivārthakṛpaṇaḥ |<br>
<a class='ref vai' id='vai275.012' href='#vai275.012'>Vai 275.012</a> duḥkhārtaṁ mṛtyuneṣṭaṁ vyasanaparigataṁ dṛṣṭvā jagadidaṁ panthānaṁ janmabhīruḥ śivamabhayamahaṁ gantuṁ vyavasitaḥ (14)|<br>
<a class='ref vai' id='vai275.014' href='#vai275.014'>Vai 275.014</a> śrutvā ca rājā aśokaḥ satvaraṁ praruditumārabdhaḥ |<br>
atha vītaśoko rājānamanunayannuvāca—deva, <a class='ref vai' id='vai275.016' href='#vai275.016'>Vai 275.016</a> saṁsāradolāmabhiruhya lolam yadā nipāto niyataḥ prajānām |<br>
<a class='ref vai' id='vai275.018' href='#vai275.018'>Vai 275.018</a> kimarthamāgacchati vikriyā te sarveṇa sarvasya yadā viyogaḥ (15)|<br>
<a class='ref vai' id='vai275.020' href='#vai275.020'>Vai 275.020</a> rājā āha—vītaśoka, bhaikṣe tāvadabhyāsaḥ kriyatām |<br>
rājakule vṛkṣavāṭikāyāṁ tasya tṛṇasaṁstaraḥ saṁstṛtaḥ, bhojanaṁ cāsya dattam |<br>
<a class='ref vai' id='vai275.021' href='#vai275.021'>Vai 275.021</a> so ’ntaḥpuraṁ paryaṭati, mahārhaṁ cāhāraṁ na labhate |<br>
<a class='ref vai' id='vai275.022' href='#vai275.022'>Vai 275.022</a> tato rājñā antaḥpurikā abhihitā—pravrajitasārūpyamasyāhāramanuprayacchateti |<br>
tena yāvadabhidūṣitā pūtikulmāṣā labdhāḥ |<br>
<a class='ref vai' id='vai275.023' href='#vai275.023'>Vai 275.023</a> tāṁśca paribhoktumārabdhaḥ |<br>
dṛṣṭvā rājñā aśokena nivāritaḥ |<br>
<a class='ref vai' id='vai275.024' href='#vai275.024'>Vai 275.024</a> tasya buddhirutpannā—yadīha pravrajiṣyāmi, ākīrṇo bhaviṣyāmi |<br>
<a class='ref vai' id='vai275.025' href='#vai275.025'>Vai 275.025</a> tato videheṣu janapadeṣu gatvā pravrajitaḥ |<br>
<a class='ref vai' id='vai275.026' href='#vai275.026'>Vai 275.026</a> tatastena yujyatā yāvadarhattvaṁ prāptam |<br>
athāyuṣmato vītaśokasyārhattvaṁ prāptasya vimuktiprītisukhasaṁvedina etadabhavat—asti khalu me—pūrvaṁ rājño ’śokasya gṛhadvāramanuprāptaḥ |<br>
<a class='ref vai' id='vai275.028' href='#vai275.028'>Vai 275.028</a> tato dauvārikamuvāca—gaccha, rājño ’śokasya nivedaya—vītaśoko dvāri tiṣṭhati devaṁ draṣṭukāma iti |<br>
<a class='ref vai' id='vai275.029' href='#vai275.029'>Vai 275.029</a> tato dauvāriko rājānamaśokamabhigamyovāca—deva, diṣṭyā vṛddhiḥ |<br>
<a class='ref vai' id='vai275.030' href='#vai275.030'>Vai 275.030</a> vītaśoko ’bhyāgato dvāri tiṣṭhati devaṁ draṣṭukāmaḥ |<br>
tato rājñā abhihitam—gaccha, śīghraṁ praveśayeti |<br>
<a class='ref vai' id='vai275.031' href='#vai275.031'>Vai 275.031</a> yāvadvītaśoko rājakulaṁ praviṣṭaḥ |<br>
dṛṣṭvā ca rajā aśokaḥ saṁhāsanādutthāya mūlanikṛtta iva drumaḥ sarvaśarīreṇāyuṣmantaṁ vītaśokaṁ nirīkṣamānaḥ prarudannuvāca—bhūteṣu saṁsargagateṣu nityaṁ dṛṣṭvāpi māṁ naiti yathā vikāram |<br>
<a class='ref vai' id='vai276.003' href='#vai276.003'>Vai 276.003</a> vivekavegādhigatasya śaṅke prajñārasasyātirasasya tṛptaḥ (16)|<br>
<a class='ref vai' id='vai276.005' href='#vai276.005'>Vai 276.005</a> atha rājño ’śokasya rādhagupto nāmāgrāmātyaḥ |<br>
sa paśyati—āyuṣmato vītaśokasya pāṁśukūlaṁ ca cīvaraṁ mṛṇmayaṁ pātram yāvadannaṁ bhaikṣyaṁ lūhapraṇītam |<br>
<a class='ref vai' id='vai276.006' href='#vai276.006'>Vai 276.006</a> dṛṣṭvā ca rājñaḥ pādayor nipatya kṛtāñjaliruvāca—deva, yathā ayamalpecchaḥ saṁtuṣṭaśca, niyatamayaṁ kṛtakaraṇīyo bhaviṣyati, prītirutpādyeta |<br>
<a class='ref vai' id='vai276.008' href='#vai276.008'>Vai 276.008</a> kṛtah?<a class='ref vai' id='vai276.009' href='#vai276.009'>Vai 276.009</a> bhaikṣānnabhojanam yasya pāṁśukūlaṁ ca cīvaram |<br>
<a class='ref vai' id='vai276.010' href='#vai276.010'>Vai 276.010</a> nivāso vṛkṣamūlaṁ ca tasyāniyataṁ katham (17)|<br>
<a class='ref vai' id='vai276.011' href='#vai276.011'>Vai 276.011</a> nirāśravam yasya mano viśālaṁ nirāmayaṁ copacitaṁ śarīram |<br>
<a class='ref vai' id='vai276.013' href='#vai276.013'>Vai 276.013</a> svacchandato jīvitasādhanaṁ ca nityotsavaṁ tasya manuṣyaloke (18)|<br>
<a class='ref vai' id='vai276.015' href='#vai276.015'>Vai 276.015</a> śrutvā tato rājā prītamanā uvāca—<a class='ref vai' id='vai276.016' href='#vai276.016'>Vai 276.016</a> apahāya mauryavaṁśaṁ magadhapuraṁ sarvaratnanicayaṁ ca |<br>
<a class='ref vai' id='vai276.017' href='#vai276.017'>Vai 276.017</a> dṛṣṭvā vaṁśānivahaṁ prahīṇamadamānamohasārambham (19)|<br>
<a class='ref vai' id='vai276.018' href='#vai276.018'>Vai 276.018</a> atyuddhṛtamiva manye yaśasā pūtaṁ puramiva mahaṁ ca |<br>
<a class='ref vai' id='vai276.019' href='#vai276.019'>Vai 276.019</a> pratipadyatāṁ tvayā daśabaladharaśāsanamudāreṇa (20)|<br>
<a class='ref vai' id='vai276.020' href='#vai276.020'>Vai 276.020</a> atha rājā aśokaḥ sarvāṅgena parigṛhya prajñapta evāsane niṣādayāmāsa, praṇītena cāhāreṇa svahastaṁ saṁtarpayati |<br>
<a class='ref vai' id='vai276.021' href='#vai276.021'>Vai 276.021</a> bhuktavantaṁ viditvā dhautahastamapanītapātramāyuṣmato vītaśokasya purato niṣaṇṇo dharmaśravaṇāya |<br>
<a class='ref vai' id='vai276.022' href='#vai276.022'>Vai 276.022</a> athāyuṣmān vītaśoko rājānamaśokaṁ dharmyayā kathayā saṁdarśayannuvāca—<a class='ref vai' id='vai276.024' href='#vai276.024'>Vai 276.024</a> apramādena saṁpādya rājyaiśvaryaṁ pravartatām |<br>
<a class='ref vai' id='vai276.025' href='#vai276.025'>Vai 276.025</a> durlabhā trīṇi ratnāni nityaṁ pūjaya pārthiva (21)|<br>
<a class='ref vai' id='vai276.026' href='#vai276.026'>Vai 276.026</a> sa yāvadharmyayā kathayā saṁharṣayitvā saṁprasthitaḥ |<br>
|<br>
<a class='ref vai' id='vai276.027' href='#vai276.027'>Vai 276.027</a> atha rājā aśokaḥ kṛtakarapuṭaḥ pañcabhiramātyaśataiḥ parivṛto ’nekaiśca paurajanapadasahasraiḥ parivṛtaḥ puraskṛta āyuṣmantaṁ vītaśokamanuvrajitumārabdhaḥ |<br>
<a class='ref vai' id='vai276.028' href='#vai276.028'>Vai 276.028</a> vakṣyati hi—<a class='ref vai' id='vai276.029' href='#vai276.029'>Vai 276.029</a> bhrātā jyeṣṭhena rājñā tu gauraveṇānugamyate |<br>
<a class='ref vai' id='vai276.030' href='#vai276.030'>Vai 276.030</a> pravrajyāyāḥ khalu ślādhyaṁ saṁdṛṣṭikamidaṁ phalam (22)|<br>
tata āyuṣmān vītaśokaḥ svaguṇānudbhāvayan paśyataḥ sarvajanakāyasya ṛddhyā vaihāyasamutpatya prakrāntaḥ |<br>
<a class='ref vai' id='vai277.002' href='#vai277.002'>Vai 277.002</a> atha rājā aśokaḥ kṛtakarapuṭaḥ prāṇiśatasahasraiḥ parivṛtaḥ puraskṛto gaganatalāvasaktadṛṣṭirāyuṣmantaṁ vītaśokaṁ nirīkṣamāṇa uvāca—<a class='ref vai' id='vai277.004' href='#vai277.004'>Vai 277.004</a> svajanasnehaniḥsaṅgo vihaṁga iva gacchasi |<br>
<a class='ref vai' id='vai277.005' href='#vai277.005'>Vai 277.005</a> śrīrāganigadairbaddhānasmān pratyādiśānniva (23)|<br>
<a class='ref vai' id='vai277.006' href='#vai277.006'>Vai 277.006</a> ātmāyattasya śāntasya mahaḥsaṁketacāriṇaḥ |<br>
<a class='ref vai' id='vai277.007' href='#vai277.007'>Vai 277.007</a> dhyānasya phalametacca rāgāndhairyanna dṛśyate (24)|<br>
<a class='ref vai' id='vai277.008' href='#vai277.008'>Vai 277.008</a> api ca |<br>
<a class='ref vai' id='vai277.009' href='#vai277.009'>Vai 277.009</a> ṛddhyā khalvavabhartsatāḥ paramayā śrīgarvitāste vayaṁ buddhyā khalvapi nāmitāḥ śirasitāḥ prajñābhimānodayam |<br>
<a class='ref vai' id='vai277.011' href='#vai277.011'>Vai 277.011</a> prāptārthena phalāndhabuddhimanasaḥ saṁvejitāste vayaṁ saṁkṣepeṇa sabāṣpadurdinamukhāḥ sthāne vimuktā vayam (25)|<br>
<a class='ref vai' id='vai277.013' href='#vai277.013'>Vai 277.013</a> tatrāyuṣmān vītaśokaḥ pratyantimeṣu janapadeṣu śayyāsanāya nirgataḥ |<br>
tasya ca mahān vyādhirutpannaḥ |<br>
<a class='ref vai' id='vai277.014' href='#vai277.014'>Vai 277.014</a> śrutvā ca rājñā aśokena bhaiṣajyamupasthāyikāśca visarjitāḥ |<br>
tasya tena vyādhinā spṛṣṭasya śiraḥ khustamabhavat |<br>
<a class='ref vai' id='vai277.015' href='#vai277.015'>Vai 277.015</a> yadā ca vyādhirvigataḥ, tasya virūṭāni śirasi romāṇi |<br>
<a class='ref vai' id='vai277.016' href='#vai277.016'>Vai 277.016</a> tena vaidyopasthāyakāśca visarjitāḥ |<br>
tasya ca gorasaprāya āhāro ’nusevyate |<br>
sa ghoṣaṁ gatvā bhaikṣyaṁ paryaṭati |<br>
<a class='ref vai' id='vai277.017' href='#vai277.017'>Vai 277.017</a> tasmiṁśca samaye puṇḍravardhananagare nirgranthopāsakena buddhapratimā nirgranthasya pādayor nipātitā citrārpitā |<br>
<a class='ref vai' id='vai277.018' href='#vai277.018'>Vai 277.018</a> upāsakenāśokasya rājño niveditam |<br>
śrutvā ca rājñā abhihitam—śīghramānīyatām |<br>
<a class='ref vai' id='vai277.019' href='#vai277.019'>Vai 277.019</a> tasyordhvam yojanam yakṣāḥ śṛṇvanti, adho yojanaṁ nāgāḥ |<br>
yāvattaṁ tatkṣaṇena yakṣairupanītam |<br>
<a class='ref vai' id='vai277.020' href='#vai277.020'>Vai 277.020</a> dṛṣṭvā ca rājñā ruṣitenābhihitam—puṇḍravardhane sarve ājīvikāḥ praghātayitavyāḥ |<br>
<a class='ref vai' id='vai277.021' href='#vai277.021'>Vai 277.021</a> yāvadekadivase ’ṣṭādaśasahasrāṇyājīvikānāṁ praghātitāni |<br>
tataḥ pāṭaliputre bhūyo ’nyena nirgranthopāsakena buddhapratimā nirgranthasya pādayor nipātitā citrārpitā |<br>
<a class='ref vai' id='vai277.022' href='#vai277.022'>Vai 277.022</a> śrutvā ca rājñā amarṣitena sa nirgranthopāsakaḥ sabandhuvargo gṛhaṁ praveśāyitvā agninā dagdhaḥ |<br>
<a class='ref vai' id='vai277.023' href='#vai277.023'>Vai 277.023</a> ājñaptaṁ ca—yo me nirgranthasya śiro dāsyati, tasya dīnāraṁ dāsyāmīti |<br>
<a class='ref vai' id='vai277.024' href='#vai277.024'>Vai 277.024</a> ghoṣitam |<br>
sa cāyuṣmān vītaśoka ābhīrasya gṛhe rātriṁ vāsamupagataḥ |<br>
<a class='ref vai' id='vai277.025' href='#vai277.025'>Vai 277.025</a> tasya ca vyādhinā kliṣṭasya lūhāni cīvarāṇi, dīrghakeśanakhaśmaśruḥ |<br>
<a class='ref vai' id='vai277.026' href='#vai277.026'>Vai 277.026</a> ābhīryā buddhirutpannā—nirgrantho ’yamasmākaṁ gṛhe rātriṁ vāsamupagataḥ |<br>
<a class='ref vai' id='vai277.027' href='#vai277.027'>Vai 277.027</a> svāminamuvāca—āryaputra, saṁpanno ’yamasmākaṁ dīnāraḥ |<br>
imaṁ nirgranthaṁ praghātayitvā śiro rājño ’śokasyopanāmayeyamiti |<br>
<a class='ref vai' id='vai277.028' href='#vai277.028'>Vai 277.028</a> tataḥ sa ābhīro ’siṁ niṣkoṣaṁ kṛtvā āyuṣmantaṁ vītaśokamabhigataḥ |<br>
<a class='ref vai' id='vai277.029' href='#vai277.029'>Vai 277.029</a> āyuṣmatā ca vītaśokena pūrvānte jñānaṁ kṣiptam |<br>
paśyati svayaṁkṛtānāṁ karmaṇāṁ phalamidamupasthitam |<br>
<a class='ref vai' id='vai277.030' href='#vai277.030'>Vai 277.030</a> tataḥ karmapratiśaraṇo bhūtvā avasthitaḥ |<br>
tena tathāsyābhīreṇa śiraśchinnam |<br>
<a class='ref vai' id='vai277.031' href='#vai277.031'>Vai 277.031</a> rājño ’śokasyopanītam—dīnāraṁ prayaccheti |<br>
dṛṣṭvā ca rājñā aśokena parijñātam—viralāni cāsya śirasi romāṇi na vyaktimupagacchanti |<br>
<a class='ref vai' id='vai277.032' href='#vai277.032'>Vai 277.032</a> tato vaidyā upasthāyakā ānītāḥ |<br>
tairdṛṣṭvā <a class='ref vai' id='vai278.000' href='#vai278.000'>Vai 278.000</a>abhihitam—deva, vītaśokasyaitacchiraḥ |<br>
<a class='ref vai' id='vai278.001' href='#vai278.001'>Vai 278.001</a> śrutvā rājā mūrcchito bhūmau patitaḥ |<br>
yāvajjalasekaṁ datvā sthāpitaḥ |<br>
<a class='ref vai' id='vai278.002' href='#vai278.002'>Vai 278.002</a> amātyaiścābhihitam—deva, vītarāgāṇāmapyatra pīḍā |<br>
dīyatāṁ sarvasattveṣvabhayapradānam |<br>
<a class='ref vai' id='vai278.003' href='#vai278.003'>Vai 278.003</a> yāvadrājñā abhayapradānaṁ dattam—na bhūyaḥ kaścit praghātayitavyaḥ |<br>
|<br>
<a class='ref vai' id='vai278.004' href='#vai278.004'>Vai 278.004</a> tato bhikṣavaḥ saṁśayajātāḥ sarvasaṁśayacchettāramāyuṣmantamupaguptaṁ pṛcchanti—kiṁ karma kṛtamāyuṣmatā vītaśokena yasya karmaṇo vipākena śastreṇa praghātitah? sthavira uvāca—tena hyāyuṣmantaḥ karmāṇi kṛtāni pūrvamanyāsu jātiṣu |<br>
<a class='ref vai' id='vai278.006' href='#vai278.006'>Vai 278.006</a> śrūyatām—<a class='ref vai' id='vai278.007' href='#vai278.007'>Vai 278.007</a> bhutapūrvaṁ bhikṣavo ’tīte ’dhvani anyatamo lubdho mṛgān praghātayitvā jīvikāṁ kalpayati |<br>
<a class='ref vai' id='vai278.008' href='#vai278.008'>Vai 278.008</a> aṭavyāmudapānam |<br>
sa tatra lubdho gatvā pāśān yantrāṁśca sthāpayitvā mṛgān praghātayati |<br>
<a class='ref vai' id='vai278.009' href='#vai278.009'>Vai 278.009</a> asti buddhānāmutpāde pratyekabuddhā loke utpadyante |<br>
vistaraḥ |<br>
anyataraḥ pratyekabuddhastasminnudapāne āhārakṛtyaṁ kṛtvā udapānāduttīrya vṛkṣamūle paryaṅkena niṣaṇṇaḥ |<br>
<a class='ref vai' id='vai278.010' href='#vai278.010'>Vai 278.010</a> tasya gandhena mṛgāstasminnudapāne nābhyāgatāḥ |<br>
<a class='ref vai' id='vai278.011' href='#vai278.011'>Vai 278.011</a> sa lubdha āgatya paśyati—neiva mṛgā udapānamabhyāgatāḥ |<br>
<a class='ref vai' id='vai278.012' href='#vai278.012'>Vai 278.012</a> padānusāreṇa ca taṁ pratyekabuddhamabhigataḥ |<br>
dṛṣṭvā cāsya buddhirutpannā—anenaiṣa ādīnava utpāditaḥ |<br>
<a class='ref vai' id='vai278.013' href='#vai278.013'>Vai 278.013</a> tenāsiṁ niṣkoṣaṁ kṛtvā sa pratyekabuddhaḥ praghātitaḥ |<br>
|<br>
<a class='ref vai' id='vai278.014' href='#vai278.014'>Vai 278.014</a> kiṁ manyadhve āyuṣmantah? yo ’sau lubdhaḥ sa eṣa vītaśokaḥ |<br>
yatrānena megāḥ praghātitāḥ, tasya karmaṇo vipākena mahān vyādhirutpannaḥ |<br>
<a class='ref vai' id='vai278.015' href='#vai278.015'>Vai 278.015</a> yatpratyekabuddhaḥ śastreṇa praghātitaḥ, tasya karmaṇo vipākena bahūni varṣasahasrāṇi narakeṣu duḥkhamanubhūya pañca janmaśatāni manuṣyeṣūpapannaḥ śastreṇa praghātitaḥ |<br>
<a class='ref vai' id='vai278.017' href='#vai278.017'>Vai 278.017</a> tatkarmāvaśeṣeṇaitarhi arhatprāpto ’pi śastreṇa praghātitaḥ |<br>
|<br>
<a class='ref vai' id='vai278.018' href='#vai278.018'>Vai 278.018</a> kiṁ karma kṛtam yenoccakule upapannaḥ, arhattvaṁ ca prāptam? sthavira uvāca—kāśyape samyaksambuddhe pravrajito ’bhūt pradānaruciḥ |<br>
<a class='ref vai' id='vai278.019' href='#vai278.019'>Vai 278.019</a> tena dāyakadānapatayaḥ saṁghabhaktaṁ kārāpitāstarpaṇāni yavāgūpānāni nimantraṇakāni |<br>
<a class='ref vai' id='vai278.020' href='#vai278.020'>Vai 278.020</a> stūpeṣu ca cchatrāṇyavaropitāni, dhvajāḥ patākāḥ |<br>
<a class='ref vai' id='vai278.021' href='#vai278.021'>Vai 278.021</a> gandhamālyapuṣpavāditrasamudayena pūjāḥ kṛtāḥ |<br>
tasya karmaṇo vipākenoccakule upapannaḥ |<br>
<a class='ref vai' id='vai278.022' href='#vai278.022'>Vai 278.022</a> yāvaddaśavarṣasahasrāṇi brahmacaryaṁ caritvā samyakpraṇidhānaṁ kṛtam, tasya karmaṇo vipākenārhattvaṁ prāptamiti |<br>
|<br>
<a class='ref vai' id='vai278.024' href='#vai278.024'>Vai 278.024</a> iti śrīdivyāvadāne vītaśokāvadānamaṣṭāviṁśatimam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
