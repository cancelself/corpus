<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy9' lang='san'>
<header>
<ul>
<li class='division'>Divyāvadānam</li>
</ul>
<h1>9. meṇḍhakagṛhapativibhūtiparicchedaḥ</h1>
</header>
<p><a class='ref vai' id='vai077.001' href='#vai077.001'>Vai 077.001</a> śrāvastyāṁ nidānam |<br>
<a class='ref vai' id='vai077.002' href='#vai077.002'>Vai 077.002</a> tena khalu samayena bhadraṁkare nagare ṣaḍ janā mahāpuṇyāḥ prativasanti—meṇḍhako gṛhapatir meṇḍhakapatnī meṇḍhakaputro meṇḍhakasnuṣā meṇḍhakadāso meṇḍhakadāsī |<br>
<a class='ref vai' id='vai077.004' href='#vai077.004'>Vai 077.004</a> kathaṁ meṇḍhako gṛhapatirjñāto mahāpuṇyah? sa yadi riktakāni kośakoṣṭhāgārāṇi paśyati, sahadarśanādeva pūryante |<br>
<a class='ref vai' id='vai077.005' href='#vai077.005'>Vai 077.005</a> evaṁ meṇḍhako gṛhapatirjñāto mahāpuṇyaḥ |<br>
kathaṁ meṇḍhakapatnī? sā ekasyārthāya sthālikāṁ sādhayati, śatāni sahasrāṇi ca bhuñjate |<br>
<a class='ref vai' id='vai077.006' href='#vai077.006'>Vai 077.006</a> evaṁ meṇḍhakapatnī |<br>
kathaṁ meṇḍhakaputrah? tasya pañcaśatiko nakulako kaṭyāṁ baddhastiṣṭhati |<br>
<a class='ref vai' id='vai077.007' href='#vai077.007'>Vai 077.007</a> sa yadi śataṁ sahasraṁ vā parityajati, tadā pūrṇa eva tiṣṭhati, na parikṣīyate |<br>
<a class='ref vai' id='vai077.008' href='#vai077.008'>Vai 077.008</a> evaṁ meṇḍhakaputraḥ |<br>
kathaṁ meṇḍhakasnuṣā? sā ekasyārthāya gandhaṁ saṁpādayati, śatasahasrasya paryāptirbhavati |<br>
<a class='ref vai' id='vai077.009' href='#vai077.009'>Vai 077.009</a> evaṁ meṇḍhakasnuṣā |<br>
<a class='ref vai' id='vai077.010' href='#vai077.010'>Vai 077.010</a> kathaṁ meṇḍhakadāsah? sa yadaikaṁ halasīraṁ kṛṣati, tadā sapta sīrāḥ kṛṣṭā bhavanti |<br>
evaṁ meṇḍhakadāsaḥ |<br>
kathaṁ meṇḍhakadāsī mahāpuṇyā? sā yadaikaṁ vastu rakṣati, tatsaptaguṇaṁ syāt |<br>
<a class='ref vai' id='vai077.011' href='#vai077.011'>Vai 077.011</a> yadā ekamātraṁ pratijāgarti, tadā sapta mātrāḥ saṁpadyante |<br>
<a class='ref vai' id='vai077.012' href='#vai077.012'>Vai 077.012</a> evaṁ maṇḍhakadāsī mahāpuṇyā |<br>
|<br>
<a class='ref vai' id='vai077.013' href='#vai077.013'>Vai 077.013</a> dharmatā khalu buddhānāṁ bhagavatāṁ mahākāruṇikānāṁ caturoghottīrṇānāṁ caturṛddhipādacaraṇatalasupratiṣṭhitānāṁ caturṣu saṁgrahavastuṣu dīrgharātrakṛtaparicayānāṁ pañcāṅgavipratihīṇānāṁ pañcagatisamatikrāntānāṁ ṣaḍaṅgasamanvāgatānāṁ ṣaṭpāramitāparipūrṇānāṁ saptabodhyaṅgakusumāḍhyānāmaṣṭāṅgamārgadeśikānāṁ navānupūrvasamāpattikuśalānāṁ daśabalabalināṁ daśadiksamāpūrṇayaśasāṁ daśaśatavaśavartiprativiśiṣṭānāṁ trī rātrestrirdivasasya ṣaṭkṛtvo rātriṁdivasasya buddhacakṣuṣā lokaṁ vyavalokya jñānadarśanaṁ pravartate—ko hīyate, ko vardhate, kaḥ kṛcchraprāptaḥ, kaḥ saṁkaṭaprāptaḥ, kaḥ saṁbādhaprāptaḥ, kaḥ kṛcchrasaṁkaṭasambādhaprāptaḥ, ko ’pāyaniṁnaḥ, ko ’pāyapravaṇaḥ, ko ’pāyaprāgbhāraḥ, kamahamapāyamārgādvyutthāpya svargaphale mokṣe ca pratiṣṭhāpayeyam, kasya kāmapaṅkanimagnasya hastoddhāramanupradadyām, kamāryadhanavirahitamāryadhanaiśvaryādhipatye pratiṣṭhāpayāmi, kasyānavaropitāni kuśalamūlānyavaropayeyam, kasyāvaropitāni paripācayeyam, kasya pakvāni vimocayeyam, kasyājñānatimirapaṭalaparyavanaddhanetrasya jñānāñjanaśalākayā cakṣurviśodhayeyam |<br>
<a class='ref vai' id='vai077.025' href='#vai077.025'>Vai 077.025</a> apyevātikramedvelāṁ sāgaro makarālayaḥ |<br>
<a class='ref vai' id='vai077.026' href='#vai077.026'>Vai 077.026</a> na tu vaineyavatsānāṁ buddho velāmatikramet (1)|<br>
<a class='ref vai' id='vai077.027' href='#vai077.027'>Vai 077.027</a> sarvajñasaṁtānanivāsinī hi <a class='ref vai' id='vai077.028' href='#vai077.028'>Vai 077.028</a> kāruṇyadhenurmṛgayatyakhinnā |<br>
<a class='ref vai' id='vai077.029' href='#vai077.029'>Vai 077.029</a> vaineyavatsān bhavadurganaṣṭān <a class='ref vai' id='vai077.030' href='#vai077.030'>Vai 077.030</a> vatsān praṇaṣṭāniva vatsalā gauḥ (2)|<br>
<a class='ref vai' id='vai077.031' href='#vai077.031'>Vai 077.031</a> bhagavān saṁlakṣayati—ayaṁ meṇḍhako gṛhapatiḥ saparivāro bhadraṁkare nagare prativasati |<br>
<a class='ref vai' id='vai077.032' href='#vai077.032'>Vai 077.032</a> tasya vaineyakālaṁ pakvamiva gaṇḍaṁ śastrābhinipātamavekṣate |<br>
yannvahaṁ bhadraṁkareṣu janapadeṣu cārikām <a class='ref vai' id='vai78.000' href='#vai78.000'>Vai 78.000</a>careyam | <a class='ref vai' id='vai078.001' href='#vai078.001'>Vai 078.001</a></p>
<p>tatra bhagavānāyuṣmantamānandamāmantrayate—gaccha tvamānanda, bhikṣūṇāmārocaya—tathāgato bhikṣavo bhadraṁkareṣu janapadeṣu cārikāṁ cariṣyati |<br>
<a class='ref vai' id='vai078.002' href='#vai078.002'>Vai 078.002</a> yo yuṣmākamutsahate tathāgatena sārdhaṁ bhadraṁkareṣu janapadeṣu cārikāṁ cartum, sa cīvarakāṇi pratigṛhṇātu iti |<br>
<a class='ref vai' id='vai078.003' href='#vai078.003'>Vai 078.003</a> evaṁ bhadantetyāyuṣmānānando bhagavataḥ pratiśrutya bhikṣūṇāmārocayati—tathāgata āyuṣmanto bhadraṁkareṣu janapadeṣu cārikāṁ cariṣyati |<br>
<a class='ref vai' id='vai078.005' href='#vai078.005'>Vai 078.005</a> yo yuṣmākamutsahate tathāgatena sārdhaṁ bhadraṁkareṣu janapadeṣu cārikāṁ caritum, sa cīvarakāṇi pratigṛhṇātu iti |<br>
<a class='ref vai' id='vai078.006' href='#vai078.006'>Vai 078.006</a> evamāyuṣmanniti te bhiṣava āyuṣmata ānandasya pratiśrutya pṛṣṭhataḥ pṛṣṭhataḥ samanubaddhā gacchanti |<br>
|<br>
<a class='ref vai' id='vai078.008' href='#vai078.008'>Vai 078.008</a> atha bhagavān dānto dāntaparivāraḥ śāntaḥ śāntaparivāro mukto muktaparivāra āśvasta āśvastaparivāro vinīto vinītaparivāro ’rhannarhatparivāro vītarāgo vītarāgaparivāraḥ prāsādikaḥ prāsādikaparivāraḥ, vṛṣabha iva gogaṇaparivṛtaḥ, siṁha iva daṁṣṭragaṇaparivāraḥ, haṁsarāja iva haṁsagaṇaparivṛtaḥ, suparṇa iva pakṣigaṇaparivṛtaḥ, vipra iva śiṣyagaṇaparivṛtaḥ, suvaidya ivāturagaṇaparivṛtaḥ, śūra iva yodhagaṇaparivṛtaḥ, deśika ivādhvagaṇaparivṛtaḥ, sārthavāha iva vaṇiggaṇaparivṛtaḥ, śreṣṭhīva paurajanaparivṛtaḥ, koṭṭarāja iva mantriygaṇaparivṛtaḥ, cakravartīva putrasahasraparivṛtaḥ, candra iva nakṣatragaṇaparivṛtaḥ, sūrya iva raśmisahasraparivṛtaḥ, dhṛtarāṣṭra iva gandharvagaṇaparivṛtaḥ, virūḍhaka iva kumbhāṇḍagaṇaparivṛto virūpākṣa iva nāgagaṇaparivṛtaḥ, dhanada iva yakṣagaṇaparivṛtaḥ, vemacittirivāsuragaṇaparivṛtaḥ, śakra iva tridaśagaṇaparivṛtaḥ, brahmeva brahmakāyikaparivṛtah, stimita iva jalanidhiḥ, sajala iva jalanidhiḥ, vimada iva gajapatiḥ, sudāntairindriyairasaṁkṣobhiteryāpathapracāro dvātriṁśatā mahāpuruṣalakṣaṇairaśītyānuvyañjanairvirājatagātro daśabhirbalaiścaturbhirvaiśāradyaistribhiḥ smṛtyupasthānairmahākaruṇayā ca |<br>
<a class='ref vai' id='vai078.019' href='#vai078.019'>Vai 078.019</a> evamanekaguṇagaṇasamanvāgato buddho bhagavāñ janapadacārikayā bhadraṁkaraṁ nagaraṁ saṁprasthitaḥ |<br>
<a class='ref vai' id='vai078.020' href='#vai078.020'>Vai 078.020</a> yadā bhagavatā śrāvastyāṁ mahāprātihāryaṁ vidarśitam, nirbhartsitā ānanditā devamanuṣyāḥ, toṣitāni sajjanahṛdayāni, tadā bhagnaprabhāvāstīrthyāḥ pratyantān saṁśritāḥ |<br>
<a class='ref vai' id='vai078.022' href='#vai078.022'>Vai 078.022</a> tataḥ kecidbhadraṁkaraṁ nagaraṁ gatvā avasthitāḥ |<br>
<a class='ref vai' id='vai078.023' href='#vai078.023'>Vai 078.023</a> taiḥ śrutaṁ śramaṇa gautama āgacchatīti |<br>
śrutvā ca punarvyathitāste parasparaṁ kathayanti—pūrvaṁ tāvadvayaṁ śramaṇena gautamena madhyadeśānnirvāsitāḥ |<br>
<a class='ref vai' id='vai078.024' href='#vai078.024'>Vai 078.024</a> sa yadīhāgamiṣyati, niyatamito ’pi nirvāsayiṣyati |<br>
<a class='ref vai' id='vai078.025' href='#vai078.025'>Vai 078.025</a> tadupāyasaṁvidhānaṁ kartavyamiti |<br>
te kulopakaraṇaśālā upasaṁkramya kathayanti—dharmalābho dharmalābhaḥ |<br>
<a class='ref vai' id='vai078.026' href='#vai078.026'>Vai 078.026</a> te kathayanti—kimidam? avalokitā gamiṣyāmaḥ |<br>
kasyārthāya? dṛṣṭā asmābhiryuṣmākaṁ saṁpattiḥ, yāvadvipattiṁ na paśyāmaḥ |<br>
<a class='ref vai' id='vai078.027' href='#vai078.027'>Vai 078.027</a> āryakāḥ, asmākaṁ vipattirbhaviṣyati |<br>
<a class='ref vai' id='vai078.028' href='#vai078.028'>Vai 078.028</a> bhavantaḥ, śramaṇo gautamaḥ kṣurāśaniṁ pātayannanekā aputrikā apatikāśca kurvannāgacchati |<br>
<a class='ref vai' id='vai078.029' href='#vai078.029'>Vai 078.029</a> āryāḥ, yadyevam, yasminneva kāle sthātavyaṁ tasminneva kāle ’smākaṁ parityāgas triyate |<br>
<a class='ref vai' id='vai078.030' href='#vai078.030'>Vai 078.030</a> tiṣṭhata, na gantavyam |<br>
te kathayanti—kiṁ vayaṁ na tiṣṭhāmah? na yūyamasmākaṁ śroṣyatha |<br>
āryāḥ kathayata, śroṣyāmaḥ |<br>
<a class='ref vai' id='vai078.031' href='#vai078.031'>Vai 078.031</a> te kathayanti—bhadraṁkarasāmantakena sarvajanakāyamudvāsya bhadraṁkaraṁ nagaraṁ pravāsayata |<br>
<a class='ref vai' id='vai078.032' href='#vai078.032'>Vai 078.032</a> śādvalāni kṛṁṣata |<br>
sthaṇḍilāni pātayata |<br>
puṣpaphalavṛkṣaṁ chedayata |<br>
panīyāni <a class='ref vai' id='vai79.000' href='#vai79.000'>Vai 79.000</a>viṣeṇa dūṣayata |<br>
<a class='ref vai' id='vai079.001' href='#vai079.001'>Vai 079.001</a> te kathayanti—āryāḥ, tiṣṭhata, sarvamanutiṣṭhāma iti |<br>
te ’vasthitāḥ |<br>
tatastairbhadraṁkaranagarasāmantakena sarvo janakāya udvāsya bhadraṁkaraṁ nagaraṁ pravāsitaḥ, śādvalāni kṛṣṭāni, sthaṇḍilāni pātitāni, puṣpaphalavṛkṣāśchinnāḥ, pānīyāni viṣadūṣitāni |<br>
<a class='ref vai' id='vai079.003' href='#vai079.003'>Vai 079.003</a> tataḥ śakro devendraḥ saṁlakṣayati—na mama pratirūpam yadahaṁ bhagavato ’satkāramadhyupekṣeyam |<br>
<a class='ref vai' id='vai079.004' href='#vai079.004'>Vai 079.004</a> yena nāma bhagavatā tribhiḥ kalpāsaṁkhyeyairanekair duṣkaraśatasahasraiḥ ṣaṭ pāramitāḥ paripūryānuttarajñānamadhigatam, sa nāma bhagavān sarvalokaprativiśiṣṭaḥ sarvavādavijayī śūnye janapade cārikaṁ cariṣyati |<br>
<a class='ref vai' id='vai079.007' href='#vai079.007'>Vai 079.007</a> yannvahaṁ bhagavataḥ saśrāvakasaṁghasya sukhasparśārthāya autsukyamāpadyeyamiti |<br>
tena vātabalāhakānāṁ devaputrāṇāmājñā dattā—gacchata bhadraṁkaranagarasāmantakena, viṣapānīyāni śoṣayata iti |<br>
<a class='ref vai' id='vai079.009' href='#vai079.009'>Vai 079.009</a> varṣabalāhakānāṁ devaputrāṇāmājñā dattā—āṣṭāṅgopetasya pānīyasyāpūryateti |<br>
cāturmahārājikā devā uktāh—yūyaṁ bhadraṁkarāṇāṁ janapadānāṁ vāsayateti |<br>
<a class='ref vai' id='vai079.010' href='#vai079.010'>Vai 079.010</a> tato vātabalāhakairdevaputrairviṣadūṣitāni pānīyāni <span class='supplied'>śoṣitāni</span>, varṣabalāhakaistānyeva kūpodapānavāpīsarastaḍāgānyaṣṭāṅgopetasya pānīyasya pūritāni |<br>
<a class='ref vai' id='vai079.012' href='#vai079.012'>Vai 079.012</a> cāturmahārājikairdevairbhadraṁkaranagarasāmantakaṁ sarvamāvāsitam |<br>
janapadā ṛddhāḥ sphītāḥ saṁvṛttāḥ |<br>
<a class='ref vai' id='vai079.013' href='#vai079.013'>Vai 079.013</a> tīrthyair nagarajanakāyasametairavacarakāḥ preṣitāh—gatvā paśyata kīdṛśā janapadā iti |<br>
<a class='ref vai' id='vai079.014' href='#vai079.014'>Vai 079.014</a> te gatāḥ paśyantyatiśayena janapadān ṛddhān sphītān |<br>
tata āgatya kathayanti—bhavantaḥ, na kadācidasmābhirevamrūpā janapadā ṛddhāḥ sphītā dṛṣṭapūrvā iti |<br>
<a class='ref vai' id='vai079.015' href='#vai079.015'>Vai 079.015</a> tīrthyāḥ kathayanti—bhavantaḥ, vo yastāvadacetanān bhāvānanvāvartayati, sa yuṣmānnānvāvartayiṣyatīti? kuta etat? sarvathā avalokitā bhavantaḥ, apaścimaṁ vo darśanam, gacchāma iti |<br>
<a class='ref vai' id='vai079.017' href='#vai079.017'>Vai 079.017</a> te kathayanti—āryāḥ, tiṣṭhata, kim yuṣmākaṁ śramaṇo gautamaḥ karoti? so ’pi pravrajitaḥ, yūyamapi pravrajitā bhikṣācarāḥ |<br>
<a class='ref vai' id='vai079.019' href='#vai079.019'>Vai 079.019</a> kimasau yuṣmākaṁ bhikṣāṁ cariṣyatīti? tīrthyāḥ kathayanti—samayena tiṣṭhāmo yadi yūyaṁ kriyākāraṁ kuruta—na kenacicchramaṇaṁ gautamaṁ darśanāyopasaṁkramitavyam |<br>
<a class='ref vai' id='vai079.020' href='#vai079.020'>Vai 079.020</a> ya upasaṁkrāmati, sa ṣaṣṭikārṣāpaṇo daṇḍya iti |<br>
<a class='ref vai' id='vai079.021' href='#vai079.021'>Vai 079.021</a> taiḥ pratijñātaṁ kriyākāraśca kṛtaḥ |<br>
|<br>
<a class='ref vai' id='vai079.022' href='#vai079.022'>Vai 079.022</a> tato <span class='supplied'>bhagavān</span> janapadacārikāṁ caran bhadraṁkaraṁ nagaramanuprāptaḥ |<br>
bhadraṁkare nagare viharati dakṣiṇāyatane |<br>
<a class='ref vai' id='vai079.023' href='#vai079.023'>Vai 079.023</a> ten khalu samayena kapilavastuno brāhmaṇadārikā bhadraṁkare nagare pariṇītā |<br>
<a class='ref vai' id='vai079.024' href='#vai079.024'>Vai 079.024</a> tayā prākārasthayā bhagavānandhakāre dṛṣṭaḥ |<br>
sā saṁlakṣayati—ayaṁ bhagavāñ śākyakulanandanaḥ śākyakulādrājyamapahāya pravrajitaḥ |<br>
<a class='ref vai' id='vai079.025' href='#vai079.025'>Vai 079.025</a> sa idānīmandhakāre tiṣṭhati |<br>
yadyatra sopānaṁ syāt, ahaṁ pradīpamādāyāvatareyamiti |<br>
<a class='ref vai' id='vai079.026' href='#vai079.026'>Vai 079.026</a> tato bhagavatā tasyāścetasā cittamājñāya sopānaṁ nirmitam |<br>
<a class='ref vai' id='vai079.027' href='#vai079.027'>Vai 079.027</a> tato hṛṣṭatuṣṭapramuditā pradīpamādāya sopānenāvatīrya yena bhagavāṁstenopasaṁkrāntā |<br>
upasaṁkramya bhagavataḥ purastāt pradīpaṁ sthāpayitvā pādau śirasā vanditvā niṣaṇṇā dharmaśravaṇāya |<br>
<a class='ref vai' id='vai079.028' href='#vai079.028'>Vai 079.028</a> tato bhagavatā tasyā āśayānuśayaṁ dhātuṁ prakṛtiṁ ca jñātvā tādṛśī catruāryasatyasamprativedhikī pūrvavadyāvaccharaṇagatāmabhiprasannāmiti |<br>
<a class='ref vai' id='vai079.030' href='#vai079.030'>Vai 079.030</a> atha bhagavāṁstāṁ dārikāmidamavocat—ehi tvaṁ dārike yena meṇḍhako gṛhapatistenopasaṁkrama, upasaṁkramyaivaṁ madvacanādārogyāpaya, evaṁ ca vada—gṛhapate, tvāmuddiśyāhamihāgataḥ, tvaṁ ca dvāraṁ baddhvā sthitaḥ |<br>
<a class='ref vai' id='vai079.032' href='#vai079.032'>Vai 079.032</a> yuktametadevamatitheḥ pratipattum yathā tvam <a class='ref vai' id='vai80.000' href='#vai80.000'>Vai 80.000</a>pratipanna iti? yadi kathayati—gaṇena kriyākāraḥ kṛta iti, vaktavyah—tava putrasya pañcaśatiko nakulakaḥ kaṭyāṁ baddhastiṣṭhati |<br>
<a class='ref vai' id='vai080.002' href='#vai080.002'>Vai 080.002</a> sa yadi śataṁ vā sahasraṁ vā vyayīkaroti, pūryata eva, na parikṣīyate |<br>
<a class='ref vai' id='vai080.003' href='#vai080.003'>Vai 080.003</a> na śaknoṣi ṣaṣṭikārṣāpaṇaṁ dattvā āgantumiti? evaṁ bhadanteti sā dārikā bhagavataḥ pratiśrutya saṁprasthitā |<br>
<a class='ref vai' id='vai080.004' href='#vai080.004'>Vai 080.004</a> yathāparijñātaiva kenacideva meṇḍakasya gṛhapateḥ sakāśaṁ gatā |<br>
<a class='ref vai' id='vai080.005' href='#vai080.005'>Vai 080.005</a> gatvā ca kathayati—gṛhapate bhagavāṁsta ārogyayati |<br>
sa kathayati—vande buddhaṁ bhagavantam |<br>
<a class='ref vai' id='vai080.006' href='#vai080.006'>Vai 080.006</a> gṛhapate, bhagavānevamāha—tvāmevāhamuddiśyāgataḥ, tvaṁ ca dvāraṁ baddhvā avasthitaḥ |<br>
<a class='ref vai' id='vai080.007' href='#vai080.007'>Vai 080.007</a> yuktametadevamatitheḥ pratipattum yathā tvaṁ pratipanna iti? sa kathayati—dārike, gaṇena kriyākāraḥ kṛtah—na kenacicchramaṇaṁ gautamaṁ darśanāya upasaṁkramitavyam |<br>
<a class='ref vai' id='vai080.008' href='#vai080.008'>Vai 080.008</a> ya upasaṁkrāmati, sa gaṇena ṣaṣṭikārṣāpaṇo daṇḍya iti |<br>
<a class='ref vai' id='vai080.009' href='#vai080.009'>Vai 080.009</a> gṛhapate, bhagavān kathayati—tava putrasya pañcaśatiko nakulakaḥ kaṭyāṁ baddhastiṣṭhati |<br>
<a class='ref vai' id='vai080.010' href='#vai080.010'>Vai 080.010</a> sa yadi śataṁ vā sahasraṁ vā vyayīkaroti, pūryata eva, na parikṣīyate |<br>
<a class='ref vai' id='vai080.011' href='#vai080.011'>Vai 080.011</a> na śaknoṣi tvaṁ ṣaṣṭikārṣāpaṇaṁ datvā āgantumiti? sa saṁlakṣayati—na kaścidetajjānīte |<br>
nūnaṁ sarvajñaḥ sa bhagavān |<br>
<a class='ref vai' id='vai080.012' href='#vai080.012'>Vai 080.012</a> gacchāmīti |<br>
sa ṣaṣṭikārṣāpaṇān dvāre sthāpayitvā brāhmaṇadārikopadiṣṭena sopānenāvatīrya yena bhagavāṁstenopasaṁkrāntaḥ |<br>
<a class='ref vai' id='vai080.013' href='#vai080.013'>Vai 080.013</a> upasaṁkramya bhagavataḥ pādau śirasā vanditvā bhagavataḥ purastānniṣaṇṇo dharmaśravaṇāya |<br>
<a class='ref vai' id='vai080.014' href='#vai080.014'>Vai 080.014</a> tato bhagavatā meṇḍhakasya gṛhapaterāśayānuśayaṁ dhātuṁ prakṛtiṁ ca jñātvā tādṛśī caturāryasatyasamprativedhikī dharmadeśanā kṛtā, yāṁ śrutvā meṇḍhakena gṛhapatinā yāvacchrotāpattiphalaṁ sākṣātkṛtam |<br>
<a class='ref vai' id='vai080.016' href='#vai080.016'>Vai 080.016</a> sa dṛṣṭasatyaḥ kathayati—bhagavan, kimeṣo ’pi bhadraṁkaranagaranivāsī janakāya evaṁvidhānāṁ dharmāṇāṁ lābhīte? bhagavānāha—gṛhapate, tvāmāgamya bhūyasā sarva eva janakāyo lābhīte |<br>
<a class='ref vai' id='vai080.018' href='#vai080.018'>Vai 080.018</a> tato meṇḍhako gṛhapatirbhagavataḥ pādau śirasā vanditvā bhagavato ’ntikāt prakrāntaḥ |<br>
<a class='ref vai' id='vai080.019' href='#vai080.019'>Vai 080.019</a> svagṛhaṁ gatvā nagaramadhye kārṣāpaṇānāṁ rāśiṁ vyavasthāpya gāthāṁ bhāṣate—<a class='ref vai' id='vai080.021' href='#vai080.021'>Vai 080.021</a> yo draṣṭumicchati jinaṁ jitarāgadoṣaṁ nirbandhamapratisamaṁ karuṇāvadātam |<br>
<a class='ref vai' id='vai080.023' href='#vai080.023'>Vai 080.023</a> so ’niścareṇa hṛdayena suniścitena kṣipraṁ prayātu dhanamasya mayā pradeyam (3)|<br>
iti |<br>
|<br>
<a class='ref vai' id='vai080.025' href='#vai080.025'>Vai 080.025</a> janakāyaḥ kathayati—gṛhapate, śreyaḥ śramaṇasya gautamasya darśanam? sa kathayati—śreyaḥ |<br>
<a class='ref vai' id='vai080.026' href='#vai080.026'>Vai 080.026</a> te kathayanti—yadyevam, gaṇenaivaṁ kriyākāraḥ kṛto gaṇa eva udghāṭayatu |<br>
ko ’tra virodhah? te kriyākāramudghāṭya nirgantumārabdhāḥ |<br>
<a class='ref vai' id='vai080.027' href='#vai080.027'>Vai 080.027</a> tataḥ parasparaṁ saṁghaṭṭanena na śaknuvanti nirgantumiti vajrapāṇinā yakṣeṇa vineyajanānukampayā vajraḥ kṣiptaḥ |<br>
<a class='ref vai' id='vai080.028' href='#vai080.028'>Vai 080.028</a> prākārasya khaṇḍaḥ patitaḥ |<br>
<a class='ref vai' id='vai080.029' href='#vai080.029'>Vai 080.029</a> anekāni prāṇiśatasahasrāṇi nirgatāni, kānicit kutūhalajātāni, kānicit pūrvakaiḥ kuśalamūlaiḥ saṁcodyamānāni |<br>
<a class='ref vai' id='vai080.030' href='#vai080.030'>Vai 080.030</a> te gatvā bhagavataḥ pādābhivandanaṁ kṛtvā purato niṣaṇṇāḥ |<br>
<a class='ref vai' id='vai080.031' href='#vai080.031'>Vai 080.031</a> yāvadbhagavataḥ sāmantakena parṣat saṁnipatitā |<br>
atha baghavāṁstāṁ parṣadamabhyavagāhya purastādbhikṣusaṁghasya prajñapta evāsane niṣadyānekasattvasaṁtānakuśalamūlasamāropikāṁ dharmadeśanāṁ kṛtavān, yām <a class='ref vai' id='vai81.000' href='#vai81.000'>Vai 81.000</a>śrutvā kaiścicchrotāpattiphalaṁ sākṣātkṛtam, kaiściccharaṇagamanaśikṣāpadāni gṛhītāni |<br>
<a class='ref vai' id='vai081.002' href='#vai081.002'>Vai 081.002</a> bhagavato ’ci<span class='supplied'>taści</span>raṁ dharmaṁ deśayato bhojanakālo ’tikrāntaḥ |<br>
meṇḍhako gṛhapatiḥ kathayati—bhagavan bhaktakṛtyaṁ kriyatāmiti |<br>
<a class='ref vai' id='vai081.003' href='#vai081.003'>Vai 081.003</a> bhagavānāha—gṛhapate, bhojanakālo ’tikrānta iti |<br>
sa kathayati—bhagavan, kimakāle kalpate? bhagavānāha—dhṛtaguḍaśarkarāpānakāni ceti |<br>
<a class='ref vai' id='vai081.004' href='#vai081.004'>Vai 081.004</a> tato meṇḍhakena gṛhapatinā śilpina āhūya uktāh—bhagavato ’kālakhādyakāni śīghraṁ sajjīkuruteti |<br>
<a class='ref vai' id='vai081.006' href='#vai081.006'>Vai 081.006</a> tairakālakāni sajjīkṛtāni |<br>
tato meṇḍhakena gṛhapatinā buddhapramukho bhikṣusaṁgho ’kālakhādyakairakālapānakaiśca saṁtarpitaḥ |<br>
<a class='ref vai' id='vai081.007' href='#vai081.007'>Vai 081.007</a> tato bhagavān meṇḍhakaṁ gṛhapatiṁ saparivāraṁ satyeṣu pratiṣṭhāpitaṁ karvaṭanivāsinaṁ janakāyam yathābhavyatayā vinīya prakrāntaḥ |<br>
|<br>
<a class='ref vai' id='vai081.009' href='#vai081.009'>Vai 081.009</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai081.010' href='#vai081.010'>Vai 081.010</a> iti śrīdivyāvadāne meṇḍhakagṛhapativibhūtiparicchedo navamaḥ |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
