<!DOCTYPE html>
<html>
<head>
<meta charset='UTF-8'>
<meta name='author' content='Prof. N.H. Samtani'>
<title></title>
</head>
<body>
<article id='arv16' lang='san'>
<header>
<ul>
<li class='division'>Arthaviniścayasūtram</li>
</ul>
<h1>16. Pañcendriyāṇi</h1>
</header>
<p>Tatra bhikṣavaḥ katamāni pañcendriyāṇi?</p>
<p>Yad-uta:</p>
<ol>
<li>Śraddhendriyam |</li>
<li>vīryendriyam |</li>
<li>smṛtīndriyam |</li>
<li>samādhīndriyam |</li>
<li>prajñendriyam ||</li>
</ol>
<ol>
<li>
<p>Tatra katamat śraddhendriyam?</p>
<p>Yayā śraddhayā caturo dharmān śraddadhāti ||</p>
<p>Katamāṁś-caturaḥ?</p>
<ol>
<li>Saṁsārāvacarāṁ laukikīṁ samyag-dṛṣṭiṁ śraddadhāti |</li>
<li>sa karma-vipāka-pratiśaraṇo bhavati |</li>
<li>yad-yad-eva karma kariṣyāmi kalyāṇaṁ vā pāpakaṁ vā | tasyaiva karmaṇo vipākaṁ pratisaṁvedayiṣyāmi |</li>
<li>sa jīvita-hetor-api pāpakaṁ karma nābhisaṁskaroti ||</li>
</ol>
<p>Idam-ucyate śraddhendriyam ||</p>
</li>
<li>
<p>Tatra katamad vīryendriyam?</p>
<p>Yān dharmān śraddhendriyeṇa śraddadhāti | tān dharmān vīryendriyeṇa samudānayati ||</p>
<p>Idam-ucyate vīryendriyam ||</p>
</li>
<li>
<p>Tatra katamat smṛtīndriyam?</p>
<p>Yān dharmān vīryendriyeṇa samudānayati | tān dharmān smṛtīndriyeṇa na vipraṇāśayati ||</p>
<p>Idam-ucyate smṛtīndriyam ||</p>
</li>
<li>
<p>Tatra katamat samādhīndriyam?</p>
<p>Yān dharmān smṛtīndriyeṇa na vipraṇāśayati | tān dharmān samādhīndriyeṇa ekāgrīkaroti ||</p>
<p>Idam-ucyate samādhīndriyam ||</p>
</li>
<li>
<p>Tatra katamat prajñendriyam?</p>
<p>Yān dharmān samādhīndriyeṇa ekāgrīkaroti | tān dharmān prajñendriyeṇa pratividhyate sa teṣu dharmeṣu pratyavekṣaṇa-jātīyo bhavati ||</p>
<p>Idam-ucyate prajñendriyam ||</p>
</li>
</ol>
<p>Imāni bhikṣavaḥ pañcendriyāṇi ||</p>
<footer>
<p>Reproduced by <span class='author'>Ānandajoti Bhikkhu</span></p>
<p>Based on the edition by <span class='author'>Prof. N.H. Samtani</span> in <cite class='book' translate='no'>The Arthaviniścaya-sūtra & its commentary (Nibandhana)</cite> (Patna, 1971), updated to include the corrections he printed in that work on pp. 180–181, most of which were also printed in his translation of the same, <cite class='book' translate='no'>Gathering the Meanings</cite> (Berkeley, 2002), on pp. 309–310.</p>
<p>Original translation with comments to be found at <a href='http://www.ancient-buddhist-texts.net/Texts-and-Translations/Arthaviniscaya/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
