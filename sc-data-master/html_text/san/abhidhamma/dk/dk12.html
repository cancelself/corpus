<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk12' lang='san'>
<header>
<ul>
<li class='division'>Dharmaskandha |</li>
</ul>
<h1>12. bhavapratyayā jātiḥ |</h1>
</header>
<p>bhavapratyayā jātiḥ katamā <span class='corrected'>|</span> āha <span class='corrected'>|</span> yathā khalv ihaikatyo rāgaparyavasthito<a class='ref dkd' id='dkd14r3' href='#dkd14r3'>Dkd 14r3</a> dveṣaparyavasthito mohaparyavasthitaḥ kāyena duścaritaṁ carati vācā manasā duścaritaṁ carati <span class='corrected'>|</span> ye te akuśalā kāyasaṁskārā vāksaṁskārā manaḥsaṁskārā ayam ucyate akuśalaḥ karmabhavaḥ <span class='corrected'>|</span> yad api taddhetu<a class='ref dkd' id='dkd14r4' href='#dkd14r4'>Dkd 14r4</a> tatpratyayaṁ kāyasya bhedān narakeṣūpapadyate <span class='corrected'>|</span> tatra yā jātiḥ saṁjātir avakrāntir abhinirvṛttiḥ prādurbhāvaḥ skandhapratilābho dhātupratilābha āyatanapratilābho jīvitendriyasya prādurbhāva itīyaṁ jātir<a class='ref dkd' id='dkd14r5' href='#dkd14r5'>Dkd 14r5</a> imaṁ bhavaṁ pratītya tad ucyate bhavapratyayā jātir <span class='corrected'>|</span></p>
<p>iti yathā narakeṣv evaṁ tiryakpreteṣu |</p>
<p>yathā khalv ihaikatyo manuṣyasukhakānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ manuṣyasubhagānāṁ<a class='ref dkd' id='dkd14r6' href='#dkd14r6'>Dkd 14r6</a> sabhāgatāyām upapadyeyam iti <span class='corrected'>|</span> sa tatprārthayamānas taddhetos tatsaṁvartanīyaṁ kāyena sucaritaṁ carati vācā manasā sucaritaṁ carati <span class='corrected'>|</span> ye te kuśalāḥ kāyasaṁskārā vāksaṁskārā manaḥsaṁskārā<a class='ref dkd' id='dkd14r7' href='#dkd14r7'>Dkd 14r7</a> ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṁ kāyasya bhedān manuṣyasubhagānāṁ sabhāgatāyām upapadyate <span class='corrected'>|</span> tatra yā jātiḥ saṁjātir vistareṇa tad ucyate bhavapratyayā jāti <span class='corrected'>|</span></p>
<p>yathā manuṣyasubhagānāṁ<a class='ref dkd' id='dkd14r8' href='#dkd14r8'>Dkd 14r8</a> evaṁ cāturmahārājikānāṁ trayastriṁśānāṁ yāmānāṁ tuṣitānāṁ nirmāṇaratīnāṁ paranirmitavaśavartināṁ <span class='corrected'>|</span></p>
<p>yathā khalv ihaikatyo brahmakāyikānāṁ devānām avekṣāvān bhavati pratibaddhacittaḥ tasyaivaṁ bhavaty<a class='ref dkd' id='dkd14r9' href='#dkd14r9'>Dkd 14r9</a> <span class='corrected'>|</span> aho batāhaṁ brahmakāyikānāṁ devānāṁ sabhāgatāyām upapadyeyam iti <span class='corrected'>|</span> sa tatprārthayamānas taddhetos tatsaṁvartanīyaṁ viviktaṁ kāmair viviktaṁ pāpakair akuśalair dharmaiḥ savitarkaṁ savicāraṁ vivekajaṁ<a class='ref dkd' id='dkd14r10' href='#dkd14r10'>Dkd 14r10</a> prītisukhaṁ prathamaṁ dhyānam upasaṁpadya viharati <span class='corrected'>|</span> tathā samāpannasya yaḥ kāyasaṁvaro vāksaṁvara ājīvapariśuddhi<span class='corrected'>r</span> ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṁ kāyasya bhedād<a class='ref dkd' id='dkd14v1' href='#dkd14v1'>Dkd 14v1</a> brahmakāyikānāṁ devānāṁ sabhāgatāyām upapadyate <span class='corrected'>|</span> tatra jātiḥ saṁjātir vistareṇa yāvad <span class='corrected'>|</span> iyaṁ jātir imaṁ bhavaṁ pratītya tad ucyate bhavapratyayā jātir iti <span class='corrected'>|</span></p>
<p>yathā brahmakāyikānāṁ evaṁ brahmapurohitānāṁ mahābrahmaṇāṁ <span class='corrected'>|</span></p>
<p><a class='ref dkd' id='dkd14v2' href='#dkd14v2'>Dkd 14v2</a>yathā khalv ihaikatyaḥ parīttābhānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ parīttābhānāṁ devānāṁ sabhāgatāyām upapadyeyam iti <span class='corrected'>|</span> sa tatprārthayamāno vitarkavicārāṇāṁ vyupaśamād<a class='ref dkd' id='dkd14v3' href='#dkd14v3'>Dkd 14v3</a> adhyātmasaṁprasādāc cetasa ekotībhāvād avitarkam avicāraṁ samādhijaṁ prītisukhaṁ dvitīyaṁ dhyānam upasaṁpadya viharati <span class='corrected'>|</span> tathā samāpannasya yaḥ kāyasaṁvaro vāksaṁvara ājīvapariśuddhiḥ ayam ucyate<a class='ref dkd' id='dkd14v4' href='#dkd14v4'>Dkd 14v4</a> kuśalaḥ karmabhavaḥ <span class='corrected'>|</span> yad api taddhetu tatpratyayaṁ kāyasya bhedāt parīttābhanāṁ devānāṁ sabhāgatāyām upapadyate <span class='corrected'>|</span> tatra yā jātiḥ saṁjātir vistareṇa jīvitendriyasya prādurbhāvaḥ <span class='corrected'>|</span> itīyaṁ jātir imaṁ bhavam<span class='hidden'>*</span><a class='ref dkd' id='dkd14v5' href='#dkd14v5'>Dkd 14v5</a> pratītya tad ucyate bhavapratyayā jātiḥ <span class='corrected'>|</span></p>
<p>yathā parīttābhānām evam apramāṇābhānām ābhāsvarāṇāṁ <span class='corrected'>|</span></p>
<p>yathā khalv ihaikatyaḥ parīttaśubhānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ<a class='ref dkd' id='dkd14v6' href='#dkd14v6'>Dkd 14v6</a> parīttaśubhānāṁ devānāṁ sabhāgatāyām upapadyeyaṁ <span class='corrected'>|</span> sa tatprārthayamānas taddhetos tatsaṁvartanīyaṁ prīter virāgād upekṣako viharati <span class='corrected'>|</span> smṛtaḥ saṁprajānan sukhaṁ ca kāyena pratisaṁvedayate <span class='corrected'>|</span> yat<a class='ref dkd' id='dkd14v7' href='#dkd14v7'>Dkd 14v7</a> tad āryā ācakṣate upekṣakaḥ smṛtimāṁ sukhavihārīti tṛtīyaṁ dhyānam upasaṁpadya viharati <span class='corrected'>|</span> tathā samāpannasya yaḥ kāyasaṁvaro vāksaṁvaraḥ ājīvapariśuddhir ayam ucyate kuśalaḥ karmabhavaḥ <span class='corrected'>|</span><a class='ref dkd' id='dkd14v8' href='#dkd14v8'>Dkd 14v8</a> yad api taddhetu tatpratyayaṁ kāyasya bhedāt parīttaśubhānāṁ devānāṁ sabhāgatāyām upapadyate <span class='corrected'>|</span> tatra yā jātiḥ saṁjātir vistareṇa <span class='corrected'>|</span> iyam ucyate bhavapratyayā jātir iti <span class='corrected'>|</span></p>
<p>yathā parīttaśubhānām evam<a class='ref dkd' id='dkd14v9' href='#dkd14v9'>Dkd 14v9</a> apramāṇ<span class='corrected'>aśu</span>bhānāṁ śubhakṛtsnānāṁ <span class='corrected'>|</span></p>
<p>yathā khalv ihaikatyaḥ anabhrakāṇāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāham anabhrakāṇāṁ devānāṁ sabhāgatāyām upapadyeyam iti <span class='corrected'>|</span> sa tatprārthayamānas<a class='ref dkd' id='dkd14v10' href='#dkd14v10'>Dkd 14v10</a> taddhetos tatsaṁvartanīyaṁ sukhasya ca prahāṇā<span class='corrected'>d</span> duḥkhasya ca prahāṇā<span class='corrected'>t</span> pūrvam eva ca saumanasyadaurmanasyayor astagamād aduḥkhāsukhaṁ upekṣāsmṛtipariśuddhaṁ caturthaṁ dhyānam upasaṁpadya viharati <span class='corrected'>|</span><a class='ref dkd' id='dkd15r1' href='#dkd15r1'>Dkd 15r1</a> tathā samāpannasya yaḥ kāyasaṁvaro vāksaṁvara ājīvapariśuddhir ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṁ kāyasya bhedād anabhrakāṇāṁ devānāṁ sabhāgatāyām upapadyate<a class='ref dkd' id='dkd15r2' href='#dkd15r2'>Dkd 15r2</a> <span class='corrected'>|</span> tatra yā jātiḥ saṁjātiḥ vistareṇa yāvaj jīvitendriyasya prādurbhāvaḥ <span class='corrected'>|</span> itīyaṁ jātir imaṁ bhavaṁ pratītya tad ucyate bhavapratyayā jātiḥ <span class='corrected'>|</span></p>
<p>yathā anabhrakāṇām evaṁ puṇyaprasavānām<a class='ref dkd' id='dkd15r3' href='#dkd15r3'>Dkd 15r3</a> asaṁjñisatv<span class='corrected'>a</span>saṁgṛhītānāṁ ca bṛhatphalānāṁ <span class='corrected'>|</span></p>
<p>yathā khalv ihaikatyaḥ asaṁjñisatvānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāham asaṁjñisatvānāṁ devānāṁ sabhāgatāyām<a class='ref dkd' id='dkd15r4' href='#dkd15r4'>Dkd 15r4</a> upapadyeyam iti <span class='corrected'>|</span> sa taṁ prārthayamānas taddhetos tatsaṁvartanīyaṁ saṁjñām audārikato duḥkhilataḥ sthūlabhittikato manasikaroti āsaṁjñikaṁ ca śāntataḥ praṇītato niḥsaraṇataḥ <span class='corrected'>|</span> tasya saṁjñām audārikato<a class='ref dkd' id='dkd15r5' href='#dkd15r5'>Dkd 15r5</a> duḥkhilataḥ sthūlabhittikato manasikurvataḥ āsaṁjñikaṁ ca śāntataḥ praṇītato niḥsaraṇataḥ saṁjnā antardhīyate āsaṁjñikaṁ ca saṁsthihati | iti yatra mama saṁjñā antarāyaty āsaṁjñikaṁ<a class='ref dkd' id='dkd15r6' href='#dkd15r6'>Dkd 15r6</a> ca saṁsthihaty etāvad asaṁjñisamāpattiḥ samāpanna iti vaktavyaṁ <span class='corrected'>|</span> tathā samāpannasya yaḥ kāyasaṁvaro vāksaṁvaraḥ ājīvapariśuddhir ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṁ<a class='ref dkd' id='dkd15r7' href='#dkd15r7'>Dkd 15r7</a> kāyasya bhedād asaṁjñisatvānāṁ devānāṁ sabhāgatāyām upapadyate <span class='corrected'>|</span> tatra yā jātiḥ saṁjātir vistareṇa yāvaj jīvitendriyasya prādurbhāva iti <span class='corrected'>|</span> itīyaṁ jātir imaṁ bhavaṁ pratītya tad ucyate<a class='ref dkd' id='dkd15r8' href='#dkd15r8'>Dkd 15r8</a> bhavapratyayā jātir iti <span class='corrected'>|</span></p>
<p>yathā khalv ihaikatyaḥ ākāśānantyāyatanānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ ākāśānantyāyatanānāṁ devānāṁ sabhāgatāyām upapadyeyam<a class='ref dkd' id='dkd15r9' href='#dkd15r9'>Dkd 15r9</a> iti <span class='corrected'>|</span> sa tatprārthayamānas taddhetos tatsaṁvartanīyaṁ sarvaśo rūpasaṁjñānāṁ samatikramāt pratighasaṁjñānām astagamān nānātvasaṁjñānām amanasikārād anantam ākāśam ity ākāśānantyāyata<span class='corrected'>na</span>m<a class='ref dkd' id='dkd15r10' href='#dkd15r10'>Dkd 15r10</a> upasaṁpadya viharati <span class='corrected'>|</span> tathā samāpannasya yā cetanā saṁcetanābhisaṁcetanā cetayitaṁ cetanāgataṁ cittābhisaṁskāro manaskarma ayam ucyate kuśalaḥ karmabhavaḥ <span class='corrected'>|</span> yad api taddhetu<a class='ref dkd' id='dkd15v1' href='#dkd15v1'>Dkd 15v1</a> tatpratyayaṁ kāyasya bhedād ākāśānantyāyatanānāṁ devānāṁ sabhāgatāyām upapadyate <span class='corrected'>|</span> tatra yā jātiḥ saṁjātir vistareṇa yāva<span class='corrected'>j</span> jīvitendriyaprādurbhāva <span class='corrected'>|</span> itīyaṁ jātir imaṁ bhavaṁ pratītya tad ucyate<a class='ref dkd' id='dkd15v2' href='#dkd15v2'>Dkd 15v2</a> bhavapratyayā jātir iti <span class='corrected'>|</span></p>
<p>yathā khalv ihaikatyo vijñānānantyāyatanānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ vijñānānantyāyatanānāṁ devānāṁ sabhāgatāyām upapadyeyaṁ<a class='ref dkd' id='dkd15v3' href='#dkd15v3'>Dkd 15v3</a> iti <span class='corrected'>|</span> sa tatprārthayamānas taddhetos tatsaṁvartanīyaṁ sarvaśa ākāśānantyāyatanaṁ samatikramyānantaṁ vijñānam iti vijñānānantyāyatanam upasaṁpadya viharati <span class='corrected'>|</span> tathā samāpannasya yā cetanā yāvac cittābhisaṁskāro<a class='ref dkd' id='dkd15v4' href='#dkd15v4'>Dkd 15v4</a> manaskarmāyam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṁ kāyasya bhedād vijñānānantyāyatanānāṁ devānāṁ sabhāgatāyām upapadyate <span class='corrected'>|</span> tatra yā jātiḥ saṁjātiḥ vistareṇa<a class='ref dkd' id='dkd15v5' href='#dkd15v5'>Dkd 15v5</a> yāvaj jīvitendriyasya prādurbhāva <span class='corrected'>|</span> itīyaṁ jātir imaṁ bhavaṁ pratītya tad ucyate bhavapratyayā jātir iti <span class='corrected'>|</span></p>
<p>yathā khalv ihaikatya ākiṁcanyāyatanānāṁ devānām avekṣāvān bhavati pratibaddhacittaḥ<a class='ref dkd' id='dkd15v6' href='#dkd15v6'>Dkd 15v6</a> <span class='corrected'>|</span> tasyaivaṁ bhavaty <span class='corrected'>|</span> aho batāham ākiṁcanyāyatanānāṁ devānāṁ sabhāgatāyām upapadyeyam iti <span class='corrected'>|</span> sa tatprārthayamānas taddhetos tatsaṁvartanīyaṁ sarvaśo vijñānānantyāyatanaṁ samatikramya nāsti<a class='ref dkd' id='dkd15v7' href='#dkd15v7'>Dkd 15v7</a> kiṁ cid ity ākiṁcanyāyatanam upasaṁpadya viharati <span class='corrected'>|</span> tathā samāpannasya yā cetanā saṁcetanā vistareṇa yāvac cittābhisaṁskāro manaskarma ayam ucyate kuśalaḥ karmabhavaḥ <span class='corrected'>|</span><a class='ref dkd' id='dkd15v8' href='#dkd15v8'>Dkd 15v8</a> yad api taddhetu tatpratyayaṁ kāyasya bhedād ākiṁcanyāyatanānāṁ devānāṁ sabhāgatāyāṁ upapadyate <span class='corrected'>|</span> tatra yā jātiḥ saṁjātiḥ vistareṇa yāvaj jīvitendriyasya prādurbhāva<a class='ref dkd' id='dkd15v9' href='#dkd15v9'>Dkd 15v9</a> <span class='corrected'>|</span> itīyaṁ jātir imaṁ bhavaṁ pratītya tad ucyate bhavapratyayā jātir iti <span class='corrected'>|</span></p>
<p>yathā khalv ihaikatyo naivasaṁjñānāsaṁjñāyatanānāṁ devānām avekṣāvān bhavati pratibaddhacittaḥ <span class='corrected'>|</span><a class='ref dkd' id='dkd15v10' href='#dkd15v10'>Dkd 15v10</a> tasyaivaṁ bhavaty <span class='corrected'>|</span> aho batāhaṁ naivasaṁjñānāsaṁjñāyatanānāṁ devānāṁ sabhāgatāyāṁ upapadyeyam iti <span class='corrected'>|</span> sa tatprārthayamānas taddhetos tatsaṁvartanīyaṁ ākiṁcanyāyatanaṁ samatikramya<a class='ref dkd' id='dkd16r1' href='#dkd16r1'>Dkd 16r1</a> naivasaṁjñānāsaṁjñāyatanam upasaṁpadya viharati <span class='corrected'>|</span> tathā samāpannasya yā cetanā vistareṇa yāva<span class='corrected'>c</span> cittābhisaṁskāro manaskarmāyam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṁ naivasaṁjñānāsaṁjñāyatanānāṁ<a class='ref dkd' id='dkd16r2' href='#dkd16r2'>Dkd 16r2</a> devānāṁ sabhāgatāyāṁ upapadyate <span class='corrected'>|</span> tatra yā jātiḥ saṁjātir avakrāntir abhinirvṛttiḥ prādurbhāvaḥ skandhapratilābho dhātupratilābhaḥ āyatanapratilābhaḥ jīvitendriyasya prādurbhāvaḥ<a class='ref dkd' id='dkd16r3' href='#dkd16r3'>Dkd 16r3</a> <span class='corrected'>|</span> itīyaṁ jātir imaṁ bhavaṁ pratītya tad ucyate bhavapratyayā jātir iti <span class='corrected'>|</span></p>
<p>api khalv evam uktam bhagavatā mahānidānaparyāye vyākaraṇe āyuṣmaty ānande <span class='corrected'>|</span></p>
<p>asti pratyayam ānanda jātir <span class='corrected'>|</span> iti pṛṣṭair astīti<a class='ref dkd' id='dkd16r4' href='#dkd16r4'>Dkd 16r4</a> vacanīyaṁ <span class='corrected'>|</span> kiṁpratyayā jātir iti <span class='corrected'>|</span> bhavapratyayā iti vacanīyaṁ <span class='corrected'>|</span> bhavapratyayā ānanda jātir <span class='corrected'>|</span> iti me yad uktam idaṁ me tat pratyuktaṁ |</p>
<p>bhavaś ced ānanda na syād api nu matsyānāṁ matsyatve pakṣiṇānāṁ vā pakṣitve<a class='ref dkd' id='dkd16r5' href='#dkd16r5'>Dkd 16r5</a> sarīsṛpāṇāṁ sarīsṛpatve catuṣpadānāṁ vā catuṣpadatve nāgānāṁ vā nāgatve yakṣāṇāṁ vā yakṣatve bhūtānāṁ vā bhūtatve gandharvāṇāṁ vā gandharvatve devānāṁ vā devatve manuṣyāṇāṁ vā manuṣyatve<a class='ref dkd' id='dkd16r6' href='#dkd16r6'>Dkd 16r6</a> teṣāṁ teṣām ānanda satvānāṁ tasmin tasmin satvanikāye api nu kasya cit ka<span class='corrected'>ś</span> cid bhavaḥ syān <span class='corrected'>|</span> no bhadanta <span class='corrected'>|</span> sarvaśo vā punar ānanda bhave asaty api nu kasya cit k<span class='corrected'>ā</span> cij jāti<span class='corrected'>ḥ</span> prajñāyeta <span class='corrected'>|</span> no bhadanta <span class='corrected'>|</span><a class='ref dkd' id='dkd16r7' href='#dkd16r7'>Dkd 16r7</a> tasmāt tarhy ānandaitan nidānam eṣa samudaya eṣa hetur eṣa pratyayo jātyā yad uta bhavaḥ <span class='corrected'>|</span> bhavapratyayā ānanda jātir <span class='corrected'>|</span> iti me yad uktam idaṁ me tat praty<span class='corrected'>u</span>ktaṁ |</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
