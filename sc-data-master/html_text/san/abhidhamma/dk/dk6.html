<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk6' lang='san'>
<header>
<ul>
<li class='division'>Dharmaskandha |</li>
</ul>
<h1>6. nāmarūpapratyayaḥ sparśaḥ |</h1>
</header>
<p>nāmarūpapratyayaḥ sparśaḥ <span class='corrected'>kataraḥ |</span></p>
<p class='uddana'>|| uddānaṁ<br>
<span class='gap'>+ +</span> ya<span class='corrected'>pra</span>tyayāc ca sparśa<span class='corrected'>ḥ</span> phalgunaḥ svātir eva ca<br>
rāgajaṁ dveṣajaṁ mohajam ānandena paṁcikāha |</p>
<p><a class='ref dkd' id='dkd8r1' href='#dkd8r1'>Dkd 8r1</a>cakṣuḥ pratītya rūpāṇi cotpadyate cakṣurvijñānaṁ <span class='corrected'>|</span> trayāṇāṁ sannipātaḥ sparśaḥ <span class='corrected'>|</span> tatra yac cakṣur yāni ca rūpāṇi idaṁ rūpasya tajjā vedanā saṁjñā saṁskārās tajjaṁ vijñānaṁ <span class='corrected'>|</span> idaṁ nāmasya tajjaṁ manasikāraṁ nāmapratya<span class='corrected'>yaṁ cakṣuḥ</span>saṁsparśasya<a class='ref dkd' id='dkd8r2' href='#dkd8r2'>Dkd 8r2</a> <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>evaṁ śrotraghrāṇajihvākāyamanaḥ pratītya dharmāṁś cotpadyate manovijñānaṁ <span class='corrected'>|</span> trāyāṇāṁ sannipātaḥ sparśaḥ <span class='corrected'>|</span> tatra ye rūpiṇo manovijñeyā dharmā idaṁ <span class='corrected'>rūpa</span>sya<a class='ref dkd' id='dkd8r3' href='#dkd8r3'>Dkd 8r3</a> tajjā vedanā saṁjñā saṁskārā vijñānaṁ <span class='corrected'>|</span> idaṁ nāmasya tajjaṁ manasikāraṁ nāmapratyayam manaḥsaṁsparśasya <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>api khalv evam uktaṁ bhagavatā phalgunāvavāde vyākaraṇe <span class='corrected'>|</span></p>
<p>vijñānaṁ <span class='corrected'>pha</span>lgunāhāraṁ<a class='ref dkd' id='dkd8r4' href='#dkd8r4'>Dkd 8r4</a> yāvad evāyatyāṁ punarbhavasyābhinirvṛttaye prādurbhāvāya |</p>
<p>tat katarad vijñānam <span class='corrected'>|</span> āha <span class='corrected'>|</span> yat tad gandharvasya caramaṁ cittaṁ manovijñānaṁ <span class='corrected'>|</span> vistareṇa yāvat <span class='corrected'>|</span> kalalam ātmabhāvam abhisaṁmūrcchatīti <span class='corrected'>|</span> idaṁ rūpasya<a class='ref dkd' id='dkd8r5' href='#dkd8r5'>Dkd 8r5</a> tajjā vedanā saṁjñā saṁskārās tajjaṁ vijñānaṁ idaṁ nāmasya <span class='corrected'>|</span> ity etad ayoniśomanasikārasahitaṁ nāmarūpaṁ pratītya mātuḥ kukṣau sparśasyābhinirvṛttir bhavati prādurbhāvaḥ <span class='corrected'>|</span> tad ucyate nāmarūpapratyayaḥ<a class='ref dkd' id='dkd8r6' href='#dkd8r6'>Dkd 8r6</a> sparśaḥ <span class='corrected'>|</span></p>
<p>api khalv evam uktaṁ bhagavatā svātiṁ bhikṣuṁ kaivartapūrviṇam ārabhya <span class='corrected'>|</span></p>
<p>trayāṇāṁ bhikṣavaḥ sannipātān mātuḥ kukṣau garbhasyāvakrāntir bhavati <span class='corrected'>|</span> vistareṇa yāvad <span class='corrected'>|</span> ayoniśomanasikārasahajaṁ<a class='ref dkd' id='dkd8r7' href='#dkd8r7'>Dkd 8r7</a> nāmarūpaṁ pratītya mātuḥ kukṣau garbhasyāvakrāntir bhavati prādurbhāvas <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>yathā khalv ihaikatyo rāgaparyavasthito dveṣaparyavasthito mohaparyavasthitaḥ<a class='ref dkd' id='dkd8r8' href='#dkd8r8'>Dkd 8r8</a> kāyena duścaritaṁ carati <span class='corrected'>|</span> vācā manasā duścaritaṁ carati idaṁ rūpasya <span class='corrected'>|</span> manasā duścaritaṁ caratīti idaṁ nāmasya <span class='corrected'>|</span> ity etad akuśalaṁ nāmarūpaṁ pratītya duḥkhodayaṁ duḥkhavipākaṁ kāyasya bhedān narakeṣūpapadyate <span class='corrected'>|</span><a class='ref dkd' id='dkd8r9' href='#dkd8r9'>Dkd 8r9</a> tatra ca sparśam abhinirvartayati <span class='corrected'>|</span> tad ucyate nāmarūpapratyayaḥ sparśa iti <span class='corrected'>|</span></p>
<p>yathā narakeṣv evaṁ tiryakpreteṣu <span class='corrected'>|</span></p>
<p>yathā khalv ihaikatyo manuṣyasukhakeṣv avekṣāvān bhavati pratibaddhacitto <span class='corrected'>|</span> vistareṇa<a class='ref dkd' id='dkd8r10' href='#dkd8r10'>Dkd 8r10</a> yāvat <span class='corrected'>|</span> kāyena vācā sucaritaṁ caratīti idaṁ rūpasya <span class='corrected'>|</span> manasā sucaritaṁ caratīti idaṁ rūpasya <span class='corrected'>|</span> manasā sucaritaṁ caratīti idaṁ nāmasyety <span class='corrected'>|</span> etat kuśalaṁ nāmarūpaṁ pratītya vistareṇa<a class='ref dkd' id='dkd8v1' href='#dkd8v1'>Dkd 8v1</a> yāvat <span class='corrected'>|</span> tatra ca sparśam abhinirvartayati <span class='corrected'>|</span> tad ucyate nāmarūpapratyayaḥ sparśa iti <span class='corrected'>|</span></p>
<p>yathā manuṣyasukhakeṣv evaṁ yāvat paranirmitavaśavartiṣu <span class='corrected'>|</span></p>
<p>yathā khalv ihaikatyo brahmakāyikānāṁ devānām avekṣāvān bhavati prati<span class='corrected'>baddha</span>citto <span class='corrected'>|</span><a class='ref dkd' id='dkd8v2' href='#dkd8v2'>Dkd 8v2</a> yāvat <span class='corrected'>|</span> tathā samāpannasya yaḥ kāyasaṁvaro vāksaṁvaraḥ ājīvapariśuddhir idaṁ rūpasya tajjā vedanā saṁjñā saṁskārās tajjaṁ vijñānam idaṁ nāmasya <span class='corrected'>|</span> ity etat kuśalaṁ nāmarūpam pratītya vistareṇa yāvat <span class='corrected'>|</span> tatra ca sparśam<a class='ref dkd' id='dkd8v3' href='#dkd8v3'>Dkd 8v3</a> abhinirvartayati <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>yathā brahmakāyikānāṁ evaṁ yāvad asaṁjñisatvasaṁgṛhītānāṁ bṛhatphalānāṁ <span class='corrected'>|</span></p>
<p>api khalv evam uktaṁ bhagavatā mahānidānaparyāyesmin vyākaraṇe āyuṣmate<a class='ref dkd' id='dkd8v4' href='#dkd8v4'>Dkd 8v4</a> ānandāya <span class='corrected'>|</span></p>
<p>asti pratyayam ānanda sparśa iti <span class='corrected'>|</span> vistareṇa yāvat<span class='hidden'>*</span> <span class='corrected'>|</span> yeṣām ānandākārāṇāṁ yeṣām uddeśānāṁ sati nāmakāyasya prajñaptir bhavati teṣām ākārāṇāṁ teṣām uddeśānām asaty api<a class='ref dkd' id='dkd8v5' href='#dkd8v5'>Dkd 8v5</a> nu adhivacanasaṁsparśaḥ prajñāyeta <span class='corrected'>|</span> no bhadanta <span class='corrected'>|</span> yeṣām ānandākārāṇāṁ yeṣām uddeśānāṁ sati rūpakāyasya prajñaptir bhavati teṣām ākārāṇāṁ teṣām uddeśānāṁ asaty api nu pratighasaṁsparśaḥ prajñāyeta <span class='corrected'>|</span><a class='ref dkd' id='dkd8v6' href='#dkd8v6'>Dkd 8v6</a> no bhadanta <span class='corrected'>|</span> sarvaśo vā punar ānanda nāmakāyarūpakāyānām asati api nu sparśo vā prajñāyeta sparśaprajñaptir vā <span class='corrected'>|</span> no bhadanta <span class='corrected'>|</span> tasmād dhy ānandaitan nidānaṁ vistareṇa yāvad <span class='corrected'>|</span> idaṁ mayā yad<a class='ref dkd' id='dkd8v7' href='#dkd8v7'>Dkd 8v7</a> uktam idaṁ me tat pratyuktaṁ <span class='corrected'>|</span></p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
