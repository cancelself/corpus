<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk13' lang='san'>
<header>
<ul>
<li class='division'>Dharmaskandha |</li>
</ul>
<h1>13. jātipratyayā jarāmaraṇaśokaparidevaduḥkhadaurmanasyopāyāsāḥ |</h1>
</header>
<p>jātipratyayaṁ jarāmaraṇam iti <span class='corrected'>|</span></p>
<p>jarā katamā <span class='corrected'>|</span><a class='ref dkd' id='dkd16r8' href='#dkd16r8'>Dkd 16r8</a> āha <span class='corrected'>|</span> yat teṣāṁ teṣāṁ satvānāṁ tasmiṁ tasmiṁ satvanikāye jātiḥ saṁjātir avakrāntir abhinirvṛttir vistareṇa jīvitendriyasya prādurbhāvaḥ iyam ucyate jātiḥ <span class='corrected'>|</span></p>
<p>api khalv evam uktaṁ bhagavatā mahānidānaparyāye<a class='ref dkd' id='dkd16r9' href='#dkd16r9'>Dkd 16r9</a> vyākaraṇe āyuṣmaty ānande <span class='corrected'>|</span></p>
<p>asti pratyayam ānanda jarāmaraṇaṁ <span class='corrected'>|</span> iti pṛṣṭair astīti syād vacanīyaṁ <span class='corrected'>|</span> vistareṇa yāvaj <span class='corrected'>|</span></p>
<p>jātiś ced ānanda na syād api nu matsyānāṁ vā matsyatve pakṣināṁ vā<a class='ref dkd' id='dkd16r10' href='#dkd16r10'>Dkd 16r10</a> pakṣitve vistareṇa yāva<span class='corrected'>d</span> devānāṁ devatve teṣāṁ teṣām ānanda satvānāṁ tasmiṁ tasmin satvanikāye api nu kasya cit k<span class='corrected'>ā</span> cij jātiḥ syān <span class='corrected'>|</span> no bhadanta <span class='corrected'>|</span> sarvaśo vā punar ānanda jātyām a<span class='corrected'>satyāṁ</span><a class='ref dkd' id='dkd16v1' href='#dkd16v1'>Dkd 16v1</a> api nu jarāmaraṇaṁ prajnāyeta <span class='corrected'>|</span> no bhadanta <span class='corrected'>|</span> tasmāt tarhy ānanda tan nidānaṁ eṣa samudaya eṣa hetur eṣa pratyayo jarāmaraṇasya yad uta jātiḥ <span class='corrected'>|</span> jātipratyayam ānanda jarāmaraṇam iti me yad uktam<a class='ref dkd' id='dkd16v2' href='#dkd16v2'>Dkd 16v2</a> etat pratyuktaṁ ||</p>
<p>jarā katamā <span class='corrected'>|</span> yat tat khālityaṁ pālityaṁ vistareṇa yāvat saṁskārāṇāṁ purāṇībhāvo jarjarībhāva iyam ucyate jarā <span class='corrected'>|</span></p>
<p>maraṇaṁ katamad <span class='corrected'>|</span> āha <span class='corrected'>|</span> yat teṣāṁ teṣāṁ satvānāṁ tasmāt tasmāt satvanikāyāc<a class='ref dkd' id='dkd16v3' href='#dkd16v3'>Dkd 16v3</a> cyutiś cyavanatā bhedo ’ntarhāṇiḥ saṁmoṣaḥ parihāṇiḥ āyuṣo hānir ūṣmaṇo hāniḥ skandhānāṁ nikṣepo jīvitendriyasyoparodho maraṇaṁ kālakriyā idam ucyate maraṇaṁ <span class='corrected'>|</span></p>
<p>śokaḥ katama <span class='corrected'>|</span> āha<a class='ref dkd' id='dkd16v4' href='#dkd16v4'>Dkd 16v4</a> | yat tan mātṛma<span class='corrected'>ra</span>ṇena pitṛmaraṇena bhrātṛmaraṇena bhaginīmaraṇena jñātikṣayād dhanakṣayād bhogakṣayāt spṛṣṭasya śārīrikābhir vedanābhir duḥkhābis tīvrābhiḥ kharābhiḥ kaṭukābhir amanāpābhiḥ<a class='ref dkd' id='dkd16v5' href='#dkd16v5'>Dkd 16v5</a> prāṇahāriṇībhir yo dāghaḥ saṁdāghaḥ śokaḥ śocanā śokāyitatvam ayam ucyate śokaḥ <span class='corrected'>|</span></p>
<p>paridevaḥ katama <span class='corrected'>|</span> āha | tathā dahyate tathā paridahyate | hā aṁba hā tāta hā bhagini hā bhrātaḥ <span class='corrected'>|</span> tad upādāya<a class='ref dkd' id='dkd16v6' href='#dkd16v6'>Dkd 16v6</a> yad vākyaṁ vacanaṁ vyāhāro bhāṣā gīr niruktir vākpatho vāgghoṣo vācā vākkarma vāgvijñaptir ārttir bhāṣyaṁ vipralāpo lālapyaṁ lālapyanatā paridevaḥ paridevanatā ayam ucyate<a class='ref dkd' id='dkd16v7' href='#dkd16v7'>Dkd 16v7</a> paridevaḥ <span class='corrected'>|</span></p>
<p>duḥkhaṁ katamad <span class='corrected'>|</span> āha | paṁcavijñānasaṁprayuktam asātaṁ veditaṁ vedanāgatam idam ucyate duḥkhaṁ <span class='corrected'>|</span></p>
<p>daurmanasyaṁ katarad <span class='corrected'>|</span> āha | manovijñānaṁsaprayuktaṁ asātaṁ veditaṁ vedanāgatam idam ucyate daurmanasyaṁ<a class='ref dkd' id='dkd16v8' href='#dkd16v8'>Dkd 16v8</a> <span class='corrected'>|</span></p>
<p>upāyāsaḥ katama <span class='corrected'>|</span> āha | yaś cetasa āyāsa upāyāsaḥ upāyāsanatā ayam ucyate upāyāsaḥ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
