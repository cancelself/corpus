<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk9' lang='san'>
<header>
<ul>
<li class='division'>Dharmaskandha |</li>
</ul>
<h1>9. vedanāpratyayā tṛṣṇā |</h1>
</header>
<p class='uddana'>uddānaṁ ||<br>
cakṣuḥ pratītyāsvādaṁ dvau skandhau āyatanau<br>
guhyenāparadvayaṁ mahānāmā<a class='ref dkd' id='dkd9v7' href='#dkd9v7'>Dkd 9v7</a> licchaviś caiva<br>
nidānaṁ pūrṇamāsikaṁ <span class='corrected'>||</span></p>
<p>vedanāpratyayā tṛṣṇā katamā <span class='corrected'>|</span> āha <span class='corrected'>|</span> cakṣuḥ pratītya rūpāṇi cotpadyate cakṣurvijñānaṁ <span class='corrected'>|</span> trayāṇāṁ sannipātaḥ sparśaḥ <span class='corrected'>|</span> sparśapratyayā vedanā <span class='corrected'>|</span> vedanāpratyayā<a class='ref dkd' id='dkd9v8' href='#dkd9v8'>Dkd 9v8</a> tṛṣṇā <span class='corrected'>|</span></p>
<p>evaṁ śrotraghrāṇajihvākāyamanaḥ pratītya dharmāṁś cotpadyate manovijñānaṁ <span class='corrected'>|</span> trayāṇāṁ sannipātāt sparśaḥ <span class='corrected'>|</span> sparśapratyayā vedanā <span class='corrected'>|</span> vedanāpratyayā tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalu cakṣurāsvādaṁ<a class='ref dkd' id='dkd9v9' href='#dkd9v9'>Dkd 9v9</a> vedayitaṁ pratītya bhūyo bhūyaś cakṣuṣi apratikūlatā saṁtiṣṭhate <span class='corrected'>|</span> apratikūle sati bhūyo bhūyaś cakṣuṣi utpadyate rāgaḥ saṁrāgaḥ ālayo niyantir adhyavasānaṁ tṛṣṇā <span class='corrected'>|</span></p>
<p>evaṁ śrotraghrāṇajihvākāyamanaḥāsvādaṁ<a class='ref dkd' id='dkd9v10' href='#dkd9v10'>Dkd 9v10</a> vedayitavyṁ pratītya bhūyo bhūyo manasi apratikūlatā saṁtiṣṭhate | apratikūle sati bhūyo bhūyo manasy utpadyate rāgaḥ saṁrāgaḥ ālayo niyantir adhyavasānaṁ vā tṛṣṇā <span class='corrected'>| tad ucyate</span><a class='ref dkd' id='dkd10r1' href='#dkd10r1'>Dkd 10r1</a> vedanāpratyayā tṛṣnā <span class='corrected'>|</span></p>
<p>api khalv evam uktaṁ bhagavatā paṁcopādānaskandhike vyākaraṇe <span class='corrected'>|</span></p>
<p>rūpasyāhaṁ bhikṣavaḥ āsvādaparyeṣaṇām acārṣaṁ <span class='corrected'>|</span> yo rūpe āsvādas tam anvabhotsyaṁ yāvad rūpe āsvādaḥ prajñayā me sudṛṣṭa <span class='corrected'>|</span> ity eta<span class='corrected'>d rūpā</span>svādaṁ<a class='ref dkd' id='dkd10r2' href='#dkd10r2'>Dkd 10r2</a> vedayitaṁ pratītya bhūyo bhūyo rūpe apratikūlatā saṁtiṣṭhate <span class='corrected'>|</span> apratikūle sati bhūyo bhūyo rūpe utpadyate rāgaḥ saṁrāgaḥ ālayo niyantir adhyavasānaṁ tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>evaṁ vedanāyāḥ<a class='ref dkd' id='dkd10r3' href='#dkd10r3'>Dkd 10r3</a> saṁjñāyāḥ saṁskārāṇāṁ</p>
<p>vijñānasyāhaṁ bhikṣavaḥ āsvādaparyeṣaṇām acārṣaṁ <span class='corrected'>|</span> yo vijñāne āsvādas tam anvabhotsyaṁ yāvad vijñāne āsvādaḥ prajñayā me sudṛṣṭa <span class='corrected'>|</span> ity etad vijñānāsvādaṁ vedayitaṁ pratītya bhūyo bhūyo vijñāne apratikūlatā<a class='ref dkd' id='dkd10r4' href='#dkd10r4'>Dkd 10r4</a> saṁtiṣṭhate <span class='corrected'>|</span> apratikūle sati bhūyo bhūyo vijñāne utpadyate rāgaḥ saṁrāgaḥ ālayo niyantir adhyavasānaṁ tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā paṁcopādānaskandhike vyākaraṇe <span class='corrected'>|</span><a class='ref dkd' id='dkd10r5' href='#dkd10r5'>Dkd 10r5</a></p>
<p>rūpe ced bhikṣava āsvādo na bhaven neme satvā rūpe saṁrajyeran<span class='hidden'>*</span> <span class='corrected'>|</span> yasmāt tu bhikṣavo ’sti rūpe āsvādaḥ teneme satvā rūpe saṁrajyante <span class='corrected'>|</span> ity etad rūpāsvādaṁ vedayitam pratītya bhūyo vistareṇa yāvad utpadyate tṛṣṇā <span class='corrected'>|</span></p>
<p><a class='ref dkd' id='dkd10r6' href='#dkd10r6'>Dkd 10r6</a>vedanāyāṁ saṁjñāyāṁ saṁskāreṣu</p>
<p>vijñāne ced bhikṣavaḥ āsvādo na bhaven neme satvā vijñāne saṁrajyeran<span class='hidden'>*</span> <span class='corrected'>|</span> yasmāt tu bhikṣavo ’sti vijñāne āsvādas tasmād ime satvā vijñāne saṁrajyante <span class='corrected'>|</span> ity etad vijñānāsvāda<span class='corrected'>veda</span>yitaṁ pratītya bhūyo<a class='ref dkd' id='dkd10r7' href='#dkd10r7'>Dkd 10r7</a> bhūyo vistareṇa yāvad utpadyate tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā ṣaḍāyatanike vyākaraṇe <span class='corrected'>|</span></p>
<p>cakṣuṣo ’haṁ bhikṣava āsvādaparyeṣaṇām acārṣaṁ <span class='corrected'>|</span> yaś cakṣuṣi āsvādas tam anvabhotsyan <span class='corrected'>|</span> yāvāṁś cakṣuṣy āsvādaḥ<a class='ref dkd' id='dkd10r8' href='#dkd10r8'>Dkd 10r8</a> prajñayā me sa sudṛṣṭaḥ <span class='corrected'>|</span> ity etac cakṣuṣa āsvādaṁ vedayitaṁ pratītya bhūyo vistareṇa yāvat tṛṣṇā <span class='corrected'>|</span> tad u<span class='corrected'>cy</span>ate vedanāpratyayā tṛṣṇā <span class='corrected'>|</span></p>
<p>evaṁ śrotraghrāṇajihvākāyamanaso ’haṁ bhikṣavaḥ āsvādaparyeṣaṇām acārṣaṁ <span class='corrected'>|</span> yo<a class='ref dkd' id='dkd10r9' href='#dkd10r9'>Dkd 10r9</a> manasy āsvādas taṁ anvabhotsyaṁ yāvan manasy āsvādaḥ prajñayā me sa sudṛṣṭa <span class='corrected'>|</span> ity etan manasa āsvādavedayitaṁ pratītya bhūyo vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā ṣaḍāyantike<a class='ref dkd' id='dkd10r10' href='#dkd10r10'>Dkd 10r10</a> vyākaraṇe <span class='corrected'>|</span></p>
<p>cakṣuṣi bhikṣava āsvādaś cen na bhaven neme satvāś cakṣuṣi saṁrajyeran<span class='hidden'>*</span> <span class='corrected'>|</span> yasmād bhikṣavaḥ asti cakṣuṣv āsvādas tasmād ime satvāś cakṣuṣi saṁrajyante <span class='corrected'>|</span> ity etac cakṣurāsvādaṁ vedayitaṁ vistareṇa pratītya yāvat tṛṣṇā <span class='corrected'>|</span> tad ucyate<a class='ref dkd' id='dkd10v1' href='#dkd10v1'>Dkd 10v1</a> vedanāpratyayā tṛṣṇā <span class='corrected'>|</span></p>
<p>evaṁ śrotraghrāṇajihvāyāṁ kāyemanasi ced bhikṣavaḥ āsvādo na bhaven neme satvā manasi saṁrajyeran<span class='hidden'>*</span> <span class='corrected'>|</span> yasmāt tu bhikṣavo ’sti manasy āsvādas tasmād ime satvā manasi saṁrajyante <span class='corrected'>|</span> ity etan manasa āsvādavedayitaṁ<a class='ref dkd' id='dkd10v2' href='#dkd10v2'>Dkd 10v2</a> pratītya bhūyo bhūyo manasy apratikūlatā saṁtiṣṭhate <span class='corrected'>|</span> vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā ṣaḍāyatanike vyākaraṇe <span class='corrected'>|</span></p>
<p>rūpasyāhaṁ bhikṣavaḥ āsvādaparyeṣaṇām acārṣam<span class='hidden'>*</span> <span class='corrected'>|</span><a class='ref dkd' id='dkd10v3' href='#dkd10v3'>Dkd 10v3</a> yo rūpe āsvādas tam anvabhotsyaṁ yāvad rūpe āsvādaḥ prajñayā me sa sudṛṣṭaḥ <span class='corrected'>|</span> ity etad rūpāsvādavedayitaṁ pratītya yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>evaṁ śabdagandharasasparśadharmāṇām ahaṁ bhikṣava āsvādaparyeṣaṇām<a class='ref dkd' id='dkd10v4' href='#dkd10v4'>Dkd 10v4</a> acārṣaṁ <span class='corrected'>|</span> yo dharme āsvādas taṁ anvabhotsyaṁ <span class='corrected'>|</span> yāvān dharmeṣv āsvādaḥ prajñayā me sa sudṛṣṭaḥ <span class='corrected'>|</span> ity etad dharmāsvādavedayitaṁ pratītya vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā<a class='ref dkd' id='dkd10v5' href='#dkd10v5'>Dkd 10v5</a> ṣaḍāyatanike vyākaraṇe <span class='corrected'>|</span></p>
<p>rūpe ced bhikṣava āsvādo na bhaven neme satvā rūpe saṁrajyeran <span class='corrected'>|</span> yasmāt tu bhikṣavo ’sti rūpe āsvādas tasmād ime satvā rūpe saṁrajyante <span class='corrected'>|</span> ity etad rūpāsvādavedayitaṁ pratītya vistareṇa yāvat<a class='ref dkd' id='dkd10v6' href='#dkd10v6'>Dkd 10v6</a> tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>evaṁ śabde gandhe rase spraṣṭavye dharme ced bhikṣava āsvādo na bhaven neme satvā dharme saṁrajyeran<span class='hidden'>*</span> <span class='corrected'>|</span> tasmāt tu bhikṣavo ’sti dharmeṣv āsvādas <span class='corrected'>|</span> teneme satvā dharme saṁrajyante <span class='corrected'>|</span> ity etad<a class='ref dkd' id='dkd10v7' href='#dkd10v7'>Dkd 10v7</a> dharmāsvādaṁ pratītya vedayitaṁ vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā ||</p>
<p>api khalv evam uktaṁ bhagavatā mahānāmānaṁ licchavim āgamya <span class='corrected'>|</span></p>
<p>rūpaṁ cen mahānāmann ekāntaduḥkhaṁ bhaven na sukhaṁ na sukhānugataṁ<a class='ref dkd' id='dkd10v8' href='#dkd10v8'>Dkd 10v8</a> na sukhasaumanasyaparītam avakrāntam eva sukhena hetur api mahānāman na prajñāyeta satvānāṁ rūpe saṁrāgāya na ceme satvā rūpe saṁrajyeran<span class='hidden'>*</span> <span class='corrected'>|</span> yasmāt tu mahānāman rūpaṁ naikāntaduḥkhaṁ sukhaṁ<a class='ref dkd' id='dkd10v9' href='#dkd10v9'>Dkd 10v9</a> sukhānugataṁ sukhasaumanasyaparītam avakrāntam eva sukhena tasmād ime satvā rūpe saṁrajyante saṁraktāḥ saṁyujyante saṁyuktāḥ saṁkliṣyante <span class='corrected'>|</span> ity etad rūpāsvādavedayitaṁ pratītya vistareṇa yāvat tṛṣṇā <span class='corrected'>|</span> tad ucyate<a class='ref dkd' id='dkd10v10' href='#dkd10v10'>Dkd 10v10</a> vedanāpratyayā tṛṣṇā <span class='corrected'>|</span></p>
<p>vedanā saṁjñā saṁskārā vijñānaṁ cen mahānāmann ekāntaduḥkhaṁ bhaven na sukhaṁ na sukhānugataṁ na sukhasaumanasyaparītam avakrāntaṁ caiva sukhena hetur api mahānāman na prajñāyeta sa<span class='corrected'>ttvānāṁ</span><a class='ref dkd' id='dkd11r1' href='#dkd11r1'>Dkd 11r1</a> vijñāne saṁrāgāya na ceme satvā vijñāne saṁrajyeran<span class='hidden'>*</span> <span class='corrected'>|</span> yasmāt tu mahānāman vijñānaṁ naikāntaduḥkhaṁ sukhaṁ sukhānugataṁ sukhasaumanasyaparītaṁ anavakrāntam eva sukhena tasmād ime satvā vijñāne saṁrajyante saṁraktā<span class='corrected'>ḥ saṁ</span>yujyante<a class='ref dkd' id='dkd11r2' href='#dkd11r2'>Dkd 11r2</a> saṁyuktāḥ saṁkliṣyante <span class='corrected'>|</span> ity etad vijñānāsvādavedayitaṁ pratītya vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā paurṇamāsike vyākaraṇe <span class='corrected'>|</span></p>
<p>yad bhikṣavo rūpaṁ pratītyotpadyate<a class='ref dkd' id='dkd11r3' href='#dkd11r3'>Dkd 11r3</a> sukham utpadyate saumanasyam ayaṁ rūpe āsvādaḥ <span class='corrected'>|</span> ity etad rūpāsvādavedayitaṁ pratītya yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>yad bhikṣavo vedanāsaṁjñāsaṁskārān yad vijñānaṁ pratītyotpadyate sukham utpadyate saumanasyam<a class='ref dkd' id='dkd11r4' href='#dkd11r4'>Dkd 11r4</a> ayaṁ vijñāne āsvāda <span class='corrected'>|</span> ity etad vijñānāsvādavedayitaṁ pratītya bhūyo bhūyo vijñāne apratikūlatā saṁtiṣṭhate <span class='corrected'>|</span> apratikūle sati bhūyo bhūyo vijñāne utpadyate rāgaḥ saṁrāgaḥ ālayo niyantir adhyavasānam<span class='hidden'>*</span><a class='ref dkd' id='dkd11r5' href='#dkd11r5'>Dkd 11r5</a> tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṁ bhagavatā mahānidānaparyāye āyuṣmaty ānande <span class='corrected'>|</span></p>
<p>tatrānanda yā ca bhavatṛṣṇā yā ca vibhavatṛṣṇā itīme dve tṛṣṇādvayena vedanāsamavasaraṇe<a class='ref dkd' id='dkd11r6' href='#dkd11r6'>Dkd 11r6</a> bhavataḥ <span class='corrected'>|</span> tad ucyate vedanāpratyayā tṛṣṇā ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
