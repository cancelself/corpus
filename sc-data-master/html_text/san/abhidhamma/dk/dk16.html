<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk16' lang='san'>
<header>
<ul>
<li class='division'>Dharmaskandha |</li>
</ul>
<h1>16. upāsakaḥ |</h1>
</header>
<p>kiyatā upāsako bhavati <span class='corrected'>|</span> yataś ca gṛhī avadātavasanaḥ puruṣaḥ puruṣendriyeṇa samanvāgataḥ buddhaṁ śaraṇaṁ gacchati dharmaṁ saṁghaṁ śaraṇaṁ gacchati cittam utpādayati vācaṁ ca bhāṣate upāsakaṁ<a class='ref dkd' id='dkd17v6' href='#dkd17v6'>Dkd 17v6</a> māṁ dhārayeti <span class='corrected'>|</span> iyatā upāsako bhavati <span class='corrected'>|</span></p>
<p>kiyatā upāsakaḥ śikṣāsv ekadeśakārī bhavati <span class='corrected'>|</span> yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātāt<a class='ref dkd' id='dkd17v7' href='#dkd17v7'>Dkd 17v7</a> prativirataḥ adattādānāt kāmamithyācārān mṛṣāvādād aprativirataḥ iyatā upāsakaḥ śikṣāsv ekadeśakārī bhavati <span class='corrected'>|</span></p>
<p>kiyatā upāsakaḥ śikṣāsu<a class='ref dkd' id='dkd17v8' href='#dkd17v8'>Dkd 17v8</a> pradeśakārī bhavati <span class='corrected'>|</span> yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātād adattādānāt prativirataḥ kāmamithyācārān mṛṣāvādāt surāmaireyamadyapramādasthānād<a class='ref dkd' id='dkd17v9' href='#dkd17v9'>Dkd 17v9</a> aprativirataḥ iyatā upāsakaḥ śikṣāsu pradeśakārī bhavati <span class='corrected'>|</span></p>
<p>kiyatā upāsakaḥ śikṣāsu yadbhūyaskārī bhavati <span class='corrected'>|</span> yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ<a class='ref dkd' id='dkd17v10' href='#dkd17v10'>Dkd 17v10</a> gato bhavati prāṇātipātād adattādānāt kāmamithyācārāt prativirataḥ mṛṣāvādāt surāmaireyamadyapramādasthānād aprativirataḥ iyatā upāsakaḥ śikṣāsu yadbhūyaskāri bhavati <span class='corrected'>|</span></p>
<p><a class='ref dkd' id='dkd18r1' href='#dkd18r1'>Dkd 18r1</a>kiyatā upāsakaḥ śikṣāsv aparipūrṇakārī bhavati <span class='corrected'>|</span> yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātād adattādānāt kāmamithyācārān mṛṣāvādāt prativirataḥ surāmaireyamadyapramādasthānād<a class='ref dkd' id='dkd18r2' href='#dkd18r2'>Dkd 18r2</a> aprativirataḥ iyatā upāsakaḥ śikṣāsv aparipūrṇakārī bhavati <span class='corrected'>|</span></p>
<p>kiyatā upāsakaḥ śikṣāsu paripūrṇakārī bhavati <span class='corrected'>|</span> yataś copāsakaḥ buddhaṁ śaraṇaṁ gato bhavati dharmaṁ saṁghaṁ śaraṇaṁ gato bhavati prāṇātipātāt<a class='ref dkd' id='dkd18r3' href='#dkd18r3'>Dkd 18r3</a> prativirataḥ adattādānāt kāmamithyācārān mṛṣāvādāt surāmaireyamadyapramādasthānāt prativirataḥ iyatā upāsakaḥ śikṣāsu paripūrṇakārī bhavati ||</p>
<p>paṁcabhir dharmaiḥ samanvāgataḥ upāsakaḥ<a class='ref dkd' id='dkd18r4' href='#dkd18r4'>Dkd 18r4</a> ātmahitāya pratipanno bhavati na parahitāya <span class='corrected'>|</span> katamaiḥ paṁcabhiḥ <span class='corrected'>|</span> ātmanā prāṇātipātāt prativirato bhavati <span class='corrected'>|</span> no tu parān prāṇātipātaviratau samādāpayati <span class='corrected'>|</span></p>
<p>ātmanā adattā<span class='corrected'>dā</span>nāt326<a class='ref dkd' id='dkd18r5' href='#dkd18r5'>Dkd 18r5</a> kāmamithyācārān mṛṣāvādāt surāmaireyamadyapramādasthānāt prativirato bhavati <span class='corrected'>|</span> no tu parān surāmaireyamadyapramādasthānaviratau samādāpayati <span class='corrected'>|</span> ebhiḥ paṁcabhiḥ<a class='ref dkd' id='dkd18r6' href='#dkd18r6'>Dkd 18r6</a> dharmaiḥ samanvāgata upāsaka ātmahitāya pratipanno bhavati parahitāya ||</p>
<p>daśabhir dharmaiḥ samanvāgata upāsakaḥ ātmahitāya pratipanno bhavati parahitāya ca <span class='corrected'>|</span> ātmanā prāṇātipātāt prativirato<a class='ref dkd' id='dkd18r7' href='#dkd18r7'>Dkd 18r7</a> bhavati parāṁś ca prāṇātipātaviratau samādāpayati <span class='corrected'>|</span> ātmanā adattādānāt kāmamithyācārān mṛṣāvādāt surāmaireyamadyapramādasthānāt prativirato bhavati parāṁś ca surāmaireyamadyapramādasthānaviratau<a class='ref dkd' id='dkd18r8' href='#dkd18r8'>Dkd 18r8</a> samādāpayati <span class='corrected'>|</span> ebhir daśabhir dharmais samanvāgataḥ upāsakaḥ ātmahitāya pratipanno bhavati parahitāya ca ||</p>
<p>paṁcadaśabhir dharmais samanvāgata upāsakaḥ atmāhitāya pratipanno bhavati parahitāya ca<a class='ref dkd' id='dkd18r9' href='#dkd18r9'>Dkd 18r9</a> bahujanahitāya bahujanasukhāya ca <span class='corrected'>|</span> ātmanā prāṇātipātāt prativirato bhavati parān api prāṇātipātaviratau samādāpayati prāṇātipātavirataṁ ca dṛṣṭvā sumanojño bhavati <span class='corrected'>|</span></p>
<p>ātmanā<a class='ref dkd' id='dkd18r10' href='#dkd18r10'>Dkd 18r10</a> adattādānāt kāmamithyācārān mṛṣāvādāt surāmaireyamadyapramādasthānaviratau samādāpayati surāmaireyamadyapramādasthānavirataṁ ca dṛṣṭvā sumanojño bhavaty <span class='corrected'>|</span> ebhiḥ paṁcadaśabhir dharmai<span class='corrected'>ḥ</span><a class='ref dkd' id='dkd18v1' href='#dkd18v1'>Dkd 18v1</a> samanvāgataḥ upāsakaḥ ātmahitāya pratipanno bhavati parahitāya bahujanahitāya bahujanasukhāya ca ||</p>
<p>aṣṭābhir dharmais samanvāgata upāsakaḥ ātmahitāya pratipanno bhavati na parahitāya <span class='corrected'>|</span> ātmanā<a class='ref dkd' id='dkd18v2' href='#dkd18v2'>Dkd 18v2</a> śraddhāsaṁpanno bhavati no tu parāṁ cchraddhāsaṁpadi samādāpayati <span class='corrected'>|</span> ātmā<span class='corrected'>nā</span> śīlasaṁpannas tyāgasaṁpannaḥ <span class='corrected'>|</span> abhīkṣṇam ārāmaṁ gantā bhavati bhikṣūṇāṁ darśanāya | avahitaśrotro dharmaṁ śṛṇoti <span class='corrected'>|</span> śrutānāṁ dharmāṇāṁ dhāraṇajātīyo bhavati<a class='ref dkd' id='dkd18v3' href='#dkd18v3'>Dkd 18v3</a> <span class='corrected'>|</span> dhṛtānāṁ dharmāṇām arthopaparīkṣī bhavati <span class='corrected'>|</span> ātmanā upaparīkṣitānāṁ dharmāṇām artham ājñāya dharmam ājñāya dharmānudharmapratipanno bhavati sāmīcīpratipanno ’nudharma no tu parān dharmacārī no tu parān dharmānudharmapratipattau<a class='ref dkd' id='dkd18v4' href='#dkd18v4'>Dkd 18v4</a> samādāpayati <span class='corrected'>|</span> ebhir aṣṭābhir dharmaiḥ samanvāgataḥ upāsakaḥ ātmahitāya pratipanno bhavati na parahitāya |</p>
<p>ṣoḍaśabhir dharmaiḥ samanvāgata upāsakaḥ ātmahitāya pratipanno bhavati<a class='ref dkd' id='dkd18v5' href='#dkd18v5'>Dkd 18v5</a> parahitāya ca | ātmanā śraddhāsaṁpanno bhavati parān api śraddhāsaṁpadi samādāpayati <span class='corrected'>|</span> ātmanā śīlasaṁpannas tyāgasaṁpanno bhavaty <span class='corrected'>|</span> ātmanā abhīkṣṇam ārāmaṁ gantā bhavati bhikṣūṇāṁ darśanāya <span class='corrected'>|</span> avahitaśrotro<a class='ref dkd' id='dkd18v6' href='#dkd18v6'>Dkd 18v6</a> dharmaṁ śṛṇoti <span class='corrected'>|</span> śrutānāṁ dharmāṇāṁ dhāraṇajātīyo bhavati <span class='corrected'>|</span> dhṛtānāṁ dharmāṇāṁ upaparīkṣ<span class='corrected'>a</span>ṇajātīyo bhavati <span class='corrected'>|</span> ātmanā upaparīkṣitānāṁ dharmāṇām artham ājñāya dharmaṁ ājñāya dharmānudharmapratipanno<a class='ref dkd' id='dkd18v7' href='#dkd18v7'>Dkd 18v7</a> bhavati | sāmīcīpratipanno ’nudharmacārī parāṁś ca dharmānudharmapratipattau samādāpayati <span class='corrected'>|</span> ebhiḥ ṣoḍaśabhir dharmaiḥ samanvāgata upāsaka ātmahitāya<a class='ref dkd' id='dkd18v8' href='#dkd18v8'>Dkd 18v8</a> pratipanno bhavati parahitāya ca |</p>
<p>caturviṁśatyā dharmais samanvāgata upāsakaḥ ātmahitāya pratipanno bhavati parahitāya bahujanahitāya bahujanasukhāya ca <span class='corrected'>|</span> ātmanā śraddhāsaṁpanno bhavati parān<a class='ref dkd' id='dkd18v9' href='#dkd18v9'>Dkd 18v9</a> api śraddhāsaṁpadi samādāpayati śraddhāsaṁpannaṁ ca dṛṣṭvā sumano<span class='corrected'>jño</span> bhavati <span class='corrected'>|</span> ātmanā śīlasaṁpannaḥ tyāgasaṁpannaḥ <span class='corrected'>|</span> abhīkṣṇam ārāmaṁ gantā bhavati bhikṣūṇāṁ darśanāya <span class='corrected'>|</span> avahitaśrotro dharmaṁ śṛṇoti <span class='corrected'>|</span> śrutānāṁ<a class='ref dkd' id='dkd18v10' href='#dkd18v10'>Dkd 18v10</a> dharmāṇāṁ dhāraṇajātīyo bhavati <span class='corrected'>|</span> dhṛtānāṁ dharmāṇām arthopaparikṣī bhavati <span class='corrected'>|</span> ātmanā upaparikṣitānāṁ dharmāṇām artham ājñāya dharmam ājñāya dharmānudharmapratipanno bhavati sāmīcīpratipanno ’nudharmacār<a class='ref dkd' id='dkd19r1' href='#dkd19r1'>Dkd 19r1</a> <span class='corrected'>|</span> parān api dharmānudharmapratipattau samādāpayati <span class='corrected'>| dharmā</span>nudharmapratipannaṁ ca dṛṣṭvā sumanojño bhavati <span class='corrected'>|</span> ebhiś caturviṁśatyā dharmaiḥ samanvāgata upāsakaḥ ātmahitāya pratipanno bhavati parahitāya bahujanahitāya bahujanasu<span class='corrected'>khā</span>ya<a class='ref dkd' id='dkd19r2' href='#dkd19r2'>Dkd 19r2</a> ca ||</p>
<p>daśabhir dharmais samanvāgata upāsakaḥ kāyasya bhedāt paraṁ maraṇād apāyadurgativinipātaṁ narakeṣūpapadyate <span class='corrected'>|</span> ātmanā prāṇātipātiko bhavati <span class='corrected'>|</span> adattādāyikaḥ kāmamithyācāriko mṛṣāvādikaḥ piśunavādikaḥ<a class='ref dkd' id='dkd19r3' href='#dkd19r3'>Dkd 19r3</a> paruṣavādikaḥ saṁbhinnapralāpiko ’bhidhyālur vyāpannacitto mithyādṛṣṭikaś ca bhavati <span class='corrected'>|</span> ebhir daśabhir dharmaiḥ samanvāgata upāsakaḥ kāyasya bhedād yāvan narakeṣūpapadyate <span class='corrected'>|</span></p>
<p>viṁśatyā dharmaiḥ samanvāgata upāsakaḥ kāyasya bhedād yāvan<a class='ref dkd' id='dkd19r4' href='#dkd19r4'>Dkd 19r4</a> narakeṣūpapadyate <span class='corrected'>|</span> ātmanā prāṇātipātiko bhavati parān api prāṇātipāte samādāpayati <span class='corrected'>|</span> ātmanā adattādāyiko yāvan mithyādṛṣṭikaḥ <span class='corrected'>|</span> parān api mithyādṛṣṭau samādāpayaty <span class='corrected'>|</span> ebhir viṁśatyā dharmaiḥ samanvāgata<a class='ref dkd' id='dkd19r5' href='#dkd19r5'>Dkd 19r5</a> upāsakaḥ kāyasya bhedād yāvan narakeṣūpapadyate |</p>
<p>triṁśatā dharmaiḥ samanvāgataḥ upāsakaḥ kāyasya bhedād yāvan narakeṣūpapadyate <span class='corrected'>|</span> ātmanā prāṇātipātiko bhavati <span class='corrected'>|</span> parān api prāṇātipāte samādāpayati<a class='ref dkd' id='dkd19r6' href='#dkd19r6'>Dkd 19r6</a> prāṇātipātikaṁ ca dṛṣṭvā sumanojño bhavati <span class='corrected'>|</span> ātmanā adattādāyiko yāvan mithyādṛṣṭikaṁ ca dṛṣṭvā sumanojño bhavati <span class='corrected'>|</span> ebhis triṁśatā dharmaiḥ samanvāgataḥ upāsako yāvat kāyasya bhedān<a class='ref dkd' id='dkd19r7' href='#dkd19r7'>Dkd 19r7</a> narakeṣūpapadyate |</p>
<p>catvāriṁśatā dharmais samanvāgata upāsakaḥ kāyasya bhedād yāvan narakeṣūpapadyate <span class='corrected'>|</span> ātmanā prāṇātipātiko bhavati <span class='corrected'>|</span> parān api prāṇātipāte samādāpayati prāṇātipātikaṁ ca<a class='ref dkd' id='dkd19r8' href='#dkd19r8'>Dkd 19r8</a> dṛṣṭvā sumanojño bhavati prāṇātipātasya ca varṇaṁ bhāṣate <span class='corrected'>|</span> ātmanā adattā<span class='corrected'>dā</span>yiko yāvan mithyādṛṣṭeś ca varṇaṁ bhāṣate <span class='corrected'>|</span> ebhiś catvāriṁśatā dharmais samanvāgata upāsakaḥ kāyasya bhedād yāvan narakeṣūpapadyate ||</p>
<p><a class='ref dkd' id='dkd19r9' href='#dkd19r9'>Dkd 19r9</a>daśabhir dharmaiḥ samanvāgata upāsakaḥ kāyasya bhedāt sugatau svargaloke deveṣūpapadyate <span class='corrected'>|</span> ātmanā prāṇātipātāt prativirato bhavati <span class='corrected'>|</span> ātmanā adattādā<span class='corrected'>nāt</span> kāmamithyācārān mṛṣāvādāt paiśunyāt pāruṣyāt<a class='ref dkd' id='dkd19r10' href='#dkd19r10'>Dkd 19r10</a> saṁbhinnapralāpād anabhidhyālur avyāpannacittaḥ samyagdṛṣṭiko bhavati <span class='corrected'>|</span> ebhir daśabhir dharmaiḥ samanvāgata upāsakaḥ kāyasya bhedāt sugatau svargaloke de<span class='corrected'>ve</span>ṣūpapadyate ||</p>
<p>viṁśatyā dharmais samanvāgata upāsaka<span class='corrected'>ḥ</span><a class='ref dkd' id='dkd19v1' href='#dkd19v1'>Dkd 19v1</a> kāyasya bhedād yāvad deveṣūpapadyate <span class='corrected'>|</span> ātma<span class='corrected'>nā prāṇāti</span>pātāt prativirato bhavati <span class='corrected'>|</span> parān api prāṇātipātaviratau samādāpayati <span class='corrected'>|</span> ātmanā adattādānād yāvat samyagdṛṣṭi<span class='corrected'>ko</span> bhavati <span class='corrected'>|</span> parān api samyagdṛṣṭau samādāpayati <span class='corrected'>|</span> ebhir<a class='ref dkd' id='dkd19v2' href='#dkd19v2'>Dkd 19v2</a> viṁśatyā dharmaiḥ samanvāgata upāsako yāvad deveṣūpapadyate ||</p>
<p>triṁśatā dharmais samanvāgata upāsakaḥ kāyasya bhedād yāvad deveṣūpapadyate <span class='corrected'>|</span> ātmanā prāṇātipāt<span class='corrected'>āt pra</span>tivirato bhavati <span class='corrected'>|</span> parān api prāṇātipātaviratau<a class='ref dkd' id='dkd19v3' href='#dkd19v3'>Dkd 19v3</a> samādāpayati <span class='corrected'>|</span> prāṇātipātavirataṁ ca dṛṣṭvā sumanojño bhavati <span class='corrected'>|</span> ātmanā adattādānād yāvat samyagdṛṣṭikaṁ ca dṛṣṭvā sumanojño bhavaty <span class='corrected'>|</span> ebhis triṁśatā dharmaiḥ samanvā<span class='corrected'>gata</span> upāsakaḥ kāyasya bhedād yāvad deveṣūpapadyate ||</p>
<p><a class='ref dkd' id='dkd19v4' href='#dkd19v4'>Dkd 19v4</a>catvāriṁśatā dharmais samanvāgata upāsakaḥ kāyasya bhedāt sugatau svargaloke deveṣūpapadyate <span class='corrected'>|</span> ātmanā prāṇātipātāt prativirato bhavati <span class='corrected'>|</span> parān api prā<span class='corrected'>ṇā</span>tipātaviratau samādāpayati <span class='corrected'>|</span> prāṇātipātavirataṁ<a class='ref dkd' id='dkd19v5' href='#dkd19v5'>Dkd 19v5</a> ca dṛṣṭvā sumanojño bhavati prāṇātipātavirateś ca varṇaṁ bhāṣate <span class='corrected'>|</span> ātmanā adattādānāt kāmamithyācārān mṛṣāvādāt<span class='hidden'>*</span> paiśunyāt pāruṣyāt saṁbhinnapralāpāt prativirato bhavaty <span class='corrected'>|</span> anabhidhyālur avyāpannacittaḥ<a class='ref dkd' id='dkd19v6' href='#dkd19v6'>Dkd 19v6</a> samyagdṛṣṭiko bhavati <span class='corrected'>|</span> parān api samyagdṛṣṭau samādāpayati <span class='corrected'>|</span> samyagdṛṣṭikaṁ ca dṛṣṭvā sumanojño bhavati samyagdṛṣṭeś ca varṇaṁ bhāṣate | ebhiś catvāriṁśatā dharmaiḥ samanvāgata upāsakaḥ kāyasya<a class='ref dkd' id='dkd19v7' href='#dkd19v7'>Dkd 19v7</a> bhedāt sugatau svargaloke deveṣūpapadyate |</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
