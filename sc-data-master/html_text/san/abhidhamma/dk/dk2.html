<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk2' lang='san'>
<header>
<ul>
<li class='division'>Dharmaskandha |</li>
</ul>
<h1>2. saṁskārapratyayaṁ vijñānaṁ |</h1>
</header>
<p class='uddana'>uddānaṁ <span class='corrected'>|</span><br>
hetuḥ pūrvaṁgamaṁ balaṁ saṁskārāḥ kumbhena <span class='corrected'>|</span><br>
catuṣkaṁ ||<br>
uddānaṁ <span class='corrected'>|</span><br>
lobhaḥ alobhaḥ atha cakṣuḥ saṁskṛtaṁ kumbhopamena <span class='corrected'>|</span><br>
dvitīyaṁ catuṣkaṁ ||</p>
<p>saṁskā<span class='corrected'>rapratyayaṁ</span><a class='ref dkd' id='dkd5r3' href='#dkd5r3'>Dkd 5r3</a> vijñānaṁ katamad <span class='corrected'>|</span> āha | yatha tāval lobhasahajāṁ vedanāṁ pratītya lobhasahajasya vijñānasyābhinirvṛttir bhavati prādurbhāvaś ca dveṣasahajāṁ mohasahajāṁ vedanāṁ pratītya mohasahajasya vijñāna<span class='corrected'>syābhinirvṛttir bhava</span>ti<a class='ref dkd' id='dkd5r4' href='#dkd5r4'>Dkd 5r4</a> prādurbhāvaḥ <span class='corrected'>|</span> tad ucyate saṁskārapratyayaṁ vijñānaṁ <span class='corrected'>|</span> api khalu cakṣuḥ pratītya rūpāṇi cotpadyate cakṣurvijñānaṁ <span class='corrected'>|</span> tatra cakṣuḥsaṁskṛtaṁ rūpāṇi ca bāhyaṁ pratyayaṁ cakṣurvijñānasya tad ucyate saṁskāra<span class='corrected'>pratyayaṁ vijnānaṁ |</span><a class='ref dkd' id='dkd5r5' href='#dkd5r5'>Dkd 5r5</a> śrotraghrāṇajihvākāyamanaḥ pratītya dharmāṁś cotpadyate manovijñānaṁ <span class='corrected'>|</span> tatra manaḥsaṁskṛtaṁ dharmāś ca bāhyaṁ pratyayaṁ manovijñānasya tad ucyate saṁskārapratyayaṁ vijñānaṁ <span class='corrected'>|</span> api khalv evam uktaṁ <span class='corrected'>bhagavatā kumbho</span>pamesmin<a class='ref dkd' id='dkd5r6' href='#dkd5r6'>Dkd 5r6</a> vyākaraṇe <span class='corrected'>|</span></p>
<p>tasya puṇyān saṁskārān abhisaṁskṛtya puṇyopagaṁ bhavati vijñānaṁ <span class='corrected'>|</span> apuṇyān āniṁjyān saṁskārān abhisaṁskṛtyāniṁjyopagaṁ bhavati vijñānaṁ <span class='corrected'>|</span></p>
<p>katham apuṇyaṁ <span class='corrected'>|</span> āha <span class='corrected'>|</span> yathā kha<span class='corrected'>lv ihaikatyo rāga</span>paryavasthito<a class='ref dkd' id='dkd5r7' href='#dkd5r7'>Dkd 5r7</a> dveṣaparyavasthito mohaparyavasthitaḥ kāyena duścaritaṁ carati vācā manasā duścaritaṁ carati <span class='corrected'>|</span> iti ye te akuśalāḥ kāyasaṁskārā vāksaṁskārā manaḥsaṁskārā i<span class='corrected'>ma ucyante ’pu</span>ṇyāḥ<a class='ref dkd' id='dkd5r8' href='#dkd5r8'>Dkd 5r8</a> saṁskārāḥ <span class='corrected'>|</span> yad api taddhetos tatpratyayaṁ kāyasya bhedān narakeṣūpapadyate <span class='corrected'>|</span> tatra ca vijñānam abhinirvartayati <span class='corrected'>|</span> evam apuṇyān saṁskārān abhisaṁskṛtyāpuṇyopagaṁ vijñānaṁ bhavati <span class='corrected'>|</span></p>
<p>yathā na<span class='corrected'>rakeṣu tiryakpre</span>teṣu<a class='ref dkd' id='dkd5r9' href='#dkd5r9'>Dkd 5r9</a> <span class='corrected'>|</span></p>
<p>kathaṁ puṇyān abhisaṁskārān abhisaṁskṛtya puṇyopagaṁ bhavati vijñānaṁ <span class='corrected'>|</span> āha | yathā khalv ihaikatyo manuṣyasukhakeṣv avekṣāvān bhavati pratibaddhacittaḥ <span class='corrected'>|</span> vistareṇa yāvat <span class='corrected'>|</span> tatra ca vijñānam abhi<span class='corrected'>nirvartayati | e</span>vaṁ<a class='ref dkd' id='dkd5r10' href='#dkd5r10'>Dkd 5r10</a> puṇyān saṁskārān abhisaṁskṛtya puṇyopagaṁ bhavati vijñānaṁ <span class='corrected'>|</span></p>
<p>yathā manuṣyasukhakānām evaṁ yāvat paranirmitavaśavartināṁ brahmakāyikānāṁ viviktaṁ kāmair viviktaṁ tatra ca vijñānam abhi<span class='corrected'>nirvartayati |</span><a class='ref dkd' id='dkd5r11' href='#dkd5r11'>Dkd 5r11</a> <span class='add'>(about 65–70 akṣaras illegible)</span></p>
<p><a class='ref dkd' id='dkd5v1' href='#dkd5v1'>Dkd 5v1</a>yāvad bṛhatphalānāṁ sarveṣu pratipratidhyānāni vaktavyāni <span class='corrected'>|</span></p>
<p>katham āniṁjyān saṁskārān abhisaṁskṛtyāniṁjyopagaṁ bhavati vijñānaṁ <span class='corrected'>|</span> āha <span class='corrected'>|</span> yathā khalv ihaikatya ākāśānantyāyatanānāṁ devānām ave<span class='corrected'>kṣāvān bhavati prati</span>baddhacitto<a class='ref dkd' id='dkd5v2' href='#dkd5v2'>Dkd 5v2</a> vistareṇa tatra ca vijñānam abhinirvartayati <span class='corrected'>|</span> evaṁ yāvan naivasaṁjñānāsaṁjñāyatanānām iti yāvad vijñānaṁ saṁskārān āgamya vistaraḥ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
