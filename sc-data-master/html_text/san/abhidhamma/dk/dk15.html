<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk15' lang='san'>
<header>
<ul>
<li class='division'>Dharmaskandha |</li>
</ul>
<h1>15. pañca bhayāni vadyāni vairāṇi |</h1>
</header>
<p>evaṁ mayā śrutam ekasmin samaye bhagavāṁś chrāvastyāṁ viharati jetavane ’nāthapiṇḍadasyārāme <span class='corrected'>|</span> tatra bhagavān bhikṣūn āmantrayate sma | yasya kasya cid bhikṣavaḥ<a class='ref dkd' id='dkd17r4' href='#dkd17r4'>Dkd 17r4</a> paṁca bhayāni vadyāni vairāṇi aśāntāni bhavanti sa dṛṣṭa eva dharme vijñānāṁ garhyo bhavati paścāc cānutāpyaḥ kāyasya ca bhedāt paraṁ maraṇād apāyadurgatiṁ vinipātaṁ narakeṣūpapadyate <span class='corrected'>|</span></p>
<p>katamāni paṁca bhayāni<a class='ref dkd' id='dkd17r5' href='#dkd17r5'>Dkd 17r5</a> vadyāni vairāṇy aśāntāni bhavanti <span class='corrected'>|</span></p>
<p>yat prāṇātipātikaḥ prāṇātipātapratyayaṁ vadyaṁ vairaṁ prasavati prāṇātipātād aprativiratasya evam asyedaṁ prathamaṁ bhayaṁ vadyaṁ vairam aśāntaṁ bhavati <span class='corrected'>|</span></p>
<p>yad<a class='ref dkd' id='dkd17r6' href='#dkd17r6'>Dkd 17r6</a> adattādāyikaḥ kāmamithyācāriko mṛṣāvādikaḥ</p>
<p>surāmaireyamadyapramādasthāyikaḥ surāmaireyamadyapramādasthānabhayaṁ vadyaṁ vairaṁ prasavati surāmaireyamadyapramādasthānād aprativiratasya<a class='ref dkd' id='dkd17r7' href='#dkd17r7'>Dkd 17r7</a> evam asyedaṁ paṁcamaṁ bhayaṁ vadyaṁ vairam aśāntaṁ bhavati <span class='corrected'>|</span></p>
<p>yasya kasya cid imāni paṁca bhayāni vadyāni vairāṇy aśāntāni bhavanti sa dṛṣṭa eva dharme vijñānāṁ garhyo bhavati paścāc cānutāpyaḥ <span class='corrected'>|</span><a class='ref dkd' id='dkd17r8' href='#dkd17r8'>Dkd 17r8</a> kāyasya bhedāt paraṁ maraṇād apāyadurgatiṁ vinipātaṁ narakeṣūpapadyate |</p>
<p>yasya tu kasya cit paṁca bhayāni vadyāni vairāṇi śāntāni bhavanti sa dṛṣṭa eva dharme vijñānāṁ praśasyo bhavati paścāc ca nānutāpyaḥ<a class='ref dkd' id='dkd17r9' href='#dkd17r9'>Dkd 17r9</a> kāyasya ca bhedāt sugatau svargaloke deveṣūpapadyate <span class='corrected'>|</span></p>
<p>katamāni paṁca bhayāni vadyāni vairāṇi śāntāni bhavanti <span class='corrected'>|</span></p>
<p>yat<span class='hidden'>*</span> prāṇātipātikaḥ prāṇātipātapratyayaṁ bhayaṁ vadyaṁ vairaṁ prasavati prāṇātipātāt<a class='ref dkd' id='dkd17r10' href='#dkd17r10'>Dkd 17r10</a> prativiratasya evam asyedaṁ prathamaṁ vadyaṁ vairaṁ śāntaṁ bhavati <span class='corrected'>|</span></p>
<p>yad adattādāyikaḥ kāmamithyācāriko mṛṣāvādikaḥ</p>
<p>surāmaireyamadyapramādasthāyikaḥ surāmaireyamadyapramādasthānapratyayaṁ<a class='ref dkd' id='dkd17v1' href='#dkd17v1'>Dkd 17v1</a> bhayaṁ vadyaṁ vairaṁ prasavati surāmaireyamadyapramādasthānāt prativiratasya evam asyedaṁ paṁcamaṁ bhayaṁ vadyaṁ vairaṁ śāntaṁ bhavati <span class='corrected'>|</span></p>
<p>yasya kasya cid imāni paṁca bhayāni vadyāni vairāṇi śāntāni bhavanti sa dṛṣṭa eva dharme<a class='ref dkd' id='dkd17v2' href='#dkd17v2'>Dkd 17v2</a> vijñānāṁ praśasyo bhavati paścāc ca nānutāpyaḥ kāyasya ca bhedāt sugatau svargaloke deveṣūpapadyate <span class='corrected'>|</span> idam avocad bhagavān <span class='corrected'>|</span> idam uktvā sugato hy athāparam etad uvāca śāstā ||</p>
<blockquote class='gatha'>
<p>yaḥ prāṇam atipātayati mṛṣāvādaṁ<a class='ref dkd' id='dkd17v3' href='#dkd17v3'>Dkd 17v3</a> ca bhāṣate |<br>
loke adattam ādatte paradāraṁ ca gacchati <span class='corrected'>|</span><br>
surāmaireyapānaṁ ca yo naro hy adhigṛdhyati <span class='corrected'>|</span><br>
saktaḥ paṁcasu dharmeṣu duḥśīla iti kathyate |<br>
kāyasya bhedā<span class='corrected'>d</span> duṣprajño narakeṣūpapadyate <span class='corrected'>||</span><br>
yas tu prāṇaṁ nātipātayati<a class='ref dkd' id='dkd17v4' href='#dkd17v4'>Dkd 17v4</a> mṛṣāvādaṁ na bhāṣate <span class='corrected'>|</span><br>
loke adattaṁ nādatte paradāraṁ na gacchati <span class='corrected'>|</span><br>
surāmaireyapānaṁ ca yo naro nādhigṛdhyati |<br>
muktaḥ paṁcasu dharmeṣu śīlavān iti kathyate <span class='corrected'>|</span><br>
kāyasya bhedāt sugato svargaloke deveṣūpapadyate <span class='corrected'>|</span></p>
</blockquote>
<p>idam<a class='ref dkd' id='dkd17v5' href='#dkd17v5'>Dkd 17v5</a> avocat<span class='hidden'>*</span> ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
