<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk11' lang='san'>
<header>
<ul>
<li class='division'>Dharmaskandha |</li>
</ul>
<h1>11. upādānapratyayo bhavaḥ |</h1>
</header>
<p>bhavaḥ katama <span class='corrected'>|</span> āha <span class='corrected'>|</span> upādānāny eva pratītyānekavidhā bhavaprajñaptir uktā bhagavatā <span class='corrected'>|</span> ekavidhā asti bhavaprajñaptir yatra traidhātukāḥ paṁca skandhā uktā bhagavatā <span class='corrected'>|</span><a class='ref dkd' id='dkd13v7' href='#dkd13v7'>Dkd 13v7</a> asti bhavaprajñaptir yatrāyatyāṁ punarbhavābhinirva<span class='corrected'>rta</span>kaṁ karmoktaṁ bhagavatā <span class='corrected'>|</span> asti bhavaprajñaptir yatropapa<span class='corrected'>t</span>tyaṁgikā paṁca skandhā uktā bhagavatā <span class='corrected'>|</span></p>
<p>katamā bhavaprajñaptir yatra traidhātukāḥ paṁca skandhā bhavā uktā<a class='ref dkd' id='dkd13v8' href='#dkd13v8'>Dkd 13v8</a> bhagavatā <span class='corrected'>|</span> yad uktaṁ <span class='corrected'>|</span> trayo bhavāḥ kāmabhavo rūpabhavaḥ ārūpyabhavaḥ <span class='corrected'>|</span> iyaṁ bhavaprajñaptir yatra traidhātukāḥ paṁca skandhā bhava uktā bhagavatā <span class='corrected'>|</span></p>
<p>katamā bhavaprajñaptir yatrāyatyāṁ punarbhavābhinirvartakaṁ karmoktaṁ bhagavatā<a class='ref dkd' id='dkd13v9' href='#dkd13v9'>Dkd 13v9</a> <span class='corrected'>|</span> yad uktaṁ <span class='corrected'>|</span> yad api tad ānanda karmāyatyāṁ punarbhavāya saṁvartate idam atra bhavasya <span class='corrected'>|</span> iyaṁ bhavaprajñaptir yatrāyatyāṁ punarbhavābhinirvartakaṁ karma bhava uktaṁ bhagavatā <span class='corrected'>|</span></p>
<p>katamā bhavaprajñaptir yatropapa<span class='corrected'>t</span>tyāṁgikāḥ<a class='ref dkd' id='dkd13v10' href='#dkd13v10'>Dkd 13v10</a> paṁca skandhā bhava uktā bhagavatā <span class='corrected'>|</span> yad uktaṁ <span class='corrected'>|</span> vijñānaṁ phalgunāhāraṁ yāvad evāyatyāṁ punarbhavābhinirvartaye prādurbhāvāya <span class='corrected'>|</span> iyaṁ bhavaprajñaptir yatropapat<span class='corrected'>t</span>yāṁgikāḥ paṁca skandhā bhava uktaṁ bhagavatā <span class='corrected'>|</span></p>
<p>api<a class='ref dkd' id='dkd14r1' href='#dkd14r1'>Dkd 14r1</a> khalv evam uktaṁ bhagavatā nidānaparyāye vyākaraṇe āyuṣmaty ānande <span class='corrected'>|</span></p>
<p>asti pratyayam ānanda bhavo <span class='corrected'>|</span> vistareṇa yāvat <span class='corrected'>|</span></p>
<p>sarvaśo vā punar ānanda upādāne asati api nu bhavaḥ prajñāyeta <span class='corrected'>|</span> no bhadanta <span class='corrected'>|</span> tasmāt tarhy ānanda eta<span class='corrected'>n ni</span>dānaṁ<a class='ref dkd' id='dkd14r2' href='#dkd14r2'>Dkd 14r2</a> caiṣa hetur eṣa samudaya eṣa pratyayo bhavasya yad utopādānaṁ <span class='corrected'>|</span> upādānapratyayam ānanda bhava <span class='corrected'>|</span> iti yad uktam idaṁ me tat pratyuktaṁ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
