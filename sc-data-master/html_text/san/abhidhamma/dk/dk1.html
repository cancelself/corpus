<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk1' lang='san'>
<header>
<ul>
<li class='division'>Dharmaskandha |</li>
</ul>
<h1>1. avidyāpratyayāḥ saṁskārāḥ |</h1>
</header>
<p><a class='ref dkd' id='dkd3r1' href='#dkd3r1'>Dkd 3r1</a>saṁmohaḥ pramoho mohaṁ mohajam iyam ucyate avidyā <span class='corrected'>|</span> avidyāpratyayāḥ saṁskārāḥ katame <span class='corrected'>|</span> evam uktaṁ bhagavatā <span class='corrected'>|</span></p>
<p>avidyā bhikṣavo hetuḥ saṁrāgāya hetuḥ saṁdveṣāya hetuḥ saṁ<span class='corrected'>mohāya | iti</span><a class='ref dkd' id='dkd3r2' href='#dkd3r2'>Dkd 3r2</a> yā sā saṁrāgatā saṁmohatā iyam ucyate avidyāpratyayāḥ saṁskārāḥ <span class='corrected'>|</span></p>
<p>api khalv evam uktaṁ bhagavatā <span class='corrected'>|</span></p>
<p>avidyā bhikṣavaḥ pūrvaṁgamaṁ pūrvanimittam anekavidhānāṁ pāpa<span class='corrected'>kānām akuśalā</span>nāṁ<a class='ref dkd' id='dkd3r3' href='#dkd3r3'>Dkd 3r3</a> dharmāṇāṁ samutpattaye ’nūtpātiko bhavati yad uta āḥrīkyaṁ cānapatrāpyaṁ ca <span class='corrected'>|</span> ahrīmān bhikṣavo bhikṣur anapatrāpī mithyādṛṣṭiko bhavati <span class='corrected'>|</span> tatra bhikṣavo mithyā mithyādṛṣṭyā mithyāsaṁkalpo bhava<span class='corrected'>ti |</span></p>
<p><span class='corrected'>mithyā</span>saṁkalpān<a class='ref dkd' id='dkd3r4' href='#dkd3r4'>Dkd 3r4</a> mithyāvācaṁ bhāṣati <span class='corrected'>|</span> mithyāvāco mithyākarmāntaḥ prabhavati <span class='corrected'>|</span> mithyākarmāntān mithyājīvaḥ prabhavati <span class='corrected'>|</span> mithyājīvān mithyāvyāyāmaḥ prabhavati <span class='corrected'>|</span> mithyāvyāyā<span class='corrected'>mā</span>n mithyāsmṛti<span class='corrected'>ḥ</span> prabhavati <span class='corrected'>| mithyāsmṛ</span>ter<a class='ref dkd' id='dkd3r5' href='#dkd3r5'>Dkd 3r5</a> mithyāsamādhiḥ prabhavati <span class='corrected'>|</span> iti yā sā mithyādṛṣṭir mithyāsaṁkalpo mithyāvāṅ mithyākarmānto mithyājīvo mithyāvyāyāmo mithyāsmṛtiḥ mithyāsamādhir ima ucyante avidyā<span class='corrected'>pratyayāḥ</span><a class='ref dkd' id='dkd3r6' href='#dkd3r6'>Dkd 3r6</a> saṁskārāḥ <span class='corrected'>|</span></p>
<p>api khalv evaṁ uktaṁ bhagavatā <span class='corrected'>|</span></p>
<p>ye ke cid bhikṣavo ’nekavidhāḥ pāpakā akuśalā dharmāḥ saṁbhavanti sarve te avidyāmūlakā avidyāsamudayā avidyājātīyā <span class='corrected'>avidyā</span>prabhavā <span class='corrected'>|</span><a class='ref dkd' id='dkd3r7' href='#dkd3r7'>Dkd 3r7</a> avidāgato hi bhikṣavaḥ ajānan kuśalākuśalān dharmān yathābhūtaṁ na prajānāti sāvadyānavadyān sevitavyāsevitavyān hīnapraṇītān kṛṣṇaśuklān sapratibhāgapratī<span class='corrected'>tyasamu</span>tpannān<a class='ref dkd' id='dkd3r8' href='#dkd3r8'>Dkd 3r8</a> dharmān yathābhūtaṁ na prajānāti <span class='corrected'>|</span> sa evaṁ kuśalākuśalān dharmān yathābhūtam aprajānan sāvadyānavadyān sevitavyāsevitavyān hīnapraṇītakṛṣṇaśuklasapratibhāgapra<span class='corrected'>tītyasa</span>mutpannān<a class='ref dkd' id='dkd3r9' href='#dkd3r9'>Dkd 3r9</a> dharmān yathābhūtam aprajānan mithyādṛṣṭiko bhavati <span class='corrected'>|</span> tatra bhikṣavo mithyādṛṣṭyā mithyāsaṁkalpaḥ prabhavati vistareṇa yathā pūrvoktaṁ <span class='corrected'>|</span> ima ucyante avidyāpratyayāḥ <span class='corrected'>sa</span>ṁ<span class='corrected'>skārāḥ |</span></p>
<p><a class='ref dkd' id='dkd3v1' href='#dkd3v1'>Dkd 3v1</a>api khalv evam uktaṁ bhagavatā kuṁbhopame vyākaraṇe <span class='corrected'>|</span></p>
<p>puṇyān api saṁskārān abhisaṁskaroti avidyāpratyayān <span class='corrected'>|</span> apuṇyān apy āniṁjyān api saṁskārān abhisaṁskaroti <span class='corrected'>|</span> avidyāpratyayāḥ puṇyasaṁskā<span class='corrected'>rāḥ katame | āha kuśalaṁ kāyakarma</span><a class='ref dkd' id='dkd3v2' href='#dkd3v2'>Dkd 3v2</a> vākkarma kuśalāś cittacaitasikā dharmāḥ kuśalāś cittaviprayuktāḥ saṁskārāḥ <span class='corrected'>|</span> yad api tat kuśalasya kāyakarmavākkarmaṇaḥ kuśalānāṁ cittacaitasikānāṁ kuśalānāṁ cittaviprayuktānāṁ saṁskārāṇāṁ dīrgharātraṁ <span class='corrected'>iṣṭaṁ kāntaṁ pri</span>yaṁ<a class='ref dkd' id='dkd3v3' href='#dkd3v3'>Dkd 3v3</a> manāpaṁ vipākaṁ pratisaṁvedayate tad idam ucyate puṇyam iti vā puṇyaphalam iti vā puṇyaphalavipākam iti vā <span class='corrected'>|</span></p>
<p>apuṇyāḥ saṁskārāḥ katame <span class='corrected'>|</span> āhākuśalaṁ kāyakarmavākkarma akuśalāś cittacaitasikā dharmāḥ aku<span class='corrected'>śalāś ci</span>ttaviprayuktā<span class='corrected'>ḥ</span><a class='ref dkd' id='dkd3v4' href='#dkd3v4'>Dkd 3v4</a> saṁskārā <span class='corrected'>|</span> yad api tad akuśalasya kāyakarmavākkarmaṇaḥ akuśalānāṁ cittacaitasikānāṁ dharmāṇām akuśalānāṁ cittaviprayuktānāṁ saṁskārāṇāṁ dīrgharātram aniṣṭam akāntam apriyam amanāpaṁ pratisaṁve<span class='corrected'>dayate ta</span>d<a class='ref dkd' id='dkd3v5' href='#dkd3v5'>Dkd 3v5</a> ucyate apuṇyam iti vā apuṇyaphalam iti vā apuṇyaphalavipākam iti vā <span class='corrected'>|</span> ima ucyante apuṇyāḥ saṁskārāḥ <span class='corrected'>|</span></p>
<p>āniṁjyāḥ saṁskārā<span class='corrected'>ḥ</span> katame <span class='corrected'>|</span> āha | catvāry ārūpyāṇy āniṁjyam ity ucyate ||</p>
<p>katham apuṇyān saṁskārān a<span class='corrected'>bhisaṁskuru</span>te<a class='ref dkd' id='dkd3v6' href='#dkd3v6'>Dkd 3v6</a> avidyāpratyayān <span class='corrected'>|</span> āha | yathā khalv ihaikatyo rāgaparyavasthito dveṣapāryavasthito mohaparyavasthitaḥ kāyena duścaritaṁ carati vācā manasā duścaritaṁ carati <span class='corrected'>|</span> itīme te akuśalāḥ kāyasaṁskārā <span class='corrected'>vāksaṁskārā</span><a class='ref dkd' id='dkd3v7' href='#dkd3v7'>Dkd 3v7</a> manaḥsaṁskārā <span class='corrected'>|</span> ima ucyante apuṇyā<span class='corrected'>ḥ</span> saṁskārā <span class='corrected'>|</span> yad api taddhetos tatpratyayaṁ kāyasya bhedān narakeṣūpapadyante | tatra ca saṁskārān abhinirvartayante <span class='corrected'>|</span> evam apuṇyān saṁskārān abhisaṁskaroti avidyāpratya<span class='corrected'>yān |</span></p>
<p><span class='corrected'>yathā</span><a class='ref dkd' id='dkd3v8' href='#dkd3v8'>Dkd 3v8</a> narakeṣv evaṁ tiryakpreteṣu |</p>
<p>kathaṁ puṇyān saṁskārān abhisaṁskaroti avidyāpratyayān <span class='corrected'>|</span> āha | yathā khalv ihaikatyo manuṣyasukhakeṣv avekṣāvān bhavati pratibaddhacittas <span class='corrected'>|</span> tasyaivaṁ bhavaty <span class='corrected'>|</span> aho batāhaṁ manuṣyasukhakānāṁ <span class='corrected'>sabhāgatā</span>yām<a class='ref dkd' id='dkd3v9' href='#dkd3v9'>Dkd 3v9</a> upapadyeyam iti <span class='corrected'>|</span> sa taṁ prārthayamānas taddhetukaṁ saṁvartanīyaṁ kāyena sucaritaṁ carati vācā manasā sucaritaṁ carati <span class='corrected'>|</span> iti ye te kuśalāḥ kāyasaṁskārā vā vāksaṁskārā vā manaḥsaṁskārā vā <span class='corrected'>ima ucyante pu</span>ṇyāḥ<a class='ref dkd' id='dkd3v10' href='#dkd3v10'>Dkd 3v10</a> saṁskārāḥ <span class='corrected'>|</span> yad api taddhetu tatpratyayaṁ kāyasya bhedān manuṣyasukhakānāṁ sabhāgatāyām upapadyate <span class='corrected'>|</span> tatra ca saṁskārān abhinirvartayaty <span class='corrected'>|</span> evaṁ puṇyān saṁskārān abhisaṁskaroti avidyāpratyayān <span class='corrected'>| n</span>a hai<span class='corrected'>vāvekṣāvā</span>n<a class='ref dkd' id='dkd4r1' href='#dkd4r1'>Dkd 4r1</a> bhavati pratibaddhacittaḥ <span class='corrected'>|</span> api tv avidyāyāṁ satyām avidyāsaṁcetanāhetoḥ kāyena sucaritaṁ carati vācā manasā sucaritaṁ carati <span class='corrected'>|</span> iti ye te kuśalāḥ kāyasaṁskārā vistareṇa yāvan manuṣyasukhakānāṁ sabhāgatāyā<span class='corrected'>m upapadyate |</span><a class='ref dkd' id='dkd4r2' href='#dkd4r2'>Dkd 4r2</a> tatra ca saṁskārān abhisaṁvartayaty <span class='corrected'>|</span> evaṁ puṇyān saṁskārān abhisaṁskurute avidyāpratyayān <span class='corrected'>|</span></p>
<p>yathā manuṣyasukhakānām evaṁ cāturmahārājakāyikānāṁ trayastriṁśānāṁ yāmānāṁ tuṣitānāṁ nirmāṇaratīnāṁ paranirmitava<span class='corrected'>śavartināṁ |</span></p>
<p><a class='ref dkd' id='dkd4r3' href='#dkd4r3'>Dkd 4r3</a>yathā khalv ihaiko brahmakāyikānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavati <span class='corrected'>|</span> aho batāhaṁ brahmakāyikānāṁ devānāṁ sabhāgatāyām upapadyeyaṁ <span class='corrected'>|</span> sa taṁ prārthayamānaḥ taddhetos tatsaṁvartanīyaṁ viviktaṁ kā<span class='corrected'>mair vivi</span>ktaṁ<a class='ref dkd' id='dkd4r4' href='#dkd4r4'>Dkd 4r4</a> pāpakair akuśalair dharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam upasaṁpadya viharati <span class='corrected'>|</span> tathā samāpannasya yat kāyasaṁvaro vāksaṁvaraḥ ājīvapariśuddhiḥ ima ucyante puṇyāḥ saṁskārāḥ <span class='corrected'>|</span> yad api <span class='corrected'>taddhetos ta</span>tpratyayaṁ<a class='ref dkd' id='dkd4r5' href='#dkd4r5'>Dkd 4r5</a> kāyasya bhedād braḥmakāyikānāṁ devānāṁ sabhāgatāyām upapadyate <span class='corrected'>|</span> tatra ca saṁskārān abhinirvartayati <span class='corrected'>|</span> evaṁ puṇyān saṁskārān abhinirvartayaty avidyāpratyayān <span class='corrected'>|</span> na haivāvekṣāvān bhavati pratibaddhaci<span class='corrected'>ttaḥ | api</span><a class='ref dkd' id='dkd4r6' href='#dkd4r6'>Dkd 4r6</a> tv avidyāyāṁ satyām avidyāsaṁcetanāhetor viviktaṁ kāmair yāvat prathamaṁ dhyānam upasaṁpadya viharati <span class='corrected'>|</span> tathā samāpannasya yaḥ kāyasaṁvaro vāksaṁvaraḥ <span class='corrected'>|</span> vistareṇa yāvat <span class='corrected'>|</span> tatra ca saṁskārān abhinirvartayati <span class='corrected'>| evam puṇyān</span><a class='ref dkd' id='dkd4r7' href='#dkd4r7'>Dkd 4r7</a> saṁskārān abhinirvartayaty avidyāpratyayān<span class='hidden'>*</span><span class='corrected'>|</span></p>
<p>yathā brahmakāyikānām evaṁ brahmapurohitānāṁ mahābraḥmāṇāṁ parīttābhānāṁ apramāṇābhānā<span class='corrected'>m ā</span>bhāsvarāṇāṁ parīttaśubhānām apramāṇaśubhānāṁ śubhakṛtsnānām a<span class='corrected'>nabhrakā</span>ṇāṁ<a class='ref dkd' id='dkd4r8' href='#dkd4r8'>Dkd 4r8</a> puṇyaprasavānāṁ bṛhatphalānāṁ <span class='corrected'>|</span> eṣu sarveṣu yathāyogyāni dhyānāni vaktavyāni <span class='corrected'>|</span></p>
<p>yathā khalv ihaikatyaḥ asaṁjñisatvānāṁ devānām avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ asaṁjñisa<span class='corrected'>ttvānāṁ devā</span>nāṁ<a class='ref dkd' id='dkd4r9' href='#dkd4r9'>Dkd 4r9</a> sabhāgatāyām upapadyeyaṁ <span class='corrected'>|</span> sa taṁ prārthayamānas taddhetos tatsaṁvartanīyaṁ saṁjñām audārikato duḥkhilataḥ sthūlabhittikato manasikaroti āsaṁjñikaṁ ca śāntataḥ praṇītato niḥsaraṇa<span class='corrected'>taḥ | tasya saṁjñām au</span>dārikato<a class='ref dkd' id='dkd4r10' href='#dkd4r10'>Dkd 4r10</a> duḥkhilataḥ sthūlabhittikato manasikurvataḥ āsaṁjñikaṁ ca śāntataḥ praṇītato niḥsaraṇataḥ saṁjñā antarāyaty āsaṁjñikaṁ ca saṁsthihati <span class='corrected'>|</span> yatrāsya saṁjñā antarāyaty āsaṁjñikaṁ <span class='corrected'>saṁsthihaty etā</span>vad<a class='ref dkd' id='dkd4v1' href='#dkd4v1'>Dkd 4v1</a> asaṁjñisamāpattiṁ samāpanna iti vaktavyaṁ <span class='corrected'>|</span> tathā samāpannasya yaḥ kāyasaṁvaro vāksaṁvaraḥ ājīvaviśuddhir ima ucyante puṇyāḥ saṁskārāḥ <span class='corrected'>|</span> yad api taddhetos tatpratyayaṁ kāyasya bhe<span class='corrected'>dād asaṁ</span>jñ<span class='corrected'>isattvānāṁ sabhā</span>gatāyām<a class='ref dkd' id='dkd4v2' href='#dkd4v2'>Dkd 4v2</a> upapadyate | tatra ca saṁskārān abhisaṁnirvartayaty avidyāpratyayān <span class='corrected'>|</span> na haivāvekṣāvān bhavati pratibaddhacitto <span class='corrected'>|</span> ’pi tv avidyāyāṁ satyāṁ avidyābhisaṁcetanāhetoḥ saṁjñām audārikato duḥkhilataḥ <span class='corrected'>sthūlabhittikato</span><a class='ref dkd' id='dkd4v3' href='#dkd4v3'>Dkd 4v3</a> manasikurute āsaṁjñikaṁ ca śāntataḥ praṇītato niḥsaraṇataḥ <span class='corrected'>|</span> tasya vistareṇa yāvad āsaṁjñikaṁ saṁsthihaty etāvat asaṁjñisamāpattiṁ samāpanna iti vaktavyaṁ <span class='corrected'>|</span> tathā samāpannasya yaḥ kāyasaṁvaro <span class='corrected'>| vistare</span>ṇa<a class='ref dkd' id='dkd4v4' href='#dkd4v4'>Dkd 4v4</a> yāvat <span class='corrected'>|</span> tatra ca saṁskārān abhinirvartayaty <span class='corrected'>|</span> evaṁ puṇyān saṁskārān abhisaṁskaroty avidyāpratyayān <span class='corrected'>|</span></p>
<p>katham āniṁjyān saṁskārān abhisaṁskaroty avidyāpratyayān <span class='corrected'>|</span> āha | yathā khalv ihaikatyaḥ ākāśānantyāyata<span class='corrected'>nānāṁ devānā</span>m<a class='ref dkd' id='dkd4v5' href='#dkd4v5'>Dkd 4v5</a> avekṣāvān bhavati pratibaddhacittaḥ <span class='corrected'>|</span> tasyaivaṁ bhavaty <span class='corrected'>|</span> aho batāhaṁ ākāśānantyāyata<span class='corrected'>nā</span>nāṁ devānāṁ sabhāgatāyām upapadyeyaṁ <span class='corrected'>|</span> sa taṁ prārthayamānaḥ taddhetos tatsaṁvartanīyaṁ sarvaśo rūpasaṁ<span class='corrected'>jnānām a</span>tikramāt<a class='ref dkd' id='dkd4v6' href='#dkd4v6'>Dkd 4v6</a> pratighasaṁjñānāṁ astaṁgamān nānātvasaṁjñānām amanasikārād anantam ākāśam ity ākāśānantyāyatanam upasaṁpadya viharati <span class='corrected'>|</span> tathā samāpannasya yā cetanā cetitaṁ cetanāmitaṁ <span class='corrected'>cetayi</span>tatvaṁ<a class='ref dkd' id='dkd4v7' href='#dkd4v7'>Dkd 4v7</a> cetanāgataṁ cittābhisaṁskāro manaskarma ima ucyante āniṁjyāḥ saṁskārāḥ <span class='corrected'>|</span> yad api taddhetos tatpratyayaṁ kāyasya bhedād ākāśānantyāyatanānāṁ devānāṁ sabhāgatāyām upapadyate ta<span class='corrected'>tra ca saṁ</span>skārān<a class='ref dkd' id='dkd4v8' href='#dkd4v8'>Dkd 4v8</a> abhinirvartayaty <span class='corrected'>|</span> evam āniṁjyān saṁskārān abhinirvartayaty avidyāpratyayān <span class='corrected'>|</span> na haivāvekṣāvān bhavati pratibaddhacittaḥ <span class='corrected'>|</span> api tv avidyāyāṁ satyāṁ avidyābhisaṁcetanāhetoḥ sarvaśo rūpasaṁjñānāṁ <span class='corrected'>samati</span>kramād<a class='ref dkd' id='dkd4v9' href='#dkd4v9'>Dkd 4v9</a> vistareṇa yāvad ākāśānantyāyatanam upasaṁpadya viharati <span class='corrected'>|</span> tathā samāpannasya yā cetanā vistareṇa ima ucyante āniṁjyāḥ saṁskārā <span class='corrected'>|</span> yad api taddhetos tatpratyayaṁ kāyasya bhedā<span class='corrected'>d ā</span>kāśā<span class='corrected'>nantyāyata</span>nānāṁ<a class='ref dkd' id='dkd4v10' href='#dkd4v10'>Dkd 4v10</a> devānāṁ sabhāgatāyām upapadyate <span class='corrected'>|</span> tatra ca saṁskārān abhinirvartayaty <span class='corrected'>|</span> evaṁ āniṁjyān saṁskārān abhinirvartayaty avidyāpratyayān<span class='hidden'>*</span> <span class='corrected'>|</span></p>
<p>yathākāśānantyāyatanānām evaṁ vijñānānantyāyatanānām ā<span class='corrected'>kiṁcanyāya</span>tanānāṁ<a class='ref dkd' id='dkd5r1' href='#dkd5r1'>Dkd 5r1</a> naivasaṁjñānāsaṁjñāyatanānām eteṣāṁ pratyekapratyekasaḥ ārūpyā vaktavyā <span class='corrected'>|</span> iti ye te saṁskārā avidyām āgamyāvidyāṁ niśrityāvidyāṁ pratiṣṭhāya utpadyanti samutpadyante jāyanti saṁjāyanti <span class='corrected'>samudāgacchanti</span><a class='ref dkd' id='dkd5r2' href='#dkd5r2'>Dkd 5r2</a> prādurbhavanti ima ucyante avidyāpratyayās saṁskārāḥ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
