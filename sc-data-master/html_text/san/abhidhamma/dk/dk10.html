<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk10' lang='san'>
<header>
<ul>
<li class='division'>Dharmaskandha |</li>
</ul>
<h1>10. tṛṣṇāpratyayam upādānam |</h1>
</header>
<p class='uddana'>uddānaṁ ||<br>
tatprathamābhinipātaḥ kāmaiś cāvekṣāvāṁs tathā<br>
dṛṣṭir vicikitsā upādānaṁ vibhāgo nandam eva ca ||</p>
<p>tṛṣṇāpratyayam upādānaṁ katamad <span class='corrected'>|</span> āha | yat prathamābhinipātaṁ<a class='ref dkd' id='dkd11r7' href='#dkd11r7'>Dkd 11r7</a> tṛṣṇāvaipulyam upādānaṁ yathā katham iti <span class='corrected'>|</span></p>
<p>yathā khalv ihaikatyaḥ kāmeṣv avekṣāvān bhavati pratibaddhacittaḥ kāmarāgaparyavasthānaṁ utpādayati <span class='corrected'>|</span> sa tasmāt paryavasthānād anyaṁ paryavasthānam utpādayati<a class='ref dkd' id='dkd11r8' href='#dkd11r8'>Dkd 11r8</a> adhimātrād adhimātrataraṁ tīvrāt tīvrataraṁ pūrṇāt pūritataraṁ <span class='corrected'>|</span> iti pūrvakaṁ paryavasthānaṁ tṛṣṇā paścimam upādānaṁ <span class='corrected'>tad ucyante</span> tṛṣṇāpratyayaṁ upādānaṁ <span class='corrected'>|</span></p>
<p>yathā khalv ihaikatyo rūpeṣv ārūpyeṣv avekṣāvān bhavati pratibaddhacitta<a class='ref dkd' id='dkd11r9' href='#dkd11r9'>Dkd 11r9</a> ārūpyarāgaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati adhimātrād adhimātrataraṁ yāvat paripūrṇāt paripūrṇataraṁ <span class='corrected'>|</span> iti pūrvakaṁ paryavasthānaṁ tṛṣṇā paścimam upādānam<span class='hidden'>*</span> <span class='corrected'>|</span><a class='ref dkd' id='dkd11r10' href='#dkd11r10'>Dkd 11r10</a> tad ucyate tṛṣṇāpratyayam upādānaṁ <span class='corrected'>|</span></p>
<p>asti khalv evam uktaṁ bhagavatā pātaleyavyākaraṇe <span class='corrected'>|</span></p>
<p>deśitā vo bhikṣavo mayā dharmāḥ skandhānāṁ pravicayāya | yad uta catvāri smṛtyupasthānāni catvāri samyakpradhānāni<a class='ref dkd' id='dkd11v1' href='#dkd11v1'>Dkd 11v1</a> catvāra ṛddhipādāḥ paṁcendriyāṇi paṁca balāni sapta bodhyaṁgāny āryāṣṭāṁgo mārga <span class='corrected'>|</span> evaṁ deśiteṣu vo bhikṣavo mayā dharmeṣu skandhānāṁ pravicayāya <span class='corrected'>|</span></p>
<p>atha ca punar ihaikatyā mohapuruṣā na tīvracchandā viharanti na tīvrasnehā na tīvrapremāṇo<a class='ref dkd' id='dkd11v2' href='#dkd11v2'>Dkd 11v2</a> na tīvrapramādās <span class='corrected'>|</span> te dhandham evānuttaryaṁ spṛśanti yad utāsravāṇāṁ kṣayāya | evaṁ deśiteṣu vo bhikṣavo mayā dharmeṣu skandhānāṁ pravicayāya <span class='corrected'>|</span></p>
<p>atha ca punar ihaikatyāḥ kulaputrāḥ atīvatīvracchandā viharanti atīvatīvrasnehā<a class='ref dkd' id='dkd11v3' href='#dkd11v3'>Dkd 11v3</a> atīvatīvrapremāṇo ’tīvatīvrapramādās <span class='corrected'>|</span> te kṣipram evānuttaryaṁ spṛśanti yad utāsravāṇāṁ kṣayāya <span class='corrected'>|</span> evaṁ deśiteṣu vo bhikṣavo mayā dharmeṣu skandhānāṁ pravicayāya <span class='corrected'>|</span></p>
<p>atha ca punar ihaikatyo rūpam ātmataḥ<a class='ref dkd' id='dkd11v4' href='#dkd11v4'>Dkd 11v4</a> samanupaśyati <span class='corrected'>|</span> yā sā samanupaśyanā saṁskārās te <span class='corrected'>|</span> te punaḥ saṁskārāḥ kinnidānāḥ kiṁsamudayāḥ kiṁjātīyāḥ kiṁprabhavāḥ <span class='corrected'>|</span> avidyāsaṁsparśajaṁ bhikṣavo vedayitaṁ pratītya tṛṣṇotpannā <span class='corrected'>|</span> tatas te saṁ<span class='corrected'>s</span>kārās <span class='corrected'>|</span> tṛṣṇā punar bhikṣavaḥ<a class='ref dkd' id='dkd11v5' href='#dkd11v5'>Dkd 11v5</a> kinnidānā kiṁsamudayā kiṁjātīyā kiṁprabhavā <span class='corrected'>|</span> tṛṣṇā bhikṣavo vedanānidānā vedanāsamudayā vedanājātīyā vedanāprabhavā <span class='corrected'>|</span> vedanā punar bhikṣavaḥ kinnidānā kiṁsamudayā kiṁjātīyā kiṁprabhavā <span class='corrected'>|</span> vedanā bhikṣavaḥ<a class='ref dkd' id='dkd11v6' href='#dkd11v6'>Dkd 11v6</a> sparśanidānā sparśasamudayā sparśajātīyā sparśaprabhavā <span class='corrected'>|</span> sparśaḥ kinnidānaḥ kiṁsamudayaḥ kiṁjātīyaḥ kiṁprabhavaḥ <span class='corrected'>|</span> sparśo bhikṣavaḥ ṣaḍāyatananidānaḥ ṣaḍāyatanasamudayaḥ ṣaḍāyatanajātīyaḥ<a class='ref dkd' id='dkd11v7' href='#dkd11v7'>Dkd 11v7</a> ṣaḍāyatanaprabhavaḥ <span class='corrected'>|</span> tatra bhikṣavaḥ ṣaḍāyatanam anityaṁ saṁskṛtaṁ cetitaṁ pratītyasamutpannaṁ <span class='corrected'>|</span> so ’pi sparśaḥ sāpi vedanā sāpi tṛṣṇā sāpi samanupaśyanā anityā saṁskṛtā cetitā pratītyasamutpannā <span class='corrected'>|</span><a class='ref dkd' id='dkd11v8' href='#dkd11v8'>Dkd 11v8</a></p>
<p>sa rūpam ātmeti samanupaśyatīti satkāyadṛṣṭiparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati adhimātrād adhimātrataraṁ yāvat paripūrṇāt paripūrṇataraṁ<a class='ref dkd' id='dkd11v9' href='#dkd11v9'>Dkd 11v9</a> <span class='corrected'>|</span> iti pūrvakaṁ paryavasthānaṁ tṛṣṇā paścimam upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>na haiva rūpam ātmeti samanupaśyaty api tu rūpavantam ātmānaṁ samanupaśyati <span class='corrected'>|</span> na haiva rūpavantam ātmānaṁ saṁanupaśyaty api<a class='ref dkd' id='dkd11v10' href='#dkd11v10'>Dkd 11v10</a> tu rūpam ātmīyaṁ samanupaśyati <span class='corrected'>|</span> na haiva rūpam ātmīyaṁ samanupaśyaty api tu rūpe ātmānaṁ samanupaśyati <span class='corrected'>|</span></p>
<p>na haiva rūpe ātmānaṁ samanupaśyaty api tu vedanām ātmataḥ samanupaśyati <span class='corrected'>|</span> na haiva vedanā<span class='corrected'>m ātmataḥ</span><a class='ref dkd' id='dkd12r1' href='#dkd12r1'>Dkd 12r1</a> saṁanupaśyaty api tu vedanāvantam ātmānaṁ samanupaśyati <span class='corrected'>|</span> na haiva vedanā<span class='corrected'>vantaṁ</span> ātmānaṁ samanupaśyaty api tu vedanām ātmīyāṁ samanupaśyati <span class='corrected'>|</span> na haiva vedanām ātmīyāṁ samanupaśyaty api tu vedanāyām ātmānaṁ samanupa<span class='corrected'>śyati |</span></p>
<p><a class='ref dkd' id='dkd12r2' href='#dkd12r2'>Dkd 12r2</a>na haiva vedanāyām ātmānaṁ samanupaśyaty api tu saṁjñām ātmataḥ samanupaśyati <span class='corrected'>|</span> na haiva saṁjñām ātmataḥ samanupaśyaty api tu saṁjñāvantam ātmānaṁ samanupaśyati <span class='corrected'>|</span> na haiva saṁjñāvantam ātmānaṁ samanupaśyaty api tu saṁjñām ātmīyāṁ<a class='ref dkd' id='dkd12r3' href='#dkd12r3'>Dkd 12r3</a> samanupaśyati <span class='corrected'>|</span> na haiva saṁjñām ātmīyāṁ samanupaśyaty api tu saṁjñāyām ātmānaṁ samanupaśyati <span class='corrected'>|</span></p>
<p>na haiva saṁjñāyām ātmānaṁ samanupaśyaty api tu saṁskārān ātmataḥ samanupaśyati <span class='corrected'>|</span> na haiva saṁskārān ātmataḥ<a class='ref dkd' id='dkd12r4' href='#dkd12r4'>Dkd 12r4</a> samanupaśyaty api tu saṁskāravantam ātmānaṁ samanupaśyati <span class='corrected'>|</span> vistaraḥ <span class='corrected'>|</span></p>
<p>vijñānam ātmataḥ samanupaśyati <span class='corrected'>|</span> na haiva vijñānam ātmataḥ samanupaśyaty api tu vijñānavantam ātmānaṁ samanupaśyati <span class='corrected'>|</span> na haiva vijñānavantam ātmānaṁ<a class='ref dkd' id='dkd12r5' href='#dkd12r5'>Dkd 12r5</a> samanupaśyati api tu vijñānam ātmīyaṁ samanupaśyati <span class='corrected'>|</span> na haiva vijñānam ātmīyaṁ samanupaśyaty api tu vijñāne ātmānaṁ samanupaśyati <span class='corrected'>|</span></p>
<p>na haiva vijñāne ātmānaṁ samanupaśyaty api tu kāṁkṣī bhavati vicikitsī <span class='corrected'>|</span> na haiva kāṁkṣī bhavati vicikitsī api<a class='ref dkd' id='dkd12r6' href='#dkd12r6'>Dkd 12r6</a> tu bhavadṛṣṭir bhavati vibhavadṛṣṭiḥ <span class='corrected'>|</span> na haiva bhavadṛṣṭir bhavati vibhavadṛṣṭiḥ api tv astīti vācādhigataṁ bhavaty <span class='corrected'>|</span> ayam aham asmīti samanupaśyati <span class='corrected'>|</span> yo ’sāv asmīty adhigamo ’yam aham asmīty adhigamo <span class='corrected'>|</span> yāsāv asmī<span class='corrected'>ti</span> samanupaśyanā<a class='ref dkd' id='dkd12r7' href='#dkd12r7'>Dkd 12r7</a> saṁskārās te <span class='corrected'>|</span> te punaḥ saṁskārāḥ kiṁnidānāḥ kiṁsamudayāḥ kiṁjātīyāḥ kiṁprabhavā <span class='corrected'>|</span> vistareṇa yāvat <span class='corrected'>|</span></p>
<p>tatra bhikṣavaḥ ṣaḍāyatanam anityaṁ saṁskṛtaṁ cetitaṁ pratītyasamutpannaṁ <span class='corrected'>|</span> so ’pi sparśaḥ sāpi vedanā sāpi tṛṣṇā<a class='ref dkd' id='dkd12r8' href='#dkd12r8'>Dkd 12r8</a> te ’pi saṁskārāḥ sāpi samanupaśyanā anityā saṁskṛtā cetitā pratītyasamutpannā asmīty adhigatā bhavaty <span class='corrected'>|</span> ayam aham asmīti saṁanupaśyati <span class='corrected'>|</span> satkāyadṛṣṭiparyavasthānaṁ utpādayati <span class='corrected'>|</span> sa tasmāt paryavasthānād anyat<a class='ref dkd' id='dkd12r9' href='#dkd12r9'>Dkd 12r9</a> paryavasthānam utpādayati adhimātrād adhimātrataraṁ tīvrāt tīvrataraṁ paripūrṇāt paripūrṇataraṁ <span class='corrected'>|</span> iti pūrvakaṁ paryavasthānaṁ trṣṇā paścimam upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>api khalu śāśvato lokaḥ<a class='ref dkd' id='dkd12r10' href='#dkd12r10'>Dkd 12r10</a> antagrāhadṛṣṭiparyavasthānam utpādayaty adhimātrā<span class='corrected'>d a</span>dhimātrataraṁ yāvat paripūrṇāt paripūrṇataram <span class='corrected'>|</span> iti pūrvakaṁ paryavasthānaṁ tṛṣṇā paścimakam upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>aśāśvato<a class='ref dkd' id='dkd12v1' href='#dkd12v1'>Dkd 12v1</a> lokaḥ <span class='corrected'>|</span> śāśvataś cāśāśvataś ca <span class='corrected'>|</span> naiva śāśvato nāśāśvataḥ <span class='corrected'>|</span> antavān lokaḥ <span class='corrected'>|</span> anantavān lokaḥ <span class='corrected'>|</span> antavāṁś cānantavāṁś ca <span class='corrected'>|</span> naivāntavān anantavāṁś ca | sa jīvas tac charīraṁ <span class='corrected'>|</span> anyo jīvo ’nyac charīraṁ bhavati <span class='corrected'>|</span> tathāgataḥ paraṁ maraṇān na bhavati <span class='corrected'>|</span> tathāgataḥ<a class='ref dkd' id='dkd12v2' href='#dkd12v2'>Dkd 12v2</a> paraṁ maraṇād bhavati ca na bhavati ca <span class='corrected'>|</span> naiva bhavati na na bhavati paraṁ maraṇād <span class='corrected'>|</span> antagrāhadṛṣṭiparyavasthānam utpādayati <span class='corrected'>|</span> sa tasmāt paryavasthānād yāvat paripūrṇāt paripūrṇataraṁ <span class='corrected'>|</span> iti pūrvakaṁ paryavasthānaṁ tṛṣṇā paścimakam<a class='ref dkd' id='dkd12v3' href='#dkd12v3'>Dkd 12v3</a> upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>api khalu na bhagavāṁs tathāgato ’rhan samyaksaṁbuddho na vidyācaraṇasaṁpanno na sugato lokavid anuttaraḥ puruṣadaṁyasārathi śāstā devamanuṣyāṇāṁ buddho bhagavāṁ mithyā dṛṣṭiparyavasthānaṁ<a class='ref dkd' id='dkd12v4' href='#dkd12v4'>Dkd 12v4</a> utpādayati <span class='corrected'>|</span> sa tasmāt paryavasthānād vistareṇa paripūrṇāt paripūrṇataraṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>na svākhyāto bhagavato dharmo na sāṁdṛṣṭiko na nirjvaraḥ nākālikaḥ naupanāyiko naihipaśyakaḥ<a class='ref dkd' id='dkd12v5' href='#dkd12v5'>Dkd 12v5</a> na pratyātmavedanīyo vijñair <span class='corrected'>|</span></p>
<p>na supratipanno bhagavataḥ śrāvakasaṁgho na ṛjupratipanno na nyāyapratipanno na sāmīcīpratipanno nānudharmacārī <span class='corrected'>|</span></p>
<p>na duḥkhaṁ <span class='corrected'>|</span> na samudayo <span class='corrected'>|</span> na nirodho <span class='corrected'>|</span> na mārgo <span class='corrected'>|</span></p>
<p>na sarvasaṁskārā<a class='ref dkd' id='dkd12v6' href='#dkd12v6'>Dkd 12v6</a> anityā <span class='corrected'>|</span> na sarvadharmā anātmāno <span class='corrected'>|</span> na śāntaṁ nirvāṇam <span class='corrected'>|</span> iti mithyādṛṣṭiparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati <span class='corrected'>|</span> vistareṇa yāvad <span class='corrected'>|</span> iti pūrvakaṁ paryavasthānaṁ<a class='ref dkd' id='dkd12v7' href='#dkd12v7'>Dkd 12v7</a> tṛṣṇā paścimam upādānaṁ <span class='corrected'>|</span> tad ucyate tṛṣṇāpra<span class='corrected'>tya</span>yam upādānam iti <span class='corrected'>|</span></p>
<p>api khalu śāśvato loka idam eva satyaṁ moham anyad <span class='corrected'>|</span> iti dṛṣṭiparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam<a class='ref dkd' id='dkd12v8' href='#dkd12v8'>Dkd 12v8</a> utpādayati <span class='corrected'>|</span> vistareṇa yāvat paścimakam upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>śāśvato loko vistareṇa yāvac caiva bhavati tathāgataḥ paraṁ maraṇād iti idam eva satyaṁ mohaṁ anyad <span class='corrected'>|</span><a class='ref dkd' id='dkd12v9' href='#dkd12v9'>Dkd 12v9</a> iti dṛṣṭiparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati <span class='corrected'>|</span> vistareṇa yāvat paścimakam upādānaṁ <span class='corrected'>|</span> tad ucyate tṛṣṇāpratyayaṁ upādānaṁ <span class='corrected'>|</span></p>
<p>api khalu śīlaṁ parāmṛśati<a class='ref dkd' id='dkd12v10' href='#dkd12v10'>Dkd 12v10</a> śīlena śucyati mucyati niryāti sukhaduḥkhaṁ vyatikrāmati sukhaduḥkhavyatikramaṁ cānuprāpnoti <span class='corrected'>|</span> śīlavrataparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānaṁ utpādayati<a class='ref dkd' id='dkd13r1' href='#dkd13r1'>Dkd 13r1</a> <span class='corrected'>|</span> vistareṇa yāvat paścimakaṁ upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>vrataṁ parāmṛśati yad ubhayataḥ śīlavrataṁ parāmṛśati <span class='corrected'>|</span> śīlavratena śucyati mucyate niryāti yāvat sukhaduḥkhaṁ vyatikramam anuprāpnoti<a class='ref dkd' id='dkd13r2' href='#dkd13r2'>Dkd 13r2</a> <span class='corrected'>|</span> śīlavrataparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati <span class='corrected'>|</span> vistareṇa yāvat paścimakam upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span></p>
<p>api khalu tathāgato bhagavān arhan samyaksaṁbuddho<a class='ref dkd' id='dkd13r3' href='#dkd13r3'>Dkd 13r3</a> neti vicikitsāparyavasthānam utpādayati <span class='corrected'>|</span> sa tasmāt paryavasthānād anyaṁ paryavasthānam utpādayati <span class='corrected'>|</span> vistareṇa yāvat paścimakaṁ upādānaṁ <span class='corrected'>|</span> tad ucyate tṛṣṇāpratyayam upādānaṁ <span class='corrected'>|</span> vidyācaraṇasaṁpanno na vidyācaraṇasaṁpannaḥ<a class='ref dkd' id='dkd13r4' href='#dkd13r4'>Dkd 13r4</a> <span class='corrected'>|</span> sugato lokavit<span class='hidden'>*</span> na sugato lokavit<span class='hidden'>*</span> <span class='corrected'>|</span> anuttaro nānuttaraḥ <span class='corrected'>|</span> puruṣadamyasārathiḥ na puruṣadamyasārathiḥ <span class='corrected'>|</span> śāstā devamanuṣyāṇāṁ na śāstā devamanuṣyāṇāṁ <span class='corrected'>|</span> buddho bhagavān na buddho bhagavān <span class='hidden'>*</span> <span class='corrected'>|</span></p>
<p><a class='ref dkd' id='dkd13r5' href='#dkd13r5'>Dkd 13r5</a>svākhyāto bhagavato dharmo na svākhyāto bhagavato dharmaḥ <span class='corrected'>|</span> sāṁdṛṣṭiko na sāṁdṛṣṭiko <span class='corrected'>|</span> nirjvaro na nirjvaraḥ <span class='corrected'>|</span> ākāliko nākālikaḥ <span class='corrected'>|</span> aupanāyiko naupanāyikaḥ <span class='corrected'>|</span> aihidarśiko naihidarśikaḥ <span class='corrected'>|</span> pratyātmaved<span class='corrected'>anī</span>yo<a class='ref dkd' id='dkd13r6' href='#dkd13r6'>Dkd 13r6</a> vijñaiḥ na pratyātmavedanīyo vijñaiḥ <span class='corrected'>|</span></p>
<p>supratipanno bhagavataḥ śrāvakasaṁgho na supratipanno bhagavataḥ śrāvakasaṁghaḥ <span class='corrected'>|</span> ṛjupratipanno na ṛjupratipanno <span class='corrected'>|</span> nyāyapratipanno na nyāyapratipanno<a class='ref dkd' id='dkd13r7' href='#dkd13r7'>Dkd 13r7</a> <span class='corrected'>|</span> dharmānudharmapratipanno na dharmānudharmapratipannaḥ <span class='corrected'>|</span> sāmīcīpratipanno na sāmīcīpratipannaḥ <span class='corrected'>|</span> anudharmacārī nānudharmacārī <span class='corrected'>|</span></p>
<p>duḥkhaṁ na duḥkhaṁ <span class='corrected'>|</span> samudayo na samudayo <span class='corrected'>|</span> nirodho na nirodhaḥ <span class='corrected'>|</span> mārgo na mārgaḥ <span class='corrected'>|</span> sarvasaṁskārā<a class='ref dkd' id='dkd13r8' href='#dkd13r8'>Dkd 13r8</a> anityā na sarvasaṁskārā anityāḥ <span class='corrected'>|</span> sarvadharmā anātmānaḥ na sarvadharmā anātmānaḥ <span class='corrected'>|</span> śāntaṁ nirvāṇaṁ na śāntaṁ nirvāṇaṁ <span class='corrected'>|</span> iti vicikitsāparyavasthānam utpādayati <span class='corrected'>|</span> vistareṇa yāvat paścimakam upādānam<span class='hidden'>*</span> <span class='corrected'>|</span><a class='ref dkd' id='dkd13r9' href='#dkd13r9'>Dkd 13r9</a> tad ucyate tṛṣṇāpratyayam upādānaṁ <span class='corrected'>|</span></p>
<p>api khalu sarvāṇy eva catvāry upādānāni tṛṣṇāsamudayāni tṛṣṇājātīyāni tṛṣṇāprabhavāni <span class='corrected'>|</span> katamāni catvāri <span class='corrected'>|</span> kāmopādānaṁ dṛṣṭyupādānaṁ śīlavratopādānam ātmavādopādānaṁ<a class='ref dkd' id='dkd13r10' href='#dkd13r10'>Dkd 13r10</a> <span class='corrected'>|</span></p>
<p>kāmopādānaṁ katamad <span class='corrected'>|</span> āha | kāmapratisaṁyuktāṁ dṛṣṭiṁ śīlavrataṁ ca sthāpya yāni <span class='corrected'>tada</span>nyāni kāmapratisaṁyuktāni saṁyojanabandhanānuśayopakleśaparyavasthānāni idam ucyate<a class='ref dkd' id='dkd13v1' href='#dkd13v1'>Dkd 13v1</a> kāmopādānaṁ <span class='corrected'>|</span></p>
<p>dṛṣṭyupādānaṁ katamad <span class='corrected'>|</span> āha | catasro dṛṣṭayo dṛṣṭyupādānam ity ucyate satkāyadṛṣṭir antagrāhadṛṣṭir mithyādṛṣṭir dṛṣṭiparāmarśa itīmāś catasro dṛṣṭayo <span class='corrected'>|</span> dṛṣṭyupādānam ity ucyate <span class='corrected'>|</span></p>
<p>śīlavratopādānaṁ katamad <span class='corrected'>|</span> yathā<a class='ref dkd' id='dkd13v2' href='#dkd13v2'>Dkd 13v2</a> khalv ihaikatyaḥ śīlaṁ parāmṛśati vistareṇa yāvat<span class='hidden'>*</span> <span class='corrected'>|</span> ubhayena śīlavratena śucyati mucyate niryāti sukhaduḥkhaṁ vyatikrāmati sukhaduḥkhavyatikramam anuprāpnoti <span class='corrected'>|</span> idam ucyate śīlavratopādānaṁ <span class='corrected'>|</span></p>
<p>ātmavratopādānam<a class='ref dkd' id='dkd13v3' href='#dkd13v3'>Dkd 13v3</a> ātmav<span class='corrected'>ād</span>opādānaṁ katamat<span class='hidden'>*</span> <span class='corrected'>|</span> rūpārūpyapratisaṁyuktā<span class='corrected'>ṁ</span> dṛṣṭi<span class='corrected'>ṁ</span> śīlavrataṁ ca sthāpya tadanyāni rūpārūpyapratisaṁyuktāni saṁyojanabandhanānuśayopakleśaparyavasthānānīdam ucyate ātmavādopādānaṁ <span class='corrected'>|</span></p>
<p><a class='ref dkd' id='dkd13v4' href='#dkd13v4'>Dkd 13v4</a>api khalv evam uktaṁ bhagavatā mahānidāne vyākaraṇe āyuṣmaty ānande <span class='corrected'>|</span></p>
<p>asti pratyayam ānandopādānaṁ vistareṇa yāvat <span class='corrected'>|</span></p>
<p>tṛṣṇā ced ānanda nābhaviṣyad api nu kasya cit kā cit tṛṣṇābhaviṣyan <span class='corrected'>|</span> no bhadanta <span class='corrected'>|</span> sarvaśo vā punar ānanda<a class='ref dkd' id='dkd13v5' href='#dkd13v5'>Dkd 13v5</a> tṛṣṇāyām asatyām api nu upādānaṁ prajñāpayeta <span class='corrected'>|</span> no bhadanta <span class='corrected'>|</span> tasmāt tarhy ānanda etan nidānam eṣa hetur eṣa samudaya eṣa pratyayaḥ upādānasya yad uta tṛṣṇā tṛṣṇāpratyayam upādānaṁ <span class='corrected'>|</span> iti<a class='ref dkd' id='dkd13v6' href='#dkd13v6'>Dkd 13v6</a> yad uktam idaṁ me tat pratyuktam iti ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
