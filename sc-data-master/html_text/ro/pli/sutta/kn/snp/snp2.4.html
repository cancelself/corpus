<!DOCTYPE html>
<html>
<head>
<meta charset='UTF-8'>
<meta name='author' content='Dhammadha.ro community'>
<title></title>
</head>
<body>
<article id='snp2.4' lang='ro'>
<header>
<ul>
<li class='nikaya' lang='pli' translate='no'>Sutta Nipāta</li>
</ul>
<h1 class='sutta'>2.4. Sutra protecției</h1>
</header>
<p><span class='evam'>Am auzit că,</span> odată Cel Binecuvântat stătea în Savatthi în Jetavana, mănăstirea lui Anathapindika. Atunci o anume deva, în extrema îndepărtată a nopții, cu strălucirea ei extremă iluminând totalitatea Desișului lui Jeta, s-a apropiat de Cel Binecuvântat, i s-a așezat într-o parte. Cum stătea într-o parte, i s-a adresat cu un vers.</p>
<blockquote class='gatha'>
<p>Multe deva și ființe omenești<br>
cugetă la protecție,<br>
dorindu-și bunăstare.<br>
Spune, atunci, protecția cea mai mare.</p>
</blockquote>
<p class='speaker'>Buddha:</p>
<blockquote class='gatha'>
<p>Neîntovărășirea cu nesăbuiții,<br>
întovărășirea cu cei înțelepți,<br>
aducând omagiu celor vrednici de omagiu:<br>
aceasta e protecția cea mai mare.</p>
<p>A trăi într-un tărâm civilizat,<br>
acumulând merite,<br>
îndreptându-se pe sine:<br>
aceasta e protecția cea mai mare.</p>
<p>Vaste cunoștințe, pricepere,<br>
disciplină măiestruoasă,<br>
vorbe bine spuse:<br>
aceasta e protecția cea mai mare.</p>
<p>Susținere pentru părinții săi,<br>
sprijin pentru nevastă și copii,<br>
consecvență în munca sa:<br>
aceasta e protecția cea mai mare.</p>
<p>Oferind, trăind în cinste,<br>
sprijin pentru rudele sale,<br>
fapte care sunt de neblamat:<br>
aceasta e protecția cea mai mare.</p>
<p>Evitare, abținere de la rău;<br>
înfrânare de la substanțe intoxicante,<br>
fiind băgător de seamă cu însușirile mentale:<br>
aceasta e protecția cea mai mare.</p>
<p>Respect, smerenie,<br>
contentație, recunoștință,<br>
ascultarea Dhamma la momentele potrivite:<br>
aceasta e protecția cea mai mare.</p>
<p>Răbdare, conformare,<br>
vederea contemplatorilor,<br>
discutând Dhamma la momentele potrivite:<br>
aceasta e protecția cea mai mare.</p>
<p>Austeritate, celibat,<br>
vederea Adevărurilor Nobile,<br>
îndeplinirea Dezlegării:<br>
aceasta e protecția cea mai mare.</p>
<p>O minte care, când e atinsă<br>
de treburile lumești,<br>
e nezdruncinată, fără supărăre, neprăfuită, în tihnă:<br>
aceasta e protecția cea mai mare.</p>
<p>Pretutindeni neînvinși<br>
când acționează în acest fel,<br>
oamenii merg pretutindeni în bunăstare:<br>
aceasta e protecția lor cea mai mare.</p>
</blockquote>
<p class='end'>Sutra protecției s-a sfârșit.</p>
<footer>
<p>Traducător: <span class='author'>Dhammadha.ro community</span>, <span class='publication-date'>2019</span>.</p>
<p>Translated from Thanissaro Bhikkhu’s English version, retrieved from <a href='https://www.accesstoinsight.org/'>Access To Insight.</a></p>
<p>This work is licensed under a <a rel='license' href='http://creativecommons.org/licenses/by-nc/4.0/'>Creative Commons Attribution-NonCommercial 4.0 International License</a>.</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
