<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.18' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Katthahara</h1>
</header>
<p>En aquella ocasió el Benaventurat estava vivint a una zona del bosc del país de Kosala. En aquell moment, molts homes joves estaven recollint llenya per a un Brahman del clan Bharadvaja i els homes joves entraren a aquella zona del bosc. Aquests van veure el Benaventurat assegut allà, amb les cames creuades, mantenint el cos dret i amb l’atenció conscient establerta enfront d’ell. Veient el Benaventurat s’aproparen al Brahman del clan Bharadvaja.</p>
<p>Quan s’hi aproparen varen dir:</p>
<p>“Bon senyor, en aquesta zona del bosc hi ha un asceta, assegut, amb les cames creuades, mantenint el seu cos dret i amb l’atenció conscient establerta enfront d’ell.”</p>
<p>Llavors el Brahman del clan Bharadvaja s’apropà a aquella zona del bosc amb els homes joves i veié el Benaventurat, assegut, amb les cames creuades, mantenint el cos dret i amb l’atenció conscient establerta enfront d’ell. Després de veure’l s’apropà al Benaventurat i pronuncià aquests versos:</p>
<blockquote class='gatha'>
<p>“En un bosc excepcionalment temorós sumit en un lloc sense humans<br>
Sense por als animals salvatges, el monjo es concentra. És encantador.<br>
Aquí, no hi ha cançons ni música. El savi és un habitant solitari del bosc.<br>
Jo dic que això és meravellós. Et veus tan feliç, en solitari al bosc.<br>
Crec que pretens la companyia dels principals Déus.<br>
Desitges l’incomparable cel dels trenta-tres?<br>
Per què esculls el bosc sense gent?<br>
Estàs practicant les austeritats per assolir el bé suprem?”</p>
<p>“Tots els dubtes, tots els gaudis o per ser establerts en varis elements per sempre<br>
Sorgeixen dels desitjos no de conèixer les arrels de les causes.<br>
Jo els he destruït completament.<br>
Jo estic sense dubtes lliure d’avidesa i d’empreses.<br>
Jo tinc una visió pura de totes les coses.<br>
Jo he assolit la incomparablement justa Il·luminació.<br>
Brahman, jo em concentro secretament, amb confiança.”</p>
</blockquote>
<p>Llavors el Brahman del clan Bharadvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col•locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Soc un deixeble laic que ha pres refugi des d’avui fins a la meva mort.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
