<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.3' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Asurinda</h1>
</header>
<p>Així ho he escoltat. En una ocasió el Benaventurat estava vivint al santuari dels esquirols, al bosc de bambú de Rājagaha. El Brahman Asurinda Bharadvaja s’assabentà que el Brahman del clan Bharadvaja havia abandonat la llar i havia esdevingut asceta en la dispensació de l’asceta Gotama. Llavors el Brahman Asurinda Bharadvaja, enutjat i disgustat s’apropà al Benaventurat, i de manera grollera, renyà i vilipendiat el Benaventurat amb paraules rudes.</p>
<p>Llavors el Benaventurat va guardar silenci.</p>
<p>Llavors el Brahman Asurinda Bharadvaja digué al Benaventurat: “Asceta, nosaltres guanyem!”</p>
<blockquote class='gatha'>
<p>“Els necis pensen que és una victòria pronunciar paraules rudes,<br>
La victòria és per aquell, que cura la ment, coneixent-ho.<br>
Així, també és demèrit provocar algú que t’ha provocat.<br>
Aquell que no provoca a algú a canvi ha guanyat una batalla difícil.<br>
Aquest és comporta pel seu propi bé i pel bé dels altres.<br>
Coneixent que algú està irat, si tu et pacifiques a tu mateix conscientment,<br>
Tu cures ambdós, a tu mateix i a l’altre.<br>
Aquells que no són hàbils en l’Ensenyança, pensen que això és una ximpleria.”</p>
</blockquote>
<p>Llavors el Brahman Asurinda Bhradvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman Asurinda Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Asurinda Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. Asurinda Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
