<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.11' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Kasibharadvaja</h1>
</header>
<p>Així ho he escoltat. En una ocasió el Benaventurat estava vivint al poble brahman Ekanaliya als turons del sud de Magadha. En aquell moment, van ser unides en jou cinc-centes arades per a llaurar els camps del Brahman Kasi Bharadvaja. El Benaventurat, col·locant-se la roba al matí i prenent el seu bol i la seva túnica s’apropà al lloc de treball del Brahman Kasi Bharadvaja. En aquell moment, el Brahman Kasi Bharadvaja estava atenent la distribució d’aliments.</p>
<p>El Benaventurat s’apropà al lloc on els aliments eren distribuïts i s’assegué a un costat. El Brahman Kasi Bharadvaja, veient el Benaventurat demanant almoina, digué:</p>
<p>“Asceta, jo llauro, sembro i llavors participo dels aliments. Asceta, tu també llaures, sembres i llavors participes dels aliments.”</p>
<p>“Brahman, jo també llauro, sembro i llavors participo dels aliments.”</p>
<p>“Nosaltres no veiem el jou del bon Gotama, o l’arada i la reixa de l’arada o l’agulló o els búfals, però el bon Gotama diu: ‘Brahman, jo llauro, sembro i llavors participo dels aliments.”</p>
<p>Llavors el Brahman Kasi Bharadvaja pronuncià aquests versos al Benaventurat:</p>
<blockquote class='gatha'>
<p>“Nosaltres coneixem bé el pagès, nosaltres no el veiem llaurar,<br>
Pagès, nosaltres et preguntem, com llaures?”</p>
</blockquote>
<p>(El Benaventurat:)</p>
<blockquote class='gatha'>
<p>“La fe són les llavors, les austeritats són la pluja, la saviesa és el meu jou i el meu llaurar,<br>
La vergonya és el pol, la ment és les rendes, l’atenció conscient, és la meva arada i el meu agulló.<br>
Protegit físicament i verbalment, jo participo dels aliments necessaris.<br>
Veritablement, jo faig una sega, la paciència és el meu alliberament.<br>
L’esforç és el meu rodament de la càrrega i jo empeny el jou fins a la pacificació.<br>
Jo avanço sense parar, marxat, sense dolor<br>
Amb aquest cultiu els fruits són la immortalitat.<br>
Fent aquest cultiu, un s’allibera de tot sofriment.”</p>
</blockquote>
<p>(Kasi:)</p>
<blockquote class='gatha'>
<p>“El bon Gotama, participa. El bon Gotama és un pagès.<br>
El bon Gotama llaura, per cultivar el fruit de la immortalitat.”</p>
</blockquote>
<p>(El Benaventurat:)</p>
<blockquote class='gatha'>
<p>“Mira Brahman, no és adequat, que jo participi de l’aliment recitant versos.<br>
Els Il•luminats no reben mentre reciten versos.<br>
Cada vegada més conscient del correcte<br>
Ofereix els aliments i les begudes al savi perfecte.<br>
Qui ha destruït els seus desitjos i ha pacificat els seus dubtes.<br>
Serà un camp de mèrit per aquells que desitgen el mèrit.”</p>
</blockquote>
<p>Llavors el Brahman Kasi Bharadvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col•locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Soc un deixeble laic que ha pres refugi des d’avui fins a la meva mort.”</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
