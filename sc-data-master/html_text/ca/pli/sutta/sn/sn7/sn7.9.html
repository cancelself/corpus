<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.9' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Sundarika</h1>
</header>
<p>En una ocasió el Benaventurat vivia al país de Kosala a la vora del riu Sundarika. En aquell moment, el Brahman Sundarika Bharadvaja estava encenent el foc i cuinant el pastís de sacrifici a la vora del riu Sundarika. El Brahman Sundarika Bharadvaja, després d’haver encès el foc i d’haver cuinat el pastís del sacrifici, aixecant-se, mirà en les quatre direccions, pensant a qui podia fer la ofrena del sacrifici.</p>
<p>El Brahman Sundarika Bharadvaja veié el Benaventurat assegut sota un arbre havent-se cobert tot ell juntament amb el seu cap. Llavors el Brahman prenent el pastís del sacrifici amb la seva mà esquerra i l’olla d’aigua de bec llarg amb la seva mà dreta s’apropà al Benaventurat.</p>
<p>El Benaventurat escoltant les petjades del Brahman Sundarika Bharadvaja revelà el seu cap. El Brahman Sundarika Bharadvaja, veient el cap rapat del Benaventurat, pensant que aquest era un cap rapat, decidí no procedir. Llavors, pensà de nou, hi ha Brahmans també entre els caps rapats. I si m’hi apropo i li pregunto pel seu naixement. Llavors el Brahman Sundarika Bharadvaja s’apropà al Benaventurat i li preguntà:</p>
<p>“Quin és el naixement dels bons?”</p>
<blockquote class='gatha'>
<p>“No preguntis pel naixement, pregunta per la conducta.<br>
De fet, el foc crema els pals. Als clans inferiors hi ha també savis.<br>
Els de sang pura han nascut, refrenats per la vergonya.<br>
Instruïts en la veritat i dotats amb la instrucció,<br>
Assolint el coneixement, ells viuen la vida santa.<br>
El pastís del sacrifici ha estat portat, fes la ofrena,<br>
En el moment adequat, hi haurà algú que l’accepti.</p>
</blockquote>
<p>(Sundarika:)</p>
<blockquote class='gatha'>
<p>“He aquí, la meva intenció esdevé complerta,<br>
Que nosaltres veiem alguns amb coneixement com tu,<br>
No trobant algú com tu, nosaltres oferim el pastís del sacrifici a d’altres.<br>
Bon Gotama, tu ets un Brahman, Participa del pastís.”</p>
</blockquote>
<p>(El Benaventurat:)</p>
<blockquote class='gatha'>
<p>“Mira Brahman, no és adequat, que jo participi de l’aliment recitant versos.<br>
Els Il·luminats no reben mentre reciten versos.<br>
Cada vegada més conscient del correcte<br>
Ofereix els aliments i les begudes al savi perfecte.<br>
Qui ha destruït els seus desitjos i ha pacificat els seus dubtes.<br>
Serà un camp de mèrit per aquells que desitgen el mèrit.·”</p>
</blockquote>
<p>“Bon Gotama, a qui hauria de fer aquesta ofrena?”</p>
<p>“Brahman, en aquest món de Déus i homes juntament amb els seus Dimonis, Brahmes, juntament amb la comunitat d’ascetes i Brahmans no vaig a ningú més que pugui participar i pair completament això que Aquell que ha marxat així o un deixeble d’aquell que ha marxat així. Brahman, col·loca-ho en algun lloc on no hi hagi vers, ni ho llencis a algun lloc d’aigua on no hi hagi vida.”</p>
<p>Llavors el Brahman Sundarika Bharadvaja deixà caure el pastís de sacrifici en un lloc d’aigua on no hi havia vida. Quan el pastís del sacrifici estava a l’aigua, va transmetre un xiulet amb fum sortint d’aquest, com si es tractés d’una placa de ferro escalfada durant tot el dia quan es submergeix a l’aigua, xiulés i fumegés, de la mateixa manera quan el pastís del sacrifici fou posat a l’aigua va xiular i fumejar.</p>
<p>Llavors el Brahman Sundarika Bharadvaja s’espantà i amb els seus cabells de punta s’apropà al Benaventurat i s’assegué a un costat. Llavors el Benaventurat digué aquests versos al Brahman:</p>
<blockquote class='gatha'>
<p>“Brahman, la fusta no crea la ment.<br>
Coneix! Això és únicament la puresa externa.<br>
Els savis no diuen que això és puresa.<br>
Si tu desitges la puresa externa, deixa’m i crema la fusta.<br>
Jo encenc la flama interna.<br>
Jo la cremo constantment per a una pacificació estable.<br>
Soc digne i porto una vida santa.<br>
Brahman, tractar amb la ment és el teu propi negoci.<br>
La ira és el fum i les mentides, les cendres,<br>
Pel bé de la vida el cor ha d’estar encès.<br>
Un si mateix ben instruït és la llum d’una persona.<br>
Brahman, l’Ensenyança és un estany profund i les virtuts el gual.<br>
Quan l’aigua està inalterada, és lloada constantment.<br>
Allà, aquells qui han assolit el coneixement prenen un bany,<br>
I creuen a l’altra riba amb un cos no adherent.<br>
Porten la vertadera vida santa, restringint-se amb rectitud.<br>
Brahman, somrient, assoleix el bé suprem.<br>
Fes les teves veneracions sense embuts.<br>
Jo dic, ells porten una vida santa!”</p>
</blockquote>
<p>Llavors el Brahman Sundarika Bharadvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman Sundarika Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Sundarika Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. El Venerable Sundarika Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
