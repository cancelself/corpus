<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.21' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Sangaravo</h1>
</header>
<p>A Sāvatthī. En aquella ocasió un Brahman anomenat Sangarava vivia a Sāvatthī. Aquest feia ablucions d’aigua, amb la creença de purificar-se mitjançant l’aigua. Vivia lligat a la submersió a l’aigua a l’alba i al vespre.</p>
<p>El venerable Ananda, col·locant-se la roba al matí i prenent el seu bol i la seva túnica entrà a Sāvatthī per a demanar almoina. Havent anat a la ronda d’almoina a Sāvatthī i després de menjar, s’apropà al Benaventurat, l’honorà i s’assegué a un costat.</p>
<p>Assegut, el venerable Ananda digué al Benaventurat:</p>
<p>“Venerable senyor, un Brahman anomenat Sangarava vivint a Sāvatthī fa ablucions d’aigua, amb la creença de purificar-se mitjançant l’aigua, aquest viu lligat a la submersió a l’aigua a l’alba i al vespre. Venerable senyor, seria bo que el Benaventurat s’hi apropés per compassió.”</p>
<p>El Benaventurat acceptà en silenci. El Benaventurat es col·locà la seva roba al matí i prenent el seu bol i la seva túnica s’apropà a la casa del Brahman Sangarava i s’assegué a un seient que li havien preparat. Llavors el Brahman Sangarava s’apropà al Benaventurat, intercanviaren salutacions amistoses i s’assegué a un costat. Al Brahman Sangarava, assegut a un costat, el Benaventurat li digué:</p>
<p>“Brahman, és veritat que fas ablucions, amb la creença de purificar-te mitjançant l’aigua. Vius amb l’hàbit de submergir-te a l’aigua a l’alba i al vespre?”</p>
<p>“Si, bon Gotama, ho faig.”</p>
<p>“Brahman, quin benefici hi veus a fer les ablucions d’aigua amb la creença de purificar-te mitjançant l’aigua i vius lligat amb la submersió a l’aigua a l’alba i al vespre?”</p>
<p>“Bon Gotama, qualsevol que sigui el demèrit que hagi estat realitzat per mi durant el dia és netejat al vespre. I qualsevol que sigui el demèrit que hagi estat realitzat per mi durant la nit és netejat a l’alba. Veient aquest benefici jo faig les ablucions d’aigua amb la creença de purificar-me mitjançant l’aigua i visc lligat a la submersió a l’aigua a l’alba i al vespre.”</p>
<blockquote class='gatha'>
<p>“Brahman, l’Ensenyança és un estany profund i les virtuts són el gual.<br>
Quan l’aigua està inalterada, és constantment lloada.<br>
Allà, aquells que han assolit el coneixement hi prenen un bany,<br>
I creuen a l’altra riba amb un cos no adherent.”</p>
</blockquote>
<p>Llavors el Brahman Sangarava digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col•locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Soc un deixeble laic que ha pres refugi des d’avui fins a la meva mort.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
