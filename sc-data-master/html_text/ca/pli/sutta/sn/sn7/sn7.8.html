<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.8' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Aggika</h1>
</header>
<p>En una ocasió el Benaventurat estava vivint al santuari dels esquirols a Rājagaha. En aquell moment, el Brahman Aggika Bharadvaja tenia la intenció de preparar les farinetes del sacrifici amb ghee i estava pensant: “Vaig a encendre el foc i cuinaré les farinetes del sacrifici.”</p>
<p>El Benaventurat col·locant-se la roba pel matí, prenent el seu bol i la seva túnica entrà a Rājagaha per a fer la ronda de les almoines. Fent la ronda de les almoines en l’ordre adequat, s’apropà a la casa del Brahman Aggika Bharadvaja i es situà a un costat.</p>
<p>Veient el Benaventurat dempeus demanant almoina, el Brahman Aggika Bharadvaja digué aquests versos al Benaventurat:</p>
<blockquote class='gatha'>
<p>“Tu, dotat amb el triple coneixement, de bon naixement i molt coneixement<br>
Dotat amb saviesa i bona conducta, ets adequat per a participar de les farinetes del sacrifici.”</p>
</blockquote>
<blockquote class='gatha'>
<p>(El Benaventurat:)</p>
<p>“Per més que es murmurin ximpleries, un Brahman no ho és per naixement,<br>
Internament està brut i ple d’engany.<br>
Coneix els naixements previs i veu el cel i l’infern.<br>
El savi ha destruït el naixement i està versat en el coneixement.<br>
Un Brahman ha nascut amb aquest triple coneixement.<br>
Dotat amb saviesa i bona conducta, m’ofereix les farinetes del sacrifici.”</p>
</blockquote>
<p>“Bon Gotama, tu ets un Brahman. Participa de les farinetes.”</p>
<blockquote class='gatha'>
<p>“Mira Brahman, no és adequat, que jo participi de l’aliment recitant versos.<br>
Els Il·luminats no reben mentre reciten versos.<br>
Cada vegada més conscient del correcte<br>
Ofereix els aliments i les begudes al savi perfecte.<br>
Qui ha destruït els seus desitjos i ha pacificat els seus dubtes.<br>
Serà un camp de mèrit per aquells que desitgen el mèrit.·”</p>
</blockquote>
<p>Llavors el Brahman Aggika Bharadvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman Aggika Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Aggika Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. El Venerable Aggika Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
