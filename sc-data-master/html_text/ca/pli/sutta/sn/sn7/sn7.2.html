<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.2' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Akkosa</h1>
</header>
<p>Així ho he escoltat. En una ocasió el Benaventurat estava vivint al santuari dels esquirols, al bosc de bambú de Rājagaha. El Brahman Akkosa Bharadvaja s’assabentà que el Brahman del clan Bharadvaja havia abandonat la llar i havia esdevingut asceta en la dispensació de l’asceta Gotama. Llavors el Brahman Akkosa Bharadvaja, enutjat i disgustat s’apropà al Benaventurat, i de manera grollera, renyà i vilipendiat el Benaventurat amb paraules rudes.</p>
<p>Llavors el Benaventurat sigui al Brahman Akkosa Bharadvaja: “Brahman, els teus amics, socis, amistats i familiars venen a casa teva com a convidats?”</p>
<p>“Bon Gotama, en certs dies, els amics, socis, amistats i familiars venen a casa meva com a convidats.”</p>
<p>“Brahman, els hi prepares comestibles, provisions i llits?”</p>
<p>“Bon Gotama, en certs dies, els hi preparo comestibles, provisions i llits.”</p>
<p>“Brahman, si ells no ho accepten, de qui és tot això?”</p>
<p>“Bon Gotama, si no ho accepten, això serà per nosaltres.”</p>
<p>“De la mateixa manera, Brahman, tu ens has vilipendiat, a qui no vilipendia, tu ens has provocat, a qui no provoca, tu has disputat en solitari. Tot això és teu, nosaltres no ho acceptem. Brahman, quan ens has vilipendiat, si nosaltres t’haguéssim vilipendiat a canvi, quan ens has provocat, si nosaltres t’haguéssim provocat a canvi, quan has disputat amb nosaltres, si haguéssim disputat amb tu a canvi, això s’anomena menjar conjuntament i compartir el menjar. Nosaltres no hem menjat ni compartit el menjar amb tu. Així que és tot teu.”</p>
<p>“Bon Gotama, tota la població juntament amb el rei coneixen que l’asceta Gotama és digne. Tanmateix el bon Gotama s’enfada.”</p>
<blockquote class='gatha'>
<p>“A qui no està irat, instruït, vivint sense pujades ni sortides, no hi ha ira.<br>
Ell està pacificat i alliberat, justament coneixedor.<br>
Així, també és demèrit provocar algú que t’ha provocat.<br>
Aquell que no provoca a algú a canvi ha guanyat una batalla difícil.<br>
Aquest és comporta pel seu propi bé i pel bé dels altres.<br>
Coneixent que algú està irat, si tu et pacifiques a tu mateix conscientment,<br>
Tu cures ambdós, a tu mateix i a l’altre.<br>
Aquells que no són hàbils en l’Ensenyança, pensen que això és una ximpleria.”</p>
</blockquote>
<p>Llavors el Brahman Akkosa Bhradvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman Akkosa Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Akkosa Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. Akkosa Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
