<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.14' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Mahasala</h1>
</header>
<p>A Sāvatthī. Un Brahman que posseïa enormes sales, vestit amb un abric deteriorat, s’apropà al Benaventurat, intercanviaren salutacions amistoses i s’assegué a un costat. Llavors el Benaventurat preguntà al Brahman:</p>
<p>“Brahman, per què vas vestit amb un abric deteriorat?”</p>
<p>“Escolta bon Gotama, jo tenia quatre fills, ells van discutir amb les seves esposes i em van fer fora de casa.”</p>
<p>“Brahman, aprèn aquests versos, ves als llocs on es reuneix molta gent, i quan Els teus fills estiguin asseguts allà, recita’ls:</p>
<blockquote class='gatha'>
<p>“Em vaig alegrar quan ells van néixer, jo desitjava el seu creixement.<br>
Ells, discutint amb les seves esposes, m’han expulsat com un porc.<br>
Els meus fills són indisciplinats, tot i que ells són estimats.<br>
Són dimonis disfressats de fills, m’han tirat quan he envellit.<br>
Un cavall malalt no és saludable, allò que menja se’n va als residus.<br>
El pare que ha envellit dels necis, demana almoina a les cases d’altres persones.<br>
Un pal és millor per a mi, més que la insatisfacció amb els meus fills,<br>
Em protegeix, de bous rudes i gossos rudes.<br>
Abans jo no sabia que fer, ara ho sé.<br>
Jo ensopego i amb l’ajut del pal, trobo el meu equilibri.”</p>
</blockquote>
<p>El Brahman que posseïa grans salons va aprendre aquests versos del Benaventurat, marxà a llocs on es reunia molta gent i quan els seus fills estaven també asseguts pronuncià aquests versos:</p>
<blockquote class='gatha'>
<p>“Em vaig alegrar quan ells van néixer, jo desitjava el seu creixement.<br>
Ells, discutint amb les seves esposes, m’han expulsat com un porc.<br>
Els meus fills són indisciplinats, tot i que ells són estimats.<br>
Són dimonis disfressats de fills, m’han tirat quan he envellit.<br>
Un cavall malalt no és saludable, allò que menja se’n va als residus.<br>
El pare que ha envellit dels necis, demana almoina a les cases d’altres persones.<br>
Un pal és millor per a mi, més que la insatisfacció amb els meus fills,<br>
Em protegeix, de bous rudes i gossos rudes.<br>
Abans jo no sabia que fer, ara ho sé.<br>
Jo ensopego i amb l’ajut del pal, trobo el meu equilibri.”</p>
</blockquote>
<p>Llavors els fills del Brahman que posseïa grans salons el portaren a casa, el banyaren i cadascun el vestí amb un parell de vestits nous. El Brahman que posseïa molts salons, prenent un parell de vestits, s’apropà al Benaventurat, intercanviaren salutacions amistoses i s’assegué a un costat. El Brahman, assegut, digué al Benaventurat:</p>
<p>“Bon Gotama, desitjo fer el deure d’honorar al mestre Brahman.”</p>
<p>El Brahman acceptà aquest regal per compassió.</p>
<p>Llavors el Brahman que posseïa grans salons digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col•locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Soc un deixeble laic que ha pres refugi des d’avui fins a la meva mort.”</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
