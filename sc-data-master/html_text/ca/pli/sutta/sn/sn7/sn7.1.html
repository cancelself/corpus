<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.1' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Dhanañjani</h1>
</header>
<p>Així ho he escoltat. En una ocasió el Benaventurat estava vivint al santuari dels esquirols, al bosc de bambú de Rājagaha. En aquella ocasió una dona Brahman anomenada Dhanañjani del clan Bharadvaja estava recordant la il·luminació, l’Ensenyança i la comunitat de monjos amb una ment pacificada. Llavors, la dona Brahman Dhanañjani serví el menjar al Brahman del clan Bharadvaja i pensant amb intel·ligència va fer aquesta declaració solemne per tres vegades: “Jo venero el Benaventurat, digne i completament il·luminat.”</p>
<p>Havent escoltat això, el Brahman del clan Bharadvaja digué a Dhanañjani: “Aquesta dona pària, per aquesta i altres raons pronuncia paraules de veneració a l’asceta del cap rapat. Escolta! Dona pària! Marxaré i refutaré el teu Mestre en a una disputa.”</p>
<p>“Brahman, en aquest món juntament amb els seus Déus i homes, Dimonis i Brahmes i la comunitat d’ascetes i Brahmans, no conec a ningú que pogués refutar el Benaventurat, digne i completament il·luminat, en una disputa. Tanmateix, Brahman, ves-hi i esbrina-ho.”</p>
<p>Llavors el Brahman del clan Bharadvaja, enutjat i disgutat, s’apropà al Benaventurat, intercanvià salutacions amistoses i s’assegué a un costat. Assegut a un costat, el Brahman Bharadvaja digué aquests versos al Benaventurat:</p>
<blockquote class='gatha'>
<p>“Tallant quina cosa un pot dormir bé? Tallant quina cosa un no s’afligeix?<br>
A la destrucció de quina cosa s’adhereix Gotama?”</p>
<p>“Tallant la ira un dorm bé. Tallant la ira un no s’afligeix.<br>
Brahman, els nobles veneren la destrucció de l’arrel verinosa<br>
I el dolç superior de la ira. Tallant això no hi ha aflicció.”</p>
</blockquote>
<p>Llavors, el Brahman del clan Bharadvaja digué al Benaventurat:</p>
<p>“Bé, Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman del clan Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
