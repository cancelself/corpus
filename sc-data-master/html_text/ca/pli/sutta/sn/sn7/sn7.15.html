<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.15' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Manatthaddha</h1>
</header>
<p>A Sāvatthī. En aquella ocasió un Brahman anomenat Manathaddha vivia a Sāvatthī. Mai no havia honorat la seva mare i el seu pare, el seu mestre o el seu germà gran. En aquella ocasió el Benaventurat estava predicant a una gran assemblea. I se li ocorregué al Brahman Manathaddha:</p>
<p>“Aquest asceta Gotama està predicant a una gran assemblea, i si jo m’hi apropés. Si l’asceta Gotama em parla, jo li parlaré. Si no em parla, jo tampoc no li parlaré.”</p>
<p>Llavors el Brahman Manathaddha s’apropà al Benaventurat i en silenci s’assegué a un costat. El Benaventurat no li parlà. El Brahman Manathaddha, pensant “l’asceta Gotama no sap res sobre mi”, es complagué en quedar-s’hi més temps. El Benaventurat, coneixent el pensament i el procés de pensament del Brahman Manathaddha, digué aquests versos:</p>
<blockquote class='gatha'>
<p>“Brahman, l’orgull no és bo, no ha ajudat mai a cap persona en aquest món,<br>
Per quina raó has vingut? Digues-me la teva intenció?”</p>
</blockquote>
<p>Llavors el Brahman Manathaddha, coneixent, “L’asceta Gotama coneix la meva ment”, col·locà el seu cap als peus del Benaventurat, li besà els peus i li acaricià els peus i va fer conèixer el seu nom dient:</p>
<p>“Jo soc Manathaddha. Bon Gotama. Jo soc Manathaddha.”</p>
<p>L’assemblea es va sorprendre i digué:</p>
<p>“Aquest Brahman Manathaddha mai no ha honorat la seva mare i el seu pare, el seu mestre o el seu germà gran. Però ell cau sota els peus del Benaventurat amb devoció.”</p>
<p>Llavors el Benaventurat digué al Brahman Manathaddha:</p>
<p>“Això és suficient, seu al teu seient, jo sé que tu estàs complagut amb mi.”</p>
<p>El Brahman Manathaddha s’assegué al seu propi seient i digué aquests versos al Benaventurat:</p>
<blockquote class='gatha'>
<p>“Com no hauria d’estar complagut a qui s’ha de retre respectes?<br>
A qui hauria d’estimar i qui hauria de ser altament honorat?</p>
</blockquote>
<p>(El Benaventurat:)</p>
<blockquote class='gatha'>
<p>“La mare i el pare i també el germà gran,<br>
El quart és el teu mestre, envers ells no mostris ufanor.<br>
Honora’ls i estima’ls, ells són adequats per a ser venerats.<br>
Els dignes, que han destruït els desitjos,<br>
I han fet els seus deures són incomparablement dignes de veneració,<br>
Venera’ls sense presumpció i sense un cor dur.”</p>
</blockquote>
<p>Llavors el Brahman Manathaddha digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col•locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Soc un deixeble laic que ha pres refugi des d’avui fins a la meva mort.”</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
