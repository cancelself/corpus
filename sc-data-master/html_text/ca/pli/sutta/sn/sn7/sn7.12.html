<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.12' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Udaya</h1>
</header>
<p>A Sāvatthī. El Benaventurat, col·locant-se la roba al matí i prenent el seu bol i la seva túnica s’apropà a la casa del Brahman Udaya. El Brahman Udaya omplí d’arròs el bol del Benaventurat.</p>
<p>Per una segona vegada, el Benaventurat, col·locant-se la roba al matí i prenent el seu bol i la seva túnica s’apropà a la casa del Brahman Udaya. El Brahman Udaya omplí d’arròs el bol del Benaventurat.</p>
<p>Per una tercera vegada, el Benaventurat, col·locant-se la roba al matí i prenent el seu bol i la seva túnica s’apropà a la casa del Brahman Udaya. El Brahman Udaya omplí d’arròs el bol del Benaventurat i digué:</p>
<p>“És molest que l’asceta Gotama vingui una i altra vegada.”</p>
<p>Llavors el Benaventurat digué:</p>
<blockquote class='gatha'>
<p>“Una i altra vegada les llavors són sembrades.<br>
Una i altra vegada la pluja cau.<br>
Una i altra vegada els pagesos conreen el camp.<br>
Una i altra vegada els aliments són proporcionats per al país.<br>
Una i altra vegada el Benvolent dona.<br>
Una i altra vegada el benvolent dona regals.<br>
Una i altra vegada ells es procuren un lloc al cel.<br>
Una i altra vegada les vaques són munyides.<br>
Una i altra vegada el vedell va amb la seva mare.<br>
Una i altra vegada un es fatiga i batega.<br>
Una i altra vegada el neci entra a l’úter.<br>
Una i altra vegada algú neix i mor.<br>
Una i altra vegada algú és conduït a la tomba.<br>
Guanyant el camí alguns no tornen a néixer.<br>
Els savis no neixen una i altra vegada.”</p>
</blockquote>
<p>Llavors el Brahman Udaya digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col•locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Soc un deixeble laic que ha pres refugi des d’avui fins a la meva mort.”</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
