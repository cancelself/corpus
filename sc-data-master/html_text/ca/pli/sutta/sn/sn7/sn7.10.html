<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.10' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Bahudhitara</h1>
</header>
<p>En una ocasió el Benaventurat estava vivint en una part del bosc al país de Kosala. En aquell moment, catorze búfals d’un Brahman del clan Bharadvaja s’havien perdut. Llavors el Brahman del clan Bharadvaja, vagant a la recerca dels búfals, s’apropà a aquella part del bosc i veié el Benaventurat assegut amb les seves cames creuades, el cos recte i establert en l’atenció conscient en front d’ell. Veient-lo, s’apropà al Benaventurat i digué aquests versos en presència del Benaventurat:</p>
<blockquote class='gatha'>
<p>“És això, aquest asceta no posseeix catorze búfals.<br>
No mostra cap desig, de manera que l’asceta és feliç.<br>
És això, el camp de sèsam d’aquest asceta no posseeix males herbes.<br>
Amb tres fulles d’apuntalar, de manera que l’asceta és feliç.<br>
És això, aquest asceta no posseeix un àtic buit,<br>
On els ratolins ballen i s’alegren, de manera que l’asceta és feliç.<br>
És això, la manta d’aquest asceta no està infestat amb insectes<br>
Durant set mesos, de manera que l’asceta és feliç.<br>
És això, aquest asceta no és un vidu que posseeix set filles,<br>
Amb un o dos fills cadascuna, de manera que l’asceta és feliç.<br>
És això, aquesta asceta no posseeix taques grogues<br>
Que surtin als seus peus després de dormir, de manera que l’asceta és feliç.<br>
És això, aquest asceta no és perseguit pels prestadors de diners,<br>
Dient, Dóna’m! Dóna’m els diners! De manera que l’asceta és feliç.”</p>
<p>“Brahman, jo no posseeixo catorze búfals,<br>
I no mostro cap desig, de manera que soc feliç.<br>
Brahman, el meu camp de sèsam no posseeix males herbes,<br>
Amb dues o tres fulles d’apuntalament, de manera que soc feliç.<br>
Brahman, jo no tinc un àtic buit,<br>
On els ratolins juguin i s’alegrin, de manera que soc feliç.<br>
Brahman, la meva manta no està infestada amb insectes<br>
Durant set mesos, de manera que soc feliç.<br>
Brahman, jo no soc un vidu amb set filles,<br>
Amb un o dos fills cadascuna, de manera que soc feliç.<br>
Brahman, jo no posseeixo taques grogues<br>
Que surtin als meus peus després de dormir, de manera que soc feliç.<br>
Brahman, jo no soc perseguit pels prestadors de diners<br>
Dient, Dóna’m! Dóna’m els diners! De manera que soc feliç.”</p>
</blockquote>
<p>Llavors el Brahman del clan Bharadvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman del clan Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. El Venerable Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
