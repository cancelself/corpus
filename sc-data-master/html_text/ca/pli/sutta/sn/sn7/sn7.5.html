<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn7.5' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>07</li>
</ul>
<h1>Ahimsaka</h1>
</header>
<p>A Sāvatthī. El Brahman Ahimsaka Bhradvaja s’apropà al Benaventurat, intercanviaren salutacions amistoses i s’assegué a un costat. Assegut a un costat, el Brahman Ahimsaka Bharadvaja digué al Benaventurat: “Bon Gotama, jo no faig mal a ningú.”</p>
<blockquote class='gatha'>
<p>“Com el teu nom significa no fer mal, viu d’acord amb ell. És bo que tu no facis mal a ningú.<br>
Si algú no fa mal ni físicament, ni verbalment ni mentalment,<br>
Ell no és malvat. Ell no fa mal als altres.”</p>
</blockquote>
<p>Llavors el Brahman Ahimsaka Bharadvaja digué al Benaventurat:</p>
<p>“Bon Gotama, ara ho comprenc. És com si una cosa bolcada s’hagués col·locat dreta. És com si quelcom ocult s’hagués manifestat. És com un que es va perdre i se li ha mostrat el camí. És com si una llàntia il·luminés la foscor, per aquells que tenen la visió per veure les formes. D’aquesta i d’una altra manera l’Ensenyança ha estat ben explicada. Ara prenc refugi en el Benaventurat, en l’Ensenyança i en la comunitat de monjos. Que pugui obtenir l’abandonament de la llar i l’ordenació més elevada en la dispensació de Gotama.”</p>
<p>El Brahman Ahimsaka Bharadvaja va obtenir l’abandonament de la llar i l’ordenació més elevada.</p>
<p>Poc temps després de la seva ordenació superior, el venerable Ahimsaka Bharadvaja va recloure la seva ment i s’apartà de la multitud. Vivia amb diligència per a dissipar i en poc temps, per les raons que els fills dels membres del clan abandonen correctament la llar i esdevenen ermitans, aquest noble fi de la vida santa ell el realitzà, l’assolí i hi va romandre. Va conèixer, el naixement està destruït, la vida santa és viscuda, els deures realitzats, no hi ha res més a fer. El Venerable Ahimsaka Bharadvaja esdevingué un dels dignes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
