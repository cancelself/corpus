<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.21' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>Un nombre</h1>
</header>
<p>Així ho he escoltat. En una ocasió el Benaventurat estava residint entre els Sakyes a Silāvatī. Llavors, en aquella ocasió un nombre de monjos estava vivint no gaire lluny del Benaventurat –diligents, intensos i resolts. Llavors, Māra, el Malvat, es manifestà en forma d’un braman, amb un gran monyo embullat, vestit amb una pell d’antilop, vell, tort com el suport d’un sostre, sense alè, sostenint un bastó de fusta de udumbara. S’apropà a aquells monjos i els digué:</p>
<p>“Vosaltres, senyors, us heu posat en camí, mentre sou joves, nois amb el cabell negre, dotats amb la benedicció de la joventut, a la flor de la vida, sense haver gaudit dels plaers sensuals. Gaudiu dels plaers sensuals humans, senyors; no abandoneu allò que és visible directament amb el propòsit de buscar allò que porta temps.”</p>
<p>“Nosaltres no hem abandonat allò que és visible directament, braman, amb el propòsit de buscar allò que porta temps. Nosaltres hem abandonat allò que porta temps amb el propòsit de buscar allò que és visible directament. El Benaventurat, braman, ha afirmat que els plaers sensuals són una pèrdua de temps, plens de sofriment, plens de desesperació, i el perill en ells és encara més gran, mentre l’Ensenyança és visible directament, immediata, convida un a venir i veure, aplicable, per ser experimentat personalment pels savis.”</p>
<p>Quan això va ser pronunciat, Māra, el Malvat, sacsejà el seu cap, li penjà l seva llengua, arrufà el seu front en tres solcs, i partí recolzant-se en el seu bastó.</p>
<p>Llavors aquells monjos s’aproparen al Benaventurat, li van retre homenatge, s’assegueren a un costat, i li informaren de tot. [El Benaventurat digué:]</p>
<p>“Aquest no era un braman, monjos. Aquest era Māra, el Malvat, que havia vingut amb el propòsit de confondre-us.”</p>
<p>Llavors, el Benaventurat, havent comprés el significat d’això, en aquella ocasió recità aquest vers:</p>
<blockquote class='gatha'>
<p>“Com podria una persona inclinar-se als plaers sensuals<br>
Quan ha vist la font d’on s’origina el sofriment?<br>
Havent conegut l’adquisició com el lligam al món,<br>
Una persona hauria d’instruir-se per la seva eliminació.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
