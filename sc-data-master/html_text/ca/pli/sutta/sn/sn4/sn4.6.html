<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.6' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>La serp</h1>
</header>
<p>Així ho he escoltat. En una ocasió el Benaventurat estava residint a Rājagaha al bosc de bambú, al santuari dels esquirols. Llavors, en aquella ocasió el Benaventurat estava assegut a fora, a l’aire lliure, en la densa foscor de la nit mentre estava plovisquejant. Llavors, Māra, el Malvat, desitjant suscitar por, astorament i terror al Benaventurat, es manifestà en la forma d’una gran serp reina i s’apropà al Benaventurat. El seu cos era com un gran vaixell fet d’un sol tronc d’arbre; la seva pells, com un gran tamís de cervesa; els seus ulls, com grans plats de bronze de Kosala; la seva llengua que treu cap a fora, com ràfegues de llum emeses quan el cel trona; el so de la seva aspiració i inspiració, com el so de les manxes del ferrer omplint-se amb aire.</p>
<p>Llavors, el Benaventurat, havent comprés, “Aquest és Māra, el Malvat,” s’adreçà a Māra, el Malvat, en versos:</p>
<blockquote class='gatha'>
<p>“Aquell qui recorre a refugis buits per allotjament-<br>
Aquell és el savi, auto controlat.<br>
Hauria de viure allà, havent renunciat a tot:<br>
Això és adequat per algú com ell.”</p>
<p>“Encara que moltes criatures s’arrosseguin,<br>
Molts terrors, mosques, serps,<br>
El gran savi marxa al seu refugi buit<br>
No se li mou ni un cabell a causa d’aquells.”</p>
<p>“Encara que el cel pugui escindir-se, la terra tremolar,<br>
I totes les criatures estiguin afligides amb terror,<br>
Encara que els homes blandin un dard al seu pit,<br>
L’il·luminat no pren refugi en les adquisicions.”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
