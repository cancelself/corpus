<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.19' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>L’agricultor</h1>
</header>
<p>A Sāvatthī. En una ocasió el Benaventurat estava instruint, exhortant, inspirant i exaltant els monjos amb una xerrada de l’Ensenyança relativa als cinc agregats subjectes a l’aferrament. I aquells monjos estaven escoltant l’Ensenyança amb oïdes ansioses, atenent-ho com a assumpte d’interès vital, aplicant les seves completes ments a això.</p>
<p>Llavors se li ocorregué a Māra, el Malvat:</p>
<p>“Aquest asceta Gotama està instruint, exhortant, inspirant i exaltant els monjos amb una xerrada de l’Ensenyança relativa als cinc agregats subjectes a l’aferrament. I aquests monjos estan escoltant l’Ensenyança amb oïdes ansioses, atenent-ho com a assumpte d’interès vital, aplicant les seves completes ments a això. M’aproparé a l’asceta Gotama amb el propòsit de confondre’ls.”</p>
<p>Llavors Māra, el Malvat, es manifestà amb la forma d’un agricultor, portant una gran arada, sostenint un pal d’incitar, amb el seu cabell despentinat, portant peces de vestir de cànem, els seus peus untats amb fang. S’apropà al Benaventurat i li digué:</p>
<p>“Potser has vist uns bous, asceta?”</p>
<p>“Quins són aquest bous per a tu, Malvat?”</p>
<p>“L’ull és meu, asceta, les formes són meves, el contacte de l’ull i la seva base de la consciència són meus. On pots anar, asceta, per escapar de mi? L’oïda és meva, asceta, els sons són meus, el contacte de l’oïda i la seva base de la consciència són meus. On pots anar, asceta, per escapar de mi? El nas és meu, asceta, les olors són meves, el contacte del nas i la seva base de la consciència són meus. On pots anar, asceta, per escapar de mi? La llengua és meva, asceta, els sabors són meus, el contacte de la llengua i la seva base de la consciència són meus. On pots anar, asceta, per escapar de mi? El cos és meu, asceta, els objectes tàctils són meus, el contacte del cos i la seva base de la consciència són meus. On pots anar, asceta, per escapar de mi? La ment és meva, asceta, els fenòmens mentals són meus, el contacte de la ment i la seva base de la consciència són meus. On pots anar, asceta, per escapar de mi?”</p>
<p>“L’ull és teu, Malvat, les formes són teves, el contacte de l’ull i la seva base de la consciència són teus; però, Malvat, on no hi con hi ha ull, ni formes, ni contacte de l’ull ni la seva base de la consciència- no hi ha lloc per a tu allà, Malvat. L’oïda és teva, Malvat, els sons són teus, el contacte de l’oïda i la seva base de la consciència són teus; però, Malvat, on no hi ha oïda, ni sons, ni el contacte de l’oïda ni la seva base de la consciència- no hi ha lloc per a tu allà, Malvat. El nas és teu, les olors són teves, el contacte del nas i la seva base de la consciència són teus; però, Malvat, on no hi ha nas, ni olors, ni el contacte del nas ni la seva base de la consciència- no hi ha lloc per a tu allà, Malvat. La llengua és teva, Malvat, els sabors són teus, el contacte de la llengua i la seva base de la consciència són teus; però, Malvat, on no hi ha llengua, ni sabors, ni el contacte de la llengua ni la seva base de la consciència- no hi ha lloc per a tu allà, Malvat. El cos és teu, els objectes tàctils són teus, el contacte del cos i la seva base de la consciència són teus; però, Malvat, on no hi ha cos, ni objectes tàctils, ni el contacte del cos ni la seva base de la consciència- no hi ha lloc per a tu allà, Malvat. La ment és teva, els fenòmens mentals són teus, el contacte de la ment i la seva base de la consciència són teus; però, Malvat, on no hi ha ment, ni objectes mentals, ni el contacte de la ment ni la seva base de la consciència- no hi ha lloc per a tu allà, Malvat.”</p>
<blockquote class='gatha'>
<p>[Māra:]<br>
“Allò del que ells diuen ‘Això és meu,’<br>
I aquells que parlen en termes de ‘meu’<br>
Si la teva ment existeix entre aquests<br>
Tu no podràs escapar de mi, asceta.”</p>
<p>[El Benaventurat:]<br>
“Allò del que parlen no és meu,<br>
Jo no soc d’aquells que parlen [d’allò meu]<br>
Hauries de conèixer això, Malvat:<br>
Fins i tot no veuràs el meu camí.”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
