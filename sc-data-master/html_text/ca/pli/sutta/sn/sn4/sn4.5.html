<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.5' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>El parany de Māra II</h1>
</header>
<p>Així ho he escoltat. En una ocasió el Benaventurat estava residint a Bārāṇasi al Parc dels cérvols a Isipatana. Llavors el Benaventurat s’adreçà als monjos d’aquesta manera:</p>
<p>“Monjos!”</p>
<p>“Venerable senyor!” contestaren aquests monjos.</p>
<p>El Benaventurat digué això:</p>
<p>“Monjos, jo estic alliberat de tots els paranys, ambdós celestial i humà. Vosaltres també, monjos, esteu alliberats de tots els paranys, ambdós, celestial i humà. Deambuleu, Oh monjos, pel benestar de la multitud, per la felicitat de la multitud, per compassió pel món, pel bé, benestar i felicitat dels Déus i humans. No anem els dos pel mateix camí. Ensenyeu, Oh monjos, l’Ensenyança que és bona al començament, bona a la meitat, bona al final, amb el significat i les paraules correctes. Reveleu la perfectament completada i purificada vida santa. Hi ha éssers amb poca pols als seus ulls que es perden perquè no escolten l’Ensenyança. Hi haurà aquells que comprendran l’Ensenyança. Jo també, monjos, aniré a Senānigama a Uruvelā amb el propòsit d’ensenyar L’Ensenyança.”</p>
<p>Llavors Māra, el Malvat, s’apropà al Benaventurat i s’adreçà a ell en vers:</p>
<blockquote class='gatha'>
<p>“Tu estàs encadenat per tots els paranys<br>
Ambdós, celestial i humà;<br>
Tu estàs encadenat pel gran esclavatge:<br>
No podràs escapar de mi, asceta!”</p>
<p>[El Benaventurat:]<br>
“Jo estic alliberat de tots els paranys<br>
Ambdós, celestial i humà;<br>
Jo estic alliberat del gran esclavatge;<br>
Tu estàs derrotat, Mort!”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
