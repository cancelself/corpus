<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.13' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>L’estella</h1>
</header>
<p>Així ho he escoltat. En una ocasió el Benaventurat estava residint a Rājagaha al parc dels cérvols de Maddakucchi. Llavors, en aquella ocasió, el peu del Benaventurat havia estat tallat amb l’estella d’una pedra. Forts dolors van assaltar el Benaventurat –sensacions físiques que eren doloroses, trasbalsadores, incisives, punyents, desagradables. Però el Benaventurat les suportà, atent i amb una comprensió clara, sense esdevenir angoixat. Llavors el Benaventurat posà la seva túnica exterior en quatre plecs, i s’estirà al costat dret en la postura del lleó amb una cama sobre de l’altra, atent i amb una comprensió clara.</p>
<p>Llavors Māra, el Malvat, s’apropà al Benaventurat i s’adreçà a ell en vers:</p>
<blockquote class='gatha'>
<p>“T’has estirat en un somni o borratxo en una poesia?<br>
No tens prou objectius que complir?<br>
Sol en un refugi de reclusió<br>
Per què dorms amb un rostre somnolent?”</p>
<p>[El Benaventurat:]<br>
“No m’estiro en un somni o borratxo en una poesia;<br>
Havent assolit l’objectiu, estic desfet de dolor.<br>
Sol en un refugi de reclusió<br>
M’estiro ple de compassió per tots els éssers vius.”</p>
<p>“Si fins i tot aquells amb un dard enganxat al pit<br>
Perforant el seu cor poc a poc-<br>
Si fins i tot aquests aquí, afligits, agafen el son;<br>
Per què no hauria d’agafar el son jo<br>
Quan el meu dard ha estat estret?”</p>
<p>“Jo no m’estiro despert en la por,<br>
Ni tinc por de dormir.<br>
Les nits i els dies no m’afligeixen,<br>
Veig per mi mateix cap disminució al món.<br>
Per tant, puc dormir en pau,<br>
Ple de compassió per tots els éssers.”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
