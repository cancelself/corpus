<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.22' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>Samiddhi</h1>
</header>
<p>En una ocasió el Benaventurat estava residint entre els Sakyes a Silāvatī. Llavors, en aquella ocasió el Venerable Samiddhi estava vivint no gaire lluny del Benaventurat –diligent, fervent i resolt. Llavors, mentre el Venerable Samiddhi estava sol en reclusió, una reflexió sorgí en la seva ment d’aquesta manera:</p>
<p>“És realment un guany per a mi, està ben guanyat per mi, que el meu mestre sigui el Sant, el Perfectament Il·luminat! És realment un guany per a mi, està ben guanyat per mi, que jo m’hagi posat en camí en aquesta Ensenyança i Disciplina tant ben exposada! És realment un guany per a mi, està ben guanyat per mi, que els meus companys en la vida santa siguin virtuosos, de bon caràcter.”</p>
<p>Llavors Māra, el Malvat, havent conegut amb la seva pròpia ment la reflexió de la ment del Venerable Samiddhi, s’apropà a ell i, no gaire lluny d’ell, va fer un soroll fort, espantós i terrorífic, com si la terra s’estigués obrint.</p>
<p>Llavors, el Venerable Samiddhi s’apropà al Benaventurat, li va retre homenatge, s’assegué a un costat, i li informà d’allò que havia passat. [El Benaventurat digué:]</p>
<p>“Això no era la terra obrint-se, Samiddhi. Aquest era Māra, el Malvat, que havia vingut amb el propòsit de confondre’t. Torna-te’n, Samiddhi, i viu diligent, fervent i resolt.”</p>
<p>“Si, venerable senyor,” el Venerable Samiddhi contestà. Llavors s’aixecà del seu seient, li va retre homenatge al Benaventurat, i partí, deixant-lo a la dreta.</p>
<p>Per una segona vegada, mentre el Venerable Samiddhi estava sol en reclusió, una reflexió sorgí en la seva ment d’aquesta manera:</p>
<p>“És realment un guany per a mi, està ben guanyat per mi, que el meu mestre sigui el Sant, el Perfectament Il·luminat! És realment un guany per a mi, està ben guanyat per mi, que jo m’hagi posat en camí en aquesta Ensenyança i Disciplina tant ben exposada! És realment un guany per a mi, està ben guanyat per mi, que els meus companys en la vida santa siguin virtuosos, de bon caràcter.”</p>
<p>Llavors, per segona vegada, Māra, el Malvat, havent conegut amb la seva pròpia ment la reflexió de la ment del Venerable Samiddhi, s’apropà a ell i, no gaire lluny d’ell, va fer un soroll fort, espantós i terrorífic, com si la terra s’estigués obrint.</p>
<p>Llavors, el Venerable Samiddhi, havent comprés, “Aquest és Māra, el Malvat,” s’adreçà a ell en vers:</p>
<blockquote class='gatha'>
<p>“Jo m’he posat en camí per fe<br>
De la llar a la vida sense llar.<br>
La meva concentració i saviesa són madures,<br>
I la meva ment ben concentrada.<br>
Evoca qualsevol formes que desitgis,<br>
Però mai no em faràs tremolar.”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
