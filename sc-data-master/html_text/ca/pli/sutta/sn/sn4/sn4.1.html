<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.1' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>La pràctica austera</h1>
</header>
<p>Així ho he escoltat. En una ocasió el Benaventurat estava residint a Uruvelā a la vora del riu Nerañjara als peus d’una figuera de bengala dels cabrers just després d’haver esdevingut completament il·luminat. Llavors, mentre el Benaventurat estava sol en reclusió, una reflexió sorgí en la seva ment d’aquesta manera:</p>
<p>“Estic realment alliberat d’aquell ascetisme esgotador! És bo realment que jo estigui alliberat d’aquest inútil ascetisme esgotador! És bo que, ferm i atent, jo hagi assolit la il·luminació!”</p>
<p>Llavors, Māra, el Malvat, havent conegut amb la seva pròpia ment la reflexió de la ment del Benaventurat, s’apropà al Benaventurat i s’adreçà a ell en vers:</p>
<blockquote class='gatha'>
<p>“Havent-se desviat de la pràctica austera<br>
Amb la qual els homes es purifiquen ells mateixos,<br>
Sent impur, tu penses que ets pur:<br>
Has perdut el camí de la puresa.”</p>
</blockquote>
<p>Llavors el Benaventurat, havent comprés, “Aquest és Māra, el Malvat,” li contestà en versos:</p>
<blockquote class='gatha'>
<p>“Havent conegut com a inútil tota austeritat,<br>
Dirigit a l’estat immortal,<br>
Totes aquestes penitències són fútils<br>
Com els rems i el timó en terra seca,<br>
Mitjançant el desenvolupament del camí de la il·luminació-<br>
La virtut, la concentració, i la saviesa-<br>
He assolit la puresa suprema:<br>
Tu estàs derrotat, Mort!”</p>
</blockquote>
<p>Llavors, Māra, el Malvat, comprenent, “El Benaventurat em coneix, l’Afortunat em coneix,” trist i decebut, va desaparèixer allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
