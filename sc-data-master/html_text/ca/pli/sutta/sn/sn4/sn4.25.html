<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.25' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>Les filles de Māra</h1>
</header>
<p>Llavors Māra, el Malvat, havent pronunciat aquests versos de decepció en presència del Benaventurat, marxà d’aquell lloc i s’assegué amb les cames creuades al terra no gaire lluny del Benaventurat, en silenci, consternat, capcot, rumiant, incapaç de parlar, gratant el terra amb un pal.</p>
<p>Llavors, les filles de Māra –Taṇhā, Aratī, i Ragā- s’aproparen a Māra, el Malvat i s’adreçaren a ell en vers:</p>
<blockquote class='gatha'>
<p>“Per què estàs abatut, pare?<br>
Qui és l’home a causa del qual estàs afligit?<br>
Nosaltres l’atraparem amb el parany del desig<br>
Tal com s’atrapa l’elefant del bosc.<br>
Nosaltres el lligarem estretament i el portarem de tornada,<br>
I ell restarà sota el teu control.”</p>
<p>[Māra:]<br>
“El Sant, l’Afortunat al món,<br>
No és fàcilment atret mitjançant el parany del desig.<br>
Ell ha marxat més enllà del reialme de Māra:<br>
Per això estic afligit tant amargament.”</p>
</blockquote>
<p>Llavors, les filles de Māra –Taṇhā, Aratī, i Ragā- s’aproparen al Benaventurat i li van dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra -Taṇhā, Aratī, i Ragā- marxaren apart i varen consultar: “Els gustos dels homes són diversos. I si ens manifestéssim cadascuna en forma de cent donzelles.” Llavors, les tres filles de Māra, el Malvat, manifestant-se cadascuna en forma de cent donzelles, s’aproparen al Benaventurat i li varen dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra -Taṇhā, Aratī, i Ragā- marxaren apart i varen consultar: “Els gustos dels homes són diversos. I si ens manifestéssim cadascuna en forma de cent dones que mai no han donat a llum.” Llavors, les tres filles de Māra, el Malvat, manifestant-se cadascuna en forma de cent dones que mai no han donat a llum, s’aproparen al Benaventurat i li varen dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra -Taṇhā, Aratī, i Ragā- marxaren apart i varen consultar: “Els gustos dels homes són diversos. I si ens manifestéssim cadascuna en forma de cent dones que han donat a llum una vegada.” Llavors, les tres filles de Māra, el Malvat, manifestant-se cadascuna en forma de cent dones que han donat a llum una vegada, s’aproparen al Benaventurat i li varen dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra -Taṇhā, Aratī, i Ragā- marxaren apart i varen consultar: “Els gustos dels homes són diversos. I si ens manifestéssim cadascuna en forma de cent dones que han donat a llum dues vegades.” Llavors, les tres filles de Māra, el Malvat, manifestant-se cadascuna en forma de cent dones que han donat a llum dues vegades, s’aproparen al Benaventurat i li varen dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra -Taṇhā, Aratī, i Ragā- marxaren apart i varen consultar: “Els gustos dels homes són diversos. I si ens manifestéssim cadascuna en forma de cent dones de mitjana edat.” Llavors, les tres filles de Māra, el Malvat, manifestant-se cadascuna en forma de cent dones de mitjana edat, s’aproparen al Benaventurat i li varen dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra -Taṇhā, Aratī, i Ragā- marxaren apart i varen consultar: “Els gustos dels homes són diversos. I si ens manifestéssim cadascuna en forma de cent dones ancianes.” Llavors, les tres filles de Māra, el Malvat, manifestant-se cadascuna en forma de cent dones ancianes, s’aproparen al Benaventurat i li varen dir: “Ens entreguem als teus peus, asceta.” Però el Benaventurat no hi va parar atenció, atès que estava alliberat amb l’extinció insuperable de les adquisicions.</p>
<p>Llavors, les filles de Māra –Taṇhā, Aratī, i Ragā- marxaren apart i digueren: “El que ens va dir el nostre pare és veritat:</p>
<blockquote class='gatha'>
<p>‘El Sant, l’Afortunat al món,<br>
No és fàcilment atret mitjançant el parany del desig.<br>
Ell ha marxat més enllà del reialme de Māra:<br>
Per això estic afligit tant amargament.’”</p>
</blockquote>
<p>“Si nosaltres haguéssim assaltat amb aquestes tàctiques qualsevol altre asceta o bramà, que no estiguessin mancats del desig, el seu cor hagués esclatat, o hagués vomitat sang calenta per la seva boca, o s’hagés tornat boig o hagués esdevingut mentalment trastornat; o en cas contrari s’hauria assecat i marcit i esdevingut pansit, tal com una canya verda que hagués estat segada esdevindria seca, marcida i pansida.”</p>
<p>Llavors, les filles de Māra – Taṇhā, Aratī, i Ragā- s’aproparen al Benaventurat i s’assegueren a un costat. Asseguts a un costat, Taṇhā, la filla de Māra, s’adreçà al Benaventurat en vers:</p>
<blockquote class='gatha'>
<p>“És perquè estàs enfonsat en la pena<br>
Que tu medites al bosc?<br>
Perquè has perdut la riquesa o la desitges,<br>
O has comés algun crim en el poble?<br>
Per què no fas amics entre la gent?<br>
Per què no formes cap llaç íntim?”</p>
<p>[El Benaventurat:]<br>
“Havent conquerit l’exèrcit d’allò agradable i d’allò desagradable,<br>
Meditant en solitari, vaig descobrir la felicitat,<br>
L’assoliment de la meta, la pau del cor.<br>
Per tant, no faig amics entre la gent,<br>
Ni formaré cap llaç íntim.”</p>
</blockquote>
<p>Llavors, Aratī, la filla de Māra, s’adreçà al Benaventurat en vers:</p>
<blockquote class='gatha'>
<p>“Com pot un monjo que resideix aquí sovint,<br>
Això, haver creuat cinc marees, i haver creuat la sisena?<br>
Com pot meditar d’aquesta manera, les percepcions sensuals<br>
Són mantingudes a ratlla i fallen en agafar-lo?”</p>
<p>[El Benaventurat:]<br>
“Tranquil en cos, en ment ben alliberat,<br>
Sense produir, atent, sense llar,<br>
Coneixent l’Ensenyança, meditant lliure de pensament,<br>
No entra en erupció, ni a la deriva, ni s’endureix.”</p>
<p>“Quan un monjo que resideix aquí sovint,<br>
Amb les cinc marees creuades, ell aquí ha creuat la sisena.<br>
Quan ell medita d’aquesta manera, les percepcions sensuals<br>
Són mantingudes a ratlla i fallen en agafar-lo.”</p>
</blockquote>
<p>Llavors, Ragā, la filla de Māra, s’adreçà al Benaventurat en vers:</p>
<blockquote class='gatha'>
<p>“Ell ha tallat el desig, viatjant amb el seu grup i la seva ordre;<br>
Segurament molts altres éssers ho creuaran.<br>
Ai, aquest vagabund aconseguirà molta gent<br>
I els guiarà més enllà del Rei de la Mort.”</p>
<p>[El Benaventurat:]<br>
“Veritablement els Budes, els grans herois,<br>
Guien mitjançant la vertadera Ensenyança.<br>
Quan ells guien mitjançant l’Ensenyança,<br>
Quina enveja pot haver-hi allà en aquells que comprenen?”</p>
</blockquote>
<p>Llavors, les filles de Māra –Taṇhā, Aratī i Ragā- s’aproparen a Māra, el Malvat. Māra les va veure apropant-se en la distància i s’adreçà a elles en vers:</p>
<blockquote class='gatha'>
<p>“Nècies! Heu intentat fer malbé una muntanya<br>
Amb les tiges de les flors de lotus,<br>
Excavar una muntanya amb les vostres ungles,<br>
Mastegar ferro amb les vostres dents.”</p>
<p>“Com si, després d’haver aixecat una roca amb el cap,<br>
Busquéssiu un punt de suport en l’abisme;<br>
Com si haguéssiu colpejat una soca amb el vostre pit,<br>
Vosaltres marxeu de Gotama decebudes.”</p>
<p>Aquestes havien arribat a ell brillant amb bellesa-<br>
Taṇhā, Aratī, i Ragā<br>
Però el Mestre les va arrossegar d’allà<br>
Com el vent, un floc de cotó caigut.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
