<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.16' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>Bols d’almoines</h1>
</header>
<p>A Sāvatthī. En una ocasió el Benaventurat estava instruint, exhortant, inspirant i exaltant els monjos amb una xerrada de l’Ensenyança relativa als cinc agregats subjectes a l’aferrament. I aquells monjos estaven escoltant l’Ensenyança amb oïdes ansioses, atenent-ho com a assumpte d’interès vital, aplicant les seves completes ments a això.</p>
<p>Llavors se li ocorregué a Māra, el Malvat:</p>
<p>“Aquest asceta Gotama està instruint, exhortant, inspirant i exaltant els monjos amb una xerrada de l’Ensenyança relativa als cinc agregats subjectes a l’aferrament. I aquests monjos estan escoltant l’Ensenyança amb oïdes ansioses, atenent-ho com a assumpte d’interès vital, aplicant les seves completes ments a això. M’aproparé a l’asceta Gotama amb el propòsit de confondre’ls.”</p>
<p>Llavors, en aquella ocasió un nombre de bols d’almoines havien estat col·locats a l’exterior. Llavors, Māra, el Malvat, es manifestà en la forma d’un bou i s’apropà als bols d’almoines. Llavors, un monjo digué a un altre:</p>
<p>“Monjo, monjo! Aquest bou trenca els bols d’almoines.”</p>
<p>Quan això fou pronunciat, el Benaventurat digué a aquell monjo:</p>
<p>“Això no és un bou, monjo. Aquest és Māra, el Malvat, que ha arribat aquí amb el propòsit de confondre’t.”</p>
<p>Llavors, el Benaventurat, havent comprés, “Aquest és Māra, el Malvat,” s’adreçà a Māra, el Malvat, en versos:</p>
<blockquote class='gatha'>
<p>“La forma, la sensació, i la percepció,<br>
La consciència i les formacions-<br>
‘jo no soc això, això no és meu,’<br>
Així, un està desaferrat d’això.”</p>
<p>“Encara que el busquin per tot arreu,<br>
Māra i el seu exèrcit no el troben:<br>
Aquell, així, desaferrat, segur,<br>
Que ha marxat més enllà de les cadenes.”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
