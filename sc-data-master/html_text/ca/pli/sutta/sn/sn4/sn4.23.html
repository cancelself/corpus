<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.23' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>Godhika</h1>
</header>
<p>Així ho he escoltat. En una ocasió el Benaventurat estava residint a Rājagaha al bosc de bambú, al santuari dels esquirols. Llavors en aquella ocasió el Venerable Godhika estava residint a la Roca negra al vessant de Isigili. Llavors, mentre el Venerable Godhika estava vivint diligent, fervent, i resolt, va assolir un alliberament temporal de la ment, però va decaure d’aquell alliberament temporal de la ment.</p>
<p>Una segona vegada, mentre el Venerable Godhika estava vivint diligent, fervent, i resolt, va assolir un alliberament temporal de la ment, però va decaure d’aquell alliberament temporal de la ment.</p>
<p>Una tercera vegada, mentre el Venerable Godhika estava vivint diligent, fervent, i resolt, va assolir un alliberament temporal de la ment, però va decaure d’aquell alliberament temporal de la ment.</p>
<p>Una quarta vegada, mentre el Venerable Godhika estava vivint diligent, fervent, i resolt, va assolir un alliberament temporal de la ment, però va decaure d’aquell alliberament temporal de la ment.</p>
<p>Una cinquena vegada, mentre el Venerable Godhika estava vivint diligent, fervent, i resolt, va assolir un alliberament temporal de la ment, però va decaure d’aquell alliberament temporal de la ment.</p>
<p>Una sisena vegada, mentre el Venerable Godhika estava vivint diligent, fervent, i resolt, va assolir un alliberament temporal de la ment, però va decaure d’aquell alliberament temporal de la ment.</p>
<p>Una setena vegada, mentre el Venerable Godhika estava vivint diligent, fervent, i resolt, va assolir un alliberament temporal de la ment.</p>
<p>Llavors se li ocorregué al Venerable Godhika:</p>
<p>“Sis vegades he decaigut de l’alliberament temporal de la ment. Utilitzaré el ganivet.”</p>
<p>Llavors, Māra, el Malvat, havent conegut amb la seva pròpia ment la reflexió de la ment del Venerable Godhika, s’apropà al Benaventurat i s’adreçà a ell amb aquests versos:</p>
<blockquote class='gatha'>
<p>“Oh gran heroi, gran en saviesa,<br>
Resplendent amb poder i glòria.<br>
Jo et venero als teus peus, Visionari.<br>
Aquell que ha superat tota enemistat i por.”</p>
<p>“Oh gran heroi, que ha vençut la mort.<br>
El teu deixebles desitja la mort.<br>
Intenta prendre la seva pròpia vida:<br>
Refrena’l d’això, Oh lluminós!”</p>
<p>“Com, Oh Benaventurat, pot el teu deixeble-<br>
Que gaudeix en l’Ensenyança,<br>
Un aprenent que busca l’ideal de la seva ment-<br>
Prendre la seva pròpia vida, Oh Molt Conegut?”</p>
</blockquote>
<p>Llavors, en aquella ocasió el Venerable Godhika havia acabat d’utilitzar el ganivet. Llavors, el Benaventurat, havent comprés. “Aquest és Māra, el Malvat, s’adreçà a ell en vers:</p>
<blockquote class='gatha'>
<p>“Aquest és realment com un acte ferm:<br>
Ells no estan aferrats a la vida.<br>
Havent extirpat el desig i la seva arrel,<br>
Godhika ha assolit el Nirvana final.”</p>
</blockquote>
<p>Llavors, el Benaventurat s’adreçà als monjos d’aquesta manera:</p>
<p>“Veniu, monjos, anem a la Roca Negra, al vessant de Isigili, on el membre del clan Godhika ha utilitzat el ganivet.”</p>
<p>“Si, venerable senyor,” contestaren aquests monjos. Llavors, el Benaventurat, juntament amb un nombre de monjos, marxà a la Roca Negra, al vessant de Isigili. El Benaventurat veié en la distància el Venerable Godhika ajagut al llit amb la seva espatlla girada.”</p>
<p>Llavors, en aquella ocasió, un núvol de fum, un remolí de foscor, s’estava movent cap a l’est, llavors cap a l’oest, cap el nord, cap el sud, amunt, avall, i cap els quarts intermedis. Llavors, el Benaventurat s’adreçà als monjos d’aquesta manera:</p>
<p>“Veieu, monjos, aquest núvol de fum, aquest remolí de foscor, movent-se cap a l’est, llavors cap a l’oest, cap el nord, cap el sud, amunt, avall, i cap els quarts intermedis?”</p>
<p>“Si, venerable senyor.”</p>
<p>“Aquest, Monjos, és Māra, el Malvat, buscant la consciència del membre del clan Godhika, preguntant-se: ‘On ha estat establerta ara la consciència del membre del clan Godhika?’ En tot cas, monjos, amb la consciència no establerta, el membre del clan Godhika ha assolit el Nirvana final.”</p>
<p>Llavors, Māra, el Malvat, prenent un llaüt de fusta groga de vilva, s’apropà al Benaventurat i s’adreçà a ell en vers:</p>
<blockquote class='gatha'>
<p>“Per sobre, per sota i a través,<br>
Als quatre quarts i al mig,<br>
He estat buscant però no he trobat<br>
On ha marxat Godhika.”</p>
<p>[El Benaventurat:]<br>
“Aquest home ferm era resolt,<br>
Un mediador sempre gaudint en la meditació,<br>
Aplicant-se dia i nit<br>
Sense aferrament fins i tot per la vida.”</p>
<p>“Havent conquerit l’exèrcit de la Mort,<br>
No retornant a una existència renovada,<br>
Havent extirpat el desig i la seva arrel,<br>
Godhika ha assolit el Nirvana final.”</p>
<p>Tant va ser ferit pel dolor<br>
Que el seu llaüt va caure de la seva aixella.<br>
Tot seguit aquest esperit decebut<br>
Desaparegué just allà mateix.</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
