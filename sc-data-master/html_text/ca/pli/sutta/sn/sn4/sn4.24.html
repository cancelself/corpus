<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn4.24' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>04</li>
</ul>
<h1>Set anys de recerca</h1>
</header>
<p>Així ho he escoltat. En una ocasió el Benaventurat estava residint a Uruvelā a la vora del riu Nerañjarā als peus de la figuera de Bengala dels Cabrers. Llavors, en aquella ocasió Māra, el Malvat, havia estat seguint el Benaventurat durant set anys, tractant d’accedir a ell però sense èxit. Llavors, Māra, el Malvat, s’apropà al Benaventurat i s’adreçà a ell en vers:</p>
<blockquote class='gatha'>
<p>“És perquè estàs enfonsat en la pena<br>
Que tu medites al bosc?<br>
Perquè has perdut la riquesa o la desitges,<br>
O has comés algun crim en el poble?<br>
Per què no fas amics entre la gent?<br>
Per què no formes cap llaç íntim?”</p>
<p>[El Benaventurat:]<br>
“Havent desenterrat completament l’arrel la pena,<br>
Sense culpa, medito lliure de pena.<br>
Havent tallat tot desig cobdiciós per l’existència,<br>
Medito sense màcula, Oh parent dels negligents!”</p>
<p>[Māra:]<br>
“Allò del que ells diuen ‘Això és meu,’<br>
I aquells que parlen en termes de ‘meu’<br>
Si la teva ment existeix entre aquests,<br>
Tu no podràs escapar de mi, asceta.”</p>
<p>[El Benaventurat:]<br>
“Allò del que parlen no és meu,<br>
Jo no soc d’aquells que parlen [d’allò meu].<br>
Hauries de conèixer això, Oh Malvat:<br>
Fins i tot no veuràs el meu camí.”</p>
<p>[Māra:]<br>
“Si tu has descobert el camí,<br>
El camí segur que condueix a la immortalitat,<br>
Estar afora i caminar aquest camí en solitari;<br>
Quins és el sentit d’instruir els altres?”</p>
<p>[El Benaventurat:]<br>
“Aquelles persones que van fins a l’altra riba<br>
Pregunten que hi ha més enllà del regne de la mort.<br>
Quan m’ho pregunten, jo els responc<br>
La veritat sense adquisicions.”</p>
</blockquote>
<p>[Māra:] “Suposa, venerable senyor, que no gaire lluny d’un poble o d’una ciutat hi hagués un estany de lotus en el qual hi hagués vivint un cranc. Llavors, un grup de nois i noies deixessin el poble o la ciutat i anessin a l’estany. Traguessin el cranc fora de l’aigua i el col·loquessin en un terreny elevat. Llavors, cada vegada que el cranc estengués una de les seves pinces, aquests nois i noies li tallessin, li trenquessin, l’esmicolessin a trossos amb pals i pedres. Així, quan totes les seves pinces haguessin estat tallades, trencades, i esmicolades en trossos, aquest cranc seria incapaç de retornar a aquell estany. Així, també, venerable senyor, totes aquestes distorsions, maniobres, i contorsions del si mateix han estat tallades, trencades i esmicolades en trossos pel Benaventurat. Ara, Venerable Senyor, jo soc incapaç d’apropar-me al Benaventurat una altra vegada tractant d’accedir a ell.”</p>
<p>Llavors, Māra, el Malvat, en presència del Benaventurat, recità aquests versos de decepció:</p>
<blockquote class='gatha'>
<p>“Hi havia un corb que rondava al voltant<br>
D’una pedra que semblava un tros de greix.<br>
‘Anem a esbrinar si hi ha alguna cosa tendre aquí, [pensà]<br>
‘Potser hi ha quelcom agradable i saborós.’”</p>
<p>“Però com que no trobà res saborós allà,<br>
El corb marxà d’aquell lloc.<br>
De la mateixa manera que el corb que va assaltar la pedra,<br>
Nosaltres deixem Gotama decebuts.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
