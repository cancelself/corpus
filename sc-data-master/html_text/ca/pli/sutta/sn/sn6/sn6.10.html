<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.10' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Kokaliko</h1>
</header>
<p>A Sāvatthī. En aquella ocasió el monjo Kokalika s’apropà al Benaventurat, li va retre homenatge i s’assegué a un costat. Assegut, el monjo Kokalika digué al Benaventurat: “Venerable senyor, Sāriputta i Moggallāna tenen desitjos malvats, estan sota el control de malvades intencions.” Quan això va ser pronunciat, el Benaventurat contestà: “Kokalika, no diguis això. Complau la teva ment pensant en Sāriputta i Moggallāna. Ells són monjos de bona conducta.”</p>
<p>Per una segona vegada, el monjo Kokalika digué al Benaventurat: “Venerable senyor, malgrat la confiança que ells tinguin per a mi, Sāriputta i Moggallāna tenen desitjos malvats, estan sota el control de malvades intencions.” Per una segona vegada, el Benaventurat digué: “Kokalika, no diguis això. Complau la teva ment pensant en Sāriputta i Moggallāna. Ells són monjos de bona conducta.”</p>
<p>Per una tercera vegada, el monjo Kokalika digué al Benaventurat: “Venerable senyor, malgrat la confiança que ells tinguin per a mi, Sāriputta i Moggallāna tenen desitjos malvats, estan sota el control de malvades intencions.” Per una tercera vegada, el Benaventurat digué: “Kokalika, no diguis això. Complau la teva ment pensant en Sāriputta i Moggallāna. Ells són monjos de bona conducta.”</p>
<p>Llavors el monjo Kokalika s’aixecà del seu seient, va retre homenatge i circumval·là el Benaventurat i se’n va anar. Poc temps després de la marxa de Kokalika, petites ampolles de la mida d’una llavor van aparèixer per tot el seu cos. Les ampolles de la mida d’una llavor van créixer a la mida d’un fesol. De la mida d’un fesol van créixer a la mida d’un cigró. De la mida d’un cigró van créixer a la mida d’un gínjol. De la mida d’un gínjol van créixer a la mida d’una pruna de myrobalan. De la mida d’una pruna de myrobalan van créixer a la mida del fruit immadur vilva. Llavors, van créixer encara més i esclatant pus i sang degotant d’ells. Llavors el monjo Kokalika morí d’aquesta malaltia i va nàixer a l’infern Paduma a causa de la ira a la seva ment envers Sāriputta i Moggallāna.</p>
<p>Quan la nit s’estava esvaint, il·luminat completament l’arbreda de Jeta, el Brahma Sahampati s’apropà al Benaventurat, li va retre homenatge i s’assegué a un costat. Llavors el Brahma Sahampati digué al Benaventurat: “Venerable senyor, el monjo Kokalika ha mort i ha nascut a l’infern Paduma a causa de la ira a la seva ment envers Sāriputta i Moggallāna.” El Brahma Sahampati, després d’haver dit això, va retre homenatge i circumval·là el Benaventurat i desaparegué d’allà.</p>
<p>A la fi d’aquella nit el Benaventurat s’adreçà als monjos: “Monjos, quan la nit passada s’estava esvaint el Brahma Sahampati, il·luminant completament l’arbreda de Jeta, s’apropà a mi, em va retre homenatge i s’assegué a un costat. Llavors el Brahma Sahampati digué: ‘Venerable sentor, el monjo Kokalika ha mort i ha nascut a l’infern Paduma a causa de la ira a la seva ment envers Sāriputta i Moggallāna.’ Després d’haver dit això, em va retre homenatge i em circumval·là i va desaparèixer d’allà.”</p>
<p>Quan això va ser pronunciat un monjo preguntà al Benaventurat:</p>
<p>“Venerable senyor, quina durada té una vida a l’infern Paduma?”</p>
<p>“Monjo, la durada d’una vida a l’infern Paduma és llarga i no es pot calcular atès que és molt extensa, de cents d’anys, de milers d’anys o de cents de milers d’anys?”</p>
<p>“Venerable senyor, es podria fer una comparació?”</p>
<p>“Monjo, es podria fer una comparació. Hi ha una caravana amb una càrrega de vint mesures de sèsam de Kosala. D’aquesta, un home deixa anar una llavor de sèsam a la fi de cent mil anys. Quan es deixen anar d’aquesta manera, les llavors de sèsam s’acabaran més ràpid que no la durada d’una vida a l’infern Abuda. I monjo, la durada de vint vides a l’infern Abuda és la mateixa que la durada d’una vida a l’infern Nirbuda. La durada de vint vides a l’infern Nirbuda és la mateixa que la durada d’una vida a l’infern Ababa. La durada de vint vides a l’infern Ababa és la mateixa que la durada d’una vida a l’infern Atata. La durada de vint vides a l’infern Atata és la mateixa que la durada d’una vida a l’infern Ahaha. La durada de vint vides a l’infern Ahaha és la mateixa que la durada d’una vida a l’infern Kumudu. La durada de vint vides a l’infern Kumudu és la mateixa que la durada d’una vida a l’infern Sogandhika. La durada de vint vides a l’infern Sogandhika és la mateixa que la durada d’una vida a l’infern Uppala. La durada de vint vides a l’infern Uppala és la mateixa que la durada d’una vida a l’infern Pundarika. I la durada de vint vides a l’infern Pundarika és la mateixa que la durada d’una vida a l’infern Paduma. És a l’infern Paduma que el monjo Kokalika ha nascut a causa de sostenir una ment irada envers Sāriputta i Moggallāna.”</p>
<p>Llavors el Benaventurat, el mestre, va dir aquests versos:</p>
<blockquote class='gatha'>
<p>“Per a l’home que ha nascut, una daga ha nascut a la seva boca,<br>
Amb aquesta, el neci es fa mal proferint paraules feridores.<br>
El qui lloa els culpable o culpa els lloable,<br>
Pronuncia paraules dolentes per la seva boca<br>
A causa de les quals no es sent feliç.<br>
Si algú perd tota la seva riquesa amb ell mateix en els jocs d’atzar<br>
No és res més, si es compara amb això,<br>
Convertir la seva ment en odi envers els qui han marxat completament<br>
Amb intenció malvada i pensaments malvats, culpant els Nobles.<br>
Neix a l’infern per un llarg període. Cents de milers d’inferns Nirabuda,<br>
I cinc vegades sis mil períodes a l’infern Abudani.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
