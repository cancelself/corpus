<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.1' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>La súplica de Brahma</h1>
</header>
<p>Així ho he escoltat. En una ocasió, poc temps després d’haver assolit la plena il·luminació, estava residint a Uruvela, a la vora del riu Neranjara, als peus de la figuera del Cabrer. Llavors, mentre estava en solitari i en reclusió, sorgí en la seva consciència aquesta reflexió: “Aquesta Ensenyança que jo he assolit és profunda, difícil de veure, difícil de comprendre, pacífica, refinada, més enllà de l’àmbit del raonament, subtil, per ser experimentada pels savis. Però aquesta generació es complau amb l’aferrament, està excitada per l’aferrament, gaudeix amb l’aferrament. Per a tal generació, que es complauen en l’aferrament, excitats per l’aferrament, que gaudeixen amb l’aferrament, aquesta condicionalitat i el sorgir en dependència són difícils de veure. Aquest estat, també, és difícil de veure: la resolució de totes les fabricacions, la renúncia a totes les adquisicions, el final del desig, la fi de la passió, la cessació i l’alliberament. I si jo instruís en l’Ensenyança i els altres no em comprenguessin, això seria tediós per a mi, un problema per a mi.”</p>
<p>Justament en aquell moment aquest versos, mai pronunciats en el passat, mai abans escoltats, se li ocorregueren al Benaventurat:</p>
<blockquote class='gatha'>
<p>“Prou per ara en ensenyar allò que únicament jo he assolit amb dificultat.<br>
Aquesta Ensenyança no és de fàcil comprensió per aquells que estan superats per l’odi i la passió.<br>
Allò que és abstrús, subtil, profund, difícil de veure, que va contra el corrent –aquells que es complauen en la passió, coberts en una massa de foscor, no ho veuran.”</p>
</blockquote>
<p>Mentre el Benaventurat reflexionava d’aquesta manera, la seva ment s’inclinava a viure en descans, no a la pràctica de l’Ensenyança.”</p>
<p>Llavors, el Brahma Sahampati, havent comprés amb la seva pròpia consciència la reflexió sorgida en la consciència del Benaventurat, pensà: “El món està perdut! El món està destruït! La ment de l’Alliberat, del Sant, del Perfectament Il·luminat s’inclina a viure en descans, no a la pràctica de l’Ensenyança!” Llavors, així com un home fort podria estendre el seu braç flexionat o flexionar el seu braç estès ràpidament, el Brahma Sahampati desaparegué del món de Brahma i va reaparèixer en front del Benaventurat. Es col·locà la seva túnica externa sobre una espatlla, s’agenollà amb el genoll dret tocant a terra, saludà el Benaventurat amb la seves mans juntes: “Senyor, que el Benaventurat posi en marxa l’Ensenyança! Que el Qui ha marxat correctament posi en marxa l’Ensenyança! Hi ha éssers amb poca pols als seus ulls que es perden a causa de no escoltar l’Ensenyança. Hi haurà aquells que comprendran l’Ensenyança.”</p>
<p>Això és que el Brahma Sahampati digué. Després d’haver parlat d’aquesta manera, va afegir això:</p>
<p>“Durant el passat aparegué entre ela Maghadhans una Ensenyança impura ideada pels qui estan amb màcula. Obre la porta a la immortalitat! Permet que escoltin l’Ensenyança compresa per l’Immaculat!”</p>
<p>“Així com algú que es col·loca al cim d’un penya-segat podia veure tota la gent que hi ha a baix i a l’entorn, de la mateixa manera, Oh Savi, que posseeixes la visió complerta, has pujat al palau de l’Ensenyança. Lliure de pena, allibera les persones submergides en la pena, oprimits pel nàixer i per l’envellir.</p>
<p>Aixeca’t heroi, victoriós en la batalla! Oh Mestre, deambula sense deute pel món. Instrueix en l’Ensenyança, Oh Benaventurat. Hi haurà aquells qui ho comprendran.”</p>
<p>Llavors, el Benaventurat, després d’haver comprés el prec del Brahma Sahampati, mogut per la compassió envers els éssers, observà el món amb l’ull d’un Despert. Mentre ho feia, va veure éssers amb poca pols als seus ulls i éssers amb molta pols als seus ulls, éssers amb facultats agudes i éssers amb facultats obtuses, éssers amb bones qualitats i éssers amb males qualitats, éssers fàcils de ser ensenyats i éssers difícils de ser ensenyats, alguns d’ells veient la desgràcia i el perill en l’altre món. Així com en un estany de lotus blaus, vermells o blancs n’hi ha que neixen i creixen sota l’aigua, sense sortir a la superfície de l’aigua; n’hi ha que neixen i creixen sota l’aigua, arriben a la superfície de l’aigua, romanent al mateix nivell de la superfícies de l’aigua, i n’hi ha altres que neixen i creixen sota l’aigua, arriben a la superfície de l’aigua i creixen encara més enllà, sense que arribin a mullar-se per l’aigua, així també, observant el món amb l’ull del Despert, el Benaventurat veié éssers amb poca pols als seus ulls i éssers amb molta pols als seus ulls, éssers amb facultats agudes i éssers amb facultats obtuses, éssers amb bones qualitats i éssers amb males qualitats, éssers fàcils de ser ensenyats i éssers difícils de ser ensenyats, alguns d’ells veient la desgràcia i el perill en l’altre món.</p>
<p>Després d’haver vist això, va respondre al Brahma Sahampati amb aquests versos:</p>
<p>“Les portes d’allò Immortal estan obertes per aquells que escoltin.</p>
<p>Deixem que mostrin la seva fe. Percebent els problemes, Oh Brahma, jo no instruïa a les persones en l’Ensenyança, refinada i sublim.”</p>
<p>Llavors, Brahma Sahampati, pensant: “El Benaventurat ha donat la seva aprovació a la instrucció en l’Ensenyança”, s’inclinà davant el Benaventurat, el rodejà per la seva dreta, va desaparèixer allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
