<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.6' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Pamadam</h1>
</header>
<p>A Sāvatthī. En aquella ocasió el Benaventurat estava en reclusió després del menjar del migdia. Llavors Subrahma, el Brahma i un Brahma de les morades pures s’aproparen al Benaventurat, i un individu es va quedar dret fora de la porta. Llavors Subrahma, el Brahma, digué això a el Brahma de les morades pures: “Senyor, no és el moment adequat per ajuntar-se amb el Benaventurat. Ell està descansant després del menjar del migdia, en reclusió. Hi ha un cert món de Brahmes que és pròsper i opulent i els Brahmes viuen negligentment. Venerable senyor, anem a apropar-nos a aquest món de Brahma i despertem la consternació en ells.”</p>
<p>Llavors el Brahma Subrahma va estar d’acord amb el Brahma de les morades pures. Llavors el Brahma Subrahma i el Brahma de les morades pures desaparegueren de la presència del Benaventurat i aparegueren en aquell món. Aquell Brahma veient-los venir en la distància preguntà: “Senyors, d’on veniu?”</p>
<p>“Senyor, nosaltres venim de la presència del Benaventurat, digne i completament Il·luminat. Vas a atendre al Benaventurat, digne i completament Il·luminat?”</p>
<p>Quan això va ser pronunciat, aquest Brahma no pogué suportar aquestes paraules i creant un miler d’éssers digué això a Subrahma, i al Brahma de les morades pures:</p>
<p>“Senyors, veieu els meus poders psíquics?”</p>
<p>“Senyor, nosaltres veiem els teus poders psíquics.”</p>
<p>“Senyors, jo sostinc tals poders psíquics, perquè hauria d’atendre a d’altres ascetes i Brahmes?”</p>
<p>Llavors, Subrahma i el Brahma de les morades pures, creant dos mil éssers, digué això a aquell Brahma:</p>
<p>“Senyor, veus els nostres poders psíquics?”</p>
<p>“Senyors, veig els vostres poders psíquics.”</p>
<p>“Senyor, els poders psíquics del Benaventurat superen els teus poders psíquics així com també els nostres poders psíquics. Per tant, és adequat que atenguessis al Benaventurat, digne i completament Il·luminat.”</p>
<p>Llavors aquell Brahma digué aquests versos a Subrahma i al Brahma de les morades pures:</p>
<blockquote class='gatha'>
<p>“Brahma, els tres querubins justos, els quatre cignes, els cinc-cents falcons i el concentrador il·luminen el teu palau i el dia futur.”<br>
“ Per mot que il·luminin el palau i la direcció futura<br>
Veient la destrucció de la matèria, ells tremolen, per tant els savis no es delecten en la matèria.”</p>
</blockquote>
<p>Llavors Subrahma i el brahma de les morades pures, havent despertat el remordiment en aquell Brahma, van desaparèixer d’allà.</p>
<p>Després d’algun temps aquell Brahma marxà a atendre al Benaventurat, digne i completament Il·luminat.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
