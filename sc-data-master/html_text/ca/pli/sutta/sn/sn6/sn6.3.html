<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.3' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Brahma Deva</h1>
</header>
<p>Així ho he escoltat. En una ocasió el Benaventurat estava vivint al monestir ofert per Anāthapiṇ̣ḍika a l’arbreda de Jeta a Sāvatthī. En aquella ocasió, el fill d’una dona braman anomenat Brahmadeva havia esdevingut asceta, i havia abandonat la llar en la dispensació del Benaventurat.</p>
<p>Llavors, el Brahmadeva reclòs i retirat de la multitud vivia en diligència amb l’esforç sorgit per dissipar. Qualsevol que sigui el objecte dels fills del clan que abandonen justament la llar per esdevenir ascetes, aquest noble objectiu i finalitat última de la vida santa, aquí i ara ell l’havia assolit, l’havia complert i hi residia. Va comprendre que el naixement estava destruït, el deure de la vida santa estava realitzat, no hi havia res més per desitjar. I el venerable Brahmadeva és convertí en un Honorable.</p>
<p>Un dia el venerable Brahmadeva es col·loca la seva vestimenta pel matí i prenent el seu bol i la seva túnica entrà a Sāvatthī per a demanar almoina. Deambulant per a demanar almoina en l’ordre degut, s’acostà a la casa de la seva pròpia mare.</p>
<p>En aquell moment, la venerable mare de Brahmadeva estava adorant amb fermesa a Brahma amb els seus braços estirats.</p>
<p>Llavors se li ocorregué a Brahma Sahampati: “La venerable mare de Brahmadeva, està adorant amb fermesa a Brahma amb els seus braços estirats. I si jo m’hi apropés i li causés remordiment?”</p>
<p>Llavors el Brahma Sahampati, tant ràpidament com un home fort estiraria el seu braç flexionat o flexionaria el seu braç estirat, desaparegué del món de Brahma i aparegué en la morada de la venerable mare de Brahmadeva.</p>
<p>Llavors, el Brahma Sahampati davant la venerable mare de Brahmadeva pronuncià aquests versos:</p>
<blockquote class='gatha'>
<p>“Dona braman, aquest Brahma a qui adores amb fermesa amb els teus braços estirats està molt lluny, no participa d’això, sense conèixer la seva esfera, què és el que tu desitges?<br>
Dona braman, el teu Brahmadeva està aquí.<br>
Ell està sense passió, ha assolit la pietat més elevada.<br>
El monjo no posseeix res i no s’alimenta d’un altre.<br>
Ha entrat a casa teva per a menjar un mos.<br>
Ell és digne d’ofrenes, ha assolit el coneixement i està en calma.<br>
Ell és digne de regals dels Déus i els homes.<br>
Ell està immaculat i no està tacat pel demèrit, està plàcid, està a la recerca d’aliment.<br>
Ell no té ni un passat ni un futur, està apaivagat, alliberat,<br>
No confós, està lliure de desitjos.<br>
Ell no perjudica allò inestable o allò estable.<br>
Avui, ofereix-li el primer mos d’aliment a ell.<br>
Sense enemics, ell està mb la ment calmada.<br>
Així com la conducta d’un elefant domesticat és pura<br>
El monjo virtuós està amb una ment alliberada.<br>
Avui, ofereix-li el primer mos d’aliment a ell.<br>
Complagut amb ell i dissipant els dubtes,<br>
Ofereix regals a aquell digne de regals!<br>
Fes mèrit pel futur de forma agradable!<br>
La dona braman creuà els corrents comprenent el savi.”</p>
</blockquote>
<p>Complaguda veient-lo, ella va dissipar els seus dubtes. Va oferir regals a aquell digne de regals. Va fer mèrit per a assolir resultats agradables en el futur i la dona braman creuà els corrents comprenent el savi.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
