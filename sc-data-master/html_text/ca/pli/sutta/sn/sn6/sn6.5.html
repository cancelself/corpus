<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.5' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Apara Ditthi</h1>
</header>
<p>Així ho he escoltat. En una ocasió el Benaventurat estava vivint al monestir ofert per Anāthapiṇḍika a l’arbreda de Jeta a Sāvatthī. En aquella ocasió aquesta visió errònia sorgí en un Brahma: “No hi ha asceta o Braman que pugui venir aquí.”</p>
<p>El benaventurat conegué el pensament i el procés del pensament que havia sorgit en la ment d’aquest Brahma i tan ràpidament com un home fort podria estirar el seu braç flexionat o flexionar el seu braç estirat, desaparegué de l’arbreda de Jeta i aparegué al món de Brahma.</p>
<p>Llavors el Benaventurat es va asseure enmig de l’aire, per sobre d’aquell Brahma, amb les cames creuades i va entrar a l’element foc. Llavors se li va ocórrer al venerable Mahā Moggallāna: “On està residint el Benaventurat actualment?” El venerable Mahā Moggallāna amb el seu ull diví purificat, més enllà dels humans, veié el Benaventurat assegut enmig de l’aire sobre aquell Brahma, amb les cames creuades, entrat a l’element foc. Llavors, tan ràpidament com un home fort podria estirar el seu braç flexionat o flexionar el seu braç estirat, desaparegué de l’arbreda de Jeta i aparegué al món de Brahma.</p>
<p>El venerable Mahā Moggallāna s’assegué enmig de l’aire, a sobre d’aquell Brahma en direcció cap a l’est, amb les cames creuades, entrant a l’element foc, en menor grau que el Benaventurat.</p>
<p>Llavors, se li ocorregué al venerable Mahā Kassapa: “On està residint el Benaventurat actualment?” El venerable Mahā Kassapa amb el seu ull diví purificat, més enllà dels humans, veié el Benaventurat assegut enmig de l’aire sobre aquell Brahma, amb les cames creuades, entrat a l’element foc. Llavors, tan ràpidament com un home fort podria estirar el seu braç flexionat o flexionar el seu braç estirat, desaparegué de l’arbreda de Jeta i aparegué al món de Brahma.</p>
<p>El venerable Mahā Kassapa s’assegué enmig de l’aire, a sobre d’aquell Brahma en direcció cap el sud, amb les cames creuades, entrant a l’element foc, en menor grau que el Benaventurat.</p>
<p>Llavors, se li ocorregué al venerable Mahā Kappina: “On està residint el Benaventurat actualment?” El venerable Mahā Kappina amb el seu ull diví purificat, més enllà dels humans, veié el Benaventurat assegut enmig de l’aire sobre aquell Brahma, amb les cames creuades, entrat a l’element foc. Llavors, tan ràpidament com un home fort podria estirar el seu braç flexionat o flexionar el seu braç estirat, desaparegué de l’arbreda de Jeta i aparegué al món de Brahma.</p>
<p>El venerable Mahā Kappina s’assegué enmig de l’aire, a sobre d’aquell Brahma en direcció cap a l’oest, amb les cames creuades, entrant a l’element foc, en menor grau que el Benaventurat.</p>
<p>Llavors, se li ocorregué al venerable Anuruddha: “On està residint el Benaventurat actualment?” El venerable Anuruddha amb el seu ull diví purificat, més enllà dels humans, veié el Benaventurat assegut enmig de l’aire sobre aquell Brahma, amb les cames creuades, entrat a l’element foc. Llavors, tan ràpidament com un home fort podria estirar el seu braç flexionat o flexionar el seu braç estirat, desaparegué de l’arbreda de Jeta i aparegué al món de Brahma.</p>
<p>El venerable Anuruddha s’assegué enmig de l’aire, a sobre d’aquell Brahma en direcció cap el nord, amb les cames creuades, entrant a l’element foc, en menor grau que el Benaventurat.</p>
<p>Llavors el venerable Mahā Moggāllana digué aquests versos a aquell Brahma:</p>
<blockquote class='gatha'>
<p>“Amic, tens el mateix punt de vista que sostenies abans?<br>
Ha vist l’esplendor del món de Brahma superat?”</p>
</blockquote>
<p>(Brahma:)</p>
<blockquote class='gatha'>
<p>“Senyor, jo no tinc mateix punt de vista que sostenia abans.<br>
Avui he vist l’esplendor del món de Brahma superat.<br>
És un error pensar que sempre és el mateix; perpetu.”</p>
</blockquote>
<p>El Benaventurat havent despertat el remordiment en aquell Brahma, tan ràpidament com un home fort podria estirar el seu braç flexionat o flexionar el seu braç estirat, desaparegué del món de Brahma i aparegué a l’arbreda de Jeta.<br>
Llavors el Brahma s’adreçà a un membre de la seva comunitat i li digué: “Senyor, apropa’t al venerable Mahā Moggāllana i pregunta-li si hi ha d’altres deixebles del Benaventurat amb tals grans poders psíquics com els dels bons Moggāllana, Kassapa, Kappina i Anurudhha.” Llavors aquell membre de la comunitat de Brahmes va accedir a fer-ho. I s’hi apropà i li preguntà: “Senyor, hi ha d’altres deixebles del Benaventurat amb tals grans poders psíquics com els dels bons Moggāllana, Kassapa, Kappina i Anuruddha?”</p>
<p>Llavors el venerable Mahā Mogāllana contestà a aquest membre de la comunitat de Brahmes amb aquests versos:</p>
<blockquote class='gatha'>
<p>“Entre els deixebles de l’Il·luminat,<br>
Aquells que han destruït els desitjos i esdevenen dignes,<br>
Que han assolit el coneixement i els poders psíquics,<br>
I han esdevingut experts en els hàbits de la ment són molts.”</p>
</blockquote>
<p>Llavors aquell membre de la comunitat de Brahmes, gojós amb les paraules del venerable Mahā Mogāllana s’apropà al Brahma i li digué aquests versos:</p>
<blockquote class='gatha'>
<p>““Entre els deixebles de l’Il·luminat,<br>
Aquells que han destruït els desitjos i esdevenen dignes,<br>
Que han assolit el coneixement i els poders psíquics,<br>
I han esdevingut experts en els hàbits de la ment són molts.”</p>
</blockquote>
<p>I el Brahma es delectà amb les paraules del membre de la comunitat de Brahmes.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
