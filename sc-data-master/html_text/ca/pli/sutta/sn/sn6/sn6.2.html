<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.2' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Garava</h1>
</header>
<p>Així ho he escoltat. En una ocasió, poc temps després d’haver assolit la plena il·luminació, estava residint a Uruvela, a la vora del riu Neranjara, als peus de la figuera del Cabrer. Llavors, mentre estava en solitari i en reclusió, sorgí en la seva consciència aquesta reflexió: “Un pateix si viu sense reverència o deferència. Ara bé, en dependència de quin sacerdot o contemplatiu puc viure, honorant-lo i respectant-lo?”</p>
<p>Llavors, se li va ocórrer aquest pensament: “Seria en nom de perfeccionar l’agregat no perfeccionat de la virtut que jo viuria en dependència d’un altre sacerdot o contemplatiu, honorant-lo i respectant-lo. Tanmateix, en aquest món amb els seus Déus, els seus Dimonis i els seus Brahmes, en aquesta generació amb els seus sacerdots i contemplatius, la seva reialesa i la gent comuna, jo no veig un altre sacerdot o contemplatiu més consumat en la virtut que jo, amb qui podria viure en dependència, honorant-lo i respectant-lo.”</p>
<p>“Seria en nom de perfeccionar l’agregat no perfeccionat de la concentració que jo viuria en dependència d’un altre sacerdot o contemplatiu, honorant-lo i respectant-lo. Tanmateix, en aquest món amb els seus Déus, els seus Dimonis i els seus Brahmes, en aquesta generació amb els seus sacerdots i contemplatius, la seva reialesa i la gent comuna, jo no veig un altre sacerdot o contemplatiu més consumat en la concentració que jo, amb qui podria viure en dependència, honorant-lo i respectant-lo.”</p>
<p>“Seria en nom de perfeccionar l’agregat no perfeccionat del discerniment que jo viuria en dependència d’un altre sacerdot o contemplatiu, honorant-lo i respectant-lo. Tanmateix, en aquest món amb els seus Déus, els seus Dimonis i els seus Brahmes, en aquesta generació amb els seus sacerdots i contemplatius, la seva reialesa i la gent comuna, jo no veig un altre sacerdot o contemplatiu més consumat en el discerniment que jo, amb qui podria viure en dependència, honorant-lo i respectant-lo.”</p>
<p>“Seria en nom de perfeccionar l’agregat no perfeccionat de l’alliberament que jo viuria en dependència d’un altre sacerdot o contemplatiu, honorant-lo i respectant-lo. Tanmateix, en aquest món amb els seus Déus, els seus Dimonis i els seus Brahmes, en aquesta generació amb els seus sacerdots i contemplatius, la seva reialesa i la gent comuna, jo no veig un altre sacerdot o contemplatiu més consumat en l’alliberament que jo, amb qui podria viure en dependència, honorant-lo i respectant-lo.”</p>
<p>“Seria en nom de perfeccionar l’agregat no perfeccionat del coneixement i de la visió de l’alliberament que jo viuria en dependència d’un altre sacerdot o contemplatiu, honorant-lo i respectant-lo. Tanmateix, en aquest món amb els seus Déus, els seus Dimonis i els seus Brahmes, en aquesta generació amb els seus sacerdots i contemplatius, la seva reialesa i la gent comuna, jo no veig un altre sacerdot o contemplatiu més consumat en el coneixement i en la visió de l’alliberament que jo, amb qui podria viure en dependència, honorant-lo i respectant-lo.”</p>
<p>“Què passaria si jo visqués en dependència amb aquesta mateixa Ensenyança a la qual he despertat completament, honorant-la i respectant-la?”</p>
<p>Llavors, havent comprés amb la seva pròpia consciència la reflexió sorgida en la consciència del Benaventurat, així com un home fort podria estendre el seu braç flexionat o flexionar el seu braç estès ràpidament, el Brahma Sahampati desaparegué del món de Brahma i va reaparèixer en front del Benaventurat. Es col·locà la seva túnica externa sobre una espatlla, s’agenollà amb el genoll dret tocant a terra, saludà el Benaventurat amb les seves mans juntes: “És així, Benaventurat! És així, Aquell que ha marxat correctament! Aquells que van ser Sants, Completament Il·luminats en el passat –ells varen viure també en dependència de la mateixa Ensenyança, honorant-la i respectant-la. Aquells que seran Sants, Completament Il·luminats en el futur – ells viuran també en dependència de la mateixa Ensenyança, honorant-la i respectant-la. Que el Benaventurat, que és Sant, Completament Il·luminat en el present, visqui en dependència de la mateixa Ensenyança, honorant-la i respectant-la.”</p>
<p>Això és que el Brahma Sahampati digué. Després d’haver parlat d’aquesta manera, va afegir això:</p>
<blockquote class='gatha'>
<p>“Budes del passat,<br>
Budes del futur,<br>
I el qui ara és un Buda,<br>
Eliminant la pena de molts,</p>
<p>Tots han viscut,<br>
Viuran i viu,<br>
Venerant la veritable Ensenyança.<br>
Aquesta és, pel Budes, una llei natural.</p>
<p>Per tant, aquell qui desitja el seu propi bé,<br>
Aspirant a la grandesa,<br>
Hauria de respectar la veritable Ensenyança,<br>
Recordant l’Ensenyança dels Budes.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
