<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.4' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Baka Brahma</h1>
</header>
<p>Així ho he escoltat. En una ocasió el Benaventurat estava vivint al monestir ofert per Anāthapiṇ̣ḍika a l’arbreda de Jeta a Sāvatthī. En aquella ocasió, sorgí en el Brahma Baka aquesta reflexió errònia: “Això és sempre igual, és cert i perpetu, complert i sense disminució, no per nàixer, no per decaure i morir, no per a disminuir i no per renàixer, i no hi ha refugi més noble que aquest.”</p>
<p>El Benaventurat conegué aquest pensament i el procés d’aquest pensament sorgit en la ment del Brahma Baka i ràpidament, com un home fort que estirés el seu braç flexionat o flexionés el seu braç estirat, desaparegué de l’arbreda de Jeta i aparegué al món de Brahma.</p>
<p>Brahma Baka, veient el Benaventurat apropant-se en la distància, digué: “Benvingut Senyor! És després de molt temps que has arribat. Venerable Senyor, això és sempre igual, és cert i perpetu, complert i sense disminució, no per nàixer, no per decaure i morir, no per a disminuir i no per renàixer, i no hi ha refugi més noble que aquest.”</p>
<p>Quan això va ser pronunciat, el Benaventurat contestà: “El bon Baka Brahma està desil·lusionat, d’una cosa que canvia ell hi diu que és sempre igual, d’una cosa que és incerta ell hi diu que és certa. D’una cosa que no és perpetua ell hi diu que és perpetua. D’una cosa incomplerta ell hi diu que és complerta. D’una cosa que disminueix ell hi diu que és sense disminució. D’una cosa que és produïda, decau, mor i disminueix per a renàixer, ell hi diu que no és produïda, no decau, no mor i no disminueix per a renàixer una altra vegada i diu que no hi ha refugi més noble que aquest.”</p>
<p>(Baka Brahma:)</p>
<blockquote class='gatha'>
<p>“Gotama, hi ha setanta-dues accions meritòries,<br>
La realització de les quals condueix a altres a anar més enllà del naixement i de la decadència.<br>
Aquest és el nivell més elevat possible al món de Brahma,<br>
I innumerables persones desitgen assolir-lo.”</p>
</blockquote>
<p>(El Benaventurat:)</p>
<blockquote class='gatha'>
<p>“Brahma, la durada de la teva vida és curta. Penses que és molt llarga,<br>
Et conec, a través de centenars de milers de vides a l’infern Nirabuda.”</p>
</blockquote>
<p>(Baka Brahma:)</p>
<blockquote class='gatha'>
<p>“Oh! Benaventurat, tu veus el final.<br>
Com puc jo superar el naixement, la decadència i el sofriment?<br>
Quines van ser les meves observances i virtuts en el passat? Puc conèixerles?”</p>
</blockquote>
<p>(El Benaventurat:)</p>
<blockquote class='gatha'>
<p>“Vas donar aigua potable a moltes persones que estaven molt assedegades.<br>
Aquestes van ser les teves observances en el passat,<br>
Jo les recordo, com despertat d’un somni.<br>
Quan els antílops van ser capturats pels humans,<br>
Els alliberares allunyant els caçadors.<br>
Aquestes van ser les teves observances en el passat,<br>
Jo les recordo, com despertat d’un somni.<br>
Quan un vaixell va naufragar a la desembocadura del Ganges,<br>
Vas protegir els humans amb el poder d’un elefant que va venir a per ells.<br>
Aquestes van ser les teves observances en el passat,<br>
Jo les recordo, com despertat d’un somni.<br>
Et vas comportar un cicle del món per endavant<br>
Amb el pensament d’esdevenir completament il·luminat.<br>
Aquestes van ser les teves observances en el passat,<br>
Jo les recordo, com despertat d’un somni.”</p>
</blockquote>
<p>(Baka Brahma:)</p>
<blockquote class='gatha'>
<p>“Conec amb certesa que aquesta és la durada de la teva vida.<br>
Encara més conec la teva superioritat allà,<br>
El teu poder al món de Brahma serà una llum.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
