<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn6.15' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>06</li>
</ul>
<h1>Parinibbana</h1>
</header>
<p>En una ocasió el Benaventurat estava vivint a prop de Kusinara a Upavattana, a l’arbreda dels arbres Sala dels Mallans amb motiu de la seva completa Il·luminació. Llavors, el Benaventurat s’adreçà als monjos:</p>
<p>“Us exhorto, Monjos: Totes les fabricacions estan subjectes a la decadència. Estigueu atents per assolir el final.”</p>
<p>Aquestes van ser les darreres paraules del Tathāgata.</p>
<p>Llavors el Benaventurat entrà en la primera abstracció. Emergint de la primera abstracció entrà en la segona abstracció. Emergint de la segona abstracció entrà en la tercera abstracció. Emergint de la tercera abstracció entrà en la quarta abstracció. Emergint de la quarta abstracció entrà a l’esfera de l’espai infinit. Emergint de l’esfera de l’espai infinit entrà a l’esfera de la consciència infinita. Emergint de l’esfera de la consciència infinita entrà a l’esfera del no res. Emergint de l’esfera del no res entrà a l’esfera de ni la percepció ni la no percepció. Emergint de l’esfera de ni la percepció ni la no percepció entra en la cessació de la percepció i de les sensacions.</p>
<p>Llavors, emergint de la cessació de la percepció i de les sensacions entrà a l’esfera de ni la percepció ni la no percepció. Emergint de l’esfera de ni la percepció ni la no percepció entrà a l’esfera del no res. Emergint de l’esfera del no res entrà a l’esfera de la consciència infinita. Emergint de l’esfera de la consciència infinita entrà a l’esfera de l’espai infinit. Emergint de l’esfera de l’espai infinit entrà a l’esfera de la quarta abstracció. Emergint de la quarta abstracció entrà a la tercera abstracció. Emergint de la tercera abstracció entrà a la segona abstracció. Emergint de la segona abstracció entrà a la primera abstracció. Emergint de la primera abstracció entrà a la segona abstracció. Emergint de la segona abstracció entrà a la tercera abstracció. Emergint de la tercera abstracció entrà a la quarta abstracció. Emergint de la quarta abstracció entrà immediatament a la completa Il·luminació.</p>
<p>Quan el Benaventurat estava completament Il·luminat, simultàniament a la completa Il·luminació, el Brahma Sahampati pronuncià aquests versos:</p>
<blockquote class='gatha'>
<p>“Tots els éssers al món,<br>
Rebutjaran la massa corporal<br>
Al món<br>
On un Mestre com aquest<br>
Sense igual al món<br>
El Tathāgata, amb l’esforç assolit,<br>
El correctament Despert per si mateix,<br>
S’ha il·luminat completament.”</p>
</blockquote>
<p>Quan el Benaventurat estava completament Il·luminat, simultàniament a la completa Il·luminació, Sakka, el governant dels Déus, pronuncià aquests versos:</p>
<blockquote class='gatha'>
<p>“Com de inconstants són les coses condicionades!<br>
La seva naturalesa subjecta a sorgir i decaure.<br>
Es van dissipant a mida que van sorgint.<br>
El seu total aquietament és la felicitat.”</p>
</blockquote>
<p>Quan el Benaventurat estava completament Il·luminat, simultàniament a la completa Il·luminació, el Venerable Ānanda pronuncià aquests versos:</p>
<blockquote class='gatha'>
<p>“Va ser impressionant.<br>
Fou esgarrifós<br>
Quan, mostrant l’últim<br>
Assoliment de totes les coses,<br>
El correctament Despert per si mateix<br>
S’il·luminà completament.”</p>
</blockquote>
<p>Quan el Benaventurat estava completament Il·luminat, simultàniament a la completa Il·luminació, el Venerable Anuruddha pronuncià aquests versos:</p>
<blockquote class='gatha'>
<p>“No hi havia ni aspiració ni inspiració,<br>
En aquell qui fou així, el de ment firma,<br>
Impertorbable<br>
I inclinat sobre la pau:<br>
El savi completant el seu trajecte.</p>
<p>Amb el cor alçat<br>
Va suportar el sofriment.<br>
Com l’esvaïment d’una flama<br>
Flou l’alliberament<br>
De la ment.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
