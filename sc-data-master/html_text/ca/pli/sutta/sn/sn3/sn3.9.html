<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.9' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Sacrifici</h1>
</header>
<p>A Sāvatthī. En aquella ocasió un gran sacrifici havia estat preparat pel rei Pasenadi de Kosala. Cinc-cents bous, i cinc-cents vedells, cinc-centes cabres, i cinc-cents xais havien estat portats al pilar pel sacrifici. I els seus esclaus, servents, i obrers, estimulats mitjançant el càstig i la por, estaven enfeinats fent les preparacions, gemegant amb rostres plorosos.</p>
<p>Llavors, al matí, un grup de monjos es vestiren i prenent els seus bols i les seves túniques, entraren a Sāvatthī per demanar almoina. Després de caminar per Sāvatthī demanant almoina i havent retornat de la seva ronda per demanar almoina, després del menjar, s’aproparen al Benaventurat, li van retre homenatge, s’assegueren a un costat, i digueren al Benaventurat:</p>
<p>“Aquí, venerable senyor, un gran sacrifici ha estat preparat pel rei Pasenadi de Kosala. Cinc-cents bous, i cinc-cents vedells, cinc-centes cabres, i cinc-cents xais han estat portats al pilar pel sacrifici. I els seus esclaus, servents, i obrers, estimulats mitjançant el càstig i la por, estan enfeinats fent les preparacions, gemegant amb rostres plorosos.”</p>
<p>Llavors el Benaventurat, després de comprendre el significat d’això, en aquesta ocasió va recitar aquests versos:</p>
<blockquote class='gatha'>
<p>“Sacrifici de cavalls, sacrifici d’humans,<br>
Sammāpāsa, vājapeyya, niraggalͅa:<br>
Aquests grans sacrificis, plens de violència,<br>
No porten un gran fruit.”</p>
<p>“Els grans savis de conducta correcta<br>
No assisteixen a aquest sacrifici<br>
On cabres, ovelles, o bestiar<br>
De diferents classes són matats.”</p>
<p>“Però quan els sacrificis, lliures de violència,<br>
Són oferts també pel costum familiar,<br>
On ni cabres, ni ovelles, ni bestiar<br>
De diferents classes són matats:<br>
Els grans savis de conducta correcta<br>
Assisteixen a un sacrifici com aquest.”</p>
<p>“Les persones sàvies haurien d’oferir això,<br>
Un sacrifici que porta gran fruit.<br>
Per algú que faci tal sacrifici<br>
És realment millor, mai pitjor.<br>
Tal sacrifici és vertaderament immens<br>
I els Déus també estan satisfets.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
