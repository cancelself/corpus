<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.19' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Sense fills</h1>
</header>
<p>A Sāvatthī. Llavors, el rei Pasenadi de Kosala s’apropà al Benaventurat, li va retre homenatge, i s’assegué a un costat. El Benaventurat, llavors, li va dir:</p>
<p>“D’on vens, gran rei, en la meitat del dia?”</p>
<p>“Aquí, venerable senyor, un cap de família financer a Sāvatthī ha mort. He vingut després de portar la seva fortuna sense hereus al palau, atès que morí sense testament. Hi havia vuitanta lakhs d’or, per no parlar de la plata, i malgrat tot, venerable senyor, els menjars d’aquest cap de família financer eren així: menjava arròs vermell amb farinetes amargues. La seva roba era així: portava un vestit de cànem de tres peces. El seu vehicle era així: anava en un petit carro ruïnós amb una fulla de tendal.”</p>
<p>“És d’aquesta manera, gran rei! És d’aquesta manera, gran rei! Quan un home inferior guanya abundants riqueses, no es converteix ell mateix en feliç i satisfet, ni converteix la seva mare i el seu pare en feliços i satisfets, ni la seva esposa i els seus amics, ni estableix una ofrena pels ascetes i bramans, algú que condueix cap amunt, de fruit celestial, que acabi en felicitat, que condueixi al cel. Perquè la seva riquesa no està sent utilitzada adequadament, els reis la prenen, o els lladres se l’emporten, o el foc la crema, o l’aigua l’arrossega, o els hereus no estimats la prenen. Sent aquest el cas, gran rei, aquesta riquesa, no sent utilitzada adequadament, es desaprofita, no s’utilitza.”</p>
<p>“Suposa, gran rei, en un lloc inhabitat per éssers humans, hi hagués un estany de lotus amb aigua clara, fresca, dolça, neta, amb bons guals, encantador; però cap persona podria agafar l’aigua, o veure-la, o banyar-s’hi, o utilitzar-la per qualsevol propòsit. En tal cas, gran rei, aquesta aigua, no sent utilitzada adequadament, es desaprofitaria, no s’utilitzaria.”</p>
<p>“Però, gran rei, quan un home superior, guanya abundants riqueses, es converteix ell mateix en feliç i satisfet, converteix la seva mare i el seu pare en feliços i satisfets, la seva esposa i els seus amics, estableix una ofrena pels ascetes i bramans, algú que condueix cap amunt, de fruit celestial, que acabi en felicitat, que condueixi al cel. Perquè la seva riquesa està sent utilitzada adequadament, els reis no la prenen, o els lladres no se l’emporten, o el foc no la crema, o l’aigua no l’arrossega, o els hereus no estimats no la prenen. Sent aquest el cas, gran rei, aquesta riquesa, sent utilitzada adequadament, s’utilitza, no es desaprofita”</p>
<p>“Suposa, gran rei, no molt lluny d’un poble o una ciutat, hi hagués un estany de lotus amb aigua clara, fresca, dolça, neta, amb bons guals, encantador; i les persones agafessin aquesta aigua, i la beguessin, i s’hi banyessin, i la utilitzessin per altres propòsits, seria utilitzada adequadament, no desaprofitada. Així, també, gran rei, quan un home superior, guanya abundants riqueses, es converteix ell mateix en feliç i satisfet, converteix la seva mare i el seu pare en feliços i satisfets, la seva esposa i els seus amics, estableix una ofrena pels ascetes i bramans, algú que condueix cap amunt, de fruit celestial, que acabi en felicitat, que condueixi al cel. Perquè la seva riquesa està sent utilitzada adequadament, els reis no la prenen, o els lladres no se l’emporten, o el foc no la crema, o l’aigua no l’arrossega, o els hereus no estimats no la prenen. Sent aquest el cas, gran rei, aquesta riquesa, sent utilitzada adequadament, s’utilitza, no es desaprofita”</p>
<blockquote class='gatha'>
<p>“Així com l’aigua fresca en un lloc solitari<br>
S’evapora sense ser beguda,<br>
Igualment quan un desvergonyit adquireix riquesa<br>
Ni la gaudeix ell mateix ni la dona.”</p>
<p>“Però quan l’home savi obté riquesa<br>
La gaudeix ell mateix i compleix el seu deure.<br>
Havent recolzat els seus parents, lliure de culpa,<br>
Aquest noble home marxa a un estat celestial.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
