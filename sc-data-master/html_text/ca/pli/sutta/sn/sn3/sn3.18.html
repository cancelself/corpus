<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.18' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Diligència II</h1>
</header>
<p>A Sāvatthī. Assegut a un costat, el rei Pasenadi de Kosala digué al Benaventurat:</p>
<p>“Aquí, venerable senyor, mentre estava sol en reclusió, la següent reflexió sorgí en la meva ment: ‘L’Ensenyança ha estat correctament exposada pel Benaventurat, i aquesta és per algú amb bons amics, bons companys, bons camarades, no per algú amb amics malvats, companys malvats, camarades malvats.’”</p>
<p>“És d’aquesta manera, gran rei! És d’aquesta manera, gran rei! L’Ensenyança ha estat correctament exposada per mi, i aquesta és per algú amb bons amics, bons companys, bons camarades, no per algú amb amics malvats, companys malvats, camarades malvats.”</p>
<p>“En una ocasió, gran rei, jo estava residint entre els Sakyes, on hi ha una ciutat dels Sakyes anomenada Nāgaraka. Llavors, el monjo Ānanda s’apropà a mi, em va retre homenatge, s’assegué a un costat, i digué: ‘Venerable senyor, aquesta és la meitat de la vida santa, és a dir, un bon amic, un bon company, un bon camarada.’”</p>
<p>“Quan això va ser pronunciat, gran rei, jo vaig contestar això al monjo Ānanda: ‘No és d’aquesta manera, Ānanda! No és d’aquesta manera, Ānanda! Aquesta és la completa vida santa, és a dir, un bon amic, un bon company, un bon camarada. Quan un monjo posseeix un bon amic, un bon company, un bon camarada, és d’esperar que desenvoluparà i cultivarà el Noble Òctuple Camí. I, com, Ānanda, el monjo que posseeix un bon amic, un bon company, un bon camarada, desenvolupa i cultiva el Noble Òctuple Camí? Aquí, Ānanda, un monjo desenvolupa la visió correcta, que està basada en la reclusió, el desapassionadament i la cessació, madurant en l’alliberament. Ell desenvolupa la intenció correcta, que està basada en la reclusió, el desapassionadament i la cessació, madurant en l’alliberament. Ell desenvolupa el discurs correcte, que està basada en la reclusió, el desapassionadament i la cessació, madurant en l’alliberament. Ell desenvolupa l’acció correcta, que està basada en la reclusió, el desapassionadament i la cessació, madurant en l’alliberament. Ell desenvolupa el sosteniment correcte, que està basada en la reclusió, el desapassionadament i la cessació, madurant en l’alliberament. Ell desenvolupa l’esforç correcte, que està basada en la reclusió, el desapassionadament i la cessació, madurant en l’alliberament. Ell desenvolupa l’atenció correcta, que està basada en la reclusió, el desapassionadament i la cessació, madurant en l’alliberament. Ell desenvolupa la concentració correcta, que està basada en la reclusió, el desapassionadament i la cessació, madurant en l’alliberament. És d’aquesta manera, Ānanda, que un monjo que posseeix un bon amic, un bon company, un bon camarada, desenvolupa i cultiva el Noble Òctuple Camí.”</p>
<p>“Mitjançant el següent mètode, Ānanda, pot ser comprés també com la completa vida santa és un bon amic, un bon company, un bon camarada: mitjançant confiar en mi com a bon amic, Ānanda, els éssers subjectes al naixement s’alliberen del naixement; els éssers subjectes a l’envelliment s’alliberen de l’envelliment; els éssers subjectes a la malaltia s’alliberen de la malaltia; els éssers subjectes a la mort s’alliberen de la mort; els éssers subjectes al dolor, a la lamentació, a la pena, al disgust, i a la desesperació s’alliberen del dolor, de la lamentació, de la pena, del disgust i de la desesperació. Mitjançant aquest mètode, Ānanda, pot ser comprés com la completa vida santa és un bon amic, un bon company, un bon camarada.”</p>
<p>“Per tant, gran rei, hauries d’instruir-te d’aquesta manera: ‘Seré un que posseeix bons amics, bons companys, bons camarades.’ És d’aquesta manera que hauries d’instruir-te.”</p>
<p>“Quan, gran rei, tinguis bons amics, bons companys, bons camarades, hauries de viure amb una cosa com a suport: la diligència en el estats saludables.”</p>
<p>“Quan, gran rei, estiguis vivint diligentment, amb la diligència com a suport, el teu seguici de dones de l’harem pensaran així: ‘El rei viu diligentment, amb la diligència com a suport. Veniu ara, visquem també diligentment, amb la diligència com a suport.’”</p>
<p>“Quan, gran rei, estiguis vivint diligentment, amb la diligència com a suport, el teu seguici de vassalls guerrers pensaran així: ‘El rei viu diligentment, amb la diligència com a suport. Veniu ara, visquem també diligentment, amb la diligència com a suport.’”</p>
<p>“Quan, gran rei, estiguis vivint diligentment, amb la diligència com a suport, les teves tropes pensaran així: ‘El rei viu diligentment, amb la diligència com a suport. Veniu ara, visquem també diligentment, amb la diligència com a suport.’”</p>
<p>“Quan, gran rei, estiguis vivint diligentment, amb la diligència com a suport, el teus habitants de la ciutat i del camp pensaran així: ‘El rei viu diligentment, amb la diligència com a suport. Veniu ara, visquem també diligentment, amb la diligència com a suport.’”</p>
<p>“Quan, gran rei, estiguis vivint diligentment, amb la diligència com a suport, tu mateix estaràs segur i protegit, el teu seguici de dones de l’harem estaran segures i protegides, la teva tresoreria i el teu magatzem estaran segurs i protegits.”</p>
<blockquote class='gatha'>
<p>“Per aquell que desitja elevades riqueses<br>
Seguint en la successió,<br>
El savi venera la diligència<br>
Al fer obres de mèrit.”</p>
<p>“La persona sàvia que és diligent<br>
Assegura ambdós tipus de bé:<br>
El bé visible en aquesta vida<br>
I el bé de la futura vida.<br>
Aquell que és ferm, en l’assoliment del bé,<br>
És anomenat una persona de saviesa.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
