<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.13' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Un menjar molt pesat</h1>
</header>
<p>A Sāvatthī. Llavors, en aquella ocasió el rei Pasenadi de Kosala havia menjat un cubell de mesura d’arròs i curris. Llavors, mentre encara estava ple, i exhaust, el rei s’apropà al Benaventurat, li va retre homenatge, i s’assegué a un costat.</p>
<p>Llavors, el Benaventurat, havent comprés que el rei Pasenadi estava ple i exhaust, en aquella ocasió, recità aquest vers:</p>
<blockquote class='gatha'>
<p>“Quan un home està sempre atent,<br>
Coneixent la moderació en l’aliment que menja,<br>
Les seves malalties llavors disminueixen:<br>
Envelleix lentament, protegint la seva vida.”</p>
</blockquote>
<p>Llavors en aquella ocasió, el jove braman Sudassana estava dempeus darrere del rei Pasenadi de Kosala. El rei, llavors, s’adreçà a ell d’aquesta manera:</p>
<p>“Vine, estimat Sudassana, aprèn aquest vers del Benaventurat i recita-me’l sempre que prengui el meu menjar. Jo et regalaré llavors cent monedes cada dia com a concessió perpetua.”</p>
<p>“Si, senyor,” contestà el jove braman Sudassana. Havent aprés aquest vers del Benaventurat, sempre que el rei Pasenadi estava prenent el seu menjar, el jove braman Sudassana recitava:</p>
<blockquote class='gatha'>
<p>“Quan un home està sempre atent,<br>
Coneixent la moderació en l’aliment que menja,<br>
Les seves malalties llavors disminueixen:<br>
Envelleix lentament, protegint la seva vida.”</p>
</blockquote>
<p>Llavors, el rei Pasenadi de Kosala reduí gradualment la seva ingesta d’aliment a la mesura màxima d’un vas d’arròs bullit. Un temps més tard, quan el seu cos havia esdevingut molt prim, el rei Pasenadi de Kosala acaricià els seus membres amb la seva mà i en aquella ocasió pronuncià aquests inspirat discurs:</p>
<p>“El Benaventurat mostrà compassió envers mi en relació a ambdós tipus de bé –el bé que pertany a la vida present i aquell que pertany a la vida futura.”</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
