<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.22' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>L’àvia</h1>
</header>
<p>A Sāvatthī. Llavors, en la meitat del dia, el rei Pasenadi de Kosala s’apropà al Benaventurat, li va retre homenatge, i s’assegué a un costat. El Benaventurat li digué tal com estava assegut a un costat:</p>
<p>“D’on vens, gran rei, en la meitat del dia?”</p>
<p>“Venerable senyor, la meva àvia ha mort. Ella era vella, anciana, carregada d’anys, avançada en la vida, arribada a l’última etapa de la vida, 120 anys des del naixement. Venerable senyor, la meva àvia era estimada i volguda per a mi. Si, venerable senyor, mitjançant la joia de l’elefant, jo pogués redimir-la de la mort, li hauria regalat fins i tot la gema de l’elefant per a que així no hagués mort. Si mitjançant la joia del cavall, jo pogués redimir-la de la mort, li hauria regalat fins i tot la gema del cavall per a que així no hagués mort. Si mitjançant el país, jo pogués redimir-la de la mort, li hauria regalat fins i tot el país per a que així no hagués mort.”</p>
<p>“Tots els éssers, gran rei, estan subjectes a la mort, acaben en la mort, i no poden escapar a la mort.”</p>
<p>“És meravellós, venerable senyor! És meravellós, venerable senyor! Que bé ha estat explicat això pel Benaventurat:</p>
<p>“Tots els éssers, gran rei, estan subjectes a la mort, acaben en la mort, i no escapen a la mort.”</p>
<p>“És d’aquesta manera, gran rei! És d’aquesta manera, gran rei! Tots els éssers, gran rei, estan subjectes a la mort, acaben en la mort, i no poden escapar de la mort. Així com els gots de terrissaire, ja estiguin cuits o no cuits, estan subjectes a la ruptura, acaben en la seva ruptura, i no poden escapar de la seva ruptura, igualment tots els éssers estan subjectes a la mort, acaben en la mort, i no poden escapar de la mort.”</p>
<blockquote class='gatha'>
<p>“Tots els éssers moriran,<br>
Atès que la vida acaba en la mort.<br>
Els anirà d’acord amb les seves accions,<br>
Madurant els fruits del seu mèrit i demèrit:<br>
Els qui fan el demèrit van a l’infern,<br>
Els que fan el mèrit van a un reialme feliç.”</p>
<p>“Per tant, un hauria de fer allò que és el bé<br>
Com a col·lecció per a la vida futura.<br>
Els mèrits són el suport pels éssers vius<br>
[Quan ells sorgeixen] a l’altre món.”</p>
</blockquote>
<footer>
<p>Translated by <span class='author'>Albert Biayna Gea</span><br>
Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
