<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.21' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Persones</h1>
</header>
<p>A Sāvatthī. Llavors, el rei Pasenadi de Kosala s’apropà al Benaventurat, li va retre homenatge, i s’assegué a un costat. El Benaventurat, llavors, li va dir:</p>
<p>“Gran rei, hi ha aquests quatre tipus de persones que es troben existint al món. Quines quatre? Aquell que va de la foscor a la foscor, aquell que va de la foscor a la llum, aquell que va de la llum a la foscor, aquell que va de la llum a la llum.”</p>
<p>“I com, gran rei, és una persona que va de la foscor a la foscor? Aquí, una persona ha renascut en una família humil –una família d’intocables, d’obrers del bambú, de caçadors, de carreters, o de carronyers de flors- una família pobre en la qual hi ha poc menjar i beguda i que subsisteix amb dificultat, una on l’aliment i la roba són obtinguts amb dificultat; i ell és repugnant, lleig, deforme, malalt crònic –mig cec o amb la mà paralitzada o coix o paralític. Ell no és qui guanya l’aliment, la beguda, la roba, i els vehicles; les garlandes, els perfums, i els ungüents; la roba de llit, l’habitatge i la il·luminació. Ell participa d’una mala conducta de cos, de paraula i de ment. Havent fet això, amb la ruptura del cos, després de la mort, reneix en el plànol de la misèria, en una destinació dolenta, al món inferior, a l’infern.”</p>
<p>“Suposa, gran rei, una persona que anés de la foscor a la foscor, o de la penombra a la penombra, o de la màcula a la màcula: aquesta persona, jo dic, és exactament similar. És d’aquesta manera, gran rei, que una persona va de la foscor a la foscor.”</p>
<p>“I com, gran rei, és una persona que va de la foscor a la llum? Aquí, una persona ha renascut en una família humil –una família d’intocables, d’obrers del bambú, de caçadors, de carreters, o de carronyers de flors- una família pobre en la qual hi ha poc menjar i beguda i que subsisteix amb dificultat, una on l’aliment i la roba són obtinguts amb dificultat; i ell és repugnant, lleig, deforme, malalt crònic –mig cec o amb la mà paralitzada o coix o paralític. Ell no és qui guanya l’aliment, la beguda, la roba, i els vehicles; les garlandes, els perfums, i els ungüents; la roba de llit, l’habitatge i la il·luminació. Ell participa d’una bona conducta de cos, de paraula i de ment. Havent fet això, amb la ruptura del cos, després de la mort, reneix en una bona destinació, en un món celestial.”</p>
<p>“Suposa, gran rei, una persona que pugés del terra a un palanquí, o d’un palanquí a un cavall, o d’un cavall a un elefant, o d’un elefant a un palau: aquesta persona, jo dic, és exactament similar. És d’aquesta manera, gran rei, que una persona va de la foscor a la llum.”</p>
<p>“I com, gran rei, és una persona que va de la llum a la foscor? Aquí, una persona ha renascut en una família noble –una família influent de guerrers, una família influent de bramans, o una família influent de caps de família –una que és rica, amb una gran fortuna i propietats, amb abundant or i plata, amb abundants tresors i comoditats, amb abundant patrimoni i cereals, i ell és bell, atractiu, agraciat, posseeix una complexió de bellesa suprema. Ell és qui guanya l’aliment, la beguda, la roba, i els vehicles; les garlandes, els perfums i els ungüents; la roba de llit, l’habitatge i la il·luminació. Ell participa d’una mala conducta de cos, de paraula i de ment. Havent fet això, amb la ruptura del cos, després de la mort, reneix en el plànol de la misèria, en una destinació dolenta, en un món inferior, a l’infern.”</p>
<p>“Suposa, gran rei, un home que baixés d’un palau a un elefant, o d’un elefant a un cavall, o d’un cavall a un palanquí, o d’un palanquí al terra, o del terra a un subterrani fosc: aquesta persona, jo dic, és exactament similar. És d’aquesta manera, gran rei, que una persona va de la llum a la foscor.”</p>
<p>“I com, gran rei, és una persona que va de la llum a la llum? Aquí, una persona ha renascut en una família noble –una família influent de guerrers, una família influent de bramans, o una família influent de caps de família –una que és rica, amb una gran fortuna i propietats, amb abundant or i plata, amb abundants tresors i comoditats, amb abundant patrimoni i cereals, i ell és bell, atractiu, agraciat, posseeix una complexió de bellesa suprema. Ell és qui guanya l’aliment, la beguda, la roba, i els vehicles; les garlandes, els perfums i els ungüents; la roba de llit, l’habitatge i la il·luminació. Ell participa d’una conducta bona de cos, de paraula i de ment. Havent fet això, amb la ruptura del cos, després de la mort, reneix en una destinació bona, en un món celestial.”</p>
<p>“Suposa, gran rei, una persona que passés d’un palanquí a un palanquí, o d’un cavall a un cavall, o d’un elefant a un elefant, o d’un palau a un palau: aquesta persona, jo dic, és exactament similar. És d’aquesta manera, gran rei, que una persona va de la llum a la llum.”</p>
<p>“Aquests, gran rei, són els quatre tipus de persones que es troben existint al món.”</p>
<blockquote class='gatha'>
<p>“La persona, Oh rei, que és pobre,<br>
Mancada de fe, tacany,<br>
Mesquí, amb intencions dolentes,<br>
Equivocat en les seves opinions, irrespectuós,<br>
Que abusa i injuria els ascetes,<br>
Bramans, i altres mendicants;<br>
Un nihilista, un burlador, que obstaculitza<br>
Els qui donen aliment als captaires:<br>
Quan tal persona mor, Oh senyor,<br>
Marxa, senyor del poble,<br>
Al terrible infern,<br>
Va de la foscor a la foscor.”</p>
<p>“La persona, Oh rei, que és pobre,<br>
Dotada de fe, generosa,<br>
Un que dona, amb les millors intencions,<br>
Una persona amb la ment no dispersada<br>
Que eleven i veneren els ascetes,<br>
Bramans, i altres mendicants;<br>
Un que s’instrueix en la conducta correcta,<br>
Que no obstaculitza els qui donen aliment als captaires:<br>
Quan tal persona mor, Oh senyor,<br>
Marxa, senyor del poble,<br>
Al triple cel,<br>
Va de la foscor a la llum.”</p>
<p>“La persona, Oh rei, que és rica,<br>
Mancada de fe, tacany,<br>
Mesquí, amb intencions dolentes,<br>
Equivocat en les seves opinions, irrespectuós,<br>
Que abusa i injuria els ascetes,<br>
Bramans, i altres mendicants;<br>
Un nihilista, un burlador, que obstaculitza<br>
Els qui donen aliment als captaires:<br>
Quan tal persona mor, Oh senyor,<br>
Marxa, senyor del poble,<br>
Al terrible infern,<br>
Va de la llum a la foscor.”</p>
<p>“La persona, Oh rei, que és rica,<br>
Dotada de fe, generosa,<br>
Un que dona, amb les millors intencions,<br>
Una persona amb la ment no dispersada<br>
Que eleven i veneren els ascetes,<br>
Bramans, i altres mendicants;<br>
Un que s’instrueix en la conducta correcta,<br>
Que no obstaculitza els qui donen aliment als captaires:<br>
Quan tal persona mor, Oh senyor,<br>
Marxa, senyor del poble,<br>
Al triple cel,<br>
Va de la llum a la llum.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
