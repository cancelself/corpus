<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.3' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>L’Envelliment i la Mort</h1>
</header>
<p>A Sāvatthī. Assegut a un costat, el rei Pasenadi de Kosala digué al Benaventurat:</p>
<p>“Venerable senyor, per algú que ha nascut, hi ha alguna altra cosa que l’envelliment i la mort?”</p>
<p>“Per aquell que ha nascut, gran rei, no hi ha una altra cosa que l’envelliment i la mort. Fins i tot, en el cas d’aquells influents guerrers –rics, amb una gran fortuna i prosperitat, amb abundant or i plata, abundants tresors i comoditats, abundants recursos i cereals- atès que ells han nascut, no hi ha una altra cosa que l’envelliment i la mort. Fins i tot, en el cas d’aquells influents bramans - rics, amb una gran fortuna i prosperitat, amb abundant or i plata, abundants tresors i comoditats, abundants recursos i cereals- atès que ells han nascut, no hi ha una altra cosa que l’envelliment i la mort. Fins i tot, en el cas d’aquells influents caps de família - rics, amb una gran fortuna i prosperitat, amb abundant or i plata, abundants tresors i comoditats, abundants recursos i cerealsatès que ells han nascut, no hi ha una altra cosa que l’envelliment i la mort. Fins i tot, en el cas d’aquells monjos que són sants, les corrupcions dels quals estan destruïdes, que han viscut una vida santa, han realitzat allò que havia de ser realitzat, han abandonat la càrrega, han assolit el seu propi fi, han destruït completament les cadenes de l’existència, i estan completament alliberats mitjançant el coneixement final; fins i tot per ells aquest cos està subjecte a la dissolució, subjecte a ser abandonat.”</p>
<blockquote class='gatha'>
<p>“Els preciosos carruatges dels reis es desgasten,<br>
Aquest cos també pateix la decadència,<br>
Però l’Ensenyança del bé no decau;<br>
Així el bé es proclama juntament amb el bé.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
