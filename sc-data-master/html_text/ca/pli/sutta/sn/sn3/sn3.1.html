<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.1' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Jove</h1>
</header>
<p>Així ho he escoltat. En una ocasió el Benaventurat estava residint a Sāvatthī a l’Arbreda de Jeta, al parc d’Anathapiṇdika. Llavors, el rei Pasenadi de Kosala s’apropà al Benaventurat i intercanvià salutacions amb ell. Quan van concloure les seves salutacions i cortesies amistoses, s’assegué a un costat i digué al Benaventurat: “El mestre Gotama afirma també, “Jo he despertat a la insuperable Il·luminació perfecta?”</p>
<p>“Si, gran rei, algú, parlant correctament, pogués dir d’algú, ‘Aquest ha despertat a la insuperable Il·luminació perfecta,’ és de mi que un podria dir això amb raó. Perquè jo, gran rei, he despertat a la insuperable Il·Luminació perfecta.”</p>
<p>“Però, Mestre Gotama, fins i tot aquests ascetes i bramans que són els caps de les ordres i comunitats, els mestres de comunitats, ben coneguts i famosos fundadors de sectes, considerats per la multitud com a homes sants –és a dir, Pūraṇa Kassapa, Makkhali Gosāla, Nigaṇṭha Nātaputta, Sañjaya Belaṭṭhiputta, Pakudha Kaccāyana, Ajita Kesambali –fins i tot aquests, quan jo els vaig preguntar si havien despertat a la insuperable Il·luminació perfecta, no afirmaren haver-ho realitzat. Així, per què llavors el Mestre Gotama ho afirma quan ell és tan jove en edat i ha abandonat la llar recentment?”</p>
<p>“Hi ha quatre coses, gran rei, que no haurien de ser menyspreades ni menystingudes per ser ‘jove’. Quines són? Un guerrer, gran rei, no hauria de ser menyspreat ni menystingut per ser ‘jove’; una serp no hauria de ser menyspreada ni menystinguda per ser ‘jove’; un foc no hauria de ser menyspreat ni menystingut per ser ‘jove’; i un monjo no hauria de ser menyspreat ni menystingut per ser ‘jove’. Aquestes són les quatre.”</p>
<p>Això és el que el Benaventurat digué. Després de dir això, l’Afortunat, el Mestre, va dir, a més, això:</p>
<blockquote class='gatha'>
<p>“Un no hauria de menysprear per ser ‘jove’<br>
Un guerrer de noble naixement,<br>
Una príncep de noble bressol i fama gloriosa,<br>
Un home no hauria de menystenir-lo.”</p>
<p>“Perquè pot succeir que aquest senyor dels homes,<br>
Aquest guerrer obtingui el tron,<br>
I amb la seva ira el colpegi a un durament<br>
Amb un càstig reial.<br>
Per tant, protegint la seva pròpia vida,<br>
Un hauria d’evitar-lo.”</p>
<p>“Un no hauria de menysprear per ser ‘jove’<br>
Una serp que un pot veure per casualitat<br>
Al poble o al bosc:<br>
Un home no hauria de menystenir-la.”</p>
<p>“Perquè aquesta ferotge serp que llisca,<br>
Es manifesta amb diferents formes,<br>
Pot atacar i mossegar el neci,<br>
Ja sigui un home o una dona.<br>
Per tant, protegint la seva pròpia vida,<br>
Un hauria d’evitar-la.”</p>
<p>“Un no hauria de menysprear per ser ‘jove’<br>
Un foc flamejant que devora moltes coses,<br>
Una conflagració amb el seu rastre ennegrit:<br>
Un home no hauria de menystenir-lo.”</p>
<p>“Perquè si guanya una reserva de combustible,<br>
Després d’esdevenir una conflagració,<br>
Pot atacar i cremar el neci,<br>
Ja sigui un home o una dona.<br>
Per tant, protegint la seva pròpia vida,<br>
Un hauria d’evitar-lo.”</p>
<p>“Quan un foc crema en un bosc -<br>
Aquesta conflagració amb el traster ennegrit<br>
Els brots d’allà tornen a néixer de nou<br>
Amb el pas dels dies i les nits.”</p>
<p>“Però si un monjo de virtut perfecta<br>
Crema un amb el foc de la seva virtut,<br>
Un no guanya ni fills ni bestiar,<br>
Ni els seus hereus adquiriran riquesa.<br>
Sense fills ni hereus ells esdevenen,<br>
Com soques d’arbres de palmera.”</p>
<p>“Per tant, una persona que és sàvia,<br>
Per respecte al seu propi benestar,<br>
Hauria de mostrar sempre el degut respecte:<br>
Per una ferotge serp i un foc flamejant,<br>
Per un guerrer famós,<br>
I per un monjo de virtut perfecta.”</p>
</blockquote>
<p>Quan això va ser dit, el rei Pasenadi de Kosala digué al Benaventurat: ·Magnífic, venerable senyor! Magnífic, venerable senyor! L’Ensenyança ha estat realitzada de forma clara en moltes maneres pel Benaventurat, de la mateixa manera que si ell hagués col·locat dreta allò que havia estat bolcat, revelant allò que estava amagat, mostrant el camí a aquell que estava perdut, o sostenint una llàntia en la foscor per a que aquells amb ulls vegin les formes. Prenc refugio en el Benaventurat, i l’Ensenyança, i la Comunitat de Monjos. D’avui endavant, que el Benaventurat em recordi com un deixeble laic que ha pres refugi per la resta de la vida.”</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
