<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.12' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Els cinc reis</h1>
</header>
<p>A Sāvatthī. Llavors, en una ocasió, cinc reis encapçalats pel rei Pasenadi estaven gaudint subministrats i dotats amb les cinc sogues del plaer sensual quan aquesta conversa sorgí entre ells:</p>
<p>“Quin és el cap dels plaers sensuals?”</p>
<p>Alguns entre ells digueren:</p>
<p>“Les formes són el cap dels plaers sensuals.”</p>
<p>Alguns digueren:</p>
<p>“Els sons són el cap.”</p>
<p>Alguns:</p>
<p>“Les olors són el cap.”</p>
<p>Alguns:</p>
<p>“Els sabors són el cap.”</p>
<p>Alguns:</p>
<p>“Els objectes tàctils són el cap.”</p>
<p>Atès que aquests reis eren incapaços de posar-se d’acord entre ells, el rei Pasenadi de Kosala els digué:</p>
<p>“Veniu, estimats senyors, acostem-nos al Benaventurat i preguntem-li sobre aquest assumpte. Tal com ens respongui el Benaventurat, així ho hem de recordar.”</p>
<p>“D’acord, estimat senyor,” contestaren aquests reis. Llavors aquests cinc reis encapçalats pel rei Pasenadi, s’aproparen al Benaventurat, li van retre homenatge, i s’assegueren a un costat. El rei Pasenadi llavors informà sobre la seva discussió completa al Benaventurat, preguntant:</p>
<p>“Quin, ara, venerable senyor, és el cap dels plaers sensuals?”</p>
<p>“Gran rei, jo dic que allò que és el cap entre les cinc sogues del plaer sensual ve determinat per qualsevol cosa que sigui la més agradable. Aquelles mateixes formes que són agradables per una persona, gran rei, són desagradables per una altra. Quan un està content i completament satisfet amb certes formes, llavors un no enyora una altra forma superior o més sublim que aquestes formes. Per aquell aquestes formes són, llavors, supremes; per ell aquestes formes són insuperables.”</p>
<p>“Aquells mateixos sons que són agradables per una persona, gran rei, són desagradables per una altra. Quan un està content i completament satisfet amb certs sons, llavors un no enyora un altre so superior o més sublim que aquests sons. Per aquell aquests sons són, llavors, suprems; per ell aquests sons són insuperables.”</p>
<p>“Aquelles mateixes olors que són agradables per una persona, gran rei, són desagradables per una altra. Quan un està content i completament satisfet amb certes olors, llavors un no enyora una altra olor superior o més sublim que aquestes olors. Per aquell aquestes olors són, llavors, supremes; per ell aquestes olors són insuperables.”</p>
<p>“Aquells mateixos sabors que són agradables per una persona, gran rei, són desagradables per una altra. Quan un està content i completament satisfet amb certs sabors, llavors un no enyora un altre sabor superior o més sublim que aquests sabors. Per aquell aquests sabors són, llavors, suprems; per ell aquests sabors són insuperables.”</p>
<p>“Aquells mateixos objectes tàctils que són agradables per una persona, gran rei, són desagradables per una altra. Quan un està content i completament satisfet amb certs objectes tàctils, llavors un no enyora un altre objecte tàctil superior o més sublim que aquests objectes tàctils. Per aquell aquests objectes tàctils són, llavors, suprems; per ell aquests objectes tàctils són insuperables.”</p>
<p>Llavors, en aquella ocasió, el deixeble laic Candanaṅgalika estava assegut en l’assemblea. Llavors, el deixeble laic Candanaṅgalika s’aixecà del seu seient, arreglà la part superior de la seva túnica sobre una espatlla, i, aixecant les seves mans juntes en salutació reverencial envers el Benaventurat, li digué:</p>
<p>“Una inspiració ha arribat a mi, Benaventurat! Una inspiració ha arribat a mi, Afortunat!”</p>
<p>“Llavors, expressa la teva inspiració, Candanaṅgalika,” digué el Benaventurat.</p>
<p>Llavors, el deixeble laic Candanaṅgalika, en presència del Benaventurat, el lloà amb un vers apropiat:</p>
<blockquote class='gatha'>
<p>“Com el fragant lotus vermell Kokanada<br>
Floreixen al matí, la seva fragància no gastada,<br>
Observa Aṅgirasa, el Radiant,<br>
Com el sol radiant al cel.”</p>
</blockquote>
<p>Llavors, aquells cinc reis atorgaren cinc túniques superiors al deixeble laic Candanaṅgalika. Però el deixeble laic Candanaṅgalika atorgà aquestes cinc túniques superiors al Benaventurat.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
