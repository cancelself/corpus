<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.24' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>L’arquer</h1>
</header>
<p>A Sāvatthī. Assegut a un costat, el rei Pasenadi de Kosala digué al Benaventurat:</p>
<p>“Venerable senyor, on hauria de ser donat un regal?”</p>
<p>“Onsevulga que la ment hi tingui confiança, gran rei?”</p>
<p>“Però, venerable senyor, on, allò que es donat, esdevé un gran fruit?”</p>
<p>“Aquesta és una pregunta, gran rei, ‘On hauria de ser donat un regal?’ i aquesta una altra, ‘on, allò que és donat, esdevé un gran fruit?’ Allò que és donat a algú que és virtuós, gran rei, és de gran fruit, no així allò que és donat a una persona immoral. Ara bé, llavors, gran rei, et preguntaré sobre aquest mateix assumpte. Respon el millor que et sembli. Què penses, gran rei? Suposa que tu estàs a la guerra i una batalla està a punt de tenir lloc. Llavors, un jove guerrer arriba, un que és no instruït, inexpert, sense pràctica, sense experiència, tímid, parat, espantat, ràpid en fugir. Empraries tu aquest home, i tindries algun ús per a tal home?”</p>
<p>“Segurament no, venerable senyor.”</p>
<p>“Llavors, un jove vessa arriba, un que és no instruït, inexpert, sense pràctica, sense experiència, tímid, parat, espantat, ràpid en fugir. Empraries tu aquest home, i tindries algun ús per a tal home?”</p>
<p>“Segurament no, venerable senyor.”</p>
<p>“Llavors, un jove sudda arriba, un que és no instruït, inexpert, sense pràctica, sense experiència, tímid, parat, espantat, ràpid en fugir. Empraries tu aquest home, i tindries algun ús per a tal home?”</p>
<p>“Segurament no, venerable senyor.”</p>
<p>“Igualment, gran rei, també quan una persona marxa de la vida de la llar a la vida sense llar, no importa de quin clan, aquest ha abandonat cinc factors i posseeix cinc factors, llavors allò que li és donat a ell és de gran fruit. Quins cinc factors han estat abandonats? El desig sensual ha estat abandonat; l’animadversió ha estat abandonada; la mandra i l’apatia han estat abandonats; la inquietud i el remordiment han estat abandonats; el dubte ha estat abandonat. Quins cinc factors posseeix? Ell posseeix l’agregat de la virtut d’un més enllà de la instrucció, l’agregat de la concentració d’un més enllà de la instrucció, l’agregat de la saviesa d’un més enllà de la instrucció, l’agregat de l’alliberament d’un més enllà de la instrucció, l’agregat del coneixement i la visió de l’alliberament d’un més enllà de la instrucció. Ell posseeix aquests cinc factors. Així, allò que és donat a algú que ha abandonat els cinc factors i que posseeix els cinc factors és de gran fruit.”</p>
<blockquote class='gatha'>
<p>“Com un rei que intentant fer la guerra<br>
Emprés un jove hàbil en l’arc,<br>
Dotat amb força i vigor,<br>
Però no covard a causa del seu naixement-<br>
Igualment encara que sigui de naixement humil,<br>
Un hauria d’honorar la persona de conducta noble,<br>
L’home savi en qui s’han establert<br>
Les virtuts de la paciència i la mansuetud.”</p>
<p>“Un hauria de construir ermites delicioses<br>
I convidar els instruïts a residir en elles;<br>
Un hauria de construir tancs d’aigua al bosc<br>
I calçades sobre el terreny aspre.”</p>
<p>“Amb un cor confiat un hauria de donar<br>
A aquells de caràcter íntegre:<br>
Donar aliment i beguda i coses per menjar,<br>
Roba per portar i llits i seients.”</p>
<p>“Així com el núvol de pluja, tronant,<br>
Envoltat amb raigs, amb cent crestes,<br>
Aboca cap avall la seva pluja sobre la terra,<br>
Inundant ambdós, la plana i la vall-<br>
Igualment l’home savi, fidel, docte,<br>
Havent tingut el menjar preparat,<br>
Satisfà amb aliment i beguda<br>
Els mendicants que viuen d’almoina,<br>
Alegrant-se, distribueix regals,<br>
I proclama, ‘Doneu, doneu’”</p>
<p>“Atès que aquest és el seu tronar<br>
Com el cel quan plou.<br>
Aquesta pluja de mèrit, tant vasta,<br>
Abocarà sobre el donant.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
