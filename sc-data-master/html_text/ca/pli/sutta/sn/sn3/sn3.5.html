<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.5' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>La protecció de si mateix</h1>
</header>
<p>A Sāvatthī. Assegut a un costat, el rei Pasenadi de Kosala digué al Benaventurat:</p>
<p>“Aquí, venerable senyor, mentre estava sol en reclusió, una reflexió sorgí en la meva ment d’aquesta manera: ‘Qui en el present es protegeixen a ells mateixos i qui es deixen a ells mateixos desprotegits?’ Llavors, venerable senyor, se’m va ocórrer: ‘Aquells que participen d’una mala conducta de cos, paraula i ment es deixen a si mateixos desprotegits. Encara que un esquadró de tropes d’elefants els protegeixin, o un esquadró de cavalleria, o un esquadró de tropes de carros, o un esquadró d’infanteria, ells encara es deixen a si mateixos desprotegits. Per quina raó? Perquè la protecció és externa, no interna; per tant, ells es deixen a si mateixos desprotegits. Però aquells que participen d’una bona conducta de cos, paraula i ment es protegeixen a si mateixos. Encara que cap esquadró de tropes d’elefants no els protegeixin, ni un esquadró de cavalleria, ni es esquadró de carros, ni un esquadró d’infanteria, ells encara es protegeixen a si mateixos. Per quina raó? Perquè la protecció és interna, no externa; per tant ells es protegeixen a si mateixos.’”</p>
<p>“És d’aquesta manera, gran rei! És d’aquesta manera! Aquells que participen d’una mala conducta de cos, paraula i ment es deixen a si mateixos desprotegits. Encara que un esquadró de tropes d’elefants els protegeixin, o un esquadró de cavalleria, o un esquadró de tropes de carros, o un esquadró d’infanteria, ells encara es deixen a si mateixos desprotegits. Per quina raó? Perquè la protecció és externa, no interna; per tant, ells es deixen a si mateixos desprotegits. Però aquells que participen d’una bona conducta de cos, paraula i ment es protegeixen a si mateixos. Encara que cap esquadró de tropes d’elefants no els protegeixin, ni un esquadró de cavalleria, ni es esquadró de carros, ni un esquadró d’infanteria, ells encara es protegeixen a si mateixos. Per quina raó? Perquè la protecció és interna, no externa; per tant ells es protegeixen a si mateixos.”</p>
<blockquote class='gatha'>
<p>“La restricció amb el cos és bona<br>
La restricció mitjançant la paraula també és bona;<br>
La restricció amb la ment és bona,<br>
La restricció és bona a tot arreu.<br>
Conscient, restringit a tot arreu,<br>
Es diu d’un que està protegit.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
