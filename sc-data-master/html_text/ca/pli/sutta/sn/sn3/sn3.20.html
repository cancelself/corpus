<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.20' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Sense fills II</h1>
</header>
<p>A Sāvatthī. Llavors, el rei Pasenadi de Kosala s’apropà al Benaventurat, li va retre homenatge, i s’assegué a un costat. El Benaventurat, llavors, li va dir:</p>
<p>“D’on vens, gran rei, en la meitat del dia?”</p>
<p>“Aquí, venerable senyor, un cap de família financer a Sāvatthī ha mort. He vingut després de portar la seva fortuna sense hereus al palau, atès que morí sense testament. Hi havia cent lakhs d’or, per no parlar de la plata, i malgrat tot, venerable senyor, els menjars d’aquest cap de família financer eren així: menjava arròs vermell amb farinetes amargues. La seva roba era així: portava un vestit de cànem de tres peces. El seu vehicle era així: anava en un petit carro ruïnós amb una fulla de tendal.”</p>
<p>“És d’aquesta manera, gran rei! És d’aquesta manera, gran rei! Una vegada, en el passat, gran rei, aquest cap de família financer proveí un Il·luminat Solitari anomenat Tagarasikhi amb almoina d’aliments. Havent dit: ‘Dona almoina a l’asceta,’ s’aixecà del seu seient i marxà. Però després de donar, posteriorment ho lamentà i pensà: ‘Hauria estat millor si els esclaus o obrers haguessin menjat aquesta almoina d’aliments! A més, ell assassinà l’únic fill del seu germà pel benefici de la seva fortuna.’”</p>
<p>“Perquè aquest cap de família financer proveí l’Il·luminat Solitari amb almoina d’aliments, com a resultat d’aquest kamma, ell va renàixer en una bona destinació, al món celestial. Com a resultat residuals d’aquest mateix kamma, va obtenir la posició de financer set vegades en la mateixa ciutat de Sāvatthī. Però atès que el cap de família financer posteriorment lamentà la donació, com a resultat d’aquest kamma la seva ment no s’inclinà al gaudi del menjar excel·lent, de la roba excel·lent, i dels vehicles excel·lents, ni pel gaudi d’articles excel·lents entre les cinc sogues del plaer sensual. I atès que el cap de família financer assassinà a l’únic fill del seu germà pel benefici de la seva fortuna, com a resultat d’aquest kamma, va romandre turmentat durant molts anys, durant molts cents d’anys, durant molts milers d’anys, durant molts cents de milers d’anys. Com a resultat residual d’aquest mateix kamma, ha proveït el tresor reial amb la seva setena fortuna sense hereus.”</p>
<p>“L’antic mèrit d’aquest cap de família financer ha estat esgotat completament i no ha acumulat cap mèrit recent. Però, avui, gran rei, el cap de família financer s’està cremant al Gran Infern Roruva.”</p>
<p>“Així, venerable senyor, aquest cap de família financer, ha renascut al Gran Infern Roruva?”</p>
<p>“Si, gran rei, aquest cap de família financer ha renascut al Gran Infern Roruva.”</p>
<blockquote class='gatha'>
<p>“Cereals, riquesa, plata, or,<br>
O qualsevol altres possessions que hi hagi,<br>
Esclaus, obrers, missatgers,<br>
I aquells que viuen com a dependents d’un:<br>
Sense prendre res un ha de marxar,<br>
Tot ha de ser deixat enrere.”</p>
<p>“Però allò que un ha fet per cos,<br>
O per paraula o per ment:<br>
Això és el que vertaderament és propi d’un,<br>
Un pren això quan se’n va;<br>
Això és el que segueix a un<br>
Com una ombra que mai no l’abandona.”</p>
<p>“Per tant, un hauria de fer allò que és el bé<br>
Com a col·lecció per a la vida futura.<br>
Els mèrits són el suport pels éssers vius<br>
[Quan ells sorgeixen] a l’altre món.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
