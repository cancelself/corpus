<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.15' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Segona Batalla</h1>
</header>
<p>A Sāvatthī. Llavors, el rei Ajātasattu de Magadha, fill de Videhan, mobilitzà un exèrcit de quatre divisions i marxà en direcció de Kāsi contra el rei Pasenadi de Kosala. El rei Pasenadi escoltà aquest informe, mobilitzà un exèrcit de quatre divisions, i posà en funcionament una contra marxa en direcció de Jāsi contra el rei Ajātasattu. Llavors, el rei Ajātasattu de Magadha i el rei Pasenadi de Kosala lluitaren en batalla. En aquesta batalla, el rei Pasenadi derrotà el rei Ajātasattu i el capturà viu. Llavors, ocorregué que se li ocorregué al rei Pasenadi:</p>
<p>“Encara que el rei Ajātasattu ha transgredit contra mi jo no he transgredit contra ell, segueix sent el meu nebot. Confisquem-li ara totes tropes d’elefants, tota la seva cavalleria, totes les seves tropes de carros, i tota la seva infanteria, i deixem-lo marxar sense res més que la seva vida.”</p>
<p>Llavors, el rei Pasenadi confiscà totes les tropes d’elefants del rei Ajātasattu, tota la seva cavalleria, totes les seves tropes de carros i tota la seva infanteria i el deixà marxar sense res més que la seva vida.</p>
<p>Llavors, al matí, un nombre de monjos es vestiren i prenent els seus bols i les seves túniques, entraren a Sāvatthī per demanar almoina. Després de caminar per Sāvatthī demanant almoina i havent retornat de la seva ronda per demanar almoina, després del menjar, s’aproparen al Benaventurat, li van retre homenatge, s’assegueren a un costat, i informaren del que havia passat.</p>
<p>Llavors el Benaventurat, havent comprés el significat d’això, en aquella ocasió recità aquests versos:</p>
<blockquote class='gatha'>
<p>“Un home marxarà a saquejar<br>
Sempre que serveixi per als seus fins,<br>
Però quan altres el saquegin a ell,<br>
El saquejador és el saquejat.”</p>
<p>“El neci pensa que la fortuna està de la seva part<br>
Sempre que el seu mal no maduri,<br>
Però quan el mal madura<br>
El neci incorre en el sofriment.”</p>
<p>“L’assassí engendra un assassí,<br>
Aquell qui conquereix, un conqueridor,<br>
L’abusador engendra abús<br>
El maldient, un que maldiu.<br>
Per tant, mitjançant el desplegament del kamma<br>
El saquejador és saquejat.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
