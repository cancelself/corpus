<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn3.14' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>03</li>
</ul>
<h1>Primera Batalla</h1>
</header>
<p>A Sāvatthī. Llavors, el rei Ajātasattu de Magadha, fill de Videhan, mobilitzà un exèrcit de quatre divisions i marxà en direcció de Kāsi contra el rei Pasenadi de Kosala. El rei Pasenadi escoltà aquest informe, mobilitzà un exèrcit de quatre divisions, i posà en funcionament una contra marxa en direcció de Jāsi contra el rei Ajātasattu. Llavors, el rei Ajātasattu de Magadha i el rei Pasenadi de Kosala lluitaren en batalla. En aquesta batalla, el rei Ajātasattu derrotà el rei Pasenadi, i el rei Pasenadi, derrotat, es retirà cap a la seva pròpia capital de Sāvatthī.</p>
<p>Llavors, , al matí, un nombre de monjos es vestiren i prenent els seus bols i les seves túniques, entraren a Sāvatthī per demanar almoina. Després de caminar per Sāvatthī demanant almoina i havent retornat de la seva ronda per demanar almoina, després del menjar, s’aproparen al Benaventurat, li van retre homenatge, s’assegueren a un costat, i informaren del que havia passat. El Benaventurat digué:</p>
<p>“Monjos, el rei Ajātasattu de Magadha posseeix amics malvats, companys malvats, camarades malvats. El rei Pasenadi de Kosala posseeix bons amics, bons companys, bons camarades. Amb tot, per aquest dia, monjos, el rei Pasenadi, havent estat derrotat, dormirà malament aquesta nit.”</p>
<blockquote class='gatha'>
<p>“La victòria engendra enemistat,<br>
El derrotat dorm malament,<br>
El Pacífic dorm a gust,<br>
Havent abandonat la victòria i la derrota.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
