<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn8.9' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>08</li>
</ul>
<h1>Kondanna</h1>
</header>
<p>Així ho he escoltat. En una ocasió el Benaventurat vivia al monestir dels esquirols al bosc de bambú a Rājagaha. En aquell moment, el venerable Annasikondanna, després de molt temps, s’apropà al Benaventurat, col·locà el seu cap als peus del benaventurat, besà i acaricià els seus peus i digué: “Soc Kondanna, Benaventurat, soc Kondanna, Aquell que ha marxat correctament.”</p>
<p>Llavors, se li va ocórrer al venerable Vangisa:</p>
<p>“El venerable Annasikondanna, després de molt temps, s’ha apropat al benaventurat, ha col·locat el seu cap als peus de Benaventurat, ha besat i acariciat els seus peus i ha dit: ‘Soc Kondanna, Benaventurat, soc Kondanna, Aquell que ha marxat correctament. I si jo lloés el venerable Annasikondanna en presència del Benaventurat amb uns versos adequats?”</p>
<p>Llavors, el venerable Vangisa s’aixecà del seu seient, arreglà la seva túnica i ajuntant les seves mans envers el benaventurat digué: “Venerable senyor, benaventurat, m’ha vingut un pensament.”</p>
<p>El Benaventurat digué: “Vangisa, digues-ho.”</p>
<p>El venerable Vangisa pronuncià aquests significatius versos en presència del Benaventurat, en al·lusió al venerable Annasikondanna:</p>
<blockquote class='gatha'>
<p>“Kondanna, l’ancià que va marxar amb fermesa,<br>
Fou el següent en l’ordre, en ser il·luminat després del Benaventurat.<br>
Gaudeix constantment d’estats agradables de la ment.<br>
Ha realitzat els seus deures en la dispensació del Mestre.<br>
És poderós amb el triple coneixement<br>
I és hàbil en el coneixement dels pensaments dels altres.<br>
Kondanna, el deixeble del Il·luminat<br>
Venera als peus del Mestre.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
