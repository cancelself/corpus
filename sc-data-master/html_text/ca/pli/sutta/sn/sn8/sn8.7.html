<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn8.7' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>08</li>
</ul>
<h1>Pavarana</h1>
</header>
<p>Així ho he escoltat. En una ocasió el Benaventurat vivia al monestir Pubba amb uns cinc-cents monjos, tots dignes, al palau de la mare de Migara a Savatthi. En aquell dia de lluna plena, el Benaventurat estava assegut en un espai obert rodejat per la Comunitat de monjos per a la cerimònia que posa fi a les pluges. El Benaventurat, mirant a la Comunitat silenciosa de monjos, s’adreçà a ells:</p>
<p>“Monjos, aquesta és la fi de les pluges. Teniu alguna queixa sobre les meves activitats físiques o verbals.”</p>
<p>Llavors, el venerable Sāriputta s’aixecà del seu seient, arreglà la seva túnica i ajuntà les mans envers el Benaventurat i digué:</p>
<p>“Venerable senyor, no hi ha queixa sobre el Benaventurat per cap de les seves activitats físiques o verbals. El Benaventurat és el fundador del camí, que no havia sorgit, que no havia estat conegut ni havia estat declarat. El Benaventurat coneix el camí i és intel·ligent en el camí, a l’actualitat els deixebles viuen seguint el Benaventurat. Venerable senyor, jo també informo el Benaventurat a la fi de les pluges. Té alguna queixa el Benaventurat sobre les meves activitats físiques o verbals?”</p>
<p>“Sāriputta, jo no tinc cap queixa per cap de les teves activitats físiques o verbals. El teu coneixement és profund, s’ha estès àmpliament, és amb alegria, arriba al moment adequat, és agut i amb penetració. El fill gran del Monarca Universal fa girar amb rectitud la roda iniciada pel pare. De la Mateixa manera, continues girant amb justícia la roda de l’Ensenyança iniciada per mi.”</p>
<p>“Venerable senyor, el Benaventurat no té cap queixa de les meves activitats físiques o verbals. Venerable senyor, el Benaventurat no té cap queixa tampoc de les activitats físiques o verbals d’aquests cinc-cents monjos.”</p>
<p>“Sāriputta, d’aquests cinc-cents monjos tampoc en tinc cap queixa sobre cap de les seves activitats físiques o verbals. Seixanta d’ells estan dotats amb el triple coneixement. Seixanta d’ells amb el profund sèxtuple coneixement. Seixanta d’ells estan alliberats d’ambdues maneres. Els altres estan alliberats amb la sàvia comprensió.”</p>
<p>Llavors, el venerable Vangisa s’aixecà del seu seient, arreglà la seva túnica i ajuntant les seves mans envers el Benaventurat, digué: “Venerable senyor, m’ha vingut un pensament.”</p>
<p>El Benaventurat contestà: “Vangisa, digues-ho.”</p>
<p>El venerable Vangisa pronuncià aquests significatius versos en presència del Benaventurat:</p>
<blockquote class='gatha'>
<p>“En aquest quinzè dia de lluna plena, cinc-cents monjos purificats s’han reunit.<br>
Ells són savis, amb les cadenes tallades, sense confusió i amb el renaixement aniquilat.<br>
Com un Monarca Universal i els Ministres que han arribat a la terra després de creuar l’oceà.<br>
El Cap victoriós i noble de la caravana s’ha associat amb els monjos.<br>
Ells estan versats en el triple coneixement, han deixat enrere la mort.<br>
Els ociosos no són evidents, tot desig ha estat destruït. Jo et venero, parent del sol.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
