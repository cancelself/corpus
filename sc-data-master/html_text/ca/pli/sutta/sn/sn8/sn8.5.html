<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn8.5' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>08</li>
</ul>
<h1>Paraules correctes</h1>
</header>
<p>Així ho he escoltat. En una ocasió el benaventurat vivia al monestir ofert per Anathapindika al bosc de Jeta a Savatthi. Allà, el Benaventurat s’adreçà als monjos. I aquests monjos li contestaren: “Si, venerable senyor.”</p>
<p>El Benaventurat digué:</p>
<p>“Monjos, hi ha paraules, dotades de quatre factors, que esdevenen beneficioses, no pronunciades erròniament, sense falta i no censurades pels savis. Quines són?</p>
<p>Aquí, monjos, un monjo pronuncia únicament paraules correctes, parla únicament sobre l’Ensenyança sense apartar-se’n. Pronuncia paraules agradables, no desagradables i diu la veritat, no mentides. Monjos, dotades amb aquests quatre factors, les paraules esdevenen beneficioses, no pronunciades erròniament, sense falta i no censurades pels savis.”</p>
<p>Aquell que ha marxat correctament, el Mestre va afegir a més:</p>
<blockquote class='gatha'>
<p>“Els pacificats van dir que les paraules correctes són nobles<br>
Pronunciar paraules sobre l’Ensenyança, sense apartar-se’n, aquest és el segon.<br>
El tercer és, pronunciar paraules agradables, no desagradables.<br>
I dir la veritat, no mentides, aquest és el quart.”</p>
</blockquote>
<p>Llavors, el venerable Vangisa s’aixecà del seu seient, arreglà la seva túnica i ajuntant les mans envers el benaventurat digué: “Venerable senyor, Benaventurat, se m’acut un pensament.”</p>
<p>El Benaventurat contestà: “Vangisa digues-ho.”</p>
<p>El Venerable Vangisa digué aquests versos significatius en presència del Benaventurat:”</p>
<blockquote class='gatha'>
<p>“Pronunciar únicament aquestes paraules, això no desperta el remordiment en tu,<br>
I no fereix els altres. Aquestes són paraules correctes.<br>
Pronuncia paraules agradables i alegra-te’n posteriorment.<br>
Pronuncia paraules agradables als altres, sense ferir-los.<br>
La veritat no mor. Aquesta és un saber antic.<br>
Els pacificats estan establerts en la veritat, paraules<br>
Útils, justes i pacífiques de l’Il·luminat<br>
Per posar fi a la insatisfacció són les paraules més nobles.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
