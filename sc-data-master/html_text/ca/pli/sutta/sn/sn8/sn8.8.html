<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn8.8' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>08</li>
</ul>
<h1>Més de mil</h1>
</header>
<p>Així ho he escoltat. En una ocasió el Benaventurat vivia al monestir ofert per Anathapindika, al bosc de Jeta a Savatthi. En aquell temps el Benaventurat estava aconsellant, estimulant, alegrant i il·luminant els cors dels monjos amb un discurs relacionat amb l’extinció i els monjos estaven també escoltant amb completa atenció per comprendre l’essència.</p>
<p>Llavors, se li va ocórrer al venerable Vangisa:</p>
<p>“El Benaventurat està aconsellant, estimulant, alegrant i il·luminant els cors dels monjos amb un discurs relacionat amb l’extinció i els monjos estan també escoltant amb completa atenció per comprendre l’essència. I si jo lloés el Benaventurat en la seva presència amb uns significatius versos?”</p>
<p>Llavors, el venerable Vangisa s’aixecà del seu seient, arreglà la seva túnica i ajuntant les seves mans envers el Benaventurat digué: “Venerable senyor, Benaventurat, m’ha vingut un pensament.”</p>
<p>El benaventurat digué: “Vangisa, digues-ho.”</p>
<p>El venerable Vangisa pronuncià aquests significatius versos en presència del Benaventurat:</p>
<blockquote class='gatha'>
<p>“Més d’un miler de monjos associats amb Aquell que ha marxat correctament<br>
Que està predicant l’Ensenyança de l’extinció pura sense por.<br>
La Comunitat de monjos escolten al just Il·luminat.<br>
La Comunitat de monjos brilla amb l’Il·luminat al capdavant.<br>
El Benaventurat, el setè dels savis és conegut com un Gran Ésser.<br>
Ha esdevingut un núvol de pluja que plou sobre els deixebles.<br>
Desitjo veure el meu mestre, ha marxat a una reclusió durant el dia.<br>
Gran Heroi, Vangisa, el teu deixeble t’adora als teus peus.”</p>
</blockquote>
<p>“Vangisa, aquests versos els has pensat prèviament o t’han sorgit al moment?”</p>
<p>“Venerable senyor, aquests versos no els he pensat prèviament, m’han sorgit al moment.”</p>
<p>“Llavors, Vangisa, per a major gaudi pronuncia alguns versos que en vinguin en aquest moment.”</p>
<p>El venerable Vangisa acceptant l’oferta del Benaventurat per a major gaudi pronuncià aquests versos que li vingueren en aquell moment:”</p>
<blockquote class='gatha'>
<p>“Vigilar els passos de Mara comporta trencar en trossos tots els obstacles.<br>
Mireu com els allibera de tots els lligams, com si partís el menjar per gaudir.<br>
S’han explicat diversos camins per creuar els corrents.<br>
L’estat immortal és anomenat, ells el veuen a través del mirall de l’Ensenyança Inamovible.<br>
El portador de la llum penetrant va veure l’estat més enllà de tots els estats de consciència.<br>
Comprenent i realitzant allò més elevat, el benaventurat ha mostrat les vuit estacions.<br>
L’Ensenyança ha estat, per tant, ben proclamada, qui seria tant negligent de no aprendre-la?<br>
Per tant, lloem amb diligència i instruïm-nos en la dispensació del benaventurat.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
