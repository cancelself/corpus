<!DOCTYPE html>
<html>
<head>
<meta charset='UTF-8'>
<meta name='author' content='Albert Biayna Gea'>
<title></title>
</head>
<body>
<article id='sn2.4' lang='ca'>
<header>
<ul>
<li class='division' lang='pli' translate='no'>Saṁyutta Nikāya</li>
<li class='subdivision'>Sagāthāvagga</li>
<li>Devaputta Saṁyutta</li>
</ul>
<h1>2.4. Discurs a Maghada</h1>
</header>
<p>Així ho he escoltat. El Benaventurat residia al monestir ofert per Anathapiṇḍika, al bosc de Jeta, a Sāvatthī. Quan la nit s’estava esvaint, Maghada, el fill dels Déus, amb una llum resplendent que il·luminava tot el bosc de Jeta s’apropà al Benaventurat, el venerà, s’assegué al seu costat i digué:</p>
<p>—Quantes llums són evidents al món? Mitjançant quina cosa es manifesta el món? Nosaltres hem vingut per conèixer això del Benaventurat.</p>
<p>[El Benaventurat digué:]</p>
<p>—Existeixen quatre llums que són evidents al món, una quinta no és evident.</p>
<p>El som crema durant el dia. La lluna brilla durant la nit. El foc crema aquí i allà durant el dia i la nit. Dels qui il·luminen, l’Il·luminat és el més important. La seva brillantor és incomparable.</p>
<footer>
<p>Traducció: <span class='author'>Albert Biayna Gea</span>. Per a lliure distribució.</p>
<p>Retrieved from <a href='http://budismecat.blogspot.com.es/'>Budisme en català</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
