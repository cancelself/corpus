<!DOCTYPE html>
<html>
<head>
<meta charset='UTF-8'>
<meta name='author' content='Bernat Font'>
<title></title>
</head>
<body>
<article id='sn22.59' lang='ca'>
<header>
<ul>
<li class='division'>Anattalakkhaṇa sutta</li>
</ul>
<h1>La característica de no-jo</h1>
</header>
<p>Una vegada, el Buda estava a Benarés, al parc dels cérvols de Sarnath. Allà, va dirigir-se al grup dels cinc mendicants: “Mendicants.” “Senyor,” li van respondre. El Buda va dir:</p>
<p>“La forma no és el jo, mendicants. Si la forma fos el jo, no comportaria aflicció i donaria resultats dir: ‘que la meva forma sigui així, que no sigui aixà’. Però com que la forma no és el jo, comporta aflicció i no dóna resultats dir: ‘que la meva forma sigui així, que no sigui aixà’.</p>
<p>La sensació, la percepció, els patrons i la consciència no són el jo. Si fossin el jo, no comportarien aflicció i donaria resultats dir: ‘que la meva sensació sigui així, que no sigui aixà’; ‘que la meva percepció sigui així, que no sigui aixà’; ‘que els meus patrons siguin així, que no siguin aixà’; ‘que la meva consciència sigui així, que no sigui aixà’. Però com que no són el jo, comporten aflicció i no dóna resultat dir: ‘que siguin així, que no siguin aixà’.</p>
<p>Què penseu de la forma, la sensació, la percepció, els patrons i la consciència: són permanents o transitoris?”</p>
<p>“Transitoris.”</p>
<p>“I el que és transitori és satisfactori o insatisfactori?”</p>
<p>“És insatisfactori.”</p>
<p>“I és raonable considerar el que és transitori, insatisfactori i canviant, en termes de ‘això és meu, jo sóc això, això és el meu jo’?”</p>
<p>“No, senyor, no ho és.”</p>
<p>“Per tant, mendicants, qualsevol forma, sensació, percepció, patró o consciència, ja sigui del passat, del present o del futur, sigui interna o externa, òbvia o subtil, elevada o inferior, llunyana o propera, l’heu de veure tal com és amb una comprensió adequada: ‘això no és meu, no sóc això, això no és el meu jo’.</p>
<p>Veient-ho així, el deixeble noble té un desengany amb la forma, amb la sensació, amb la percepció, amb els patrons i amb la consciència. Desenganyat, es desapassiona i s’allibera. Hi ha coneixement d’aquest alliberament, i sap: ’S’ha esgotat el naixement, la bona vida s’ha viscut, s’ha fet el que calia fer, ja no hi haurà més d’aquesta situació’.”</p>
<p>Això va dir el Buda. Contents, el grup dels cinc mendicants van quedar complaguts amb les seves paraules i, durant l’explicació, les seves ments van alliberar-se dels contaminants degut a no aferrar-se.</p>
<footer>
<p>Traducció directa del pali de <span class='author'>Bernat Font</span>, a partir del text de SuttaCentral.</p>
<p>Llicència Creative Commons Reconeixement-CompartirIgual (CC BY-SA 3.0)</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
