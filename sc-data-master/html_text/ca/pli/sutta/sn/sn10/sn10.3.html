<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn10.3' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>10</li>
</ul>
<h1>Suciloma</h1>
</header>
<p>Així ho he escoltat. En una ocasió el Benaventurat vivia a la Glera de Tanika, la llar del no humà Saciloma. En aquell moment, els dos no humans Khara i Saciloma estaven passant a prop del Benaventurat. Llavors, el no humà Khara digué al no humà Saciloma:</p>
<p>“Aquest és un asceta.”</p>
<p>I el no humà Saciloma contestà:</p>
<p>“Aquest no és un asceta, és un asceta menor. Esbrinaré si és un asceta o un asceta menor.”</p>
<p>Llavors, el no humà Saciloma s’apropà al benaventurat i inclinà el seu cos envers el Benaventurat. El Benaventurat va apartar el seu cos d’ell. Llavors, el no humà Saciloma preguntà al benaventurat:</p>
<p>“Asceta, tens por de mi?”</p>
<p>“Amic, no tinc por de tu, però un contacte amb tu no és agradable.”</p>
<p>“Asceta, m’agradaria fer-te una pregunta, si no la pots contestar, confondré la teva ment, o trencaré el teu cor o agafant-te pels peus et llençaré a l’altra riba del riu.”</p>
<p>“Amic, en aquest món juntament amb els seus Déus, Mara, Brahma, la Comunitat d’ascetes i Bramans i Déus i humans, no veig ningú que pogués confondre la meva ment, trencar el meu cor o agafar-me pels peus i llençar-me a l’altra riba del riu. No obstant amic, què desitges preguntar?”</p>
<blockquote class='gatha'>
<p>“D’on s’originen l’avidesa i l’odi?”<br>
“D’on s’originen la insatisfacció, l’aferrament i la por?”<br>
“D’on s’originen els pensaments i són llençats a fora<br>
Com fletxes disparades per nens petits?”</p>
<p>“L’avidesa i l’odi s’originen aquí<br>
Els pensaments també s’originen aquí i son llençats<br>
Com fletxes disparades pels arcs, per nens petits.<br>
Nascuts del desig i produïts pel si mateix<br>
Com l’enfiladissa Maluva nascuda al tronc de la figuera de bengala<br>
Que s’estén pel bosc, els pensaments es difonen en la sensualitat.<br>
No humà, escolta! Si coneixes els pensaments i el seu origen i els dissipes<br>
Mitjançant això creuaràs el corrent difícil de creuar, mai no creuat abans.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
