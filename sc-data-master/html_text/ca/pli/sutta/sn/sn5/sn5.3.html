<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn5.3' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>05</li>
</ul>
<h1>Gotamī</h1>
</header>
<p>A Sāvatthī. Llavors, pel matí, la monja Kisāgotamī es vestí i, prenent el seu bol i la seva túnica, entrà a Sāvatthī per a demanar almoina. Quan havia recorregut Sāvatthī demanant almoina i retornat de la seva ronda, després del seu menjar, marxà a l’arbreda dels Homes Cecs. Havent entrat a l’arbreda dels Homes Cecs, s’assegué als peus d’un arbre per a passar el dia.</p>
<p>Llavors, Māra, el Malvat, desitjant despertar la por, el temor, i el terror en la monja Kisāgotamī, desitjant treure-la de la seva concentració, s’apropà i s’adreçà a ella en vers:</p>
<blockquote class='gatha'>
<p>“Per què ara, quan el teu fill és mort,<br>
T’asseus en solitari amb clara plorosa?<br>
Havent entrat al bosc en solitari,<br>
Estàs buscant un home?”</p>
</blockquote>
<p>Llavors, se li ocorregué a la monja Kisāgotamī: “Ara, qui és aquesta que ha recitat el vers –un ésser humà o un ésser no humà?” Llavors, se li ocorregué a ella: “Aquest és Māra, el Malvat, que ha recitat el vers desitjant despertar la por, el temor, i el terror en mi, desitjant treure’m de la concentració.”</p>
<p>Llavors, la monja Kisāgotamī, havent comprés, “Aquest és Māra, el Malvat,” contestà a aquest en vers:</p>
<blockquote class='gatha'>
<p>“He arribat m és enllà de la mort dels fills;<br>
Amb això, la recerca dels homes ha finalitzat.<br>
No m’entristeixo, no ploro,<br>
Ni et tinc por, amic.”</p>
<p>“El plaer ha estat destruït a tot arreu,<br>
La massa de la foscor ha estat trencada.<br>
Havent conquerit l’exèrcit de la Mort,<br>
Resideixo sense embrutar-me amb les corrupcions.”</p>
</blockquote>
<p>Llavors, Māra, el Malvat, comprenent, “La monja Kisāgotami em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
