<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn5.1' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>05</li>
</ul>
<h1>Ālavika</h1>
</header>
<p>Així ho he escoltat. En una ocasió el Benaventurat estava residint a Sāvatthī a l’arbreda de Jeta, al parc d’Anāthapiṇdika.</p>
<p>Llavors, pel matí, la monja Ālavikā es vestí i, prenent el seu bol i la seva túnica, entrà a Sāvatthī per a demanar almoina. Quan havia caminat per a demanar almoina per Sāvatthī i havia retornat de la ronda d’almoina, després del seu menjar marxà a l’arbreda dels Homes cecs en busca de reclusió.</p>
<p>Llavors, Māra, el Malvat, desitjant despertar la por, el temor i el terror en la monja Ālavikā, desitjant treure-la de la reclusió, s’apropà i s’adreçà a ella en vers:</p>
<blockquote class='gatha'>
<p>“No hi ha escapatòria al món,<br>
Per tant, què faràs amb la reclusió?<br>
Gaudeix de les delícies del plaer sensual:<br>
No tinguis remordiment posteriorment!”</p>
</blockquote>
<p>Llavors, se li ocorregué a la monja Ālavikā: “Ara, qui és el qui ha recitat el vers –un ésser humà o un ésser no humà?” Llavors, se li ocorregué a ella: “Aquest és Māra, el Malvat, que ha recitat el vers desitjant despertar la por, el temor i el terror en mi, desitjant treure’m de la reclusió.”</p>
<p>Llavors, la monja Ālavikā, havent comprés, “Aquest és Māra, el Malvat,” contestà a ell en versos:</p>
<blockquote class='gatha'>
<p>“Hi ha una escapatòria al món<br>
Que jo he tocat íntimament amb la saviesa.<br>
Oh Malvat, parent dels negligents,<br>
No coneixes aquest estat.”</p>
<p>“Els plaers sensuals són com espases i estaques;<br>
Els agregats com la seva part que talla.<br>
Allò que tu anomenes delícia sensual<br>
Ha esdevingut per a mi no delícia.”</p>
</blockquote>
<p>Llavors, Māra, el Malvat, comprenent, “La monja Ālavikā em coneix,” trista i decebuda, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
