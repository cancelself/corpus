<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='sn5.5' lang='ca'>
<header>
<ul>
<li class='division' lang='pli' translate='no'>Samyutta Nikāya</li>
<li class='subdivision'>05</li>
</ul>
<h1>Uppalavaṇṇā</h1>
</header>
<p>A Sāvatthī. Llavors, pel matí, la monja Uppalavaṇṇā es vestí i, prenent el seu bol i la seva túnica, entrà a Sāvatthī per a demanar almoina. Quan havia recorregut Sāvatthī demanant almoina i retornat de la seva ronda, després del seu menjar, marxà a l’arbreda dels Homes Cecs. Havent entrat a l’arbreda dels Homes Cecs, s’assegué als peus d’un arbre de sal en plena floració.</p>
<p>Llavors, Māra, el Malvat, desitjant despertar la por, el temor, i el terror en la monja Uppalavaṇṇā, desitjant treure-la de la seva concentració, s’apropà i s’adreçà a ella en vers:</p>
<blockquote class='gatha'>
<p>“Havent anat a l’arbre de sal en plena floració,<br>
Romans als seus peus tota sola, monja.<br>
No hi ha ningú que et superi en bellesa:<br>
Dona nècia, no tens por dels murris?”</p>
</blockquote>
<p>Llavors, se li ocorregué a la monja Uppalavaṇṇā: “Ara, qui és aquesta que ha recitat el vers –un ésser humà o un ésser no humà?” Llavors, se li ocorregué a ella: “Aquest és Māra, el Malvat, que ha recitat el vers desitjant despertar la por, el temor, i el terror en mi, desitjant treure’m de la concentració.”</p>
<p>Llavors, la monja Uppalavaṇṇā, havent comprés, “Aquest és Māra, el Malvat,” contestà a aquest en vers:</p>
<blockquote class='gatha'>
<p>“Encara que un centenar de milers de murris<br>
Igual que tu poguessin venir aquí.<br>
Jo no em moc un pèl, no sento terror;<br>
Fins i tot sola, Māra, no et tinc por a tu.”</p>
<p>“Jo puc fer-me desaparèixer<br>
O puc entrar dintre del teu ventre.<br>
Puc estar entre les teves celles<br>
Però tu no podràs fer-me una ullada.”</p>
<p>“Soc la mestre de la meva ment,<br>
Les bases del poder estan ben desenvolupades;<br>
Soc lliure de tota cadena,<br>
Per tant no et tinc por, amic.”</p>
</blockquote>
<p>Llavors, Māra, el Malvat, comprenent, “La monja Uppalavaṇṇā em coneix,” trist i decebut, desaparegué allà mateix.</p>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
