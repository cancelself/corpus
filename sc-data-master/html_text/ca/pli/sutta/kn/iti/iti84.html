<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti84' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Pel Benefici de Molts</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, aquestes tres persones apareixen al món pel benefici de moltes persones, per la felicitat de moltes persones, per compassió envers el món, pel bé, el benefici i la felicitat de déus i humans. Quines són?”</p>
<p>“Aquí, monjos, un Tathagata apareix al mon, un Arahant, Aquell Completament Il·luminat, amb possessió del coneixement i la conducta perfectes, el Sublim, el Coneixedor del món, un Líder insuperable de les persones que han de ser amansades, un Mestre de déus i humans, l’Il·luminat, un Senyor. Aquest predica l’Ensenyança que és bona al seu principi, a la seva meitat i a la seva fi, amb el seu significat i paraula correctes, i proclama la vida sagrada en la seva realització i puresa completa. Aquesta, monjos, és la primera persona que apareix al món pel benefici de moltes persones, per la felicitat de moltes persones, per compassió envers el món, pel bé, el benefici i la felicitat de déus i humans.”</p>
<p>“Després, monjos, hi ha un deixeble d’aquest mestre, un Arahant, aquell les màcules del qual s’han destruït, amb la vida sagrada complida, que ha fet tot allò que s’ha de fer, ha deixat la càrrega, ha assolit l’objectiu, ha destruït les cadenes de l’existència i està completament alliberat mitjançant el coneixement final. Aquest predica l’Ensenyança que és bona al seu principi, a la seva meitat i a la seva fi, amb el seu significat i paraula correctes, i proclama la vida sagrada en la seva realització i puresa completa. Aquesta, monjos, és la segona persona que apareix al món pel benefici de moltes persones, per la felicitat de moltes persones, per compassió envers el món, pel bé, el benefici i la felicitat de déus i humans.”</p>
<p>“I després, monjos, hi ha un deixeble d’aquest mestre, un aprenent que està seguint el camí, que ha aprés molt i és de conducta virtuosa. Aquest predica l’Ensenyança que és bona al seu principi, a la seva meitat i a la seva fi, amb el seu significat i paraula correctes, i proclama la vida sagrada en la seva realització i puresa completa. Aquesta, monjos, és la tercera persona que apareix al món pel benefici de moltes persones, per la felicitat de moltes persones, per compassió envers el món, pel bé, el benefici i la felicitat de déus i humans.”</p>
<p>“Aquestes, monjos, són les tres persones que apareixen al món pel benefici de moltes persones, per la felicitat de moltes persones, per compassió envers el món, pel bé, el benefici i la felicitat de déus i humans.”</p>
<blockquote class='gatha'>
<p>“El mestre, el gran savi,<br>
És el primer al món;<br>
Seguint-lo a ell està el deixeble<br>
La conducta del qual es perfecta;<br>
I llavors l’aprenent instruint-se en el camí,<br>
Aquell que ha après molt i és virtuós.”</p>
<p>“Aquests tres són els caps entre déus i humans:<br>
Il·luminadors, predicant l’Ensenyança,<br>
Obrint la porta de la Immortalitat,<br>
Ells alliberen moltes persones de l’esclavatge.”</p>
<p>“Aquells que segueixen el camí<br>
Ben ensenyat per l’Insuperable,<br>
El líder de la caravana, que són diligents<br>
En la dispensació del Sublim,<br>
Posen fi al sofriment<br>
Dins d’aquesta mateixa vida.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
