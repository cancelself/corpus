<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti112' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>04</li>
</ul>
<h1>El Món</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, el món ha estat completament comprès pel Tathāgata; el Tathāgata està alliberat del món. L’origen del món ha estat comprès completament pel Tathāgata; l’origen del món ha estat abandonat completament pel Tathāgata. El cessament del món ha estat comprès completament pel Tathāgata; el cessament del món ha estat assolit pel Tathāgata. El camí que condueix al cessament del món ha estat comprès completament pel Tathāgata; el camí que condueix al cessament del món ha estat desenvolupat pel Tathagata.”</p>
<p>“Monjos, al món hi ha deus, dimonis i brahmās, amb els seus ascetes i bramans, entre la humanitat amb els seus prínceps i persones, tot allò que es veu, s’escolta, es sent, es coneix, s’assoleix, es busca i es reflectit a la ment –això és comprés completament pel Tathāgata: per tant ell és anomenat el Tathāgata.”</p>
<p>“Monjos, des de la nit en la qual el Tathagata despertà a la completa Il·luminació insuperable fins la nit en la qual ell traspassà al Nirvana sense deixar cap residu- tot allò que parla, pronuncia i explica- tot això és d’aquesta manera i no d’una altra: per tant ell és anomenat el Tathagata.”</p>
<p>“Allò que el Tathagata diu, ho fa; allò que el Tathāgata fa, ho diu: per tant ell és anomenat el Tathāgata.”</p>
<p>“Al món hi ha deus, dimonis i brahmās, amb els seus ascetes i bramans, entre la humanitat amb els seus prínceps i persones, el Tathāgata és el conqueridor, l’invencible, el qui tot ho veu, qui exerceix el poder: per tant ell és anomenat el Tathagata.”</p>
<blockquote class='gatha'>
<p>“Mitjançant el coneixement del món sencer,<br>
El món sencer tal com és realment,<br>
Ell està alliberat de tot el món,<br>
Ell està no aferrat a tot al món.”</p>
<p>“L’heroi, savi i conqueridor de tot,<br>
Ell està lliure de tota cadena:<br>
Ell ha assolit aquella pau perfecta,<br>
El Nirvana que està lliure de tota por.”</p>
<p>“Deslliurat de les màcules, ell està il·luminat,<br>
Lliure de preocupacions, amb els dubtes destruïts,<br>
Assolida la fi de les accions,<br>
Alliberat mitjançant la destrucció completa de l’aferrament.”</p>
<p>“L’Il·luminat, el Senyor,<br>
Ell és un lleó, insuperable;<br>
Per què al món juntament amb els seus déus<br>
Ell posà en marxa la roda de Brahma.”</p>
<p>“En conseqüència aquests déus i éssers humans,<br>
Van a per refugi a Buda,<br>
Al trobar-lo li reten homenatge,<br>
Al Gran lliure de tot temor.”</p>
<p>“Domat, dels domats ell és el millor;<br>
Calmat, dels calmats ell és el vident;<br>
Alliberat, dels alliberats és el principal;<br>
Que ha creuat, dels que han creuat ell és el cap.”</p>
<p>“Per tant, ells li reten homenatge,<br>
El Gran lliure de tot temor:<br>
“Al món juntament amb els seus déus<br>
No hi ha cap persona igual a tu.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
