<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti87' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Produint la Ceguesa</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, aquests tres tipus de pensaments nocius produeixen ceguesa, manca de visió i absència de coneixement; aquests obstrueixen la saviesa, condueixen a la vexació i no condueixen al Nirvana. Quins són aquests tres? Un pensament sensual, un pensament de mala voluntat i un pensament agressiu. Aquests, monjos, són els tres tipus de pensaments nocius que produeixen ceguesa, manca de visió i absència de coneixement; aquests obstrueixen la saviesa, condueixen a la vexació i no condueixen al Nirvana.”</p>
<p>“Monjos, aquests tres tipus de pensaments saludables eliminen la ceguesa i produeixen la visió, el coneixement i el creixement de la saviesa; aquests no condueixen a la vexació i condueixen al Nirvana. Quins són aquests tres? Un pensament de renunciació, un pensament de respecte i un pensament pacífic. Aquests, monjos, són els tres tipus de pensaments saludables que eliminen la ceguesa i produeixen la visió, el coneixement i el creixement de la saviesa; aquests no condueixen a la vexació i condueixen al Nirvana.”</p>
<blockquote class='gatha'>
<p>“Tres pensaments saludables haurien de ser atesos,<br>
Tres pensaments nocius haurien de ser rebutjats.<br>
Aquell qui atura aquestes sèries de pensaments<br>
Com una pluja estableix un núvol de pols,<br>
Amb una ment que ha calmat aquests pensaments<br>
Assoleix en aquesta vida l’estat de pau.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
