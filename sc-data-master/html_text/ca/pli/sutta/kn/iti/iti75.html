<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti75' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Un Núvol sense Pluja</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, aquests tres tipus de persones existeixen al món. Quins són? Aquella que és com un núvol sense pluja, aquella que és com la pluja localitzada i aquella que és com la pluja a tot arreu.”</p>
<p>“Ara, quin tipus de persona, monjos, és aquella que és com un núvol sense pluja? Aquí, una determinada persona no és donant a ningú, no dona aliments, begudes, roba, vehicles, garlandes, perfums, ungüents, llits, allotjament i làmpades als ascetes i brahmins, als pobres, als desvalguts i necessitats. Aquest tipus de persona és com un núvol sense pluja.”</p>
<p>“Ara, quin tipus de persona, és aquella que és com la pluja localitzada? Aquí, una determinada persona és un donant a alguns però no donant a altres. Ell dona aliments, begudes, roba, vehicles, garlandes, perfums, ungüents, llits, allotjament i làmpades únicament a alguns ascetes i brahmins, a alguns pobres, desvalguts i necessitats però no als altres. Aquest tipus de persona és com la pluja localitzada.”</p>
<p>““Ara, quin tipus de persona, és aquella que és com la pluja a tot arreu? Aquí, una determinada persona és un donant a tothom. Ell dona aliments, begudes, roba, vehicles, garlandes, perfums, ungüents, llits, allotjament i làmpades únicament a tots els ascetes i brahmins, pobres, desvalguts i necessitat. Aquest tipus de persona és com la pluja a tot arreu.”</p>
<p>“Aquests, monjos, són els tres tipus de persones que existeixen al món.”</p>
<blockquote class='gatha'>
<p>“Ni als ascetes ni als brahmins,<br>
Ni als pobres i desvalguts,<br>
Ell distribueix les seves provisions<br>
D’aliments i begudes i bens;<br>
Aquesta persona vulgar és anomenada<br>
‘Aquell com el núvol sense pluja.’”</p>
<p>“No dona a alguns,<br>
A d’altres els ofereix almoina;<br>
A aquest els savis l’anomenen<br>
‘Aquell com la pluja localitzada.’”</p>
<p>“Una persona reconeguda per la seva generositat,<br>
Compassiva envers tots els éssers,<br>
Distribueix almoina amb alegria.<br>
‘Doneu! Doneu!’ diu.”</p>
<p>“Com un gran núvol de turmenta<br>
Que fa tronar i ploure<br>
Omplint les explanades i les valls,<br>
I saturant la terra amb aigua,<br>
És tal persona.”</p>
<p>“Havent reunit justament la riquesa<br>
Que ha obtingut amb el seu propi esforç,<br>
Satisfà completament amb aliments i begudes<br>
Tot ésser que visqui en necessitat.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
