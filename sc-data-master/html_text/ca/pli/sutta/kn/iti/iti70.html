<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti70' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>La Visió Errònia</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, he vist éssers que porten una conducta errònia de cos, de paraula i de ment, que menyspreen els Nobles, que sostenen una visió errònia i cometen accions diverses a causa de la seva visió errònia. Quan el seu cos s’exhaureix, aquests éssers reneixen després de la mort en un estat de misèria, un renaixement dolent, un estat de ruïna, a l’infern. Jo dic això, monjos, sense haver-ho après de cap asceta o brahmin. És únicament a causa que ho he conegut per mi mateix, que ho he vist i que ho he observat que jo dic: Monjos, he vist éssers que porten una conducta errònia de cos, de paraula i de ment, que menyspreen els Nobles, que sostenen una visió errònia i cometen accions diverses a causa de la seva visió errònia. Quan el seu cos s’exhaureix, aquests éssers reneixen després de la mort en un estat de misèria, un renaixement dolent, un estat de ruïna, a l’infern.”</p>
<blockquote class='gatha'>
<p>“Un individu aquí amb<br>
Una ment dirigida erròniament<br>
Que pronuncia un discurs erroni<br>
I comet accions errònies,<br>
Un de poc coneixement,<br>
Que realitza demèrit en aquesta breu vida<br>
A l’extinció del seu cos<br>
Aquest neci reneix a l’infern.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
