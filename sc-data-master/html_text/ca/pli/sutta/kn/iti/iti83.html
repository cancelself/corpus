<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti83' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Els Cinc Signes de Pronòstic</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, quan un déu està previst que mori en una comunitat de déus, cinc signes de pronòstic apareixen: les seves garlandes de flors es marceixen, la seva roba esdevé bruta, la suor s’allibera de les seves aixelles, la seva resplendor corporal s’esvaeix, i els déu no es delecta al seu tron celestial. Els déus, observant amb els signes de pronòstic que està prevista la seva mort, l’encoratgen de tres maneres amb aquestes paraules: ‘Marxes d’aquí, amic, a un bon renaixement. Havent marxat a un bon renaixement, obtindràs allò que és beneficiós obtenir. Havent obtingut allò que és beneficiós obtenir, esdevindràs firme en el seu establiment.’”</p>
<p>“Quan això va ser pronunciat, un monjo preguntà al Benaventurat: ‘Venerable senyor, què es considera pels déus obtenir un bon renaixement? Què es considera pels déus obtenir allò que és beneficiós obtenir? Què es considera pels déus estar firmament establert?’”</p>
<p>“L’existència humana, monjos, és el que els déus consideren obtenir un bon renaixement. Quan un ésser humà adquireix la fe en l’Ensenyança i la Disciplina instruïda pel Tathāgata, això és considerat pels déus obtenir allò que és beneficiós obtenir, Quan la fe és impertorbable en ell, arrelada firmament, establerta i sòlida, ni pot ser destruïda per cap asceta o brahmin, o déu, o Māra, o Brahmā o per ningú més al món, això és considerat pels déus estar firmament establert.”</p>
<blockquote class='gatha'>
<p>“Quan un déu, la vida del qual s’ha exhaurit,<br>
Mort en una comunitat de déus,<br>
Els déus l’encoratgen<br>
De tres maneres amb aquestes paraules:”</p>
<p>“Marxes, amic, a un bon renaixement,<br>
A la comunitat dels éssers humans.<br>
En esdevenir humà adquiriràs la fe<br>
Insuperable en la vertadera Ensenyança.”</p>
<p>“Aquesta fe es farà impertorbable,<br>
Esdevindrà arrelada i firmament establerta,<br>
Serà indestructible de per vida<br>
En la vertadera Ensenyança ben proclamada.”</p>
<p>“Havent abandonat la conducta errònia de cos,<br>
La conducta errònia també de paraula,<br>
La conducta errònia de ment, i qualsevol altra cosa<br>
Que sigui considerada una falta,”</p>
<p>“Havent realitzat en gran quantitat allò que és beneficiós,<br>
D’ambdues maneres, de cos i de paraula,<br>
I havent fent allò beneficiós amb la ment<br>
Això és estar sense lligams i lliure d’aferrament,”</p>
<p>“Amb el mèrit com a base,<br>
Fet abundant per la generositat,<br>
Hauries d’establir altres persones<br>
En la vertadera Ensenyança i la vida sagrada.”</p>
<p>“Quan els déus coneixen que un déu<br>
Està a punt de morir,<br>
Moguts per la compassió l’encoratgen:<br>
‘Retorna aquí, déu, una i altra vegada.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
