<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti89' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Devadatta</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, aclaparat amb la seva ment obsessionada amb tres tipus de maldats, Devadatta marxarà inevitablement cap un estat de misèria, a l’infern, per tota la duració d’un eó. Quines són aquestes tres? Aclaparat amb la seva ment obsessionada pels desitjos malignes Devadatta marxarà inevitablement cap un estat de misèria, a l’infern, per tota la duració d’un eó. Aclaparat amb la seva ment obsessionada pels amics malignes Devadatta marxarà inevitablement cap un estat de misèria, a l’infern, per tota la duració d’un eó. I encara que hi havia més que havia de ser realitzat, ell s’aturà a mig camí obtenint un insignificant assoliment de distinció. Aquestes, monjos, són les tres maldats.”</p>
<blockquote class='gatha'>
<p>“Segurament ningú amb desitjos malignes<br>
Neix de nou en aquest món.<br>
Sapigueu que ell marxa al destí d’aquells<br>
Que viuen aferrats als desitjos malignes.”</p>
<p>“He escoltat com era Devadatta<br>
Considerat un home savi,<br>
Desenvolupat en la meditació<br>
Que va brillar com si tingués fama.”</p>
<p>“Pensant que ell mateix era el seu igual<br>
Va assaltar el Tathāgata<br>
I marxà al lloc aterrador de quatre portes,<br>
A l’Avīci, l’infern incessant.”</p>
<p>“Quan un conspira contra un innocent<br>
Que no ha comés cap acció malvada,<br>
Aquesta maldat afecta únicament a aquell,<br>
Corrupte de ment i irrespectuós.”</p>
<p>“Aquell que pensi que podria corrompre<br>
L’oceà amb un pot de verí<br>
No serà capaç de corrompre’l-<br>
Aquesta massa d’aigua és impressionant.”</p>
<p>“És similar en atacar amb violència<br>
Al Tathāgata que ha assolit la perfecció<br>
I que mora sempre amb una ment pacífica-<br>
La violència no té cap efecte en ell.”</p>
<p>“Una persona sàvia hauria de tenir amics com ell<br>
I seguir constantment darrere d’ells.<br>
Un monjo que marxa pel seu camí<br>
Pot assolir la fi del sofriment.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
