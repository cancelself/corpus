<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti110' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>04</li>
</ul>
<h1>Mentre es camina</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, si mentre camina a un monjo li sorgeix un pensament sensual, un pensament de mala voluntat o un pensament agressiu i ell el tolera, no el rebutja, no el dissipa, no se’n desfà ni li posa fi, aquest monjo –qui actuant d’aquesta manera està mancat de fervor i sense por a fer mal- és anomenat constantment mandrós i indolent. Si mentre està dempeus a un monjo li sorgeix un pensament sensual, un pensament de mala voluntat o un pensament agressiu i ell el tolera, no el rebutja, no el dissipa, no se’n desfà ni li posa fi, aquest monjo –qui actuant d’aquesta manera està mancat de fervor i sense por a fer mal- és anomenat constantment mandrós i indolent. Si mentre està assegut a un monjo li sorgeix un pensament sensual, un pensament de mala voluntat o un pensament agressiu i ell el tolera, no el rebutja, no el dissipa, no se’n desfà ni li posa fi, aquest monjo –qui actuant d’aquesta manera està mancat de fervor i sense por a fer mal- és anomenat constantment mandrós i indolent. Si mentre està estirat a un monjo li sorgeix un pensament sensual, un pensament de mala voluntat o un pensament agressiu i ell el tolera, no el rebutja, no el dissipa, no se’n desfà ni li posa fi, aquest monjo –qui actuant d’aquesta manera està mancat de fervor i sense por a fer mal- és anomenat constantment mandrós i indolent.”</p>
<p>“Però si mentre camina a un monjo li sorgeix un pensament sensual, un pensament de mala voluntat o un pensament agressiu i ell no el tolera sinó el rebutja el dissipa, se’n desfà i n’hi posa fi, aquest monjo –qui actuant d’aquesta manera és fervorós i amb por a fer mal- és anomenat constantment enèrgic i resolt. Però si mentre està dempeus a un monjo li sorgeix un pensament sensual, un pensament de mala voluntat o un pensament agressiu i ell no el tolera sinó el rebutja el dissipa, se’n desfà i n’hi posa fi, aquest monjo –qui actuant d’aquesta manera és fervorós i amb por a fer mal- és anomenat constantment enèrgic i resolt. Però si mentre està assegut a un monjo li sorgeix un pensament sensual, un pensament de mala voluntat o un pensament agressiu i ell no el tolera sinó el rebutja el dissipa, se’n desfà i n’hi posa fi, aquest monjo –qui actuant d’aquesta manera és fervorós i amb por a fer mal- és anomenat constantment enèrgic i resolt. Però si mentre està estirat a un monjo li sorgeix un pensament sensual, un pensament de mala voluntat o un pensament agressiu i ell no el tolera sinó el rebutja el dissipa, se’n desfà i n’hi posa fi, aquest monjo –qui actuant d’aquesta manera és fervorós i amb por a fer mal- és anomenat constantment enèrgic i resolt.”</p>
<blockquote class='gatha'>
<p>“Ja sigui caminant o dempeus,<br>
Assegut o estirat<br>
Qui sigui que tingui aquests pensaments<br>
Que són malignes i mundans-<br>
Aquest està seguint el camí erroni,<br>
Infatuat amb coses enganyoses.<br>
Tal monjo no pot assolir<br>
La Il·luminació que és suprema.”</p>
<p>“Ja sigui caminant o dempeus,<br>
Assegut o estirat<br>
Qui sigui que superi aquests pensaments.<br>
Delectant-se en la sufocació dels pensaments-<br>
Tal monjo és capaç d’assolir<br>
La Il·luminació que és suprema.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
