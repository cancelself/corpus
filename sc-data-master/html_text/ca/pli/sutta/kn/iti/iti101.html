<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti101' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>04</li>
</ul>
<h1>Obtingut amb facilitat</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Aquestes quatre, monjos, son coses insignificants, obtingudes amb facilitat i sense culpa. Quines quatre són? Una túnica feta de parracs abandonats és una cosa insignificant, obtinguda amb facilitat i sense culpa. El menjar recollit en la ronda d’almoina és una cosa insignificant, obtingut amb facilitat i sense culpa. L’arrel d’un arbre com a lloc de residència és una cosa insignificant, obtinguda amb facilitat i sense culpa. La medecina formada amb l’orina pútrida de vaca és una cosa insignificant, obtinguda amb facilitat i sense culpa. Aquestes, monjos, són les quatre coses insignificants, obtingudes amb facilitat i sense culpa. Quan un monjo està satisfet amb aquestes quatre coses que són insignificants i obtingudes amb facilitat, jo dic d’ell que posseeix els requisits per a la reclusió.”</p>
<blockquote class='gatha'>
<p>“Aquell satisfet amb allò que és sense culpa,<br>
Coses insignificants i obtingudes amb facilitat,<br>
No esdevé amb la ment pertorbada<br>
Quan no obté un lloc per viure,<br>
Una túnica per vestir, i aliment i beguda,<br>
No posseeix cap ressentiment en cap cas.”</p>
<p>“Aquestes són les coses que es declaren<br>
Adequades per a la vida en reclusió<br>
Mitjançant la possessió de la qual un monjo<br>
Pot viure contingut i diiligent.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
