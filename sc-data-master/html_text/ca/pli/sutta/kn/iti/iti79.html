<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti79' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>La Caiguda</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Tres coses, monjos, condueixen a la caiguda d’un monjo aprenent. Quines són aquestes tres? Aquí, un monjo aprenent gaudeix de l’activitat, està aferrat a l’activitat, gaudeix de la indulgència en l’activitat. Ell gaudeix de les enraonies, està aferrat a les enraonies, gaudeix de la indulgència en les enraonies. Ell gaudeix del dormir, està aferrat al dormir i gaudeix de la indulgència en el dormir. Aquestes són les tres coses que condueixen a la caiguda d’un monjo aprenent.”</p>
<p>“Tres coses, monjos, protegeixen a un monjo aprenent de la caiguda. Quines són aquestes tres? Aquí, un monjo aprenent no gaudeix de l’activitat, no està aferrat a l’activitat, i no gaudeix de la indulgència en l’activitat. Ell no gaudeix de les enraonies, no està aferrat a les enraonies, i no gaudeix de la indulgència en les enraonies. Ell no gaudeix del dormir, no està aferrat al dormir i no gaudeix de la indulgència en el dormir. Aquestes són les tres coses que protegeixen a un monjo aprenent de la caiguda.”</p>
<blockquote class='gatha'>
<p>“Un monjo que gaudeix de l’activitat,<br>
Inquiet, aferrat a les enraonies i el dormir,<br>
Mai no serà capaç d’assolir<br>
La Il·luminació suprema.”</p>
<p>“Per tant, deixeu que restringeixi les seves tasques,<br>
Que abandoni la desídia i la inquietud;<br>
D’aquesta manera un monjo pot assolir<br>
La Il·luminació Suprema.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
