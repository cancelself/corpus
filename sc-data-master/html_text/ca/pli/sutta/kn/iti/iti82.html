<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti82' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Declaracions joioses</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, entre els déus aquestes tres declaracions joioses són proclamades de tant en tant en determinades ocasions. Quines tres?”</p>
<p>“El moment quan un nobles deixeble, tenint el seu cabell i la seva barba afaitats i havent-se vestit amb la túnica groga, aspira a passar de la vida de la llar a la vida sense llar, en aquesta ocasió es pronunciada entre els déus aquesta declaració joiosa: ‘Un noble deixeble aspira a enfrontar-se amb Māra.’ Aquesta és la primera declaració joiosa proclamada entre els déus de tant en tant en una determinada ocasió.”</p>
<p>“Novament, monjos, el moment quan un noble deixeble viu consagrat al cultiu dels set grups de requisits de la Il·luminació, en aquesta ocasió es pronunciada entre els déus aquesta declaració joiosa: ¡Un noble deixeble s’està enfrontant a Māra.’ Aquesta és la segona declaració joiosa proclamada entre els déus de tant en tant en una determinada ocasió.”</p>
<p>“I finalment, monjos, el moment quan un noble deixeble, mitjançant la comprensió amb el seu propi coneixement directe, aquí i ara entra i resideix en l’alliberament de la ment i l’alliberament de la saviesa que és sense màcula amb la destrucció de les màcules, en aquesta ocasió es pronunciada entre els déus aquesta declaració joiosa: ‘Un noble deixeble ha guanyat la batalla. Estava a l’avantguarda de la lluita i ara mora victoriós.’ Aquesta, monjos, és la tercera declaració joiosa proclamada entre els déus de tant en tant en una determinada ocasió.”</p>
<p>“Aquestes, monjos, són les tres declaracions joioses.”</p>
<blockquote class='gatha'>
<p>“En veure que ell ha guanyat la batalla,<br>
Fins i tot els déus l’honoren,<br>
El deixeble de l’Il·luminat completament,<br>
Un gran lliure de dificultats:”</p>
<p>“Nosaltres et saludem, oh home de pura sang,<br>
Tu que has guanyat una conquesta difícil.<br>
Havent derrotat l’exèrcit de la Mort,<br>
Estàs lliure, a l’alliberament.”</p>
<p>“Així els déus el lloen,<br>
Aquell que ha assolit l’objectiu,<br>
Atès que ells no perceben en ell<br>
La base per a la subjecció del control de la mort.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
