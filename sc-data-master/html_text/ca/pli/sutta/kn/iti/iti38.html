<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti38' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>02</li>
</ul>
<h1>La Seguretat i la Reclusió</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Dos tipus de pensaments li sorgeixen sovint al Tathāgata, despertat per si mateix dignament i justament: el pensament de la seguretat i l’aïllament.”</p>
<p>“El Tathāgata gaudeix d’una voluntat no perjudicial, es delecta amb una voluntat no perjudicial. A ell -gaudint d’una voluntat no perjudicial, delectant-se amb una voluntat no perjudicial- aquest pensament li sorgeix sovint: ‘Mitjançant aquesta activitat jo no perjudico a ningú en absolut, ja sigui dèbil o fort.’”</p>
<p>“El Tathāgata gaudeix de la reclusió, es delecta amb la reclusió. A ell gaudint de la reclusió, delectant-se amb la reclusió- aquest pensament li sorgeix sovint: ‘Tot allò que és perjudicial és abandonat.’”</p>
<p>“D’aquesta manera, monjos, vosaltres hauríeu de viure gaudint d’una voluntat no perjudicial, delectant-vos en la voluntat no perjudicial. A vosaltres gaudint de la voluntat no perjudicial, delectant-vos amb la voluntat no perjudicialaquest pensament us sorgiria sovint: ‘Mitjançant aquesta activitat nosaltres no perjudiquem a ningú en absolut, ja sigui dèbil o fort.’”</p>
<p>“Vosaltres també hauríeu de viure gaudint de la reclusió, delectant-vos amb la reclusió. A vosaltres -gaudint de la reclusió, delectant-vos amb la reclusióaquest pensament us sorgiria sovint: ‘Què és perjudicial? Què encara no s’ha abandonat? Què estem abandonant?’”</p>
<blockquote class='gatha'>
<p>“Al Tathāgata,<br>
Despert,<br>
Que s’esforça amb allò que és difícil de suportar,<br>
Li sorgeixen dos pensaments:<br>
La seguretat, el primer pensament esmentat;<br>
La reclusió, el segon pensament.<br>
El dissipador de la foscor, lliure<br>
De fermentació,<br>
El gran vident<br>
Que ha marxat més enllà,<br>
Ha obtingut l’assoliment,<br>
Ha guanyat el mestratge,<br>
Ha creuat dels verins;<br>
Que està alliberat amb la fi del sofriment:<br>
Aquest savi<br>
Sosté el seu últim cos,<br>
S’ha desfet de Mara, us dic,<br>
Que ha marxat més enllà de l’envelliment.<br>
Com algú que s’estigués dret a un penyal<br>
Veuria a totes les persones a l’entorn de sota seu,<br>
Igualment el savi,<br>
Amb l’ull que tot ho veu,<br>
Havent escalat la torre<br>
Feta de l’Ensenyança,<br>
Havent creuat el sofriment,<br>
observa aquells aclaparats pel sofriment,<br>
dominats pel naixement i l’envelliment.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
