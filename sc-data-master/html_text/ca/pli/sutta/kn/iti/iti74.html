<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti74' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>03</li>
</ul>
<h1>Els Fills</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, aquests tres tipus de fills existeixen al món. Quins són? El de tipus superior, el de tipus similar i el de tipus inferior.”</p>
<p>“Ara, quin és, monjos, el tipus superior de fill? En aquest cas un fill té una mare i un pare que no han abandonat la llar per a prendre refugi al Buda, a l’Ensenyança i a la Comunitat; que no s’abstenen de matar, d’agafar allò que no se’ls ha donat, de la conducta errònia en els desigs sensuals, del discurs fals i de les begudes intoxicants que condueixen a la negligència; que són immorals i de mala conducta. Però el fill és un que ha abandonat la llar per a prendre refugi en el Buda, en l’Ensenyança i en la Comunitat; que s’absté de matar, de prendre allò que no se li ha donat, de conducta errònia en els desigs sensuals, del discurs fals i de les begudes intoxicants que condueixen a la negligència; que és virtuós i de bona conducta. Aquest, monjos, és el tipus superior de fill.”</p>
<p>“Ara, quin és, monjos, el tipus similar de fill? En aquest cas un fill té una mare i un pare que han abandonat la llar per a prendre refugi al Buda, a l’Ensenyança i a la Comunitat; que s’abstenen de matar, d’agafar allò que no se’ls ha donat, de la conducta errònia en els desigs sensuals, del discurs fals i de les begudes intoxicants que condueixen a la negligència; que són virtuosos i de bona conducta. I el fill és un que ha abandonat la llar per a prendre refugi en el Buda, en l’Ensenyança i en la Comunitat; que s’absté de matar, de prendre allò que no se li ha donat, de conducta errònia en els desigs sensuals, del discurs fals i de les begudes intoxicants que condueixen a la negligència; que és virtuós i de bona conducta. Aquest, monjos, és el tipus similar de fill.”</p>
<p>Ara, quin és, monjos, el tipus inferior de fill? En aquest cas un fill té una mare i un pare que han abandonat la llar per a prendre refugi al Buda, a l’Ensenyança i a la Comunitat; que s’abstenen de matar, d’agafar allò que no se’ls ha donat, de la conducta errònia en els desigs sensuals, del discurs fals i de les begudes intoxicants que condueixen a la negligència; que són virtuosos i de bona conducta. Però el fill és un que no ha abandonat la llar per a prendre refugi en el Buda, en l’Ensenyança i en la Comunitat; que no s’absté de matar, de prendre allò que no se li ha donat, de conducta errònia en els desigs sensuals, del discurs fals i de les begudes intoxicants que condueixen a la negligència; que és immoral i de mala conducta. Aquest, monjos, és el tipus inferior de fill.”</p>
<p>“Aquests, monjos, són els tres tipus de fills que existeixen al món.”</p>
<blockquote class='gatha'>
<p>“Els savis desitgen per un fill<br>
Que sigui superior o similar.<br>
No desitgen un fill inferior,<br>
Aquell que deshonra la família.<br>
Però els fills del món<br>
Que són seguidors lacis devots,<br>
Sobresortint en la fe i la virtut,<br>
Liberal, sense egoisme,<br>
Brilla a les assemblees<br>
Com la lluna lliure de núvols.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
