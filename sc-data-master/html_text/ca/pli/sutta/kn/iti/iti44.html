<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Albert Biayna Gea'>
</head>
<body>
<article id='iti44' lang='ca'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Itivuttaka</li>
<li class='vagga'>02</li>
</ul>
<h1>Sense Resta</h1>
</header>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, hi ha aquestes dues formes de deslligar-se de la propietat. Quines dues formes? El deslligar-se de la propietat amb una resta de combustible i el deslligar-se de la propietat sense una resta de combustible. I quina és la forma de deslligar-se de la propietat amb una resta de combustible? Hi ha el cas on un monjo és un Arahant les fermentacions del qual han finalitzat, que ha assolit la realització, ha acabat la tasca , ha deixat la càrrega, ha assolit el vertader objectiu, ha destruït la cadena de l’esdevenir, i està alliberat mitjançant el discerniment correcte. Les seves cinc facultats dels sentits encara romanen i, a causa del seu estar intactes, ell és conscient d’allò agradable i d’allò desagradable, i és sensible al plaer i al dolor. La fi de la seva passió, aversió i engany és anomenada el deslligar-se de la propietat amb una resta de combustible.”</p>
<p>“I quina és la forma de deslligar-se de la propietat sense una resta de combustible? Hi ha el cas on un monjo és un Arahant les fermentacions del qual han finalitzat, que ha assolit la realització, ha acabat la tasca , ha deixat la càrrega, ha assolit el vertader objectiu, ha destruït la cadena de l’esdevenir, i està alliberat mitjançant el discerniment correcte. Per ell, tot el que és sentit, essent no realitzat, es refredarà aquí. Aquesta és anomenada el deslligar-se de la propietat sense resta de combustible.”</p>
<blockquote class='gatha'>
<p>“Aquestes dues proclamades<br>
Per aquell amb visió,<br>
Deslligar-se de les propietats, aquell independent,<br>
Aquell que és tal:<br>
Una propietat, aquí en aquesta vida<br>
Amb resta de combustible<br>
De la destrucció del desig,<br>
El govern de l’esdevenir,<br>
I aquella sense resta de combustible,<br>
Després d’aquesta vida,<br>
En la qual tot l’esdevenir<br>
Cessa completament.</p>
<p>Aquells que coneixen<br>
Aquest estat no compost,<br>
Les seves ments alliberades<br>
Mitjançant la destrucció del desig,<br>
El govern de l’esdevenir,<br>
Ells, assolint el cor de l’Ensenyança,<br>
Delectant-se en el final,<br>
Han abandonat tot esdevenir:<br>
Ells, els Tals.”</p>
</blockquote>
<footer>
<p>Translated by <span class='author'>Albert Biayna Gea</span></p>
<p>Used with kind permission from the author.</p>
<p>Taken from: <a href='http://budismexxi.blogspot.com.es/'>http://budismexxi.blogspot.com.es/</a>.</p>
<p>Prepared for SuttaCentral by <span class='editor'>Alfred Conlan</span> and <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
