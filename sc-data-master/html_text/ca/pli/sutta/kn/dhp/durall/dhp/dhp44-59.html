<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp44-59' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 4: Flors (44–59)</h1>
</header>
<h3><span class='add'>Història dels cinc-cents monjos (El que fa garlandes—Qui cerca entén)</span></h3>
<blockquote class='gatha'>
<p><a class='ref sc' id='sc44' href='#sc44' data-uid='dhp44'>SC 44</a>Qui comprendrà aquesta terra,<br>
el món del Yama i dels déus?<br>
Qui triarà l'ensenyança correcte,<br>
com un hàbil jardiner tria les flors?</p>
<p><a class='ref sc' id='sc45' href='#sc45' data-uid='dhp45'>SC 45</a>Algú ben entrenat comprendrà aquesta vida,<br>
el món del Yama i dels déus.<br>
Algú ben entrenat triarà el Dharma ben ensenyat,<br>
com l'hàbil jardiner tria les flors.</p>
</blockquote>
<h3><span class='add'>Història del monjo que contemplava el cos com si fos un miratge (Qui domina la mort?)</span></h3>
<blockquote class='gatha'>
<p><a class='ref sc' id='sc46' href='#sc46' data-uid='dhp46'>SC 46</a>Havent comprès que aquest cos és com la escuma,<br>
i despertant a la seva naturalesa il·lusòria,<br>
un elimina les espines de Mara,<br>
i va més enllà del Rei de la Mort.</p>
</blockquote>
<h3><span class='add'>Història de Vitatubha (El cercador de plaers és escombrat)</span></h3>
<blockquote class='gatha'>
<p><a class='ref sc' id='sc47' href='#sc47' data-uid='dhp47'>SC 47</a>Algú amb la ment aferrada,<br>
que només recull les flors del plaer,<br>
és enganxat i arrasat per la mort,<br>
com un poble adormit és arrasat per la gran inundació.</p>
</blockquote>
<h3><span class='add'>Història de Patipujika Kamari (La inclinació als sentits és una bogeria)</span></h3>
<blockquote class='gatha'>
<p><a class='ref sc' id='sc48' href='#sc48' data-uid='dhp48'>SC 48</a>La mort s'apodera d'aquell<br>
que té desitjos insaciables,<br>
que només recull les flors del plaer,<br>
als quals s'aferra la seva ment.</p>
</blockquote>
<h3><span class='add'>Història de Kosiya, el miserable ric (El deixeble al poble)</span></h3>
<blockquote class='gatha'>
<p><a class='ref sc' id='sc49' href='#sc49' data-uid='dhp49'>SC 49</a>Igual que una abella en la flor<br>
no danya el seu color ni perfum,<br>
ja que un cop recull el nèctar, s'allunya,<br>
així és el savi que es passeja entre diferents ciutats.</p>
</blockquote>
<h3><span class='add'>Història de l'asceta Paveyya (Mirar endins, no als altres)</span></h3>
<blockquote class='gatha'>
<p><a class='ref sc' id='sc50' href='#sc50' data-uid='dhp50'>SC 50</a>No buscar les falles en els altres,<br>
ni mirar el que fan o deixen de fer,<br>
més aviat els actes i omissions propis,<br>
hauria de mirar un.</p>
</blockquote>
<h3><span class='add'>Història del seguidor laic Chattapani (Les bones paraules només atreuen als que practiquen—De les bones paraules només en treuen aprofiten els que practiquen)</span></h3>
<blockquote class='gatha'>
<p><a class='ref sc' id='sc51' href='#sc51' data-uid='dhp51'>SC 51</a>Igual que una flor bella<br>
brillant, però sense perfum,<br>
així d'infructuoses són les paraules ben pronunciades,<br>
per a algú que no les practica.</p>
<p><a class='ref sc' id='sc52' href='#sc52' data-uid='dhp52'>SC 52</a>Igual que una flor bella<br>
brillant i dolçament perfumada,<br>
així de fructíferes són les paraules ben pronunciades,<br>
per a algú que les practica.</p>
</blockquote>
<h3><span class='add'>Història de Visakha (Els que neixen en aquest món han d'adquirir abundants mèrits)</span></h3>
<blockquote class='gatha'>
<p><a class='ref sc' id='sc53' href='#sc53' data-uid='dhp53'>SC 53</a>Així com d'una gran quantitat de flors,<br>
s'en poden fer moltes garlandes,<br>
també quan algú neix en aquest món,<br>
ha d'efectuar moltes obres virtuoses.</p>
</blockquote>
<h3><span class='add'>Història de les preguntes del Venerable Ananda (La fragància de la virtut s'escampa per onsevulla)</span></h3>
<blockquote class='gatha'>
<p><a class='ref sc' id='sc54' href='#sc54' data-uid='dhp54'>SC 54</a>Les fragàncies de les flors es propaguen contra el vent,<br>
de sàndal, el gessamí o d'espígol.<br>
Però la fragància de la virtut s'escampa contra el vent,<br>
la virtut del bé ho penetra tot.</p>
<p><a class='ref sc' id='sc55' href='#sc55' data-uid='dhp55'>SC 55</a>El sàndal o l'espígol,<br>
el lotus o el gran gessamí;<br>
de totes aquestes fragàncies<br>
la virtut és la suprema.</p>
</blockquote>
<h3><span class='add'>Història del deixeble Mahakassapa (La fragància de la virtut s'eleva al cel)</span></h3>
<blockquote class='gatha'>
<p><a class='ref sc' id='sc56' href='#sc56' data-uid='dhp56'>SC 56</a>Feble és la fragància,<br>
del sàndal o l'espígol,<br>
però la fragància de l'home virtuós,<br>
s'eleva a l'alt i és sublim entre els déus.</p>
</blockquote>
<h3><span class='add'>Història del Venerable Godhika (La mort no deixa rastre en el camí de l'Arahant)</span></h3>
<blockquote class='gatha'>
<p><a class='ref sc' id='sc57' href='#sc57' data-uid='dhp57'>SC 57</a>El Mara no pot conèixer el camí<br>
d'aquells que practiquen la virtut,<br>
que romanen atents,<br>
alliberats mitjançant el coneixement final.</p>
</blockquote>
<h3><span class='add'>Història de Garahadinna (El lotus és atractiu tot i flotar sobre un munt d'escombraries—Els Arahants brillen onsevulla que es trobin)</span></h3>
<blockquote class='gatha'>
<p><a class='ref sc' id='sc58' href='#sc58' data-uid='dhp58'>SC 58</a>Igual que darrere del camí principal,<br>
en la fossa plena d'enderrocs abandonatsfloreix la flor del lotus,<br>
que perfuma i delecta la ment,</p>
<p><a class='ref sc' id='sc59' href='#sc59' data-uid='dhp59'>SC 59</a>Així també entre els enderrocs humans,<br>
entre els éssers comuns i cecs,<br>
el deixeble d'un perfecte Il·luminat,<br>
il·lumina amb la seva saviesa.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
