<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp360-382' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 25: El deixeble (360–382)</h1>
</header>
<h3><span class='add'>Història dels cinc deixebles de Savatthi (autocontrolant els sentits — Amb disciplina i autocontrol dels sentits s’acaba la insatisfacció)</span></h3>
<blockquote class='gatha'>
<p><a class='ref sc' id='sc360' href='#sc360' data-uid='dhp360'>SC 360</a>Autocontrolar la vista és bo,<br>
bo és autocontrolar l'oïda,<br>
autocontrolar l'olfacte és bo<br>
i bo és autocontrolar el gust.</p>
<p><a class='ref sc' id='sc361' href='#sc361' data-uid='dhp361'>SC 361</a>Autocontrolar el tacte és bo,<br>
bo és autocontrolar la parla,<br>
autocontrolar la ment és bo<br>
i bo és autocontrolar-ho tot.<br>
El practicant que domina completament els sentits,<br>
s'allibera de tota insatisfacció.</p>
</blockquote>
<h3><span class='add'>Història del deixeble que va matar a un cigne (El practicant ideal)</span></h3>
<blockquote class='gatha'>
<p><a class='ref sc' id='sc362' href='#sc362' data-uid='dhp362'>SC 362</a>Controlant les mans, els peus i<br>
la parla, dotat de la més alta autocontenció,<br>
delectant-se interiorment en el recolliment,<br>
content en la solitud: a aquest l’anomeno “monjo”.</p>
</blockquote>
<h3><span class='add'>Història del deixeble Kokalika (El practicant ideal)</span></h3>
<blockquote class='gatha'>
<p><a class='ref sc' id='sc363' href='#sc363' data-uid='dhp363'>SC 363</a>Quan la parla del meditador està sota control,<br>
quan s’expressa sàviament i sense petulància,<br>
quan explica bé tant la teoria com la pràctica,<br>
les seves paraules són dolces com la mel.</p>
</blockquote>
<h3><span class='add'>Història del Venerable Dhammarama (El practicant s’arrela en el Dharma)</span></h3>
<blockquote class='gatha'>
<p><a class='ref sc' id='sc364' href='#sc364' data-uid='dhp364'>SC 364</a>El practicant que adopta el Dharma com a forma de vida,<br>
en el Dharma es delecta i medita en ell,<br>
i que sempre el te present,<br>
no s’extravia mai del Noble Ensenyament.</p>
</blockquote>
<h3><span class='add'>Història d'un deixeble traïdor (Acceptar el que un rep—Els déus adoren al practicant virtuós)</span></h3>
<blockquote class='gatha'>
<p><a class='ref sc' id='sc365' href='#sc365' data-uid='dhp365'>SC 365</a>Un no ha de menysprear el que ha rebut<br>
ni envejar el que reben els altres;<br>
el meditador que és envejós,<br>
no aconseguirà la calma mental.</p>
<p><a class='ref sc' id='sc366' href='#sc366' data-uid='dhp366'>SC 366</a>Encara que rebi poc,<br>
el practicant no ho menysprea,<br>
pur i diligent,<br>
rep lloances fins i tot dels déus.</p>
</blockquote>
<h3><span class='add'>Història del brahman que va oferir el menjar de les almoines al Buda (és el practicant que no té aferrament)</span></h3>
<blockquote class='gatha'>
<p><a class='ref sc' id='sc367' href='#sc367' data-uid='dhp367'>SC 367</a>Per qui no existeix cap “meu”<br>
entre els noms i les formes,<br>
qui no s'aferra a res que no és,<br>
realment, pot ser anomenat “monjo”.</p>
</blockquote>
<h3><span class='add'>Història dels lladres i d'una dona piadosa (El meditaor que irradia l'amor benvolent irradia pau—Abandona la cobdícia i l'odi—Creua les inundacions i abandona les cadenes—Practica amb serietat en la meditació—No hi ha saviesa en algú que no reflexiona—Qui està calmat experimenta l'amor benevolent—Feliç és aquell que reflexiona sobre sorgir i desaparèixer dels fenòmens—El deixeble virtuós necessita posseir les virtuts cardinals—El monjo hauria de ser sempre cordial i compassiu)</span></h3>
<blockquote class='gatha'>
<p><a class='ref sc' id='sc368' href='#sc368' data-uid='dhp368'>SC 368</a>El monjo que roman en l'amor benvolent,<br>
que es delecta en l'Ensenyament del Buda,<br>
aconsegueix la Pau:<br>
la fi de tot el condicionat.</p>
<p><a class='ref sc' id='sc369' href='#sc369' data-uid='dhp369'>SC 369</a>Buida, oh monjo, aquest pot:<br>
descarregat, seràs més veloç.<br>
Havent tallat la cobdícia i l'odi,<br>
viatjaràs cap al Nirvana.</p>
<p><a class='ref sc' id='sc370' href='#sc370' data-uid='dhp370'>SC 370</a>Acaba amb les cinc coses i abandona les altres cinc,<br>
I unes cinc coses més conrea;<br>
el practicant que és alliberat de les cinc cadenesés anomenat “El que creua el corrent”.</p>
<p><a class='ref sc' id='sc371' href='#sc371' data-uid='dhp371'>SC 371</a>Medita amic, no et distreguis;<br>
no deixis que els plaers dominin en la teva ment.<br>
No permetis que per viure distret siguis empassat com una bola<br>
d'acer,<br>
i exclamis: “quin sofriment!”</p>
<p><a class='ref sc' id='sc372' href='#sc372' data-uid='dhp372'>SC 372</a>No hi ha jhanas sense saviesa<br>
ni hi ha saviesa sense jhanas:<br>
però algú que desenvolupa a ambdues qualitats,<br>
s'apropa al Nirvana.</p>
<p><a class='ref sc' id='sc373' href='#sc373' data-uid='dhp373'>SC 373</a>El practicant que cerca un indret solitari,<br>
el cor del qual roman en pau<br>
i veu el Dharma rectament,<br>
coneix la incomparable joia.</p>
<p><a class='ref sc' id='sc374' href='#sc374' data-uid='dhp374'>SC 374</a>Quan un reflexiona<br>
sobre sorgir i desaparèixer dels khandhas,<br>
aconsegueix interiorització i goig:<br>
l'Immortal és per a aquell que coneix.</p>
<p><a class='ref sc' id='sc375' href='#sc375' data-uid='dhp375'>SC 375</a>Això és el principal<br>
per a un monjo savi:<br>
el control dels sentits, el conformar-se,<br>
la restricció d'acord als regles de conducta monàsticai la companyia dels nobles amics,<br>
aquells de vida pura i diligent.</p>
<p><a class='ref sc' id='sc376' href='#sc376' data-uid='dhp376'>SC 376</a>Sent cordial<br>
i de conducta amable,<br>
un aconsegueix un goig grandiós<br>
i posa fi a la insatisfacció.</p>
</blockquote>
<h3><span class='add'>Història de la meditació sobre la flor del gessamí (Deixar anar la cobdícia i l'odi)</span></h3>
<blockquote class='gatha'>
<p><a class='ref sc' id='sc377' href='#sc377' data-uid='dhp377'>SC 377</a>Igual que les flors del gessamí,<br>
es marceixen i cauen,<br>
així també, oh company,<br>
deixa caure la cobdícia i l'aversió.</p>
</blockquote>
<h3><span class='add'>Història del Venerable Santakaya (Pacífic és aquell que és lliure de totes les coses mundanes)</span></h3>
<blockquote class='gatha'>
<p><a class='ref sc' id='sc378' href='#sc378' data-uid='dhp378'>SC 378</a>El practicant de cos i parla calmada,<br>
serè de ment,<br>
que ha renunciat als plaers mundans,<br>
és “perfectament tranquil”.</p>
</blockquote>
<h3><span class='add'>Història del Venerable Nangala Kula o aferrament a les velles vestimentes (Qui es restringeix a si mateix viu feliç—Ets el teu propi salvador)</span></h3>
<blockquote class='gatha'>
<p><a class='ref sc' id='sc379' href='#sc379' data-uid='dhp379'>SC 379</a>Exhorta't a tu mateix,<br>
restringeix-te a tu mateix;<br>
cuida't a tu mateix i sigues atent:<br>
així, oh germà, viuràs feliç.</p>
<p><a class='ref sc' id='sc380' href='#sc380' data-uid='dhp380'>SC 380</a>Un mateix és el seu propi refugi<br>
i un mateix és el seu pròpi guia,<br>
per això un hauria de controlar-se a si mateix<br>
com els mercaders ho fan amb els seus més esplèndids cavalls.</p>
</blockquote>
<h3><span class='add'>Història del deixeble Vakkali (Amb goig i fe tracta d'aconseguir la teva meta)</span></h3>
<blockquote class='gatha'>
<p><a class='ref sc' id='sc381' href='#sc381' data-uid='dhp381'>SC 381</a>Ple de goig i de fe,<br>
delectant-se en l'Ensenyament del Buda,<br>
el monjo arribarà al Lloc de la Pau,<br>
al cessament de tot el condicionat.</p>
</blockquote>
<h3><span class='add'>Història del novici Sumana, que va fer un miracle (Fins i tot un aprenent jove, quan és piadós, pot il·luminar el món sencer)</span></h3>
<blockquote class='gatha'>
<p><a class='ref sc' id='sc382' href='#sc382' data-uid='dhp382'>SC 382</a>Certament, aquell jove aprenent,<br>
quan practica l'Ensenyament del Buda,<br>
il·lumina el món sencer<br>
com la lluna en una nit sense núvols.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
