<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp197-208' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 15: Felicitat (197–208)</h1>
</header>
<h3><span class='add'>Història de la pacificació dels parents del Buda (Sukha Vagga: felicitat—Sense malaltia entre els malalts—Sense ansietat entre els ansiosos)</span></h3>
<blockquote class='gatha'>
<p><a class='ref sc' id='sc197' href='#sc197' data-uid='dhp197'>SC 197</a>Nosaltres, els de la vida sense odi,<br>
feliços, entre els que odien,<br>
enmig de l'odi humà,<br>
vivim lliures d'odi.</p>
<p><a class='ref sc' id='sc198' href='#sc198' data-uid='dhp198'>SC 198</a>Nosaltres, de la vida saludable,<br>
feliços, entre els malalts,<br>
enmig de la malaltia humana,<br>
vivim lliures de malaltia.</p>
<p><a class='ref sc' id='sc199' href='#sc199' data-uid='dhp199'>SC 199</a>Nosaltres, els de la vida moderada,<br>
felices, entre els desenfrenats,<br>
enmig de la voràgine humana,<br>
vivim lliures de la hiperactivitat.</p>
</blockquote>
<h3><span class='add'>Història del Mara (Els purs viuen feliços)</span></h3>
<blockquote class='gatha'>
<p><a class='ref sc' id='sc200' href='#sc200' data-uid='dhp200'>SC 200</a>Per a nosaltres que res posseïm,<br>
la vida és realment molt feliç,<br>
la plenitud i el goig és el nostre aliment,<br>
com el dels deves lluminosos.</p>
</blockquote>
<h3><span class='add'>Història de la derrota del rei Kosala (Són feliços tant en la victòria com en la derrota)</span></h3>
<blockquote class='gatha'>
<p><a class='ref sc' id='sc201' href='#sc201' data-uid='dhp201'>SC 201</a>La victòria genera l'odi<br>
i els vençuts jeuen en la pena,<br>
però els pacífics viuen feliços,<br>
transcendint tant la victòria com la derrota.</p>
</blockquote>
<h3><span class='add'>Història d'una núvia jove (La felicitat tranquil·litza)</span></h3>
<blockquote class='gatha'>
<p><a class='ref sc' id='sc202' href='#sc202' data-uid='dhp202'>SC 202</a>No hi ha més gran foc que la cobdícia,<br>
ni crim més gran que l'odi;<br>
no hi ha més gran sofriment que l'existència corporal,<br>
ni alegria més sublim que la pau mental.</p>
</blockquote>
<h3><span class='add'>Història d'un deixeble laic (Les pitjors malalties i la felicitat més gran)</span></h3>
<blockquote class='gatha'>
<p><a class='ref sc' id='sc203' href='#sc203' data-uid='dhp203'>SC 203</a>La gana és el major de tots els mals,<br>
la pena més gran radica en el soroll mental;<br>
comprenent això tal com realment és,<br>
el Nirvana esdevé com la suprema fita.</p>
</blockquote>
<h3><span class='add'>Història del rei Pasenadi de Kosala (Quatre adquisicions superiors)</span></h3>
<blockquote class='gatha'>
<p><a class='ref sc' id='sc204' href='#sc204' data-uid='dhp204'>SC 204</a>La salut és el més alt guany,<br>
conformar-se, la més gran riquesa;<br>
ser més digne de confiança que els parents,<br>
i el Nirvana, la joia suprema.</p>
</blockquote>
<h3><span class='add'>Història del Venerable Tissa (Els lliures són els més purs)</span></h3>
<blockquote class='gatha'>
<p><a class='ref sc' id='sc205' href='#sc205' data-uid='dhp205'>SC 205</a>Havent tastat la solitud,<br>
i assaborit la pau sublim,<br>
lliure de pena i desafectat,<br>
degusta la joia del Dharma.</p>
</blockquote>
<h3><span class='add'>Història de Sakka (Trobades plaents—La companyia feliç—El bé i el savi)</span></h3>
<blockquote class='gatha'>
<p><a class='ref sc' id='sc206' href='#sc206' data-uid='dhp206'>SC 206</a>Bo és veure als nobles éssers,<br>
joiosa és la seva companyia.<br>
No associant-se amb els ximples,<br>
un pot romandre sempre feliç.</p>
<p><a class='ref sc' id='sc207' href='#sc207' data-uid='dhp207'>SC 207</a>Qui intima amb els ximples,<br>
certament, estarà afligit per molt temps,<br>
la companyia dels ximples és tan penosa com la dels enemics,<br>
però la càlida companyia d'un savi,<br>
és com trobar-se amb la seva pròpia gent.</p>
<p><a class='ref sc' id='sc208' href='#sc208' data-uid='dhp208'>SC 208</a>Per tant cal anar amb determinació,<br>
amb el savi ben versat, virtuós i noble,<br>
cal associar-se amb aquesta classe de virtuós,<br>
com s'associa la lluna amb els estels.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
