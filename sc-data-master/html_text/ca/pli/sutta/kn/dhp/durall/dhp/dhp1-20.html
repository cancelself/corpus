<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp1-20' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 1: Versos bessons (versos 1 al 20)</h1>
</header>
<h3><span class='add'>Història del deixeble Cakkupala (La insatisfacció s'aferra al malfactor)</span></h3>
<blockquote class='gatha'>
<p><a class='ref sc' id='sc1' href='#sc1' data-uid='dhp1'>SC 1</a>La ment precedeix tot el que es pot conèixer,<br>
la ment governa i crea.<br>
Quan un actua o parla<br>
amb la ment corrupta,<br>
la insatisfacció n'és la conseqüència<br>
com la roda segueix la petjada del bou.</p>
</blockquote>
<h3><span class='add'>Història de Mattakundali (La felicitat omple al benefactor)</span></h3>
<blockquote class='gatha'>
<p><a class='ref sc' id='sc2' href='#sc2' data-uid='dhp2'>SC 2</a>La ment precedeix tot el que es pot conèixer,<br>
la ment governa i crea.<br>
Quan un actua o parla<br>
amb la ment clara i confiada,<br>
la felicitat n'és la conseqüència i s'adhereix<br>
com la seva pròpia ombra que mai s'aparta.</p>
</blockquote>
<h3><span class='add'>Història del deixeble Tissa (L'odi sense control condueix al perjudici—Superant l'odi)</span></h3>
<blockquote class='gatha'>
<p><a class='ref sc' id='sc3' href='#sc3' data-uid='dhp3'>SC 3</a>“Ell va abusar de mi, em va maltractar,<br>
em va derrotar i em va saquejar”;<br>
algú que porta dins seu aquest pensament<br>
no pot dissipar l'odi.</p>
<p><a class='ref sc' id='sc4' href='#sc4' data-uid='dhp4'>SC 4</a>“Ell va abusar de mi, em va maltractar,<br>
em va derrotar i em va saquejar”,<br>
algú que no porta dins seu aquest pensament,<br>
pot dissipar l'odi.</p>
</blockquote>
<h3><span class='add'>Història de Kaliyakkhini (L'odi només se supera amb amor)</span></h3>
<blockquote class='gatha'>
<p><a class='ref sc' id='sc5' href='#sc5' data-uid='dhp5'>SC 5</a>L'enemistat mai pot ser dissipada<br>
amb més enemistat;<br>
només pot ser dissipada amb bondat.<br>
Aquesta és la llei eterna.</p>
</blockquote>
<h3><span class='add'>Història dels deixebles de Kosamba (Recordar la mort porta pau)</span></h3>
<blockquote class='gatha'>
<p><a class='ref sc' id='sc6' href='#sc6' data-uid='dhp6'>SC 6</a>Encara que els altres no entenguin<br>
que, tard o d'hora, hem de morir<br>
aquells que ho entenen,<br>
dissipen els seus conflictes i litigis.</p>
</blockquote>
<h3><span class='add'>Història del practicant Mahakala (La mandra dificulta l'espiritualitat—El poder espiritual és impertorbable)</span></h3>
<blockquote class='gatha'>
<p><a class='ref sc' id='sc7' href='#sc7' data-uid='dhp7'>SC 7</a>Algú que contempla la bellesa,<br>
i no sap contenir l'avidés i el desig,<br>
qui no coneix la moderació en el menjar,<br>
que és apàtic i indolent:<br>
és derrocat per Mara,<br>
com un arbre feble és derrocat pel vent.</p>
<p><a class='ref sc' id='sc8' href='#sc8' data-uid='dhp8'>SC 8</a>Algú que contempla la part bruta, fosca i en descomposició del cos i la vida,<br>
les facultats del qual romanen ben restringides,<br>
aquell que coneix la moderació en el menjar,<br>
que està ple de confiança i és diligent:<br>
A aquest, el Mara, no el pot derrocar,<br>
com el vent no pot derrocar a una roca ferma.</p>
</blockquote>
<h3><span class='add'>Història de Devadatta (Els que no mereixen l'hàbit groc—El virtuós mereix l'hàbit groc)</span></h3>
<blockquote class='gatha'>
<p><a class='ref sc' id='sc9' href='#sc9' data-uid='dhp9'>SC 9</a>Algú que llueix l'hàbit immaculat,<br>
però que encara no està lliure de les taques,<br>
algú sense restricció ni veracitat,<br>
és indigne d'un hàbit immaculat.</p>
<p><a class='ref sc' id='sc10' href='#sc10' data-uid='dhp10'>SC 10</a>Però qui s'ha purificat de les taques,<br>
s'arrela fermament en la conducta moral,<br>
havent-se establert en l'auto restricció i la veracitat,<br>
és digne d'un hàbit immaculat.</p>
</blockquote>
<h3><span class='add'>Història del deixeble Sariputta (Les falses estimacions impedeixen el progrés espiritual—La veritat il·lumina)</span></h3>
<blockquote class='gatha'>
<p><a class='ref sc' id='sc11' href='#sc11' data-uid='dhp11'>SC 11</a>Els que conceben com a real alguna cosa que no ho és,<br>
i al mateix temps miren l'irreal com si fos real,<br>
recorren camps del pensament mal format,<br>
i mai aconsegueixen res real.</p>
<p><a class='ref sc' id='sc12' href='#sc12' data-uid='dhp12'>SC 12</a>Els que coneixen el real com a tal,<br>
i pels qui l'irreal és irreal,<br>
recorren camps del pensament ben format,<br>
i aconsegueixen el real.</p>
</blockquote>
<h3><span class='add'>Història del deixeble Nanda (La cobdícia penetra la ment no entrenada—La ment disciplinada manté la cobdícia fora)</span></h3>
<blockquote class='gatha'>
<p><a class='ref sc' id='sc13' href='#sc13' data-uid='dhp13'>SC 13</a>Així com la pluja penetra<br>
la casa amb el sostre en mal estat,<br>
de la mateixa manera la cobdícia penetra<br>
la ment no conreada.</p>
<p><a class='ref sc' id='sc14' href='#sc14' data-uid='dhp14'>SC 14</a>Així com la pluja mai penetra<br>
una casa amb el sostre en mal estat,<br>
tampoc la cobdícia penetra<br>
la ment ben conreada.</p>
</blockquote>
<h3><span class='add'>Història del Cundasukarila (La pena brolla de les males accions)</span></h3>
<blockquote class='gatha'>
<p><a class='ref sc' id='sc15' href='#sc15' data-uid='dhp15'>SC 15</a>Aquí s'afligirà un i s'afligirà en l'altra vida,<br>
de les dues maneres s'afligirà el malfactor;<br>
s'afligirà i s'afligeix,<br>
veient la impuresa de les seves pròpies accions.</p>
</blockquote>
<h3><span class='add'>Història del Upasaka Dhammika (Les bones accions porten felicitat)</span></h3>
<blockquote class='gatha'>
<p><a class='ref sc' id='sc16' href='#sc16' data-uid='dhp16'>SC 16</a>Aquí gaudeix un i gaudeix en l'altra vida,<br>
de les dues maneres gaudeix qui actua correctament;<br>
gaudeix i sent el goig,<br>
veient la puresa de les seves pròpies accions.</p>
</blockquote>
<h3><span class='add'>Història de Devadatta (Les males accions turmenten)</span></h3>
<blockquote class='gatha'>
<p><a class='ref sc' id='sc17' href='#sc17' data-uid='dhp17'>SC 17</a>Aquí es turmenta un i es turmenta en l'altra vida,<br>
de les dues maneres es turmenta el malfactor;<br>
“He actuat amb maldat”, es turmenta amb remordiments,<br>
i més encara es turmenta en passar al regne de l'aflicció.</p>
</blockquote>
<h3><span class='add'>Història del Sumanadevi (Les accions virtuoses fan sentir goig)</span></h3>
<blockquote class='gatha'>
<p><a class='ref sc' id='sc18' href='#sc18' data-uid='dhp18'>SC 18</a>Aquí s'alegra un i s'alegra en l'altra vida,<br>
de les dues maneres s'alegra el benefactor benevolent;<br>
“He fet el bé”, s'alegra amb serenitat,<br>
i més encara s'alegra en passar als estats de beatitud.</p>
</blockquote>
<h3><span class='add'>Història de dos amics (Els fruits de la vida religiosa al llarg de la pràctica—La pràctica assegura el compliment)</span></h3>
<blockquote class='gatha'>
<p><a class='ref sc' id='sc19' href='#sc19' data-uid='dhp19'>SC 19</a>Encara que reciti els textos sagrats amb freqüència,<br>
si un home és distret i no practica,<br>
és com el vaquer que es concentra en les vaques alienes,<br>
en la vida santa no té participació.</p>
<p><a class='ref sc' id='sc20' href='#sc20' data-uid='dhp20'>SC 20</a>Encara que reciti poc els textos sagrats,<br>
qui s'aplica en la pràctica del Dharma,<br>
neteja la falsa il·lusió, la cobdícia i l'odi,<br>
es perfecciona en saviesa amb el cor alliberat.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
