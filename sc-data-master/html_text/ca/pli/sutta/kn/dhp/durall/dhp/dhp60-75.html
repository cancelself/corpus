<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp60-75' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 5: Els ximples (60–75)</h1>
</header>
<h3><span class='add'>Història de certa persona (és llarg el samsara pels ignorants)</span></h3>
<blockquote class='gatha'>
<p><a class='ref sc' id='sc60' href='#sc60' data-uid='dhp60'>SC 60</a>Llarga és la nit per qui està insomne,<br>
llarg és el camí pel fatigat,<br>
llarg el samsara pels ximples<br>
que no coneixen el veritable Dharma.</p>
</blockquote>
<h3><span class='add'>Història del deixeble resident del Venerable Mahakassapa (No associar-se amb els ignorants)</span></h3>
<blockquote class='gatha'>
<p><a class='ref sc' id='sc61' href='#sc61' data-uid='dhp61'>SC 61</a>Si el rodamón no troba<br>
a algú millor o igual a ell,<br>
llavors, amb fermesa hauria de prosseguir sol:<br>
Un ximple no és bona companyia.</p>
</blockquote>
<h3><span class='add'>Història de Ananda, un home que ho té tot (La ignorància porta sofriment)</span></h3>
<blockquote class='gatha'>
<p><a class='ref sc' id='sc62' href='#sc62' data-uid='dhp62'>SC 62</a>“Tinc fills i tinc riqueses”,<br>
amb això compta el ximple.<br>
Però, ni tan sols és el seu propi amo;<br>
Com tindrà, doncs, fills i riqueses?</p>
</blockquote>
<h3><span class='add'>Història de dos lladregots (Conèixer la realitat és ser savi)</span></h3>
<blockquote class='gatha'>
<p><a class='ref sc' id='sc63' href='#sc63' data-uid='dhp63'>SC 63</a>En conèixer les seves necessitats,<br>
el ximple es converteix en savi,<br>
però el neci que es creu savi,<br>
aquest és veritablement ximple.</p>
</blockquote>
<h3><span class='add'>Història del Venerable Udayi (L'ignorant no pot rebre benefici d'un savi)</span></h3>
<blockquote class='gatha'>
<p><a class='ref sc' id='sc64' href='#sc64' data-uid='dhp64'>SC 64</a>Encara que durant tota la seva vida<br>
el neci intimi amb un savi,<br>
no coneixerà el sentit del Dharma,<br>
igual que la cullera no coneix el sabor de la sopa.</p>
</blockquote>
<h3><span class='add'>Història dels trenta deixebles de Patheyyaka (El benefici del savi)</span></h3>
<blockquote class='gatha'>
<p><a class='ref sc' id='sc65' href='#sc65' data-uid='dhp65'>SC 65</a>Si l'home intel·ligent intima amb un savi<br>
encara que sigui per breu temps,<br>
ràpidament coneixerà el sentit del Dharma,<br>
igual que la llengua coneix el sabor de la sopa.</p>
</blockquote>
<h3><span class='add'>Història del leprós Suppaddha</span></h3>
<blockquote class='gatha'>
<p><a class='ref sc' id='sc66' href='#sc66' data-uid='dhp66'>SC 66</a>Els ximples amb poca saviesa,<br>
enemics de si mateixos,<br>
porten a terme accions errònies,<br>
i recullen els seus fruits amargs.</p>
</blockquote>
<h3><span class='add'>Història d'un agricultor (Fes el que porta la felicitat)</span></h3>
<blockquote class='gatha'>
<p><a class='ref sc' id='sc67' href='#sc67' data-uid='dhp67'>SC 67</a>No és pas una bona acció,<br>
la que causa remordiments,<br>
els efectes dels quals apareixen<br>
en el rostre banyat de llàgrimes.</p>
</blockquote>
<h3><span class='add'>Història del florista Sumana (La felicitat és el resultat de les bones accions)</span></h3>
<blockquote class='gatha'>
<p><a class='ref sc' id='sc68' href='#sc68' data-uid='dhp68'>SC 68</a>Una bona acció és aquella<br>
que no causa remordiments,<br>
el resultat de la qual se sent<br>
en la ment alegre i plena de goig.</p>
</blockquote>
<h3><span class='add'>Història de la seguidora Uppalavanna (El pecat produeix resultats amargs)</span></h3>
<blockquote class='gatha'>
<p><a class='ref sc' id='sc69' href='#sc69' data-uid='dhp69'>SC 69</a>Mentre les males accions estan en la seva fase inicial,<br>
el ximple les percep com apropiades,<br>
però tan aviat que el mal hagi madurat,<br>
el ximple comença a sofrir.</p>
</blockquote>
<h3><span class='add'>Història del deixeble Jambuja (El no condicionat és l'assoliment més gran)</span></h3>
<blockquote class='gatha'>
<p><a class='ref sc' id='sc70' href='#sc70' data-uid='dhp70'>SC 70</a>Encara que el ximple sempre s'alimentésamb la punta de la fulla d'herba,<br>
no seria digne, ni de bon tros,<br>
d'algú que coneix el Dharma.</p>
</blockquote>
<h3><span class='add'>Història de l'esperit famolenc de la serp (El pecat és com les espurnes del foc amagades entre les cendres)</span></h3>
<blockquote class='gatha'>
<p><a class='ref sc' id='sc71' href='#sc71' data-uid='dhp71'>SC 71</a>Una mala acció és com la llet,<br>
que no es torna agra immediatament.<br>
Crema lentament dins el ximple,<br>
com el foc amagat entre les cendres.</p>
</blockquote>
<h3><span class='add'>Història de l'esperit famolenc Satthikuta (El coneixement del feble el divideix en dos)</span></h3>
<blockquote class='gatha'>
<p><a class='ref sc' id='sc72' href='#sc72' data-uid='dhp72'>SC 72</a>Al ximple, l'aprenentatge<br>
només el condueix al deteriorament;<br>
la seva natura és arruïnada amargament<br>
i malbaratats els seus enginys.</p>
</blockquote>
<h3><span class='add'>Història del familiar Citta (El desig de la preeminència—Els ignorants estan centrats en el seu ego)</span></h3>
<blockquote class='gatha'>
<p><a class='ref sc' id='sc73' href='#sc73' data-uid='dhp73'>SC 73</a>El ximple desitja prestigi,<br>
preeminència entre els monjos,<br>
autoritat en el monestir,<br>
honra per part de les famílies.</p>
<p><a class='ref sc' id='sc74' href='#sc74' data-uid='dhp74'>SC 74</a>Deixa que els monjos i laics pensin<br>
que les coses han estat fetes gràcies a ell,<br>
que qualsevol treball, petit o gran,<br>
es ell qui l'ha executat.<br>
Així és el ximple ambiciós,<br>
inflamat per l'avidesa i la vanaglòria.</p>
</blockquote>
<h3><span class='add'>Història de Tissa, el nouvingut al centre de retirs del bosc (El camí de l'alliberament)</span></h3>
<blockquote class='gatha'>
<p><a class='ref sc' id='sc75' href='#sc75' data-uid='dhp75'>SC 75</a>Un és el camí cap als guanys mundans<br>
i l'altre, el que condueix al Nirvana.<br>
Comprenent-ho clarament,<br>
el deixeble seguidor del Buda,<br>
no hauria de repenjar-se en els regals que li ofereixen,<br>
sinó perseguir la tranquil·litat.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
