<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp235-255' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 18: Impureses (235–255)</h1>
</header>
<h3><span class='add'>Història del fill del carnisser (L'home a la vora de la mort—Trobar ajuda immediata—En presència del rei de la mort—Evitar el cicle de l'existència)</span></h3>
<blockquote class='gatha'>
<p><a class='ref sc' id='sc235' href='#sc235' data-uid='dhp235'>SC 235</a>Ets ara com una fulla marcida,<br>
i els missatgers de la Mort estan a prop;<br>
estàs enfront de la porta del comiat,<br>
però manques de provisions pel camí.</p>
<p><a class='ref sc' id='sc236' href='#sc236' data-uid='dhp236'>SC 236</a>Fes una illa de tu mateix, aïllat,<br>
practica i fes-te savi,<br>
lliure de taques i penes,<br>
vés cap als llocs celestials.</p>
<p><a class='ref sc' id='sc237' href='#sc237' data-uid='dhp237'>SC 237</a>La teva vida pot acabar-se ara mateix,<br>
estàs en presència de la mort,<br>
en el camí no hi ha espai pel descans,<br>
i no tens provisions pel camí.</p>
<p><a class='ref sc' id='sc238' href='#sc238' data-uid='dhp238'>SC 238</a>Fes una illa de tu mateix, aïllat,<br>
practica amb diligència i fes-te savi,<br>
allibera't de taques i penes,<br>
no retornaràs al cicle de naixements i morts.</p>
</blockquote>
<h3><span class='add'>Història d'un brahman (Purificant-se gradualment a si mateix)</span></h3>
<blockquote class='gatha'>
<p><a class='ref sc' id='sc239' href='#sc239' data-uid='dhp239'>SC 239</a>A poc a poc, gradualment<br>
i successivament, el savi<br>
elimina totes les contaminacions<br>
com el fonedor que purifica la plata.</p>
</blockquote>
<h3><span class='add'>Història del Venerable Tissa (El mal dins d'un l'arruïna a un mateix)</span></h3>
<blockquote class='gatha'>
<p><a class='ref sc' id='sc240' href='#sc240' data-uid='dhp240'>SC 240</a>Igual que l'òxid devora el ferro<br>
del qual ha sorgit,<br>
així, les transgressions<br>
condueixen, a qui les comet, a estats lamentables.</p>
</blockquote>
<h3><span class='add'>Història de Kaludayi (Causes de la taca)</span></h3>
<blockquote class='gatha'>
<p><a class='ref sc' id='sc241' href='#sc241' data-uid='dhp241'>SC 241</a>La manca de recitació, és l'òxid dels encanteris,<br>
la manca de reparació, l'òxid de la casa,<br>
l'oblit, és l'òxid de la bellesa<br>
i la mandra, l'òxid del vigilant.</p>
</blockquote>
<h3><span class='add'>Història de l'home, la dona del qual va cometre adulteri (Les maldats són taques, i la ignorància, és la pitjor entre elles—La ignorància és la pitjor taca)</span></h3>
<blockquote class='gatha'>
<p><a class='ref sc' id='sc242' href='#sc242' data-uid='dhp242'>SC 242</a>La mala conducta és la taca de la dona,<br>
pel donant, l'avarícia és la taca, les males accions taquen,<br>
tant en aquesta vida com en vides futures.</p>
<p><a class='ref sc' id='sc243' href='#sc243' data-uid='dhp243'>SC 243</a>Però la pitjor de totes les taques<br>
és la ignorància, la taca més gran,<br>
per això, monjos, abandoneu les taques,<br>
i viviu lliures d'impureses.</p>
</blockquote>
<h3><span class='add'>Història de Cula Sari (La vida desvergonyida és fàcil—La vida d'una persona modesta, és difícil)</span></h3>
<blockquote class='gatha'>
<p><a class='ref sc' id='sc244' href='#sc244' data-uid='dhp244'>SC 244</a>Fàcil és la vida de l'home desvergonyit,<br>
que avança descaradament com un corb,<br>
que calumnia i fanfarroneja,<br>
amb una vida completament corrompuda.</p>
<p><a class='ref sc' id='sc245' href='#sc245' data-uid='dhp245'>SC 245</a>Però difícil és la vida d'un home modest,<br>
que sempre cerca la puresa,<br>
que és jovial i humil,<br>
amb una vida pura i reflexiva.</p>
</blockquote>
<h3><span class='add'>Història dels cinc-cents deixebles laics (Eviteu les males accions—El laic ha de seguir els preceptes—Els preceptes prevenen el sofriment)</span></h3>
<blockquote class='gatha'>
<p><a class='ref sc' id='sc246' href='#sc246' data-uid='dhp246'>SC 246</a>Si algú destrueix la vida,<br>
si de les seves paraules emana la mentida,<br>
si pren el que no li és lliurement donat<br>
o visita les dones d'altres;</p>
<p><a class='ref sc' id='sc247' href='#sc247' data-uid='dhp247'>SC 247</a>O si és addicte a les begudes intoxicants,<br>
indulgent amb tot això,<br>
talla les seves pròpies arrels de la felicitat,<br>
en aquesta vida.</p>
<p><a class='ref sc' id='sc248' href='#sc248' data-uid='dhp248'>SC 248</a>Per això, recorda, amic,<br>
és difícil controlar les males accions,<br>
no deixis que la cobdícia i la maldat<br>
t'arrosseguin pel camí de la insatisfacció.</p>
</blockquote>
<h3><span class='add'>Història de Tissa (Els envejosos no tenen pau—Els que no envegen, són pacífics)</span></h3>
<blockquote class='gatha'>
<p><a class='ref sc' id='sc249' href='#sc249' data-uid='dhp249'>SC 249</a>La gent dóna d'acord a la seva fe,<br>
d'acord a la seva pròpia voluntat.<br>
Per això, si algú es torba pel rebut,<br>
o pel menjar i beguda que els altres reben,<br>
no calmarà la seva ment,<br>
ni de dia ni de nit.</p>
<p><a class='ref sc' id='sc250' href='#sc250' data-uid='dhp250'>SC 250</a>Però el que ha parat la ment envejosa,<br>
l'ha desarrelat i destruït per complet,<br>
realment, tant de dia com de nit,<br>
gaudirà d'una ment afable.</p>
</blockquote>
<h3><span class='add'>Història de cinc deixebles laics (L'avidesa és la pitjor inundació)</span></h3>
<blockquote class='gatha'>
<p><a class='ref sc' id='sc251' href='#sc251' data-uid='dhp251'>SC 251</a>No hi ha foc major que la cobdícia,<br>
no hi ha lligam més gran que l'odi,<br>
la xarxa de la falsa il·lusió no té igual<br>
i no hi ha pitjor inundació que l'avidesa.</p>
</blockquote>
<h3><span class='add'>Història de l'home ric Mendaka (És fàcil veure les falles dels altres)</span></h3>
<blockquote class='gatha'>
<p><a class='ref sc' id='sc252' href='#sc252' data-uid='dhp252'>SC 252</a>Les falles dels altres, són fàcilment detectables,<br>
però és difícil veure les d'un mateix,<br>
a causa d'això, com qui separa la palla del gra,<br>
un fa públiques les falles alienes,<br>
mentre amaga les pròpies,<br>
tal com l'hàbil caçador d'aus, s'amaga a si mateix.</p>
</blockquote>
<h3><span class='add'>Història del Venerable Ujjhanasaññi (Veient les faltes dels altres)</span></h3>
<blockquote class='gatha'>
<p><a class='ref sc' id='sc253' href='#sc253' data-uid='dhp253'>SC 253</a>Qui sempre mira les faltes d'els altres,<br>
constantment censura i s'ofèn,<br>
i no obstant això, camufla les seves pròpies falles,<br>
està molt lluny de destruir les seves imperfeccions.</p>
</blockquote>
<h3><span class='add'>Història de l'anacoreta que demana caritat, Subhadda (Res és etern, excepte el Nirvana—El Buda és lliure d'ansietat)</span></h3>
<blockquote class='gatha'>
<p><a class='ref sc' id='sc254' href='#sc254' data-uid='dhp254'>SC 254</a>Així com no hi ha camí darrere el cel,<br>
no hi ha ningú darrere un sant,<br>
malgrat que molts es delecten en atraccions mundanes,<br>
els Tathagates sempre romanen lliures de preocupacions.</p>
<p><a class='ref sc' id='sc255' href='#sc255' data-uid='dhp255'>SC 255</a>Així com no hi ha camí darrere el cel,<br>
no hi ha ningú darrere un sant,<br>
el que és condicionat mai dura,<br>
i mai, el Buda, trontolla.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
