<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp334-359' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 24: Avidesa (334–359)</h1>
</header>
<h3><span class='add'>Història del passat: el deixeble insolent. Els bandits—Historia del present: el pescador i el peix amb l'alè pudent (Increment de l'avidesa—Com incrementa l'avidesa—Escapant de l'avidesa—Desarrelant l'avidesa)</span></h3>
<blockquote class='gatha'>
<p><a class='ref sc' id='sc334' href='#sc334' data-uid='dhp334'>SC 334</a>Com l'heura trepadora, creix l'avidesa<br>
en algú que viu distret.<br>
Aquesta persona transmigra d'una vida a l’altra,<br>
com el mico, en el bosc, cercant fruita.</p>
<p><a class='ref sc' id='sc335' href='#sc335' data-uid='dhp335'>SC 335</a>Tot ésser infeliç del món<br>
que es troba aferrat a l'avidesa,<br>
veu créixer les seves penes,<br>
com l'herba xopa creix després de la pluja.</p>
<p><a class='ref sc' id='sc336' href='#sc336' data-uid='dhp336'>SC 336</a>Però aquell que, en aquest món,<br>
domina l'avidesa, que és tan difícil de ser desarrelada,<br>
veu caure les seves penes,<br>
com les gotes d’aigua que llisquen sobre les fulles del lotus.</p>
<p><a class='ref sc' id='sc337' href='#sc337' data-uid='dhp337'>SC 337</a>Hi haurà prosperitat entre vosaltres,<br>
dins les assemblees.<br>
Extirpeu l'avidesa,<br>
com es fa amb les perfumades arrels d’herba.<br>
No feu fallida de nou, una vegada i una altra<br>
com si fóssiu joncs arrossegats pel Mara.</p>
</blockquote>
<h3><span class='add'>La jove truja (L'avidesa no desarrelada porta sofriment una vegada i una altra—Atrapat en el corrent de l'avidesa—La planta trepadora de l'avidesa—Les cadenes que atrapen als homes—Nirvana a través de l'evitació de l'avidesa)</span></h3>
<blockquote class='gatha'>
<p><a class='ref sc' id='sc338' href='#sc338' data-uid='dhp338'>SC 338</a>Igual que un arbre tallat creix de nou<br>
quan les seves arrels són fermes i estan sanes,<br>
de la mateixa manera, la insatisfacció retorna,<br>
mentre l'avidesa latent, encara no ha estat extirpada.</p>
<p><a class='ref sc' id='sc339' href='#sc339' data-uid='dhp339'>SC 339</a>Algú que és arrossegat poderosament<br>
pels trenta-sis corrents que porten cap al que aparenta ser dolç,<br>
els pensaments que brollen de la cobdícia,<br>
l’arrosseguen i mantenen les actituds perjudicials.</p>
<p><a class='ref sc' id='sc340' href='#sc340' data-uid='dhp340'>SC 340</a>Per tot arreu s'arremolinen aquests corrents,<br>
I l’heura desborda, fermament arrelada.<br>
Quan veieu plantes trepadores de l'avidesa aquí,<br>
talleu-les de soca-rel amb saviesa.</p>
<p><a class='ref sc' id='sc341' href='#sc341' data-uid='dhp341'>SC 341</a>Els éssers s’ofeguen,<br>
en les pantanoses corrents del desig;<br>
xopats en el confort, cerquen la felicitat:<br>
Aquestes persones naixeran i envelliran.</p>
<p><a class='ref sc' id='sc342' href='#sc342' data-uid='dhp342'>SC 342</a>Els que estan lligats a l'avidesa,<br>
tremolen aterrits com la llebre en el parany,<br>
atrapats per les lligadures i les cadenes,<br>
viuen insatisfets durant molt temps.</p>
<p><a class='ref sc' id='sc343' href='#sc343' data-uid='dhp343'>SC 343</a>Els que estan atrapats per l'avidesa,<br>
tremolen aterrits com la llebre en el parany,<br>
per això, qui controla l'avidesa,<br>
remunta lleuger envers el desaferrament.</p>
</blockquote>
<h3><span class='add'>Història del deixeble que va deixar els hàbits (Un que era lliure de l'avidesa ha tornat a ella)</span></h3>
<blockquote class='gatha'>
<p><a class='ref sc' id='sc344' href='#sc344' data-uid='dhp344'>SC 344</a>Va abandonar el bosc [dels desitjos],<br>
era feliç en el bosc, però ha retornat al principi,<br>
mireu-lo ara:<br>
era lliure i ha tornat a ser esclau.</p>
</blockquote>
<h3><span class='add'>La presó (Les cadenes de l’aferrament—Les cadenes són fortes, però el savi s'allibera d'elles)</span></h3>
<blockquote class='gatha'>
<p><a class='ref sc' id='sc345' href='#sc345' data-uid='dhp345'>SC 345</a>No són més fortes les cadenes<br>
de ferro, de fusta o de corda, proclama el savi,<br>
sinó l’apassionada ànsia pels fills, les dones,<br>
les pedres precioses i els ornaments.</p>
<p><a class='ref sc' id='sc346' href='#sc346' data-uid='dhp346'>SC 346</a>Aquests lligams són tan forts, proclama el savi,<br>
que t’arrosseguen cap al fons i són difícils d'esquivar.<br>
No obstant això, els renunciants dominen aquestes passions<br>
i abandonen els plaers sensuals.</p>
</blockquote>
<h3><span class='add'>Història de la Venerable àvia Khema (L'embull de les passions)</span></h3>
<blockquote class='gatha'>
<p><a class='ref sc' id='sc347' href='#sc347' data-uid='dhp347'>SC 347</a>Els que romanen atrapats en les passions,<br>
cauen un cop i un altre,<br>
i giren com l'aranya dins de la seva pròpia xarxa.<br>
Però els que renuncien, controlen aquesta passió<br>
i s’alliberen de la insatisfacció.</p>
</blockquote>
<h3><span class='add'>Història de Uggasena (Aconseguint pasar a l'altra riba)</span></h3>
<blockquote class='gatha'>
<p><a class='ref sc' id='sc348' href='#sc348' data-uid='dhp348'>SC 348</a>Deixeu anar el passat, deixeu anar el futur,<br>
deixeu anar el present: aneu més enllà de l'esdevenir.<br>
Amb la ment alliberada per complet,<br>
no hi haurà més naixements ni vellesa per a vosaltres.</p>
</blockquote>
<h3><span class='add'>El jove i savi arquer (L'avidesa estreny les cadenes—Ell s’allibera de les cadenes del Mara)</span></h3>
<blockquote class='gatha'>
<p><a class='ref sc' id='sc349' href='#sc349' data-uid='dhp349'>SC 349</a>aquell que agita la seva ment amb dubtes i suspicàcies,<br>
i s'apassiona pels plaers sensuals,<br>
augmenta l'avidesa<br>
i les seves cadenes es tornen més fortes que mai.</p>
<p><a class='ref sc' id='sc350' href='#sc350' data-uid='dhp350'>SC 350</a>Però qui calma els seus pensaments,<br>
i conrea l'atenció conscient en el que és caducer,<br>
eradica l'avidesai s'allibera de les cadenes del Mara.</p>
</blockquote>
<h3><span class='add'>El Mara mira d’espantar a en Rahula (La persona que ha aconseguit la meta—L'home de gran visió)</span></h3>
<blockquote class='gatha'>
<p><a class='ref sc' id='sc351' href='#sc351' data-uid='dhp351'>SC 351</a>Qui ha aconseguit la meta sense pors,<br>
roman lliure d'avidesa i culpa,<br>
va eliminar les espines de la vida<br>
i aquesta serà la seva última existència.</p>
<p><a class='ref sc' id='sc352' href='#sc352' data-uid='dhp352'>SC 352</a>Qui roman lliure d’avidesa i aferrament,<br>
versat en l'etimologia i el significat,<br>
hàbil en les seqüències de paraules i les seves combinacions,<br>
aquest savi és anomenat 'Gran Persona'<br>
i aquesta és la seva última existència.</p>
</blockquote>
<h3><span class='add'>Història de Upaka (El Buda no té mestre)</span></h3>
<blockquote class='gatha'>
<p><a class='ref sc' id='sc353' href='#sc353' data-uid='dhp353'>SC 353</a>Més enllà de tots els éssers,<br>
coneixedor de tots els dharmes dels tres temps,<br>
sense aferrament i lliure de tota avidesa,<br>
havent entès tot per mi mateix:<br>
a qui hauria d’anomenar jo 'mestre'?</p>
</blockquote>
<h3><span class='add'>Història de la pregunta plantejada per en Sakka (La conquesta de tota la insatisfacció)</span></h3>
<blockquote class='gatha'>
<p><a class='ref sc' id='sc354' href='#sc354' data-uid='dhp354'>SC 354</a>El regal del Dharma supera a tots els presents,<br>
el sabor del Dharma és millor que qualsevol altre gust,<br>
el delit en el Dharma és més excels que qualsevol altre plaer,<br>
i la destrucció de l'avidesa, conquereix tot allò que és negatiu.</p>
</blockquote>
<h3><span class='add'>Història d'un home ric sense descendents (Les riqueses destrueixen a l'ignorant)</span></h3>
<blockquote class='gatha'>
<p><a class='ref sc' id='sc355' href='#sc355' data-uid='dhp355'>SC 355</a>Les riqueses destrueixen al ximple,<br>
a aquell que no cerca l'altra riba,<br>
àvid per les riqueses, aquest ignorant<br>
està arruïnat i arruïna als altres.</p>
</blockquote>
<h3><span class='add'>La generositat gran i petita (Aquells que estan lliures de passió—Aquells que estan lliures d'animadversió—Aquells que estan lliures de falses il·lusións—Aquells que estan lliures d'avidesa)</span></h3>
<blockquote class='gatha'>
<p><a class='ref sc' id='sc356' href='#sc356' data-uid='dhp356'>SC 356</a>La zitzània és la ruïna dels camps,<br>
i la passió és la ruïna dels homes,<br>
només allò que es dóna desaferradament,<br>
produeix abundants fruits.</p>
<p><a class='ref sc' id='sc357' href='#sc357' data-uid='dhp357'>SC 357</a>La zitzània és la ruïna dels camps,<br>
i la passió és la ruïna dels homes,<br>
només el que es dóna sense odi,<br>
produeix abundants fruits.</p>
<p><a class='ref sc' id='sc358' href='#sc358' data-uid='dhp358'>SC 358</a>La zitzània és la ruïna dels camps,<br>
i la passió és la ruïna dels homes,<br>
només el que es dóna sense engany,<br>
produeix abundants fruits.</p>
<p><a class='ref sc' id='sc359' href='#sc359' data-uid='dhp359'>SC 359</a>La zitzània és la ruïna dels camps,<br>
i la passió és la ruïna dels homes,<br>
només el que es dona sense cobdícia,<br>
produeix abundants fruits.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
