<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp116-128' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 9: El mal (116–128)</h1>
</header>
<h3><span class='add'>La història del brahman Culla Ekasataka (No vacil·lar mai quan es tracta de fer el bé)</span></h3>
<blockquote class='gatha'>
<p><a class='ref sc' id='sc116' href='#sc116' data-uid='dhp116'>SC 116</a>Afanyeu-vos a fer el bé,<br>
controlada la ment que danya.<br>
Algú que és lent en fer el bé<br>
delecta la seva ment en el mal.</p>
</blockquote>
<h3><span class='add'>La història del Venerable Seyyasaka (No facis el mal una vegada i una altra)</span></h3>
<blockquote class='gatha'>
<p><a class='ref sc' id='sc117' href='#sc117' data-uid='dhp117'>SC 117</a>Si algú obra de mala manera,<br>
que no ho repeteixi una vegada i una altra,<br>
que no ho desitgi novament<br>
perquè la maldat madura en el sofriment.</p>
</blockquote>
<h3><span class='add'>La història de la deessa Laja (El mèrit acumulat condueix a la felicitat)</span></h3>
<blockquote class='gatha'>
<p><a class='ref sc' id='sc118' href='#sc118' data-uid='dhp118'>SC 118</a>Si algú fes algun fet meritori,<br>
que ho repeteixi una vegada i una altra,<br>
que ho desitgi novament<br>
perquè el mèrit madura en la felicitat.</p>
</blockquote>
<h3><span class='add'>La història de Anathapindika (El mal sembla dolç fins que madura—El bé pot semblar dolent fins que no madura)</span></h3>
<blockquote class='gatha'>
<p><a class='ref sc' id='sc119' href='#sc119' data-uid='dhp119'>SC 119</a>Mentre la mala acció no produeix el seu fruit,<br>
el malfactor ho veu tot com si fos bo,<br>
però quan la maldat madura,<br>
llavors veu la veritable naturalesa de les seves males accions.</p>
<p><a class='ref sc' id='sc120' href='#sc120' data-uid='dhp120'>SC 120</a>Mentre la bona acció no produeix el seu fruit,<br>
fins i tot el benefactor pot experimentar algun mal,<br>
però quan la bondat madura,<br>
llavors veu la veritable naturalesa de les seves bones accions.</p>
</blockquote>
<h3><span class='add'>La història de l'aprenent negligent (No prenguis el mal a la lleugera)</span></h3>
<blockquote class='gatha'>
<p><a class='ref sc' id='sc121' href='#sc121' data-uid='dhp121'>SC 121</a>No penseu sobre el mal amb lleugeresa, tot dient:<br>
“el mal no m'enganxarà”,<br>
Igual que una olla que vessa,<br>
amb les gotes que cauen lentament,<br>
el ximple s'omple a si mateix de maldat,<br>
absorbint-la a poc a poc.</p>
</blockquote>
<h3><span class='add'>La història de Bilalapadaka (El mèrit creix de poc)</span></h3>
<blockquote class='gatha'>
<p><a class='ref sc' id='sc122' href='#sc122' data-uid='dhp122'>SC 122</a>No penseu sobre el bé amb lleugeresa dient:<br>
“el bé no m'enganxarà”,<br>
Igual que una olla que vessaamb les gotes que cauen lentament,<br>
el savi s'omple a si mateix de la bondat,<br>
absorbint-la a poc a poc.</p>
</blockquote>
<h3><span class='add'>La història de Mahadhana (Evitar el mal com un verí)</span></h3>
<blockquote class='gatha'>
<p><a class='ref sc' id='sc123' href='#sc123' data-uid='dhp123'>SC 123</a>Com el mercader amb moltes riqueses però poca custòdia,<br>
evitaria el camí perillós,<br>
o el que estima la vida evitaria el verí;<br>
de la mateixa manera, un hauria d'evitar el mal.</p>
</blockquote>
<h3><span class='add'>La història de Kukkutamitta (Els mals resultats de les males accions)</span></h3>
<blockquote class='gatha'>
<p><a class='ref sc' id='sc124' href='#sc124' data-uid='dhp124'>SC 124</a>Si la mà no té ferides,<br>
el verí no pot danyar-la.<br>
Igual que el verí no afecta qui no té ferides,<br>
així tampoc sofreix dany el que s'absté d'obrar malament.</p>
</blockquote>
<h3><span class='add'>La història del caçador Koka (Les males accions en contra dels altres retornen al malfactor)</span></h3>
<blockquote class='gatha'>
<p><a class='ref sc' id='sc125' href='#sc125' data-uid='dhp125'>SC 125</a>Qui ofèn a un innocent,<br>
a l'home pur i sense maldat,<br>
sobre aquest ximple caurà la seva pròpia maldat,<br>
com la fina pols llançada contra el vent.</p>
</blockquote>
<h3><span class='add'>La història del Venerable Tissa (Aquells que moren)</span></h3>
<blockquote class='gatha'>
<p><a class='ref sc' id='sc126' href='#sc126' data-uid='dhp126'>SC 126</a>Alguns troben el naixement dins de l'úter,<br>
els malfactors ressusciten en l'infern,<br>
els que fan el bé van al cel,<br>
però els que són lliures de contaminacions, abasten el Nirvana.</p>
</blockquote>
<h3><span class='add'>La història de tres grups de persones (Protecció de la mort)</span></h3>
<blockquote class='gatha'>
<p><a class='ref sc' id='sc127' href='#sc127' data-uid='dhp127'>SC 127</a>Ni en el cel ni enmig de l'oceà,<br>
ni vivint en les coves de les muntanyes,<br>
en cap lloc de la terra un pot estar lliure<br>
de les conseqüències del seu mal karma.</p>
</blockquote>
<h3><span class='add'>La història del rei Suppabuddha (Ningú escapa a la mort)</span></h3>
<blockquote class='gatha'>
<p><a class='ref sc' id='sc128' href='#sc128' data-uid='dhp128'>SC 128</a>Ni en el cel ni enmig de l'oceà,<br>
ni vivint en les coves de les muntanyes,<br>
en cap lloc de la terra,<br>
un pot deslliurar-se de la mort.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
