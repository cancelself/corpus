<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp146-156' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 11: Deteriorament (146–156)</h1>
</header>
<h3><span class='add'>La història dels companys de Visakha (Qui utilitza paraules pacificadores és un noble ésser)</span></h3>
<blockquote class='gatha'>
<p><a class='ref sc' id='sc146' href='#sc146' data-uid='dhp146'>SC 146</a>Per què aquest riure, per què tanta broma,<br>
quan tot està en flames?<br>
Com és que envoltat completament en la foscor,<br>
no cerques la llum?</p>
</blockquote>
<h3><span class='add'>La història de Sirima (Contemplant la veritable naturalesa del cos)</span></h3>
<blockquote class='gatha'>
<p><a class='ref sc' id='sc147' href='#sc147' data-uid='dhp147'>SC 147</a>Contempleu aquest bell cos,<br>
una adolorida massa de grumolls,<br>
apreciada, però afligida i miserable<br>
on res dura, res persisteix.</p>
</blockquote>
<h3><span class='add'>La història de la seguidora Uttara (La vida acaba amb la mort)</span></h3>
<blockquote class='gatha'>
<p><a class='ref sc' id='sc148' href='#sc148' data-uid='dhp148'>SC 148</a>Totalment decadent és aquest cos,<br>
niu de malalties i perible;<br>
aquesta massa que és podreix es trenca fàcilment.<br>
La mort posa fi a la vida.</p>
</blockquote>
<h3><span class='add'>La història dels deixebles de Adhimanika (La mirada que atura el desig)</span></h3>
<blockquote class='gatha'>
<p><a class='ref sc' id='sc149' href='#sc149' data-uid='dhp149'>SC 149</a>Aquests ossos grisos com coloms,<br>
escampats en la tardor,<br>
com grans carabasses blanques:<br>
quin plaer hi ha en mirar-los?</p>
</blockquote>
<h3><span class='add'>La història de la novícia Rupananda (El cos és una ciutat d'ossos)</span></h3>
<blockquote class='gatha'>
<p><a class='ref sc' id='sc150' href='#sc150' data-uid='dhp150'>SC 150</a>Aquesta ciutat feta d'ossos,<br>
coberts amb carn i sang,<br>
on s'emmagatzemen el deteriorament i la mort,<br>
l'orgull i la ingratitud.</p>
</blockquote>
<h3><span class='add'>La història de la princesa Mallika (L'ensenyament del Buda no es deteriora mai)</span></h3>
<blockquote class='gatha'>
<p><a class='ref sc' id='sc151' href='#sc151' data-uid='dhp151'>SC 151</a>Fins i tot els luxosos carruatges reals es descomponen,<br>
igual que aquest cos que decau.<br>
Només el Dharma dels Nobles éssers no envelleix,<br>
d'aquells que fan el bé.</p>
</blockquote>
<h3><span class='add'>La història del Venerable Kaludayi (El cos engreixa, la ment no)</span></h3>
<blockquote class='gatha'>
<p><a class='ref sc' id='sc152' href='#sc152' data-uid='dhp152'>SC 152</a>Com un vell bou que engreixa,<br>
així és l'home de pocs coneixements:la seva carn s'incrementa,<br>
però no creix en saviesa.</p>
</blockquote>
<h3><span class='add'>Els versos [del Venerable Ananda] (Mirant al constructor de la casa—El material de la construcció està destruït)</span></h3>
<blockquote class='gatha'>
<p><a class='ref sc' id='sc153' href='#sc153' data-uid='dhp153'>SC 153</a>A través de repetits naixements<br>
m'afanyava a cercar, sense trobar mai<br>
al constructor de la casa:<br>
penós és aquest naixement repetit una vegada i una altra.</p>
<p><a class='ref sc' id='sc154' href='#sc154' data-uid='dhp154'>SC 154</a>Oh!, constructor de la casa:<br>
has estat descobert,<br>
no construiràs la casa de nou,<br>
totes les teves bigues han estat destruïdes<br>
i el suport demolit.<br>
La ment ha deixat d'estar condicionada<br>
i la fi de l'aferrament ha estat aconseguit.</p>
</blockquote>
<h3><span class='add'>La història de Mahadhana, el fill del domador (Penediment en la vellesa—Nostàlgia per la glòria passada)</span></h3>
<blockquote class='gatha'>
<p><a class='ref sc' id='sc155' href='#sc155' data-uid='dhp155'>SC 155</a>Qui no es comporta d'acord amb la vida santa,<br>
o no aconsegueix les riqueses en la seva joventut,<br>
amb prou feines sobreviu, com una vella garsa<br>
al voltant d'un estany sense peixos.</p>
<p><a class='ref sc' id='sc156' href='#sc156' data-uid='dhp156'>SC 156</a>Qui no s'orienta cap a la vida santa,<br>
o no aconsegueix les riqueses en la seva joventut,<br>
degenera com un arc corbat i inútil,<br>
anhelant el passat.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
