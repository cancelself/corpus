<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp383-423' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 26: El brahman (383–423)</h1>
</header>
<h3><span class='add'>Història del brahman que va tenir gran fe (sigues coneixedor de l'Immortal)</span></h3>
<blockquote class='gatha'>
<p><a class='ref sc' id='sc383' href='#sc383' data-uid='dhp383'>SC 383</a>Esforça't i creua el corrent<br>
dels desitjos sensorials, oh brahman,<br>
comprenent el cessament del condicionat,<br>
sigues el coneixedor del no creat.</p>
</blockquote>
<h3><span class='add'>Història dels trenta deixebles (conreant la concentració)</span></h3>
<blockquote class='gatha'>
<p><a class='ref sc' id='sc384' href='#sc384' data-uid='dhp384'>SC 384</a>Mitjançant dues qualitats,<br>
la tranquil·litat i la visió (samatha i vipassana),<br>
el brahman aconsegueix el més enllà.<br>
Tots els lligams del que coneix<br>
desapareixen per complet.</p>
</blockquote>
<h3><span class='add'>Història del Mara (El brahman és una persona alliberada)</span></h3>
<blockquote class='gatha'>
<p><a class='ref sc' id='sc385' href='#sc385' data-uid='dhp385'>SC 385</a>Per qui no existeix riba llunyana ni propera,<br>
que no es troba ni lluny ni a prop,<br>
lliure de por i taques:<br>
a aquest l’anomeno veritable brahman.</p>
</blockquote>
<h3><span class='add'>Història de cert brahman (Aquell que és contemplatiu i pur, és un brahman)</span></h3>
<blockquote class='gatha'>
<p><a class='ref sc' id='sc386' href='#sc386' data-uid='dhp386'>SC 386</a>Assegut en contemplació, concentrat,<br>
qui ha realitzat la tasca i es s’ha alliberat de les contaminacions,<br>
havent aconseguit la fita més alta:<br>
a aquest l’anomeno: veritable brahman.</p>
</blockquote>
<h3><span class='add'>Història del Venerable Ananda (El Buda brilla de dia i de nit)</span></h3>
<blockquote class='gatha'>
<p><a class='ref sc' id='sc387' href='#sc387' data-uid='dhp387'>SC 387</a>El sol brilla de dia,<br>
la lluna il·lumina de nit;<br>
brilla l'armadura del guerrer<br>
i el brahman brilla en la contemplació.<br>
No obstant això, per sobre de tot, de dia i de nit,<br>
brilla la radiant llum del Buda.</p>
</blockquote>
<h3><span class='add'>Història d'un brahman reclús (Aquell que ha descartat tots els mals és un sant)</span></h3>
<blockquote class='gatha'>
<p><a class='ref sc' id='sc388' href='#sc388' data-uid='dhp388'>SC 388</a>Perquè ha eliminat la maldat, es anomenat “brahman”,<br>
perquè viu serè, és anomenat “monjo”,<br>
havent bandejat les impureses,<br>
se’l coneix com “aquell que renuncia”.</p>
</blockquote>
<h3><span class='add'>Història del Venerable Sariputta (No danyar a un Arahant—Un Arahant no pren represàlies)</span></h3>
<blockquote class='gatha'>
<p><a class='ref sc' id='sc389' href='#sc389' data-uid='dhp389'>SC 389</a>Un no hauria d'atacar a un brahman<br>
ni aquest hauria de ser venjatiu;<br>
és una bajanada atacar a un brahman,<br>
però pitjor és, que el brahman vulgui venjar-se.</p>
<p><a class='ref sc' id='sc390' href='#sc390' data-uid='dhp390'>SC 390</a>No és petita la recompensa del brahman<br>
que aparta la seva ment del que més desitja.<br>
Mentre més s'allunya de causar dany,<br>
més amaina la seva insatisfacció.</p>
</blockquote>
<h3><span class='add'>Història del Venerable Mahapajapati Gotami (Qui sap autocontrolar-se és un veritable brahman)</span></h3>
<blockquote class='gatha'>
<p><a class='ref sc' id='sc391' href='#sc391' data-uid='dhp391'>SC 391</a>En aquell en qui no es troba mal comportament<br>
de cos, de paraula o de ment,<br>
qui es restringeix en aquests tres aspectes:<br>
a aquest l’anomeno un veritable brahman.</p>
</blockquote>
<h3><span class='add'>Història del Venerable Sariputta (Honra a aquell que honra mereix)</span></h3>
<blockquote class='gatha'>
<p><a class='ref sc' id='sc392' href='#sc392' data-uid='dhp392'>SC 392</a>A aquell que comprèn el Dharmaensenyat per un perfecte Buda,<br>
a aquest cal honrar amb devoció<br>
com el brahman ho fa amb el foc sagrat.</p>
</blockquote>
<h3><span class='add'>Història del brahman Jatila (Un no arriba a ser brahman pel fet d’haver nascut en la casta dels brahmans)</span></h3>
<blockquote class='gatha'>
<p><a class='ref sc' id='sc393' href='#sc393' data-uid='dhp393'>SC 393</a>Un no arriba a ser un brahman per haver nascut brahman,<br>
ni pel llinatge o fent austeritats;<br>
més aviat, qui està despert a la veritat i al Dharma,<br>
qui és pur: aquest és un brahman.</p>
</blockquote>
<h3><span class='add'>Història d'un brahman trampós (sigues pur dins teu)</span></h3>
<blockquote class='gatha'>
<p><a class='ref sc' id='sc394' href='#sc394' data-uid='dhp394'>SC 394</a>Ximple! Per què tens el pèl embullat?<br>
Per què la pell de lleopard?<br>
Dins teu ets ben ple de defectes,<br>
però et guarneixes per fora.</p>
</blockquote>
<h3><span class='add'>Història de Kisa Gotami vestit amb parracs (Qui medita sol en el bosc és un brahman)</span></h3>
<blockquote class='gatha'>
<p><a class='ref sc' id='sc395' href='#sc395' data-uid='dhp395'>SC 395</a>Qui vesteix pobrement, està prim,<br>
amb venes visibles per tot el seu cos,<br>
meditant en solitud en el bosc:a aquest l’anomeno “veritable brahman”.</p>
</blockquote>
<h3><span class='add'>Qui és un brahman? (La persona no possessiva i no aferrada és un brahman)</span></h3>
<blockquote class='gatha'>
<p><a class='ref sc' id='sc396' href='#sc396' data-uid='dhp396'>SC 396</a>No anomeno “brahman”<br>
a aquell que ha nascut en el ventre de tal llinatge,<br>
si és un simple arrogant,<br>
i menys si hi ha alguna cosa que considera seva.<br>
Però aquell que res té i a res està aferrat,<br>
a aquest l’anomeno “veritable brahman”.</p>
</blockquote>
<h3><span class='add'>Història de l'acròbata Uggasena (El brahman és algú que ha destruït les cadenes)</span></h3>
<blockquote class='gatha'>
<p><a class='ref sc' id='sc397' href='#sc397' data-uid='dhp397'>SC 397</a>El que ha trencat totes les cadenes,<br>
i mai s'atemoreix,<br>
que ha anat més enllà dels lligams:<br>
a aquest l’anomeno “veritable brahman”.</p>
</blockquote>
<h3><span class='add'>Història del remolcador de guerra (El brahman és aquell que no odia)</span></h3>
<blockquote class='gatha'>
<p><a class='ref sc' id='sc398' href='#sc398' data-uid='dhp398'>SC 398</a>Qui ha tallat la corretja i les regnes,<br>
i també la corda i el fre,<br>
ha destruit els impediments i està despert:<br>
a aquest l’anomeno “veritable brahman”.</p>
</blockquote>
<h3><span class='add'>Història del pacient que va sotmetre a l'insolent (Un brahman és algú que és pacient)</span></h3>
<blockquote class='gatha'>
<p><a class='ref sc' id='sc399' href='#sc399' data-uid='dhp399'>SC 399</a>Qui, lliure d'odi, es fa immune als abusos,<br>
cops i càstigs,<br>
armat amb el poder de la paciència:<br>
a aquest l’anomeno “veritable brahman”.</p>
</blockquote>
<h3><span class='add'>Història de Sariputta quan va ser maltractat per la seva mare (Un brahman és aquell que no reacciona amb ira)</span></h3>
<blockquote class='gatha'>
<p><a class='ref sc' id='sc400' href='#sc400' data-uid='dhp400'>SC 400</a>Qui és lliure d'odi i és responsable,<br>
ple de virtut i lliure de la cobdícia,<br>
que, és tranquil, abasta el seu darrer naixement:<br>
a aquest l’anomeno “veritable brahman”.</p>
</blockquote>
<h3><span class='add'>Història de la practicant Uppalavanna (és brahman el que no s'aferra als plaers sensuals)</span></h3>
<blockquote class='gatha'>
<p><a class='ref sc' id='sc401' href='#sc401' data-uid='dhp401'>SC 401</a>Com l'aigua que llisca de les fulles del lotus<br>
o el gra de mostassa en la punta d'una agulla,<br>
així és el que no s'aferra als plaers sensuals:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un esclau que va deixar les seves càrregues (El brahman és aquell que ha deixat les seves càrregues)</span></h3>
<blockquote class='gatha'>
<p><a class='ref sc' id='sc402' href='#sc402' data-uid='dhp402'>SC 402</a>Qui, en aquest món, arriba a entendre<br>
el cessament de tota insatisfacció,<br>
qui ha abandonat les càrregues i s’ha alliberat dels lligams:<br>
a aquest l’anomeno “veritable brahman”.</p>
</blockquote>
<h3><span class='add'>Khema, la sàvia (El brahman és aquell que ha aconseguit la darrera i més elevada fita)</span></h3>
<blockquote class='gatha'>
<p><a class='ref sc' id='sc403' href='#sc403' data-uid='dhp403'>SC 403</a>Qui té un coneixement profund, qui és savi,<br>
qui distingeix clarament el camí recte de l'equivocat,<br>
qui ha abastat la meta suprema:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un monjo i una divinitat (El brahman és aquell que no intima amb ningú)</span></h3>
<blockquote class='gatha'>
<p><a class='ref sc' id='sc404' href='#sc404' data-uid='dhp404'>SC 404</a>Lluny dels homes “de família”,<br>
lluny dels renunciants,<br>
camina sense llar i sense desitjos:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un deixeble i una dona (El brahman és algú absolutament inofensiu)</span></h3>
<blockquote class='gatha'>
<p><a class='ref sc' id='sc405' href='#sc405' data-uid='dhp405'>SC 405</a>Qui ha renunciat a danyar els éssers,<br>
tant els que tremolen com els que no,<br>
qui no causa la mort ni mata:<br>
a aquest l’anomeno “veritable brahman”.</p>
</blockquote>
<h3><span class='add'>Història de quatre novicis (El brahman és aquell que és amable entre els hostils)</span></h3>
<blockquote class='gatha'>
<p><a class='ref sc' id='sc406' href='#sc406' data-uid='dhp406'>SC 406</a>Entre els hostils, amigable,<br>
entre els violents, moderat,<br>
desaferrat i generós entre els que s’aferren:<br>
a aquest l’anomeno “veritable brahman”.</p>
</blockquote>
<h3><span class='add'>Història del Venerable Maha Panthaka (El brahman és aquell que ha renunciat a totes les passions)</span></h3>
<blockquote class='gatha'>
<p><a class='ref sc' id='sc407' href='#sc407' data-uid='dhp407'>SC 407</a>Qui no té<br>
cobdícia ni odi, presumpció ni menyspreu,<br>
com cau el gra de mostassa de la punta d'una agulla:<br>
a aquest l’anomeno veritable brahman.</p>
</blockquote>
<h3><span class='add'>Història del Venerable Pilindavaccha (El brahman és algú que no ofèn a ningú)</span></h3>
<blockquote class='gatha'>
<p><a class='ref sc' id='sc408' href='#sc408' data-uid='dhp408'>SC 408</a>Qui diu paraules enriquidores,<br>
veritables i amables,<br>
que no ofèn a ningú:<br>
a aquest l’anomeno “veritable brahman”.</p>
</blockquote>
<h3><span class='add'>Història del monjo que ha estat acusat de robar (El brahman és algú que no roba)</span></h3>
<blockquote class='gatha'>
<p><a class='ref sc' id='sc409' href='#sc409' data-uid='dhp409'>SC 409</a>Qui, en aquest món, mai pren el que no li ha estat donat,<br>
ja sigui valuós o insignificant,<br>
gran o petit, agradable o no:<br>
a aquest l’anomeno “veritable brahman”.</p>
</blockquote>
<h3><span class='add'>Història de Sariputta quan ha estat mal comprès (El brahman és algú que és lliure de desitjos)</span></h3>
<blockquote class='gatha'>
<p><a class='ref sc' id='sc410' href='#sc410' data-uid='dhp410'>SC 410</a>Qui res no desitja,<br>
en aquest món ni en l'esdevenidor,<br>
lliure d'anhels i els lligams:<br>
a aquest l’anomeno “veritable brahman”.</p>
</blockquote>
<h3><span class='add'>Història del Venerable MahaMoggallana (Aquell en qui no hi ha aferrament)</span></h3>
<blockquote class='gatha'>
<p><a class='ref sc' id='sc411' href='#sc411' data-uid='dhp411'>SC 411</a>En qui no es troben ni anhels ni aferraments,<br>
qui s’ha alliberat dels dubtes gràcies al coneixement final,<br>
qui ha penetrat l'Immortal profundament:<br>
a aquest l’anomeno “veritable brahman”.</p>
</blockquote>
<h3><span class='add'>Renunciar al bé i al mal (Renunciar a tots dos: al bé i al mal)</span></h3>
<blockquote class='gatha'>
<p><a class='ref sc' id='sc412' href='#sc412' data-uid='dhp412'>SC 412</a>Qui ha transcendit a ambdos lligams:<br>
tant el bé igual com el mal,<br>
viu satisfet, immaculat i pur<br>
i a aquest l’anomeno “veritable brahman”.</p>
</blockquote>
<h3><span class='add'>Història del Venerable “Llum de Lluna” (Aprenent els encanteris)</span></h3>
<blockquote class='gatha'>
<p><a class='ref sc' id='sc413' href='#sc413' data-uid='dhp413'>SC 413</a>Qui, com la lluna: immaculada i pura,<br>
és net i serè,<br>
i qui ha deixat anar el delit per l'existència:<br>
a aquest l’anomeno “veritable brahman”.</p>
</blockquote>
<h3><span class='add'>Set anys dins l'úter (La persona tranquil·la)</span></h3>
<blockquote class='gatha'>
<p><a class='ref sc' id='sc414' href='#sc414' data-uid='dhp414'>SC 414</a>Qui ha superat el camí difícil<br>
i les cadenes de la falsa il·lusió,<br>
qui en el seu viatge ha creuat el més enllà, és contemplatiu,<br>
sense cobdícia, sense dubtes,<br>
sense massa activitat, calmat i de ment oberta:a aquest l’anomeno “veritable brahman”.</p>
</blockquote>
<h3><span class='add'>La cortesana que tempta al practicant o Sundara Samudda (Lliure de temptacions)</span></h3>
<blockquote class='gatha'>
<p><a class='ref sc' id='sc415' href='#sc415' data-uid='dhp415'>SC 415</a>Qui ha abandonat els desitjos sensuals,<br>
com aquell que no té llar i que ha renunciat a tot,<br>
amb el desig i l'existència exhaurits:<br>
a aquest l’anomeno “veritable brahman”.</p>
</blockquote>
<h3><span class='add'>Ajatasattu ataca al palau de Jotika (Els anells miraculosos)</span></h3>
<blockquote class='gatha'>
<p><a class='ref sc' id='sc416' href='#sc416' data-uid='dhp416'>SC 416</a>Qui ha abandonat la cobdícia,<br>
com aquell que no té llar i que ha renunciat a tot,<br>
amb el desig i l'existència exhaurits:<br>
a aquest l’anomeno “veritable brahman”.</p>
</blockquote>
<h3><span class='add'>Història del deixeble que havia estat actor (Més enllà dels lligams)</span></h3>
<blockquote class='gatha'>
<p><a class='ref sc' id='sc417' href='#sc417' data-uid='dhp417'>SC 417</a>Abandonant tots els lligams humans<br>
i anant més enllà dels lligams de les divinitats,<br>
completament lliure de tots les cadenes:<br>
a aquest l’anomeno “veritable brahman”.</p>
</blockquote>
<h3><span class='add'>Història del deixeble que havia estat mim (Persona amb la ment renovada)</span></h3>
<blockquote class='gatha'>
<p><a class='ref sc' id='sc418' href='#sc418' data-uid='dhp418'>SC 418</a>Abandonant tant el que dona plaer com el que no,<br>
net i lliure de taques,<br>
l'heroic conqueridor del l'univers:<br>
a aquest l’anomeno “veritable brahman”.</p>
</blockquote>
<h3><span class='add'>Història del crani colpejador (Endeví del renaixement—Destruint el desconegut)</span></h3>
<blockquote class='gatha'>
<p><a class='ref sc' id='sc419' href='#sc419' data-uid='dhp419'>SC 419</a>Qui coneix la destinació dels que moren,<br>
i el seu renaixement en les diverses formes,<br>
desaferrat, sublim, despert:<br>
a aquest l’anomeno “veritable brahman”.</p>
<p><a class='ref sc' id='sc420' href='#sc420' data-uid='dhp420'>SC 420</a>El seu destí és una incògnita,<br>
tant pels éssers humans, com pels esperits i els déus,<br>
ha eliminat les impureses, és l’Arahant:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un marit i la seva dona (No anhela res)</span></h3>
<blockquote class='gatha'>
<p><a class='ref sc' id='sc421' href='#sc421' data-uid='dhp421'>SC 421</a>El que s'ha alliberat de tot,<br>
del passat, el present i el futur,<br>
que res posseeix i viu desaferrat:<br>
a aquest l’anomeno “veritable brahman”.</p>
</blockquote>
<h3><span class='add'>Història d’Angulimala, el Temible (El que s'allibera de les contaminacions)</span></h3>
<blockquote class='gatha'>
<p><a class='ref sc' id='sc422' href='#sc422' data-uid='dhp422'>SC 422</a>El noble, l'excels, el conqueridor,<br>
gran savi, el que ha conquerit tot,<br>
l'impecable, net i despert:<br>
a aquest l’anomeno “veritable brahman”.</p>
</blockquote>
<h3><span class='add'>És el generós qui dona (El que ofereix i rep les almoines)</span></h3>
<blockquote class='gatha'>
<p><a class='ref sc' id='sc423' href='#sc423' data-uid='dhp423'>SC 423</a>Qui coneix les seves existències prèvies,<br>
i pot veure els estats i l'aflicció d'aquesta,<br>
aconsegueix la fi dels renaixements,<br>
és el suprem savi amb la visió penetrant,<br>
complet en totes les realitzacions:<br>
a aquest l’anomeno “veritable brahman”.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
