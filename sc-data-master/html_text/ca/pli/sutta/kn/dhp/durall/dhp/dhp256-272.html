<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp256-272' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 19: El just (256–272)</h1>
</header>
<h3><span class='add'>Història d'un jutge (El just i l'imparcial tenen el millor judici—La família arrelada en la Llei)</span></h3>
<blockquote class='gatha'>
<p><a class='ref sc' id='sc256' href='#sc256' data-uid='dhp256'>SC 256</a>Molts jutgen a la lleugera<br>
no recolzant-se en el Dharma,<br>
però el savi hauria d'investigar<br>
tant el just com l'injust.</p>
<p><a class='ref sc' id='sc257' href='#sc257' data-uid='dhp257'>SC 257</a>Qui guia als altres amb imparcialitat,<br>
acuradament, d'acord al Dharma,<br>
és el protector del Dharma,<br>
el coneix i és designat com autoritat.</p>
</blockquote>
<h3><span class='add'>Història del grup dels sis deixebles (Qui parla molt no necessàriament és un savi)</span></h3>
<blockquote class='gatha'>
<p><a class='ref sc' id='sc258' href='#sc258' data-uid='dhp258'>SC 258</a>Tan sols per articular sons amb la veu<br>
un no es converteix en savi.<br>
Tot gaudint de seguretat, qui és lliure d'odi i por,<br>
a aquest se'l considera “savi”.</p>
</blockquote>
<h3><span class='add'>Història del grup del Arahant Ekudana (Qui sap, parla poc)</span></h3>
<blockquote class='gatha'>
<p><a class='ref sc' id='sc259' href='#sc259' data-uid='dhp259'>SC 259</a>Tan sols per articular sons amb la veuun no es torna versat en el Dharma,<br>
però aquell que, havent-lo escoltat, encara que sigui poc,<br>
el practica diligentment,<br>
aquest realment és “versat en el Dharma”.</p>
</blockquote>
<h3><span class='add'>Història del Venerable Lakuntaka Bhaddiya (El cabell gris no el converteix a un en ancià—La persona que practica preseverantment i diligentment es converteix en un venerable ancià)</span></h3>
<blockquote class='gatha'>
<p><a class='ref sc' id='sc260' href='#sc260' data-uid='dhp260'>SC 260</a>L'home no és un venerable ancià,<br>
únicament per tenir el cabell canós;<br>
podria ser algú que ha envellit i prou,<br>
algú que ha envellit en va.</p>
<p><a class='ref sc' id='sc261' href='#sc261' data-uid='dhp261'>SC 261</a>Qui és just i veraç,<br>
no violent, prudent i disciplinat,<br>
qui ha eliminat les contaminacions,<br>
aquest és un venerable ancià.</p>
</blockquote>
<h3><span class='add'>Història d'alguns deixebles (Qui abandona la gelosia és de bona naturalesa—Qui desarrela el mal obté la victòria)</span></h3>
<blockquote class='gatha'>
<p><a class='ref sc' id='sc262' href='#sc262' data-uid='dhp262'>SC 262</a>No és per l'eloqüència,<br>
o per la seva bella aparença,<br>
que un es converteix en una bella persona,<br>
si, a més, és gelós, jactanciós i mesquí.</p>
<p><a class='ref sc' id='sc263' href='#sc263' data-uid='dhp263'>SC 263</a>Qui realment és “bell”,<br>
és qui ha desarrelat les contaminacions,<br>
les ha destruït per complet,<br>
un home savi que ha eliminat l'odi.</p>
</blockquote>
<h3><span class='add'>Història del Venerable Hatthaka (El cap rapat no fa al practicant—Qui abandona la maldat és un veritable practicant)</span></h3>
<blockquote class='gatha'>
<p><a class='ref sc' id='sc264' href='#sc264' data-uid='dhp264'>SC 264</a>Tan sols per afaitar-se el cap, un no es converteix en un bon<br>
practicant,<br>
si segueix sent mentider i indisciplinat.<br>
Qui cobeja i és ple de desitjos,<br>
com podria ser un bon aprenent?</p>
<p><a class='ref sc' id='sc265' href='#sc265' data-uid='dhp265'>SC 265</a>Qui ha subjugat tota la maldat,<br>
ha eradicat totes les males accions,<br>
petites i grans,<br>
aquest és un veritable practicant del Dharma.</p>
</blockquote>
<h3><span class='add'>Història d'un brahman (Un no es fa aprenent merament per demanar almoines—La vida santa fa al monjo)</span></h3>
<blockquote class='gatha'>
<p><a class='ref sc' id='sc266' href='#sc266' data-uid='dhp266'>SC 266</a>Encara que un hagi de pidolar almoines,<br>
no per això es converteix en monjo,<br>
només qui practica el Dharma,<br>
mereix aquest nom.</p>
<p><a class='ref sc' id='sc267' href='#sc267' data-uid='dhp267'>SC 267</a>Qui ha transcendit el bé i el mal,<br>
ha viscut la vida santai ha superat el món mundà,<br>
aquest és realment un monjo.</p>
</blockquote>
<h3><span class='add'>Història dels seguidors d'una doctrina no budista (El mer silenci no el fa a un savi—La veritable saviesa el fa a un savi)</span></h3>
<blockquote class='gatha'>
<p><a class='ref sc' id='sc268' href='#sc268' data-uid='dhp268'>SC 268</a>El mer silenci no el fa a un savi,<br>
quan s'és ignorant i extraviat;<br>
però sospesar tot i optar només pel que és noble,<br>
porta com a benedicció, la saviesa.</p>
<p><a class='ref sc' id='sc269' href='#sc269' data-uid='dhp269'>SC 269</a>Qui, fa conscient el món intern i el món extern<br>
-havent adquirit aquesta saviesa-,<br>
es desfà del mal per complet,<br>
és un veritable savi.</p>
</blockquote>
<h3><span class='add'>Història d'un pescador de nom Ariya (Els veritables Ariyas no són violents)</span></h3>
<blockquote class='gatha'>
<p><a class='ref sc' id='sc270' href='#sc270' data-uid='dhp270'>SC 270</a>El que danya als éssers vius<br>
no pot ser un home noble,<br>
només el respecte per la vida<br>
el fa a un digne d'aquest nom.</p>
</blockquote>
<h3><span class='add'>Història d'uns deixebles (El practicant hauria de destruir totes les passions—Les contaminacions haurien de ser abandonades per aconseguir l'alliberament)</span></h3>
<blockquote class='gatha'>
<p><a class='ref sc' id='sc271' href='#sc271' data-uid='dhp271'>SC 271</a>No és a través els vots i els rituals,<br>
no per llegir molt<br>
ni per aconseguir la calma meditativa,<br>
tampoc per viure reclòs;</p>
<p><a class='ref sc' id='sc272' href='#sc272' data-uid='dhp272'>SC 272</a>Res d'això és suficient per què el practicant pugui dir:<br>
“He experimentat la joia del “deixar anar”,<br>
que és negada a la gent comuna”,<br>
si encara no s'ha alliberat de totes les contaminacions.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
