<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp33-43' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 3: La ment (33–43)</h1>
</header>
<h3><span class='add'>Història del venerable Meghiya (El savi redreça la ment—La ment fluctuant)</span></h3>
<blockquote class='gatha'>
<p><a class='ref sc' id='sc33' href='#sc33' data-uid='dhp33'>SC 33</a>La ment agitada i inestable,<br>
és difícil de protegir i controlar;<br>
el savi la redreça<br>
com l'arquer ho fa amb la fletxa.</p>
<p><a class='ref sc' id='sc34' href='#sc34' data-uid='dhp34'>SC 34</a>Com el peix tret de l'aigua,<br>
tremola, llançat a terra,<br>
així també cueja la ment<br>
mentre abandona el regne del Mara.</p>
</blockquote>
<h3><span class='add'>Història d'un aprenent (Restringir la ment condueix a la felicitat)</span></h3>
<blockquote class='gatha'>
<p><a class='ref sc' id='sc35' href='#sc35' data-uid='dhp35'>SC 35</a>És molt difícil controlar la ment,<br>
lleugera i veloç, cau on li plau.<br>
Domar la ment és bo,<br>
la ment controlada porta felicitat.</p>
</blockquote>
<h3><span class='add'>Història d'un practicant contrariat (Protegir la ment condueix a la felicitat)</span></h3>
<blockquote class='gatha'>
<p><a class='ref sc' id='sc36' href='#sc36' data-uid='dhp36'>SC 36</a>És molt difícil percebre la ment,<br>
és subtil i va on li plau.El savi protegeix la ment,<br>
la ment protegida porta felicitat.</p>
</blockquote>
<h3><span class='add'>Història del deixeble Sangharakkhita (El llaç de la mort pot ser trencat amb una ment domada)</span></h3>
<blockquote class='gatha'>
<p><a class='ref sc' id='sc37' href='#sc37' data-uid='dhp37'>SC 37</a>Anant a la deriva i extraviada,<br>
invisible, jeu en les coves.<br>
Aquells que restringeixen la ment,<br>
s'alliberen de les cadenes del Mara.</p>
</blockquote>
<h3><span class='add'>Història del deixeble Cittahattha (La saviesa no es desenvolupa si la ment vacil·la—El despert no s'acovardeix)</span></h3>
<blockquote class='gatha'>
<p><a class='ref sc' id='sc38' href='#sc38' data-uid='dhp38'>SC 38</a>Aquell, la ment del qual és inestable,<br>
qui no coneix el veritable Dharma,<br>
la fe del qual vacil·la,<br>
no aconsegueix la saviesa.</p>
<p><a class='ref sc' id='sc39' href='#sc39' data-uid='dhp39'>SC 39</a>Però aquell, la ment del qual no és sobrepasada,<br>
que no té la ment dormida,<br>
havent transcendit tant el dolent com el meritori,<br>
no té por de despertar.</p>
</blockquote>
<h3><span class='add'>Història dels cinc-cents deixebles (Armes per derrotar la mort)</span></h3>
<blockquote class='gatha'>
<p><a class='ref sc' id='sc40' href='#sc40' data-uid='dhp40'>SC 40</a>Havent comprès que aquest cos és com una olla de fang,<br>
mantenint la seva ment ferma com una ciutat fortificada,<br>
amb l'arma de la saviesa combat al Mara,<br>
mentre guarda el botí intacte.</p>
</blockquote>
<h3><span class='add'>Història del deixeble amb el cos pudent (Sense la ment el cos no val res)</span></h3>
<blockquote class='gatha'>
<p><a class='ref sc' id='sc41' href='#sc41' data-uid='dhp41'>SC 41</a>D'aquí a un cert temps, jaurà,<br>
aquest cos aquí estirat sobre el terra,<br>
llançat, buidat, sense consciència,<br>
inservible com un tronc sec.</p>
</blockquote>
<h3><span class='add'>Història del vaquer Nanda (Tots els assumptes equivocats de la ment dolenta)</span></h3>
<blockquote class='gatha'>
<p><a class='ref sc' id='sc42' href='#sc42' data-uid='dhp42'>SC 42</a>Per més gran que sigui el mal<br>
que un enemic pot fer a l'altre,<br>
més gran el dany pot fer<br>
la ment mal adreçada.</p>
</blockquote>
<h3><span class='add'>Història de Soreyya (La ment ben entrenada eleva a la gent)</span></h3>
<blockquote class='gatha'>
<p><a class='ref sc' id='sc43' href='#sc43' data-uid='dhp43'>SC 43</a>Per més gran que sigui el bé<br>
que pot fer la mare, el pare o algun parent proper d'un,<br>
més gran és el bé que pot fer<br>
la ment ben adreçada.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
