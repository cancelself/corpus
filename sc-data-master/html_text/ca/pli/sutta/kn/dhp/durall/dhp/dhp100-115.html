<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp100-115' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 8: Milers (100–115)</h1>
</header>
<h3><span class='add'>La història de Tambadathika (És noble aquell que pacifica el món)</span></h3>
<blockquote class='gatha'>
<p><a class='ref sc' id='sc100' href='#sc100' data-uid='dhp100'>SC 100</a>Millor que mil dissertacions,<br>
compostes per expressions sense sentit,<br>
és una sola paraula significativa i noble,<br>
que en ser escoltada, pacifica a l'home.</p>
</blockquote>
<h3><span class='add'>La història de Bahiyadaruciriya (Un vers útil és millor que milers versos inútils)</span></h3>
<blockquote class='gatha'>
<p><a class='ref sc' id='sc101' href='#sc101' data-uid='dhp101'>SC 101</a>Millor que milers de versos,<br>
composts per expressions sense sentit,<br>
és una sola línia de vers,<br>
que en ser escoltada, pacifica a l'home.</p>
</blockquote>
<h3><span class='add'>La història de la practicant Kundalakesi (El món del Dharma és noble)</span></h3>
<blockquote class='gatha'>
<p><a class='ref sc' id='sc102' href='#sc102' data-uid='dhp102'>SC 102</a>Millor que centenars de versos,<br>
composts per expressions sense sentit,<br>
és una sola línia del Dharma,<br>
que en ser escoltada, pacifica a l'home.</p>
<p><a class='ref sc' id='sc103' href='#sc103' data-uid='dhp103'>SC 103</a>Més gran que aquell que milers de vegades<br>
ha conquerit mitjançant batalles,<br>
és aquell que ja és amo de si mateix,<br>
aquest és el conqueridor més gran.</p>
</blockquote>
<h3><span class='add'>La història del brahman Anatthapucchaka (La victòria sobre un mateix és inigualable)</span></h3>
<blockquote class='gatha'>
<p><a class='ref sc' id='sc104' href='#sc104' data-uid='dhp104'>SC 104</a>Millor és conquerir-se a un mateix,<br>
que subjugar als altres.<br>
Algú que viu sempre amb equanimitat,<br>
que es calma a si mateix,</p>
<p><a class='ref sc' id='sc105' href='#sc105' data-uid='dhp105'>SC 105</a>ni els deves amb els seus ministres,<br>
ni Mara ni Brahma<br>
podran arrabassar la victòria,<br>
d'algú així.</p>
</blockquote>
<h3><span class='add'>La història de l'oncle brahman del Venerable Sariputta (La més gran ofrena)</span></h3>
<blockquote class='gatha'>
<p><a class='ref sc' id='sc106' href='#sc106' data-uid='dhp106'>SC 106</a>Malgrat que mes rere mes, durant cent anys,<br>
algú fes milers de sacrificis,<br>
però algú altre, un sol cop,<br>
honrés a un il·luminat,<br>
seria més gran mèrit, aquest,<br>
que un segle de sacrificis.</p>
</blockquote>
<h3><span class='add'>La història del nebot del Venerable Sariputta (Fins a una breu adoració de l'Arahant és fructífera)</span></h3>
<blockquote class='gatha'>
<p><a class='ref sc' id='sc107' href='#sc107' data-uid='dhp107'>SC 107</a>Malgrat que algú cuidés durant cent anys,<br>
el foc sagrat en el bosc,<br>
però algú altre, un sol cop<br>
honrés a un il·luminat,<br>
seria més gran mèrit, aquest,<br>
que un segle de sacrificis.</p>
</blockquote>
<h3><span class='add'>La història de l'amic brahman del Venerable Sariputta (La veneració d'un individu net i pur és noble)</span></h3>
<blockquote class='gatha'>
<p><a class='ref sc' id='sc108' href='#sc108' data-uid='dhp108'>SC 108</a>El que un cercador de mèrits,<br>
podria aconseguir fent sacrificis durant un any sencer,<br>
no constitueix ni la quarta part<br>
del fet d'honrar a un noble ésser.</p>
</blockquote>
<h3><span class='add'>La història de Ayuvaddhanakumara (Saludar als venerables produeix quatre beneficis)</span></h3>
<blockquote class='gatha'>
<p><a class='ref sc' id='sc109' href='#sc109' data-uid='dhp109'>SC 109</a>En algú de naturalesa respectuosa,<br>
que sempre honra als ancians,<br>
desemvolupa aquestes qualitats:<br>
llarga vida i bellesa, goig i força.</p>
</blockquote>
<h3><span class='add'>La història de l'aprenent Sankicca (La vida virtuosa és noble)</span></h3>
<blockquote class='gatha'>
<p><a class='ref sc' id='sc110' href='#sc110' data-uid='dhp110'>SC 110</a>És millor viure un sol dia<br>
de manera moral i meditativa,<br>
que viure cent anys,<br>
immoralment i sense control.</p>
</blockquote>
<h3><span class='add'>La història de KhanuKondanna (La vida del savi és grandiosa)</span></h3>
<blockquote class='gatha'>
<p><a class='ref sc' id='sc111' href='#sc111' data-uid='dhp111'>SC 111</a>És millor viure un sol dia<br>
de manera sàvia i meditativa,<br>
que viure cent anys,<br>
amb ximpleria i descontrol.</p>
</blockquote>
<h3><span class='add'>La història del Venerable Sabbada (La que s'esforça és digna)</span></h3>
<blockquote class='gatha'>
<p><a class='ref sc' id='sc112' href='#sc112' data-uid='dhp112'>SC 112</a>És millor viure un sol dia<br>
fent un gran esforç,<br>
que viure cent anys,<br>
mandrosament i inactivament.</p>
</blockquote>
<h3><span class='add'>La història de la practicant Patacara (Qui coneix la realitat és grandiós)</span></h3>
<blockquote class='gatha'>
<p><a class='ref sc' id='sc113' href='#sc113' data-uid='dhp113'>SC 113</a>És millor viure un sol dia<br>
observant com les coses sorgeixen i desapareixen,<br>
que viure cent anys,<br>
sense veure com les coses sorgeixen i desapareixen.</p>
</blockquote>
<h3><span class='add'>La història de la meditadora Kisagotami (El cercador de l'immortal és digne)</span></h3>
<blockquote class='gatha'>
<p><a class='ref sc' id='sc114' href='#sc114' data-uid='dhp114'>SC 114</a>És millor viure un sol dia<br>
havent vist allò que és immortal,<br>
que viure cent anys,<br>
sense percebre allò que és etern.</p>
</blockquote>
<h3><span class='add'>La història de la seguidora Bahuputtika (La vida d'algú que coneix l'Ensenyament és noble)</span></h3>
<blockquote class='gatha'>
<p><a class='ref sc' id='sc115' href='#sc115' data-uid='dhp115'>SC 115</a>És millor viure un sol dia<br>
veient el suprem Dharma,<br>
que viure cent anys,<br>
sense veure el veritable Dharma.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
