<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp320-333' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 23: L'elefant (320–333)</h1>
</header>
<h3><span class='add'>Sobre dominar-se a si mateix (La fortalesa del Buda—L'animal disciplinat—L'animal més disciplinat)</span></h3>
<blockquote class='gatha'>
<p><a class='ref sc' id='sc320' href='#sc320' data-uid='dhp320'>SC 320</a>La majoria de la gent no és virtuosa,<br>
però jo, vaig a suportar l'abús,<br>
com ho fa un elefant enmig de la batalla<br>
quan li disparen les fletxes.</p>
<p><a class='ref sc' id='sc321' href='#sc321' data-uid='dhp321'>SC 321</a>L'elefant ensinistrat condueix la rajada,<br>
sobre ell cavalca el rei;<br>
els més nobles entre els homes són aquells que són receptius,<br>
entregats i atents,<br>
i saben resistir els abusos.</p>
<p><a class='ref sc' id='sc322' href='#sc322' data-uid='dhp322'>SC 322</a>Excel·lents són les mules domades,<br>
i els cavalls de pura raça de Sind<br>
i els nobles elefants de l'Estat;<br>
però el millor de tots els homes és qui s'ha ensinistrat a si mateix.</p>
</blockquote>
<h3><span class='add'>Història del deixeble que era entrenador d'elefants (El recte vehicle que condueix al Nirvana)</span></h3>
<blockquote class='gatha'>
<p><a class='ref sc' id='sc323' href='#sc323' data-uid='dhp323'>SC 323</a>Muntant aquesta classe de vehicles<br>
un no pot abastar el Nirvana;<br>
només entrenant-se a si mateix,<br>
un adquireix el vehicle correcte.</p>
</blockquote>
<h3><span class='add'>Història d'unancià braman (l’elefant encadenat)</span></h3>
<blockquote class='gatha'>
<p><a class='ref sc' id='sc324' href='#sc324' data-uid='dhp324'>SC 324</a>Quan l'elefant Dhanapalaka està encadenat,<br>
no menja ni un mos i és incontrolable:<br>
es comporta com si estigués en zel,<br>
recordant amb nostàlgia la seva vida lliure en el bosc.</p>
</blockquote>
<h3><span class='add'>Història del rei Pasenadi de Kosala (El mandrós, llaminer i dormilega retorna al samsara una vegada i una altra)</span></h3>
<blockquote class='gatha'>
<p><a class='ref sc' id='sc325' href='#sc325' data-uid='dhp325'>SC 325</a>Un ximple ple de golafreria<br>
- adormit i empastifat com un porc farcit<br>
que s’alimenta amb porqueria-,<br>
renaixerà una vegada i una altra.</p>
</blockquote>
<h3><span class='add'>Història del novici Sanu (Restringir la ment com el Mahout, l'elefant en zel)</span></h3>
<blockquote class='gatha'>
<p><a class='ref sc' id='sc326' href='#sc326' data-uid='dhp326'>SC 326</a>Anteriorment, aquesta erràtica ment vagava<br>
per on li plaïa;<br>
però ara l'he controlat sàviament,<br>
com un entrenador controla a l'elefant en zel.</p>
</blockquote>
<h3><span class='add'>Història de l'elefant anomenat Paveyyaka (Un elefant empantanegat)</span></h3>
<blockquote class='gatha'>
<p><a class='ref sc' id='sc327' href='#sc327' data-uid='dhp327'>SC 327</a>Delecteu-vos en l'atenció<br>
i calmeu les vostres ments.Sortiu del camí pantanós,<br>
com ho faria un elefant enfonsat en el fang.</p>
</blockquote>
<h3><span class='add'>Admonició dels cinc-cents monjos (Aprecia la bona companyia—La reclusió—El solitari no necessita massa)</span></h3>
<blockquote class='gatha'>
<p><a class='ref sc' id='sc328' href='#sc328' data-uid='dhp328'>SC 328</a>Si en la pràctica del Dharma un troba a un amic<br>
prudent, savi i de bona conducta,<br>
atent i feliç, superarà tots els problemes,<br>
vivint amb ell.</p>
<p><a class='ref sc' id='sc329' href='#sc329' data-uid='dhp329'>SC 329</a>Si a l’hora de la pràctica, un no troba a un amic prudent,<br>
savi i de bona conducta,<br>
desaferrat com el rei que abandona el país conquerit,<br>
o com un elefant que es passeja solitari en el bosc,</p>
<p><a class='ref sc' id='sc330' href='#sc330' data-uid='dhp330'>SC 330</a>millor és viure sol.<br>
No hi ha amistat possible amb un ximple.<br>
Evitar el mal i estar lliure de preocupacions és el millor,<br>
com l’elefant que es passeja solitari pel bosc.</p>
</blockquote>
<h3><span class='add'>Història del Mara (La benedicció de ser un Arahant—Quatre formes de benedicció)</span></h3>
<blockquote class='gatha'>
<p><a class='ref sc' id='sc331' href='#sc331' data-uid='dhp331'>SC 331</a>Benaurat és qui té amics quan els necessita,<br>
benaurat és qui sap acontentar-se amb qualsevol cosa,<br>
benaurat és el mèrit a l'hora de la mort,<br>
benaurat el que ha abandonat la insatisfacció.</p>
<p><a class='ref sc' id='sc332' href='#sc332' data-uid='dhp332'>SC 332</a>Respectar la mare, porta felicitat,<br>
i el respecte al pare.<br>
Porta felicitat el respecte als anacoretes i eremites,<br>
igual que el respecte als sants virtuosos.</p>
<p><a class='ref sc' id='sc333' href='#sc333' data-uid='dhp333'>SC 333</a>Benaurat sigui el virtuós fins a la fi dels seus dies,<br>
benaurat sigui el que té una fe fermament assentada,<br>
benaurat sigui el que ha guanyat saviesa,<br>
benaurat sigui el que s'absté de fer el mal.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
