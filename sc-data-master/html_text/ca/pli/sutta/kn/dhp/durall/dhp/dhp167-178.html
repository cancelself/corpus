<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp167-178' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 13: El món (167–178)</h1>
</header>
<h3><span class='add'>La història del jove deixeble (No conrear el modus vivendi mundà)</span></h3>
<blockquote class='gatha'>
<p><a class='ref sc' id='sc167' href='#sc167' data-uid='dhp167'>SC 167</a>No aneu rere allò que és depravat,<br>
no visqueu negligentment,<br>
no adopteu falsos punts de vista,<br>
no conreeu l'estil de vida mundà.</p>
</blockquote>
<h3><span class='add'>La història del rei Suddhodana (Els homes rectes són feliços aquí i al món esdevenidor—Actua d'acord als ensenyaments)</span></h3>
<blockquote class='gatha'>
<p><a class='ref sc' id='sc168' href='#sc168' data-uid='dhp168'>SC 168</a>Desperta, sigues diligent,<br>
practica el Dharma correctament,<br>
els que practiquen el Dharma són feliços,<br>
en aquest món i en l'esdevenidor.</p>
<p><a class='ref sc' id='sc169' href='#sc169' data-uid='dhp169'>SC 169</a>Viu el Dharma correctament,<br>
no visquis de mala manera,<br>
els que practiquen el Dharma són feliços,<br>
en aquesta vida i en l'esdevenidor.</p>
</blockquote>
<h3><span class='add'>La història de diversos deixebles (Observa el canvi constant de la vida)</span></h3>
<blockquote class='gatha'>
<p><a class='ref sc' id='sc170' href='#sc170' data-uid='dhp170'>SC 170</a>Com una simple bombolla d'escuma,<br>
com un miratge,<br>
ha de ser vist el món,<br>
el que mira d'aquesta manera escapa al rei de la mort.</p>
</blockquote>
<h3><span class='add'>La història del príncep Abhaya (Els disciplinats no s'aferren al cos)</span></h3>
<blockquote class='gatha'>
<p><a class='ref sc' id='sc171' href='#sc171' data-uid='dhp171'>SC 171</a>Veniu, contempleu aquest món,<br>
que és com un ostentós carruatge reial,<br>
en el que molt a gust s'hi passegen els ximples,<br>
però al que els que estan atents no s'hi aferren.</p>
</blockquote>
<h3><span class='add'>La història del Venerable Sammunjani (El diligent il·lumina el món)</span></h3>
<blockquote class='gatha'>
<p><a class='ref sc' id='sc172' href='#sc172' data-uid='dhp172'>SC 172</a>El que vivia distret<br>
però després viu amb atenció,<br>
il·lumina el món sencer,<br>
com la lluna quan s'allibera dels núvols.</p>
</blockquote>
<h3><span class='add'>La història del Venerable Angulimala (El mal és superat amb el bé)</span></h3>
<blockquote class='gatha'>
<p><a class='ref sc' id='sc173' href='#sc173' data-uid='dhp173'>SC 173</a>El que cobreix les seves males accions<br>
amb el karma saludable,<br>
il·lumina aquest món sencer<br>
com la lluna quan s'allibera dels núvols.</p>
</blockquote>
<h3><span class='add'>La història d'una teixidora (Sense l'ull de la saviesa el món queda cec)</span></h3>
<blockquote class='gatha'>
<p><a class='ref sc' id='sc174' href='#sc174' data-uid='dhp174'>SC 174</a>Aquest món està cec.<br>
Pocs són els que poden veure,<br>
igual que pocs s'eleven al cel,<br>
com a ocells alliberats de les xarxes.</p>
</blockquote>
<h3><span class='add'>La història de trenta deixebles (El savi s'eleva més enllà del mundà)</span></h3>
<blockquote class='gatha'>
<p><a class='ref sc' id='sc175' href='#sc175' data-uid='dhp175'>SC 175</a>Els cignes volen per la ruta del sol,<br>
els poderosos travessen els aires,<br>
els savis s'aparten del món,<br>
conquerint al Mara amb les seves hosts.</p>
</blockquote>
<h3><span class='add'>La història de Cincamanavika (El mentider és capaç de cometre qualsevol crim)</span></h3>
<blockquote class='gatha'>
<p><a class='ref sc' id='sc176' href='#sc176' data-uid='dhp176'>SC 176</a>No hi ha malament que no pugui cometre<br>
el que parla falsament,<br>
fa cas omís del Dharma<br>
i nega les altres vides.</p>
</blockquote>
<h3><span class='add'>La història de l'almoina sense rivalitat (La felicitat a través de bones obres)</span></h3>
<blockquote class='gatha'>
<p><a class='ref sc' id='sc177' href='#sc177' data-uid='dhp177'>SC 177</a>Certament, els miserables no abasten el món dels déus,<br>
ni els ximples mai seran magnànims;<br>
però el savi que és contenta en donar,<br>
serà feliç també en el món esdevenidor.</p>
</blockquote>
<h3><span class='add'>La història de Kala, el fill de Anathapindika (Ser el guanyador del corrent és el suprem)</span></h3>
<blockquote class='gatha'>
<p><a class='ref sc' id='sc178' href='#sc178' data-uid='dhp178'>SC 178</a>Per sobre la sobirania de tota la terra,<br>
per sobre l'elevació als cels,<br>
per sobre el domini dels vasts mons,<br>
està el fet de guanyar el fruit de l'entrada-en-el-corrent.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
