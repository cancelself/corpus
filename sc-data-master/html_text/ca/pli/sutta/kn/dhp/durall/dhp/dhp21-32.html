<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp21-32' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>DHAMMAPADA—Els ensenyaments en vers</li>
</ul>
<h1>Capítol 2: L'atenció (21–32)</h1>
</header>
<h3><span class='add'>Història de Samavati (La llibertat és difícil)</span></h3>
<blockquote class='gatha'>
<p><a class='ref sc' id='sc21' href='#sc21' data-uid='dhp21'>SC 21</a>L'atenció és el camí cap a la immortalitat;<br>
la distracció, el camí cap a la mort.<br>
Aquells que estan atents no moren,<br>
els no-atents viuen com si ja estiguessin morts.</p>
<p><a class='ref sc' id='sc22' href='#sc22' data-uid='dhp22'>SC 22</a>Per això el savi, reconeixent-ho clarament,<br>
es recolza en l'atenció,<br>
es delecta en l'esfera dels Nobles<br>
i es contenta en l'atenció.</p>
<p><a class='ref sc' id='sc23' href='#sc23' data-uid='dhp23'>SC 23</a>Aquells que mediten persistentment,<br>
constantment i fermament s'esforcen,<br>
aconseguiran tenaçment el Nirvana,<br>
l'insuperable alliberament de la captivitat.</p>
</blockquote>
<h3><span class='add'>Història del banquer Kumbhaghosaka (La glòria de l'atenció conscient s'incrementa)</span></h3>
<blockquote class='gatha'>
<p><a class='ref sc' id='sc24' href='#sc24' data-uid='dhp24'>SC 24</a>Algú que persevera en el cultiu de l'atenció conscient,<br>
que és considerada com alló que basteix el karma pur,<br>
que viu ajustat i d'acord al Dharma:<br>
per a algú així, augmenta la glòria.</p>
</blockquote>
<h3><span class='add'>Història de Kulapanthaka (L'illa en contra de les inundacions)</span></h3>
<blockquote class='gatha'>
<p><a class='ref sc' id='sc25' href='#sc25' data-uid='dhp25'>SC 25</a>Gràcies a l'esforç i l'atenció,<br>
disciplinat i autocontrolat,<br>
el savi ha de fer de si mateix una illa,<br>
de manera tal que cap inundació l'afecti.</p>
</blockquote>
<h3><span class='add'>Història del festival de Bala Nakkhatta (Valorar l'atenció conscient i la meditació condueixen a la joia)</span></h3>
<blockquote class='gatha'>
<p><a class='ref sc' id='sc26' href='#sc26' data-uid='dhp26'>SC 26</a>La gent ximple de poques llums,<br>
és indulgent amb l'atenció;<br>
el savi cuida i contempla l'atenció<br>
com del més gran tresor.</p>
<p><a class='ref sc' id='sc27' href='#sc27' data-uid='dhp27'>SC 27</a>No sigueu negligents,<br>
no us apropeu als plaers sensuals.<br>
L'home contemplatiu i atent<br>
experimenta una gran joia.</p>
</blockquote>
<h3><span class='add'>Història del deixebleMahakassapa (Lliure de penes contempla el món)</span></h3>
<blockquote class='gatha'>
<p><a class='ref sc' id='sc28' href='#sc28' data-uid='dhp28'>SC 28</a>El savi sempre segueix endavant,<br>
amb l'atenció supera la distracció,<br>
havent ascendit a la torre de la saviesa,<br>
ferm i resolt observa als ximples,<br>
lliure de pena, contempla als apesarats,<br>
com un muntanyès observa el que està a baix.</p>
</blockquote>
<h3><span class='add'>Pamattapamattadvesahayakabhikkhuvatthu</span></h3>
<blockquote class='gatha'>
<p><a class='ref sc' id='sc29' href='#sc29' data-uid='dhp29'>SC 29</a>Entre els distrets, l'atent,<br>
entre els adormits, el despert.<br>
Com un veloç cavall que sobrepassa la filera,<br>
així surt victoriós el savi.</p>
</blockquote>
<h3><span class='add'>Història de Magha (L'atenció conscient l'eleva a un entre els déus)</span></h3>
<blockquote class='gatha'>
<p><a class='ref sc' id='sc30' href='#sc30' data-uid='dhp30'>SC 30</a>L'atenció és sempre lloada,<br>
la distracció, sempre avergonyida.<br>
Per romandre atent, Magha<br>
va guanyar la preeminència entre els déus.</p>
</blockquote>
<h3><span class='add'>Història d'un aprenent (L'avanç de l'atenció)</span></h3>
<blockquote class='gatha'>
<p><a class='ref sc' id='sc31' href='#sc31' data-uid='dhp31'>SC 31</a>L'aprenent que abraça l'atenció,<br>
que veu perill en la no atenció,<br>
avança com un incendi,<br>
que crema els lligams grans i petits.</p>
</blockquote>
<h3><span class='add'>Història del deixeble Vasitissa (L'atenció condueix al Nirvana)</span></h3>
<blockquote class='gatha'>
<p><a class='ref sc' id='sc32' href='#sc32' data-uid='dhp32'>SC 32</a>El monjo que abraça l'atenció,<br>
que veu perill en la distracció,<br>
mai es tirarà enrere,<br>
està prop del Nirvana.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
