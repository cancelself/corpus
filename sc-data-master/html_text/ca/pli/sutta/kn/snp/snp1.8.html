<!DOCTYPE html>
<html>
<head>
<meta charset='UTF-8'>
<meta name='author' content='Bernat Font'>
<title></title>
</head>
<body>
<article id='snp1.8' lang='ca'>
<header>
<ul>
<li class='division'>Metta Sutta</li>
</ul>
<h1>Discurs sobre l'amabilitat</h1>
</header>
<blockquote class='gatha'>
<p>Una persona versada en el bé,<br>
que ha copsat el camí de la serenitat,<br>
ha de ser hàbil i honesta,<br>
de bon tracte, tranquil·la i sense orgull,</p>
<p>contenta, fàcil de complaure,<br>
poc atrafegada, de costums senzills<br>
i de sentits calmats;<br>
ha de ser modesta i assenyada<br>
i no ansiar seguidors.</p>
<p>No ha de fer la més mínima cosa<br>
que la gent sàvia li pugui criticar.<br>
“Que tothom tingui pau i felicitat,<br>
que tothom sigui feliç.</p>
<p>Que tots els éssers vius sense excepció,<br>
siguin forts o siguin febles,<br>
alts o baixos,<br>
grans, mitjans o bé petits,</p>
<p>vistos o no vistos,<br>
visquin lluny o ben a prop,<br>
nascuts o per venir,<br>
que tots siguin feliços.</p>
<p>Que ningú, enlloc,<br>
enganyi ni menyspreï a ningú altre,<br>
ni li desitgi el patiment<br>
degut a l’ira o al rebuig.”</p>
<p>Així com una mare protegiria l'únic fill que té<br>
amb la seva pròpia vida,<br>
cultiva envers tothom<br>
un cor sense límits.</p>
<p>Cultiva un cor amable<br>
i sense límits amb el món sencer,<br>
de dalt a baix i d’una punta a l'altra,<br>
lliure de traves i d'enemistat.</p>
<p>Dempeus, assegut, estirada o caminant,<br>
sempre, estant despert,<br>
tingues ben present aquesta idea.<br>
Això sí que és viure com els déus!</p>
<p>La persona que no s’agafa a ideologies,<br>
que és virtuosa, ha perfeccionat la comprensió<br>
i educat l'avidesa sensorial,<br>
de ben segur no tornarà a gestar-se.</p>
</blockquote>
<footer>
<p>Traducció directa del pali de <span class='author'>Bernat Font</span>, a partir del text de SuttaCentral.</p>
<p>Llicència Creative Commons Reconeixement-CompartirIgual (CC BY-SA 3.0)</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
