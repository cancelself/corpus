<!DOCTYPE html>
<html>
<head>
<meta charset='UTF-8'>
<meta name='author' content='Albert Biayna Gea'>
<title></title>
</head>
<body>
<section id='an1.41-50' lang='ca'>
<header>
<ul>
<li class='division' lang='pli' translate='no'>Aṅguttara Nikāya</li>
<li class='subdivision'>Ekaka Nipāta</li>
<li class='vagga'>5 Capítol sobre els beneficis de l’aigua pura</li>
</ul>
<h1>1.41–50</h1>
</header>
<article id='an1.41'>
<h2>1.41</h2>
<p>Monjos, no és possible que una persona que estigui plantant o manipulant a l’atzar una llavor d’arròs o de civada es talli la seva pell o es faci mal i desprengui sang. de la mateixa manera, no és possible que un monjo amb una ment establerta incorrectament penetri la ignorància i realitzi l’extinció. aquest és el primer.</p>
</article>
<article id='an1.42'>
<h2>1.42</h2>
<p>Monjos, és possible que una persona que estigui plantant o manipulant una llavor d’arròs o de civada d’una forma particular es talli la seva pell o es faci mal i desprengui sang. De la mateixa manera, és possible que un monjo amb una ment correctament establerta penetri la ignorància i realitzi l’extinció. Aquest és el segon.</p>
</article>
<article id='an1.43'>
<h2>1.43</h2>
<p>Monjos, veig profundament la ment contaminada d’una persona d’aquesta manera:</p>
<p>‘Si aquesta persona mor en aquest moment naixerà a l’infern tal si fos conduït i introduït allà com a resultat de la seva ment contaminada.’ Monjos, des d’una ment contaminada tothom pot nàixer en una forma inferior, en un estat perjudicial, a l’infern. Aquest és el tercer.</p>
</article>
<article id='an1.44'>
<h2>1.44</h2>
<p>Monjos, veig profundament la ment pura d’una persona d’aquesta manera: ‘Si aquesta persona mor en aquest moment naixerà al cel tal si fos conduït i introduït allà com a resultat de la seva ment pura.’ Monjos, des d’una ment pura tothom pot nàixer en una forma superior, en un estat beneficiós, al cel. Aquest és el quart.</p>
</article>
<article id='an1.45'>
<h2>1.45</h2>
<p>Monjos, no és possible que una persona aturada a la vora d’un llac pertorbat i brut vegi les closques, els còdols, les pedres i els peixos movent-se o quiets a l’aigua. De la mateixa manera, no és possible que un monjo amb una ment confusa vegi el seu propi benefici, el benefici d’un altre o realitzar quelcom noble i sobre els humans.</p>
<p>Aquest és el cinquè.</p>
</article>
<article id='an1.46'>
<h2>1.46</h2>
<p>Monjos, és possible que una persona aturada a la vora d’un llac no pertorbat amb aigua pura i clara vegi les closques, els còdols, les pedres i els peixos movent-se o quiets a l’aigua. De la mateixa manera, és possible que un monjo amb una ment no confusa vegi el seu propi benefici, el benefici d’un altre o realitzar quelcom noble i sobre els humans. Aquest és el sisè.</p>
</article>
<article id='an1.47'>
<h2>1.47</h2>
<p>Monjos, la del sàndal és de totes les classes de fusta la primera en suavitat i adaptabilitat. De la mateixa manera, una ment desenvolupada quan està molt elaborada és suau i adaptable. Aquest és el setè.</p>
</article>
<article id='an1.48'>
<h2>1.48</h2>
<p>Monjos, una ment canvia ràpidament. No existeix res semblant a la naturalesa ràpidament canviant de la ment. Aquest és el vuitè.</p>
</article>
<article id='an1.49'>
<h2>1.49</h2>
<p>Monjos, una ment és resplendent, es contamina per corrupcions externes. Aquest és el novè.</p>
</article>
<article id='an1.50'>
<h2>1.50</h2>
<p>Monjos, una ment és resplendent quan està lliure de corrupcions externes. Aquest és el desè.</p>
</article>
<footer>
<p>Traducció: <span class='author'>Albert Biayna Gea</span>.</p>
<p>Per a lliure distribució.</p>
<p>Retrieved from <a href='http://budismecat.blogspot.com.es/'>Budisme en català</a></p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</section>
</body>
</html>
