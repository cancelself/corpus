<!DOCTYPE html>
<html>
<head>
<meta charset='UTF-8'>
<meta name='author' content='Bernat Font'>
<title></title>
</head>
<body>
<article id='an3.55' lang='ca'>
<header>
<ul>
<li class='division'>Nibbutasutta</li>
</ul>
<h1>Nirvana</h1>
</header>
<p>Llavors, el braman Janussoni va anar al Buda. Es van saludar, va seure al seu costat i li va dir:</p>
<p>—Mestre Gotama, es diu que 'El nirvana és visible ara i aquí, el nirvana és visible ara i aquí'. En quin sentit el nirvana és visible ara i aquí, immediat, convida a investigar, és accessible, a ser experimentat personalment per qui té saviesa?</p>
<p>—Braman, una persona àvida, hostil o confusa, dominada i consumida per l'avidesa, l'aversió o la confusió, es planteja fer mal als demés, a un mateix o a ambdós, i experimenta patiment i tristesa. Té una conducta inapropiada de cos, paraula i ment, i no sap realment el que li convé, el que convé als demés o a ambdós.</p>
<p>Però quan deixa anar l'avidesa, quan deixa anar l'aversió, quan deixa anar la confusió, llavors no es planteja fer mal als demés, a un mateix ni a ambdós, i no experimenta patiment ni tristesa. Té una conducta apropiada de cos, paraula i ment, i sap realment el que li convé, el que convé als demés i a ambdós.</p>
<p>És en aquest sentit que el nirvana és visible ara i aquí, immediat, convida a investigar, és accessible, a ser experimentat personalment per qui té comprensió. I quan un experimenta l’extinció sense rastre de l'avidesa, l'aversió i la confusió, també és així que el nirvana és visible ara i aquí, immediat, convida a investigar, és accessible, a ser experimentat personalment per qui té saviesa.</p>
<p>—Magnífic, mestre Gotama! Recordeu-me com un seguidor que, des d'avui, ha pres refugi de per vida.</p>
<footer>
<p>Traducció directa del pali de <span class='author'>Bernat Font</span>, a partir del text de SuttaCentral.</p>
<p>Llicència Creative Commons Reconeixement-CompartirIgual (CC BY-SA 3.0)</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
