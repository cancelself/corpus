<!DOCTYPE html>
<html>
<head>
<meta charset='UTF-8'>
<meta name='author' content='Albert Biayna Gea'>
<title></title>
</head>
<body>
<article id='an3.25' lang='ca'>
<header>
<ul>
<li class='division' lang='pli' translate='no'>Aṅguttara Nikāya</li>
<li class='subdivision'>Tika Nipāta</li>
<li class='vagga'>3 Capítol sobre les persones</li>
</ul>
<h1>3.25</h1>
</header>
<p>Monjos, existeixen tres classes de persones que són evidents al món. Qui són? La persona la ment de la qual és comparable a una llaga, la persona la ment de la qual és comparable a la il·luminació i la persona la ment de la qual és comparable a un diamant.</p>
<p>Monjos, quina és la persona amb una ment comparable a una llaga? Monjos, una persona està irada i posseeix ressentiments. Quan se li diuen unes poques paraules esdevé irat, blasfema i replica iradament, es mostra enfadat i infeliç, com una llaga ulcerada tocada per un bastó o una pedra desprèn molta pus. Monjos, de la mateixa manera una persona amb una ment comparable a una llaga està irada i posseeix ressentiments. Quan se li diuen unes poques paraules esdevé irat, blasfema i replica iradament, es mostra enfadat i infeliç.</p>
<p>Monjos, quina és la persona amb un ment comparable a la il·luminació? Monjos, una persona coneix tal com és en realitat que això és la infelicitat, això és el sorgir de la infelicitat, això és la fi de la infelicitat i això és el camí per assolir la fi de la infelicitat. Així com un home veu les formes en un camp fosc quan existeix la il·luminació, de la mateixa manera una persona coneix tal com és en realitat que això és la infelicitat, això és el sorgir de la infelicitat, això és la fi de la infelicitat i això és el camí per assolir la fi de la infelicitat.</p>
<p>Monjos, quina és la persona amb una ment comparable a un diamant? Monjos, una persona havent destruït els desigs, amb la ment alliberada i alliberat mitjançant la saviesa resideix aquí i ara amb la seva realització. Monjos, així com no existeix res que el diamant no pugui tallar, una gemma o una pedra, de la mateixa manera, una persona havent destruït els desigs, amb la ment alliberada i alliberat mitjançant la saviesa resideix aquí i ara amb la seva realització. Monjos, aquestes tres classes de persones són evidents al món.</p>
<footer>
<p>Traducció: <span class='author'>Albert Biayna Gea</span>.</p>
<p>Per a lliure distribució.</p>
<p>Retrieved from <a href='http://budismecat.blogspot.com.es/'>Budisme en català</a></p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
