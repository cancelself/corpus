<!DOCTYPE html>
<html>
<head>
<meta charset='UTF-8'>
<meta name='author' content='Albert Biayna Gea'>
<title></title>
</head>
<body>
<article id='an3.22' lang='ca'>
<header>
<ul>
<li class='division' lang='pli' translate='no'>Aṅguttara Nikāya</li>
<li class='subdivision'>Tika Nipāta</li>
<li class='vagga'>3 Capítol sobre les persones</li>
</ul>
<h1>3.22</h1>
</header>
<p>Monjos, existeixen tres classes de persones malaltes al món. Qui són? Una persona malalta tant si obté com si no obté l’aliment adequat, la medecina adequada i l’atenció adequada, no es recupera d’aquesta malaltia.</p>
<p>La segona classe de persona malalta tant si obté com si no obté l’aliment adequat, la medecina adequada i l’atenció adequada, es recupera d’aquesta malaltia.</p>
<p>La tercera classes de persona obté, i no el contrari, l’aliment adequat, la medecina adequada i l’atenció adequada i es recupera de la malaltia.</p>
<p>Monjos, a causa d’aquesta persona malalta que obté, i no el contrari, l’aliment adequat, la medecina adequada i l’atenció adequada i que es recupera de la malaltia, jo realitzo la súplica per l’aliment adequat, la medecina adequada i l’atenció adequada pel malalt. Monjos, a causa d’aquesta persona malalta, altres persones malaltes haurien de ser ateses. Aquestes tres classes de persones són evidents al món.</p>
<p>Monjos, de la mateixa manera existeixen tres classes de persones al món comparables a aquestes tres classes de persones malaltes, Qui són?</p>
<p>Monjos, una persona tant si obté la visió d’Aquell qui ha retornat una vegada com si no obté la visió d’Aquell qui ha retornat una vegada, tant si escolta l’ensenyança i la disciplina d’Aquell qui ha retornat una vegada com si no escolta l’ensenyança i la disciplina d’Aquell qui ha retornat una vegada, no entra al camí correcte per esdevenir expert en els pensaments meritoris.</p>
<p>Monjos, la segona persona tant si obté la visió d’Aquell qui ha retornat una vegada com si no obté la visió d’Aquell qui ha retornat una vegada, tant si escolta l’ensenyança i la disciplina d’Aquell qui ha retornat una vegada com si no escolta l’ensenyança i la disciplina d’Aquell qui ha retornat una vegada, entra al camí correcte per esdevenir expert en els pensaments meritoris.</p>
<p>Monjos, la tercera persona obté, i no el contrari, la visió d’Aquell qui ha retornat una vegada, escolta, i no el contrari, l’ensenyança i la disciplina d’Aquell qui ha retornat una vegada i entra al camí correcte per esdevenir expert en els pensaments meritoris.</p>
<p>Monjos, a causa d’aquesta persona, que obté, i no el contrari, la visió d’Aquell qui ha retornat una vegada, que escolta, i no el contrari, l’ensenyança i la disciplina d’Aquell qui ha retornat una vegada i que entra al camí correcte per esdevenir expert en els pensaments meritoris, jo realitzo l’ensenyança que hauria de ser ensenyada. Monjos, a causa d’aquesta persona, altres haurien de ser ensenyades.</p>
<p>Aquestes tres classes de persones són evidents al món.</p>
<footer>
<p>Traducció: <span class='author'>Albert Biayna Gea</span>.</p>
<p>Per a lliure distribució.</p>
<p>Retrieved from <a href='http://budismecat.blogspot.com.es/'>Budisme en català</a></p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
