<!DOCTYPE html>
<html>
<head>
<meta charset='UTF-8'>
<meta name='author' content='Bernat Font'>
<title></title>
</head>
<body>
<article id='an9.1' lang='ca'>
<header>
<ul>
<li class='division'>Viveka sutta</li>
</ul>
<h1>Solitud</h1>
</header>
<p>Això he escoltat. Una vegada, un mendicant s'estava a un bosc frondós a la regió de Kosala. Mentre hi passava el dia, tenia pensaments nocius, inhàbils, relacionats amb la vida domèstica. Aleshores, la deïtat que vivia en aquell bosc frondós va compadir-se del mendicant. Amb la bona intenció d'estimular-lo, se li va acostar amb aquests versos:</p>
<p>Has entrat al bosc buscant la solitud,<br>
però la teva ment vola cap enfora.<br>
Amansa l'anhel de companyia,<br>
i així, lliure d'ànsia, seràs feliç.</p>
<p>Deixa anar el descontentament, estigues present,<br>
deixa'm recordar-te el que has de cultivar.<br>
Tan difícil que és escapar del núvol de contaminació,<br>
ara que no t'arrossegui la contaminació del plaer sensorial.</p>
<p>Així com un ocell esquitxat de fang<br>
se'l treu de sobre amb una sacsejada,<br>
un mendicant, determinat i atent,<br>
se sacseja la contaminació enganxada.</p>
<p>Aleshores, estimulat per la deïtat, el mendicant va recuperar la motivació.</p>
<footer>
<p>Traducció directa del pali de <span class='author'>Bernat Font</span>, a partir del text de SuttaCentral.</p>
<p>Llicència Creative Commons Reconeixement-CompartirIgual (CC BY-SA 3.0)</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
