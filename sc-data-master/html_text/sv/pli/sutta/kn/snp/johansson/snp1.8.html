<!DOCTYPE html>
<html>
<head>
<meta charset='UTF-8'>
<meta name='author' content='Karl Ferdinand Johansson'>
<title></title>
</head>
<body>
<article id='snp1.8' lang='sv'>
<header>
<h1 class='sutta'>Kärleken det högsta</h1>
</header>
<blockquote class='gatha'>
<p>Hvad göras bör af den som skickligt söker<br>
det goda, sedan lugnets ort han funnit—<br>
han vare duglig, redbar, samvetsgrann samt<br>
i talet mild samt blid och fri från högmod;</p>
<p>lätt tillfredsställd och lätt att uppehålla,<br>
med få bekymmer, nöjd med ringa näring,<br>
med sinnen lugnade och ej förmäten,<br>
och vis, förnöjsam vid sin gång i husen.</p>
<p>Och intet som är lågt han öfve, hvarför<br>
han utaf andra visligt borde tadlas.<br>
Och lyckliga och trygga alla lefve,<br>
och alla varelserna innerst sälla!</p>
<p>Och hvilka varelser med lif än finnas,<br>
utan åtskillnad, svaga eller starka<br>
och långa, stora och af medelstorlek<br>
och korta, liksom smala, tjocka,<br>
som sedda äro eller icke sedda,<br>
som lefva fjärran eller icke fjärran,<br>
som äro födda eller söka upphof—<br>
må alla dessa vara innerst sälla!</p>
<p>Må ingen öfva svek emot den andre,<br>
på ingen plats han någon må förakta;<br>
af vrede eller utaf hämndbegär ej<br>
må någon önska någon annan ofärd!</p>
<p>Som modern skyddar eget barn,<br>
med risken af sitt lif det enda barnet,<br>
så emot alla varelser<br>
omätlig kärlek må man hos sig odla.</p>
<p>Och kärlek emot allan värld,<br>
omätlig kärlek må man hos sig odla<br>
båd öfver, under, genom allt,<br>
utan inskränkning, utan hat och motstånd.</p>
<p>Man sitter eller står och går,<br>
man ligger, och så länge man är vaken,<br>
man öfve detta sinnelag:<br>
ett lif i gud man kallar det här nere.</p>
<p>Den utan filosofiskt kram<br>
är dygdig, rustad ut med syn fullkomlig,<br>
och afstått kärleksfikenhet,<br>
han vidare ej ingår uti moderlifvet.</p>
</blockquote>
<footer>
<p>Translated from the Pali by <span class='author'>Karl Ferdinand Johansson</span>,<span class='publication-date'>1907</span>.</p>
<p>Taken from <cite class='book' translate='no'>Främmande religionsurkunder</cite>, vol. II part I by Johansson and Söderblom.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
