<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn37.3' lang='th'>
<header>
<ul>
<li class='division'>สังยุตตนิกาย</li>
<li>สฬายตนวรรค</li>
<li>เปยยาลวรรคที่ ๑</li>
</ul>
<h1>อาเวณิกสูตร</h1>
</header>
<p>ดูกรภิกษุทั้งหลาย ความทุกข์แผนกหนึ่งของมาตุคามที่ตนจะต้องเสวย เว้นจากบุรุษ ๕ อย่างนี้ ความทุกข์ ๕ อย่างเป็นไฉน คือ มาตุคามในโลกนี้ เมื่อยังกำลังสาวไปสู่สกุลผัวเว้นจากญาติ อันนี้เป็นความทุกข์แผนกหนึ่งของมาตุคาม ข้อต้นที่ตนจะต้องเสวย เว้นจากบุรุษ ฯ</p>
<p>อีกประการหนึ่ง มาตุคามมีระดู อันนี้เป็นความทุกข์แผนกหนึ่งของมาตุคาม ข้อที่ ๒ ที่ตนจะต้องเสวย เว้นจากบุรุษ ฯ</p>
<p>อีกประการหนึ่ง มาตุคามมีครรภ์ อันนี้เป็นความทุกข์แผนกหนึ่งของมาตุคาม ข้อที่ ๓ ที่ตนจะต้องเสวย เว้นจากบุรุษ ฯ</p>
<p>อีกประการหนึ่ง มาตุคามคลอดบุตร อันนี้เป็นความทุกข์แผนกหนึ่งของมาตุคาม ข้อที่ ๔ ที่ตนจะต้องเสวย เว้นจากบุรุษ ฯ</p>
<p>อีกประการหนึ่ง มาตุคามเข้าถึงความเป็นหญิงบำเรอของบุรุษ อันนี้เป็นความทุกข์แผนกหนึ่งของมาตุคามที่ ๕ ที่ตนจะต้องเสวย เว้นจากบุรุษ ดูกรภิกษุทั้งหลาย ความทุกข์แผนกหนึ่งของมาตุคามที่ตนจะต้องเสวย เว้นจากบุรุษ ๕ อย่างนี้แล ฯ</p>
<p class='endsection'>จบสูตรที่ ๓</p>
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
