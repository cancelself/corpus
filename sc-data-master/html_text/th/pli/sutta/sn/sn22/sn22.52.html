<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn22.52' lang='th'>
<header>
<ul>
<li class='division'>สังยุตตนิกาย</li>
<li>ขันธวารวรรค</li>
<li>๑. ขันธสังยุต</li>
<li>มูลปัณณาสก์</li>
<li>อัตตทีปวรรคที่ ๕</li>
</ul>
<h1>๑๐. นันทิขยสูตรที่ ๒</h1>
<p class='subheading'>ว่าด้วยการสิ้นความยินดีเป็นเหตุหลุดพ้นจากทุกข์</p>
</header>
<p>พระนครสาวัตถี ฯลฯ พระผู้มีพระภาคได้ตรัสว่า ดูกรภิกษุทั้งหลาย เธอทั้งหลายจงทำไว้ในใจซึ่งรูปโดยอุบายอันแยบคาย และจงพิจารณาเห็นความไม่เที่ยงแห่งรูปตามความเป็นจริง. เมื่อภิกษุทำไว้ในใจซึ่งรูปโดยอุบายอันแยบคาย และพิจารณาเห็นความไม่เที่ยงแห่งรูปตามความเป็นจริง ย่อมเบื่อหน่ายในรูป เพราะสิ้นความยินดี จึงสิ้นความกำหนัด เพราะสิ้นความกำหนัด จึงสิ้นความยินดี เพราะสิ้นความยินดีและความกำหนัด จิตหลุดพ้นแล้ว เรียกว่า หลุดพ้นดีแล้ว ดูกรภิกษุทั้งหลาย เธอทั้งหลายจงทำไว้ในใจซึ่งเวทนาโดยอุบายอันแยบคาย ฯลฯ ซึ่งสัญญาโดยอุบายอันแยบคาย ฯลฯ ซึ่งสังขารโดยอุบายอันแยบคาย ฯลฯ ซึ่งวิญญาณโดยอุบายอันแยบคาย และจงพิจารณาเห็นความไม่เที่ยงแห่งวิญญาณตามความเป็นจริง. เมื่อภิกษุทำไว้ในใจซึ่งวิญญาณโดยอุบายอันแยบคาย และพิจารณาเห็นความไม่เที่ยงแห่งวิญญาณตามความเป็นจริง ย่อมเบื่อหน่ายในวิญญาณ. เพราะสิ้นความยินดี จึงสิ้นความกำหนัด เพราะสิ้นความกำหนัด จึงสิ้นความยินดี เพราะสิ้นความยินดีและความกำหนัด จึงหลุดพ้นแล้ว เรียกว่า หลุดพ้นดีแล้ว.</p>
<p class='endsection'>จบ สูตรที่ ๑๐.</p>
<p class='endsection'>จบ อัตตทีปวรรคที่ ๕.</p>
<p class='uddana'>รวมพระสูตรที่มีในวรรคนี้ คือ</p>
<blockquote>๑. อัตตทีปสูตร ๒. ปฏิปทาสูตร<br>
๓. อนิจจสูตรที่ ๑ ๔. อนิจจสูตรที่ ๒<br>
๕. สมนุปัสสนาสูตร ๖. ปัญจขันธสูตร<br>
๗. โสณสูตรที่ ๑ ๘. โสณสูตรที่ ๒<br>
๙. นันทิขยสูตรที่ ๑ ๑๐. นันทิขยสูตรที่ ๒.</blockquote>
<p class='endsection'>จบ มูลปัณณาสก์.</p>
<p class='uddana'>รวมวรรคที่มีในมูลปัณณาสก์นี้ คือ</p>
<blockquote>๑. นกุลปิตาวรรค ๒. อนิจจวรรค<br>
๓. ภารวรรค ๔. นตุมหากวรรค<br>
๕. อัตตทีปวรรค<br>
รวม ๕ วรรค</blockquote>
ปฐมปัณณาสก์ก็เรียกในขันธสังยุตนั้น.
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
