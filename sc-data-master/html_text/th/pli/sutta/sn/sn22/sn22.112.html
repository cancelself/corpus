<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn22.112' lang='th'>
<header>
<ul>
<li class='division'>สังยุตตนิกาย</li>
<li>ขันธวารวรรค</li>
<li>๑. ขันธสังยุต</li>
<li>จุลปัณณาสก์</li>
<li>อันตวรรคที่ ๑</li>
</ul>
<h1>๑๐. ฉันทปหีนสูตรที่ ๒</h1>
<p class='subheading'>ว่าด้วยการละความพอใจในขันธ์ ๕</p>
</header>
<p>พระนครสาวัตถี. ดูกรภิกษุทั้งหลาย เธอทั้งหลายจงละความพอใจ ความกำหนัด ความเพลิดเพลิน ความทะยานอยาก ความเข้าถึงและความยึดมั่น อันเป็นที่ตั้ง ที่อยู่ประจำและที่อาศัยแห่งจิตในรูปเสีย ด้วยอาการอย่างนี้ รูปนั้นจักเป็นอันเธอทั้งหลายละได้แล้ว ตัดรากขาดแล้ว ทำให้เป็นดุจตาลยอดด้วน ทำไม่ให้มี ไม่ให้เกิดขึ้นอีกต่อไปเป็นธรรมดา. เธอทั้งหลายจงละความพอใจ ความกำหนัด ความเพลิดเพลิน ความทะยานอยาก ความเข้าถึงและความยึดมั่น อันเป็นที่ตั้ง ที่อยู่ประจำและที่อาศัยแห่งจิตในเวทนา ในสัญญา ในสังขาร ในวิญญาณเสีย ฯลฯ ด้วยอาการอย่างนี้ วิญญาณนั้นจักเป็นอันเธอทั้งหลายละได้แล้ว ตัดรากขาดแล้ว ทำให้เป็นดุจตาลยอดด้วน ทำไม่ให้มี ไม่ให้เกิดขึ้นอีกต่อไปเป็นธรรมดา ฉะนี้แล.</p>
<p class='endsection'>จบ สูตรที่ ๑๐.</p>
<p class='endsection'>จบ อันตวรรคที่ ๑</p>
<p class='uddana'>รวมพระสูตรที่มีในวรรคนี้ คือ</p>
<blockquote>๑. อันตสูตร ๖. สมณสูตรที่ ๒<br>
๒. ทุกขสูตร ๗. โสตาปันนสูตร<br>
๓. สักกายสูตร ๘. อรหันตสูตร<br>
๔. ปริญเญยยสูตร ๙. ฉันทปหีนสูตรที่ ๑<br>
๕. สมณสูตรที่ ๑ ๑๐. ฉันทปหีนสูตรที่ ๒.</blockquote>
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
