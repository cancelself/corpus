<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn23.10' lang='th'>
<header>
<ul>
<li class='division'>สังยุตตนิกาย</li>
<li>ขันธวารวรรค</li>
<li>๒. ราธสังยุต</li>
<li>ปฐมวรรคที่ ๑</li>
</ul>
<h1>๑๐. ฉันทราคสูตรที่ ๒</h1>
<p class='subheading'>ว่าด้วยการละฉันทราคะในขันธ์ ๕</p>
</header>
<p>พระนครสาวัตถี. พระผู้มีพระภาคตรัสกะท่านพระราธะว่า ดูกรราธะ เธอจงละความพอใจ ความกำหนัด ความเพลิดเพลิน ความทะยานอยาก ความเข้าถึง ความยึดมั่น อันเป็นที่ตั้ง ที่อยู่ ที่อาศัยแห่งจิตในรูปเสีย ด้วยอาการอย่างนี้ รูปนั้นจักเป็นของอันเธอละได้แล้ว ตัดรากขาดแล้ว ทำให้เป็นเหมือนตาลยอดด้วน ทำไม่ให้มี ไม่ให้เกิดอีกต่อไปเป็นธรรมดา. เธอจงละความพอใจ ความกำหนัด ความเพลิดเพลิน ความทะยานอยาก ความเข้าถึง ความยึดมั่น อันเป็นที่ตั้ง ที่อยู่ ที่อาศัยแห่งจิตในเวทนา … ในสัญญา … ในสังขาร … ในวิญญาณเสีย ด้วยอาการอย่างนี้ วิญญาณนั้นจักเป็นธรรมชาติอันเธอละได้แล้ว ตัดรากขาดแล้ว ทำให้เป็นเหมือนตาลยอดด้วน ทำไม่ให้มี ไม่ให้เกิดอีกต่อไปเป็นธรรมดา.</p>
<p class='endsection'>จบ สูตรที่ ๑๐.</p>
<p class='endsection'>จบ วรรคที่ ๑</p>
<p class='uddana'>รวมพระสูตรที่มีในวรรคนี้ คือ</p>
<blockquote>๑. มารสูตร ๖. สมณพราหมณสูตรที่ ๒<br>
๒. สัตตสูตร ๗. โสตาปันนสูตร<br>
๓. ภวเนตติสูตร ๘. อรหันตสูตร<br>
๔. ปริญเญยยสูตร ๙. ฉันทราคสูตรที่ ๑<br>
๕. สมณพราหมณสูตรที่ ๑ ๑๐. ฉันทราคสูตรที่ ๒</blockquote>
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
