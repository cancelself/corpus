<!DOCTYPE html>
<html>
<head>
<meta charset='UTF-8'>
<meta name='author' content='Siam Rath'>
<title></title>
</head>
<body>
<article id='an4.47' lang='th'>
<header>
<ul>
<li class='division'>อังคุตตรนิกาย</li>
</ul>
<h1>4.47. สุวิทูรสูตร</h1>
</header>
<p><a class='th-num' id='th-num47' href='#th-num47'></a> ดูกรภิกษุทั้งหลาย สิ่งที่ไกลกันแสนไกล ๔ ประการ นี้ ๔ ประการเป็นไฉน ดูกรภิกษุทั้งหลาย ฟ้ากับแผ่นดิน นี้เป็นสิ่งที่ไกลกันแสนไกลประการที่ ๑ ฝั่งนี้และฝั่งโน้นแห่ง สมุทร นี้เป็นสิ่งที่ไกลกันแสนไกลประการที่ ๒ พระอาทิตย์ยามขึ้นและยามอัสดงคตนี้เป็นสิ่งที่ ไกลกันแสนไกลประการที่ ๓ ธรรมของสัตบุรุษและธรรมของอสัตบุรุษ นี้เป็นสิ่งที่ไกลกันแสนไกล ประการที่ ๔ ดูกรภิกษุทั้งหลาย สิ่งที่ไกลกันแสนไกล ๔ ประการนี้แล ฯ</p>
<p>นักปราชญ์ทั้งหลายกล่าวว่า ฟ้ากับดินไกลกัน ฝั่งสมุทร</p>
<p>ก็ไกลกัน พระอาทิตย์ส่องแสงยามอุทัยกับยามอัสดงคต</p>
<p>ไกลกัน บัณฑิตกล่าวว่า ธรรมของสัตบุรุษกับธรรมของ</p>
<p>อสัตบุรุษไกลกันยิ่งกว่านั้น การสมาคมของสัตบุรุษ</p>
<p>มั่นคงยืดยาว ย่อมเป็นอย่างนั้นตราบเท่ากาลที่พึงดำรงอยู่</p>
<p>ส่วนการสมาคมของอสัตบุรุษ ย่อมจืดจางเร็ว เพราะฉะนั้น</p>
<p>ธรรมของสัตบุรุษ จึงไกลจากธรรมของอสัตบุรุษ ฯ</p>
<p class='end'>จบสูตรที่ ๗</p>
<footer>
<p><span class='author'>Siam Rath</span> edition.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
