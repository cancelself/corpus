<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t95' lang='lzh'>
<header class='mirror'>
<h1 class='mirror-row'><span class='mirror-left latin'>T95</span> <span class='mirror-right'>佛說蟻喻經</span></h1>
</header>
　<a class='ref t' id='t0918b18' href='#t0918b18'>T 0918b18</a><a class='ref t' id='t0918b19' href='#t0918b19'>T 0918b19</a><a class='ref t' id='t0918b20' href='#t0918b20'>T 0918b20</a><a class='ref t' id='t0918b21' href='#t0918b21'>T 0918b21</a>
<p class='suttainfo'><span class='t-juanname'>佛說蟻喻經</span><br>
<a class='ref t' id='t0918b22' href='#t0918b22'>T 0918b22</a><a class='ref t' id='t0918b23' href='#t0918b23'>T 0918b23</a> <span class='scribe'>西天譯經三藏朝奉大夫試光祿卿<a class='ref t' id='t0918b24' href='#t0918b24'>T 0918b24</a>傳法大師賜紫臣施護奉　詔譯</span></p>
<p><a class='ref t' id='t0918b25' href='#t0918b25'>T 0918b25</a>爾時，世尊放大光明普照耀已，告苾芻眾言：<a class='ref t' id='t0918b26' href='#t0918b26'>T 0918b26</a>「汝等當知！於一時中有諸蟻聚，夜中出煙，晝<a class='ref t' id='t0918b27' href='#t0918b27'>T 0918b27</a>日火然。有一婆羅門，見是事已，乃作是言：『若<a class='ref t' id='t0918b28' href='#t0918b28'>T 0918b28</a>有執持快利刀者，必能破散其聚。』如是言已，<a class='ref t' id='t0918b29' href='#t0918b29'>T 0918b29</a>次復見一大龜，其婆羅門亦作是言：『若有執<a class='ref t' id='t0918c01' href='#t0918c01'>T 0918c01</a>持快利刀者，必能破壞。』次見諸水母蟲，次見<a class='ref t' id='t0918c02' href='#t0918c02'>T 0918c02</a>一水蛭蟲，次見諸阿西蘇那蟲，次見一大蛇，<a class='ref t' id='t0918c03' href='#t0918c03'>T 0918c03</a>次見一挼陀鉢他蟲，次見一<span class='t-gaiji'>［昝－人＋几］<!--gaiji,,1[昝-人＋几],2,3--></span>哥嚩吒蟲，其<a class='ref t' id='t0918c04' href='#t0918c04'>T 0918c04</a>婆羅門見彼諸蟲已，皆如前言。最後見一大<a class='ref t' id='t0918c05' href='#t0918c05'>T 0918c05</a>龍，婆羅門言：『如我所見，其事云何？唯佛世尊<a class='ref t' id='t0918c06' href='#t0918c06'>T 0918c06</a>悉能了知。』即時往詣一苾芻所，具陳上事，復<a class='ref t' id='t0918c07' href='#t0918c07'>T 0918c07</a>言：『苾芻！汝以此事為我問佛，使我疑心而得<a class='ref t' id='t0918c08' href='#t0918c08'>T 0918c08</a>開曉，如佛所說我當憶持。何以故？苾芻！我不<a class='ref t' id='t0918c09' href='#t0918c09'>T 0918c09</a>見彼天人世間沙門婆羅門眾中，有以此義<a class='ref t' id='t0918c10' href='#t0918c10'>T 0918c10</a>能問佛者，是故不能使諸疑心而得開曉。』</p>
<p>「時<a class='ref t' id='t0918c11' href='#t0918c11'>T 0918c11</a>彼苾芻即如其言，來詣我所，到已禮足退住<a class='ref t' id='t0918c12' href='#t0918c12'>T 0918c12</a>一面。具陳上事已復發問言：『如婆羅門所見<a class='ref t' id='t0918c13' href='#t0918c13'>T 0918c13</a>蟻聚，其事云何？夜中出煙、晝日火然，此復云<a class='ref t' id='t0918c14' href='#t0918c14'>T 0918c14</a>何？又見大龜、水母蟲、水蛭蟲、阿西蘇那蟲、大<a class='ref t' id='t0918c15' href='#t0918c15'>T 0918c15</a>蛇、挼陀鉢他蟲、<span class='t-gaiji'>［昝－人＋几］<!--gaiji,,1[昝-人＋几],2,3--></span>哥嚩吒蟲、大龍，此等所見<a class='ref t' id='t0918c16' href='#t0918c16'>T 0918c16</a>皆是何相？即彼婆羅門復是何人？何故名為<a class='ref t' id='t0918c17' href='#t0918c17'>T 0918c17</a>利刀破散？願佛為說。』</p>
<p>「諸苾芻！我時謂彼苾芻<a class='ref t' id='t0918c18' href='#t0918c18'>T 0918c18</a>言：『其蟻聚者，即是一切眾生五蘊聚身。夜中<a class='ref t' id='t0918c19' href='#t0918c19'>T 0918c19</a>出煙者，即是眾生起諸尋伺。晝日火然者，即<a class='ref t' id='t0918c20' href='#t0918c20'>T 0918c20</a>是眾生隨所尋伺起身語業。大龜者，即是五<a class='ref t' id='t0918c21' href='#t0918c21'>T 0918c21</a>鄣染法。水母蟲者，即是忿恚。水蛭蟲者，即是<a class='ref t' id='t0918c22' href='#t0918c22'>T 0918c22</a>慳嫉。阿西蘇那蟲者，即是五欲之法。蛇者，即<a class='ref t' id='t0918c23' href='#t0918c23'>T 0918c23</a>是無明。挼陀鉢他蟲者，是疑惑。<span class='t-gaiji'>［昝－人＋几］<!--gaiji,,1[昝-人＋几],2,3--></span>哥嚩吒蟲<a class='ref t' id='t0918c24' href='#t0918c24'>T 0918c24</a>者，是我慢。龍者，即是諸阿羅漢。婆羅門者，即<a class='ref t' id='t0918c25' href='#t0918c25'>T 0918c25</a>是如來、應供、正等正覺。快利者，即是有智之<a class='ref t' id='t0918c26' href='#t0918c26'>T 0918c26</a>人。刀者，即是智慧。破散者，即是發起精進勝<a class='ref t' id='t0918c27' href='#t0918c27'>T 0918c27</a>行。』</p>
<p>「諸苾芻！於汝意云何？彼所見相以要言<a class='ref t' id='t0918c28' href='#t0918c28'>T 0918c28</a>之，即是一切眾生五蘊聚身羯邏藍等，父母<a class='ref t' id='t0918c29' href='#t0918c29'>T 0918c29</a>不淨之所出生，四大合成，虛假色相，麁惡劣<a class='ref t' id='t0919a01' href='#t0919a01'>T 0919a01</a>弱，積集苦惱畢竟破壞。而諸眾生不能覺知，<a class='ref t' id='t0919a02' href='#t0919a02'>T 0919a02</a>於晝夜中起諸尋伺，而身語業不善施作，五<a class='ref t' id='t0919a03' href='#t0919a03'>T 0919a03</a>鄣煩惱之所覆蔽，耽著五欲，增長無明，生我<a class='ref t' id='t0919a04' href='#t0919a04'>T 0919a04</a>慢心，於諸聖法疑惑不決，忿恚慳嫉，念念發<a class='ref t' id='t0919a05' href='#t0919a05'>T 0919a05</a>起，不求解脫。是故如來、應供、正等正覺，欲令<a class='ref t' id='t0919a06' href='#t0919a06'>T 0919a06</a>諸有智者發精進行，修習智慧，斷諸煩惱，趣<a class='ref t' id='t0919a07' href='#t0919a07'>T 0919a07</a>證聖果。汝諸苾芻！已盡諸漏證阿羅漢果，故<a class='ref t' id='t0919a08' href='#t0919a08'>T 0919a08</a>說如龍。</p>
<p><a class='ref t' id='t0919a09' href='#t0919a09'>T 0919a09</a>「復次，諸苾芻！過去未來諸佛世尊，悲愍利樂<a class='ref t' id='t0919a10' href='#t0919a10'>T 0919a10</a>一切眾生，欲令斷諸煩惱趣證聖果，為諸聲<a class='ref t' id='t0919a11' href='#t0919a11'>T 0919a11</a>聞廣說是義。我於今日亦如諸佛，乃以此緣<a class='ref t' id='t0919a12' href='#t0919a12'>T 0919a12</a>為汝宣說。汝諸苾芻！憶念是事，當於曠野空<a class='ref t' id='t0919a13' href='#t0919a13'>T 0919a13</a>舍、山間樹下、巖穴菴室諸寂靜處，諦心思惟<a class='ref t' id='t0919a14' href='#t0919a14'>T 0919a14</a>觀察是義，無令放逸生退轉心，亦復轉為他<a class='ref t' id='t0919a15' href='#t0919a15'>T 0919a15</a>人開示教導，普令修習得大利樂。」</p>
<p><a class='ref t' id='t0919a16' href='#t0919a16'>T 0919a16</a>爾時世尊為諸苾芻如是說已，而諸苾芻，皆<a class='ref t' id='t0919a17' href='#t0919a17'>T 0919a17</a>悉信受。</p>
<a class='ref t' id='t0919a18' href='#t0919a18'>T 0919a18</a>
<p class='endsutta'><span class='t-juanname'>佛說蟻喻經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
