<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t39' lang='lzh'>
<header class='mirror'>
<h1 class='mirror-row'><span class='mirror-left latin'>T39</span> <span class='mirror-right'>佛說頂生王故事經</span></h1>
</header>
　<a class='ref t' id='t0822b09' href='#t0822b09'>T 0822b09</a><a class='ref t' id='t0822b10' href='#t0822b10'>T 0822b10</a><a class='ref t' id='t0822b11' href='#t0822b11'>T 0822b11</a><a class='ref t' id='t0822b12' href='#t0822b12'>T 0822b12</a>
<p class='suttainfo'><span class='t-juanname'>佛說頂生王故事經</span><br>
<a class='ref t' id='t0822b13' href='#t0822b13'>T 0822b13</a><a class='ref t' id='t0822b14' href='#t0822b14'>T 0822b14</a> <span class='scribe'>西晉三藏法炬譯</span></p>
<p><a class='ref t' id='t0822b15' href='#t0822b15'>T 0822b15</a>聞如是：</p>
<p>一時，婆伽婆在舍衛城祇樹給孤獨<a class='ref t' id='t0822b16' href='#t0822b16'>T 0822b16</a>園。爾時，尊者阿難在閑獨處，便作是念：「乃至<a class='ref t' id='t0822b17' href='#t0822b17'>T 0822b17</a>貪欲染著皆悉藏貯，貪欲無厭足。」爾時，尊者<a class='ref t' id='t0822b18' href='#t0822b18'>T 0822b18</a>阿難便從坐起，往至世尊所，到已頭面作禮，<a class='ref t' id='t0822b19' href='#t0822b19'>T 0822b19</a>便一面坐。爾時，尊者阿難須臾退坐，長跪叉<a class='ref t' id='t0822b20' href='#t0822b20'>T 0822b20</a>手白世尊言：「向至禪所，便起是念，乃至貪欲<a class='ref t' id='t0822b21' href='#t0822b21'>T 0822b21</a>染著無厭足。」</p>
<p>爾時，世尊告阿難曰：「如是，如是！<a class='ref t' id='t0822b22' href='#t0822b22'>T 0822b22</a>阿難！乃至貪欲染著藏貯，實無厭足。所以然<a class='ref t' id='t0822b23' href='#t0822b23'>T 0822b23</a>者，阿難！曩昔久遠時，有大王名頂生，真法之<a class='ref t' id='t0822b24' href='#t0822b24'>T 0822b24</a>王，治化人民無有卒暴，七寶具足。所謂七寶<a class='ref t' id='t0822b25' href='#t0822b25'>T 0822b25</a>者，輪寶、象寶、紺馬寶、珠寶、玉女寶、居士寶、典<a class='ref t' id='t0822b26' href='#t0822b26'>T 0822b26</a>兵寶，是謂七寶。亦有千子勇悍猛健，顏色暐<a class='ref t' id='t0822b27' href='#t0822b27'>T 0822b27</a>曄能却他敵，猶如此世界江河大海，以法治<a class='ref t' id='t0822b28' href='#t0822b28'>T 0822b28</a>化不加刀杖。爾時，阿難！大王頂生便作是念：<a class='ref t' id='t0822b29' href='#t0822b29'>T 0822b29</a>『我曾聞，曩昔舊人，壽命極長，聰明黠慧。』便作<a class='ref t' id='t0822c01' href='#t0822c01'>T 0822c01</a>是語：『然我有是閻浮利地，有力勢神足，穀茂<a class='ref t' id='t0822c02' href='#t0822c02'>T 0822c02</a>豐熟人民繁稠。』王便生是念：『我欲使雨七寶<a class='ref t' id='t0822c03' href='#t0822c03'>T 0822c03</a>於我宮中。』爾時，阿難！王頂生作是念已，即七<a class='ref t' id='t0822c04' href='#t0822c04'>T 0822c04</a>日之中雨七寶。爾時，頂生王復於異時便生<a class='ref t' id='t0822c05' href='#t0822c05'>T 0822c05</a>是念：『我曾聞，曩昔舊人，壽命極長，聰明<span class='t-gaiji'>黠<!--gaiji,黠,1[烈-列＋（里＊吉）],2,3--></span>慧。<a class='ref t' id='t0822c06' href='#t0822c06'>T 0822c06</a>聞有弗于逮神足自在，穀茂豐熟人民繁稠。<a class='ref t' id='t0822c07' href='#t0822c07'>T 0822c07</a>我欲往彼治化。』爾時，阿難！王頂生適作是念<a class='ref t' id='t0822c08' href='#t0822c08'>T 0822c08</a>已，於閻浮利不現，出弗于逮，及四部兵。爾時，<a class='ref t' id='t0822c09' href='#t0822c09'>T 0822c09</a>弗于逮眾生遙見王頂生來，大眾圍遶各各<a class='ref t' id='t0822c10' href='#t0822c10'>T 0822c10</a>持銀鉢盛滿碎金，或持金鉢盛滿碎銀，往至<a class='ref t' id='t0822c11' href='#t0822c11'>T 0822c11</a>頂生王所，到已白頂生王：『善來！大王！此是大<a class='ref t' id='t0822c12' href='#t0822c12'>T 0822c12</a>王弗于逮界，神足自在，穀茂豐熟人民繁稠，<a class='ref t' id='t0822c13' href='#t0822c13'>T 0822c13</a>願大王於此治化，我等盡是大王所領。』</p>
<p><a class='ref t' id='t0822c14' href='#t0822c14'>T 0822c14</a>「爾時，阿難！王頂生於彼治化無數百千歲。是<a class='ref t' id='t0822c15' href='#t0822c15'>T 0822c15</a>時，阿難！大王頂生，復於異時便作是念：『我<a class='ref t' id='t0822c16' href='#t0822c16'>T 0822c16</a>有閻浮利地，所欲自在神足，穀茂豐熟人民<a class='ref t' id='t0822c17' href='#t0822c17'>T 0822c17</a>繁稠。我已雨七寶於宮殿乃至七日，今復有<a class='ref t' id='t0822c18' href='#t0822c18'>T 0822c18</a>弗于逮境界自在神足，穀茂豐熟人民繁稠。<a class='ref t' id='t0822c19' href='#t0822c19'>T 0822c19</a>我曾聞，曩昔舊人聰明黠慧，便作是語：「有瞿<a class='ref t' id='t0822c20' href='#t0822c20'>T 0822c20</a>耶尼國土神足自在，穀茂豐熟人民繁稠。」』王<a class='ref t' id='t0822c21' href='#t0822c21'>T 0822c21</a>便作是念：『我欲往至瞿耶尼界率化人民。』</p>
<p><a class='ref t' id='t0822c22' href='#t0822c22'>T 0822c22</a>「爾時，阿難！王頂生作是念已，便從弗于逮沒，<a class='ref t' id='t0822c23' href='#t0822c23'>T 0822c23</a>往瞿耶尼界，及四種兵。爾時，瞿耶尼人民遙<a class='ref t' id='t0822c24' href='#t0822c24'>T 0822c24</a>見王頂生，各以持銀鉢盛滿碎金，或持金鉢<a class='ref t' id='t0822c25' href='#t0822c25'>T 0822c25</a>盛滿碎銀，各送往獻往至王頂生所。到已白<a class='ref t' id='t0822c26' href='#t0822c26'>T 0822c26</a>頂生王言：『善來！大王！此是王瞿耶尼界，穀茂<a class='ref t' id='t0822c27' href='#t0822c27'>T 0822c27</a>豐熟人民繁稠，唯願大王，於此瞿耶尼界率<a class='ref t' id='t0822c28' href='#t0822c28'>T 0822c28</a>化人民，我等盡是大王所領。』爾時，阿難！王頂<a class='ref t' id='t0822c29' href='#t0822c29'>T 0822c29</a>生於瞿耶尼治化人民，無數百千歲無數萬<a class='ref t' id='t0823a01' href='#t0823a01'>T 0823a01</a>歲。爾時，阿難！大王頂生復於異時便生是念：<a class='ref t' id='t0823a02' href='#t0823a02'>T 0823a02</a>『我有閻浮利地，穀食豐熟人民繁稠，雨七寶<a class='ref t' id='t0823a03' href='#t0823a03'>T 0823a03</a>於宮殿乃至七日；亦有弗于逮界神足自在，穀<a class='ref t' id='t0823a04' href='#t0823a04'>T 0823a04</a>食豐茂人民繁稠；亦有瞿耶尼界神足自在<a class='ref t' id='t0823a05' href='#t0823a05'>T 0823a05</a>至人民繁稠。』是時頂生王便作是念：『我曾聞，<a class='ref t' id='t0823a06' href='#t0823a06'>T 0823a06</a>曩昔舊人聰明<span class='t-gaiji'>黠<!--gaiji,黠,1[烈-列＋（里＊吉）],2,3--></span>慧，有作是語：「有欝單曰界，<a class='ref t' id='t0823a07' href='#t0823a07'>T 0823a07</a>神足自在至人民繁稠。於彼國土，一切人民<a class='ref t' id='t0823a08' href='#t0823a08'>T 0823a08</a>各無所屬，所欲自在壽命極長，於彼命終盡<a class='ref t' id='t0823a09' href='#t0823a09'>T 0823a09</a>生天上，食自然粳米，著劫波育衣。」』爾時，頂生<a class='ref t' id='t0823a10' href='#t0823a10'>T 0823a10</a>王便作是念：『我當於彼治化。』以生此念，爾時，<a class='ref t' id='t0823a11' href='#t0823a11'>T 0823a11</a>阿難！頂生王於瞿耶尼沒，即往欝單曰界，及四<a class='ref t' id='t0823a12' href='#t0823a12'>T 0823a12</a>種兵。爾時，頂生王遙見彼國地，皆平正盡紺<a class='ref t' id='t0823a13' href='#t0823a13'>T 0823a13</a>青色，見彼色已便告諸群臣人民：『卿輩！頗見<a class='ref t' id='t0823a14' href='#t0823a14'>T 0823a14</a>地平正紺青色不乎？』答曰：『如是。大王！』『卿等欲<a class='ref t' id='t0823a15' href='#t0823a15'>T 0823a15</a>知，此是劫波育衣樹。彼人盡著劫波育衣，卿<a class='ref t' id='t0823a16' href='#t0823a16'>T 0823a16</a>等亦著劫波育衣。』爾時，大王頂生復更見地<a class='ref t' id='t0823a17' href='#t0823a17'>T 0823a17</a>淳白色，見已復告群臣：『卿等見此地白不乎？』<a class='ref t' id='t0823a18' href='#t0823a18'>T 0823a18</a>答曰：『如是。』『此是自然粳米，無皮無莖，不加捶<a class='ref t' id='t0823a19' href='#t0823a19'>T 0823a19</a>杖亦不揚簸，香順風百由旬、逆風五十由旬，<a class='ref t' id='t0823a20' href='#t0823a20'>T 0823a20</a>極香極美。彼士人民食此粳米，諸賢亦當食<a class='ref t' id='t0823a21' href='#t0823a21'>T 0823a21</a>此粳米。』爾時，頂生王遙見地平正皆紺青色，<a class='ref t' id='t0823a22' href='#t0823a22'>T 0823a22</a>見已告群臣人民言：『汝等見此紺青色不？』對<a class='ref t' id='t0823a23' href='#t0823a23'>T 0823a23</a>曰：『如是。大王！』『此是四指濡草，極濡如孔雀<a class='ref t' id='t0823a24' href='#t0823a24'>T 0823a24</a>毛，各各右旋與體無異。欝單曰人皆坐此草，<a class='ref t' id='t0823a25' href='#t0823a25'>T 0823a25</a>卿等亦當坐此草。』爾時，大王頂生遙見城郭<a class='ref t' id='t0823a26' href='#t0823a26'>T 0823a26</a>樓櫓埤堄，見已便告群臣人民言：『卿等！見此<a class='ref t' id='t0823a27' href='#t0823a27'>T 0823a27</a>地平正樓櫓埤堄不？』對曰：『如是。大王！』『此是<a class='ref t' id='t0823a28' href='#t0823a28'>T 0823a28</a>人民所住舍。』爾時，欝單曰人遙見頂生王來，<a class='ref t' id='t0823a29' href='#t0823a29'>T 0823a29</a>各以金鉢盛銀粟，銀鉢盛金粟，白頂生王言：<a class='ref t' id='t0823b01' href='#t0823b01'>T 0823b01</a>『善來！大王！此是王欝單曰界，神足自在，穀茂<a class='ref t' id='t0823b02' href='#t0823b02'>T 0823b02</a>豐熟人民熾盛。願大王於欝單曰治化人民，<a class='ref t' id='t0823b03' href='#t0823b03'>T 0823b03</a>我等亦當順從王教。』爾時，阿難！頂生王於欝<a class='ref t' id='t0823b04' href='#t0823b04'>T 0823b04</a>單曰治化人民，無數百歲無數千歲。是時王<a class='ref t' id='t0823b05' href='#t0823b05'>T 0823b05</a>頂生復於異時便作是念：『我所領境界有閻<a class='ref t' id='t0823b06' href='#t0823b06'>T 0823b06</a>浮利地，神足自在至人民熾盛，我於彼雨七<a class='ref t' id='t0823b07' href='#t0823b07'>T 0823b07</a>寶在宮殿乃至七日；我亦有弗于逮界，神足<a class='ref t' id='t0823b08' href='#t0823b08'>T 0823b08</a>自在至人民熾盛；我亦有瞿耶尼界，神足自<a class='ref t' id='t0823b09' href='#t0823b09'>T 0823b09</a>在至人民熾盛；我亦有欝單曰界，神足自在<a class='ref t' id='t0823b10' href='#t0823b10'>T 0823b10</a>至人民熾盛。我曾聞舊人聰明<span class='t-gaiji'>黠<!--gaiji,黠,1[烈-列＋（里＊吉）],2,3--></span>慧，作是說<a class='ref t' id='t0823b11' href='#t0823b11'>T 0823b11</a>曰：「有三十三天，壽命極長顏貌端正，於彼有<a class='ref t' id='t0823b12' href='#t0823b12'>T 0823b12</a>天名釋提桓因。」我今當往詣彼三十三天，便<a class='ref t' id='t0823b13' href='#t0823b13'>T 0823b13</a>受五處，天壽、天色、天樂、天神足、天增上，我今<a class='ref t' id='t0823b14' href='#t0823b14'>T 0823b14</a>欲往至三十三天。』爾時，阿難！頂生王作是念<a class='ref t' id='t0823b15' href='#t0823b15'>T 0823b15</a>已，於欝單曰，沒便往住三十三天，及四種兵，<a class='ref t' id='t0823b16' href='#t0823b16'>T 0823b16</a>詣彼善法講堂。爾時，釋提桓因遙見頂生王<a class='ref t' id='t0823b17' href='#t0823b17'>T 0823b17</a>來，見已便語頂生王曰：『善來！大王！可就此座。』<a class='ref t' id='t0823b18' href='#t0823b18'>T 0823b18</a>爾時，阿難！頂生王即就座而坐，與釋提桓因<a class='ref t' id='t0823b19' href='#t0823b19'>T 0823b19</a>同坐，此二王同坐而無有異，顏容姿貌正等<a class='ref t' id='t0823b20' href='#t0823b20'>T 0823b20</a>無異，唯眼眴異。是時頂生王復於異時便作<a class='ref t' id='t0823b21' href='#t0823b21'>T 0823b21</a>是念：『我有閻浮利地，神足自在至人民繁稠，<a class='ref t' id='t0823b22' href='#t0823b22'>T 0823b22</a>於宮殿雨七寶乃至七日；亦有弗于逮界，神<a class='ref t' id='t0823b23' href='#t0823b23'>T 0823b23</a>足自在至人民繁稠；我亦有瞿耶尼界，神足<a class='ref t' id='t0823b24' href='#t0823b24'>T 0823b24</a>自在至人民繁稠；我亦有欝單曰界，神足自<a class='ref t' id='t0823b25' href='#t0823b25'>T 0823b25</a>在至人民繁稠，及此三十三天長壽久處此。』<a class='ref t' id='t0823b26' href='#t0823b26'>T 0823b26</a>爾時，三十三天集善法講堂，各次第坐。爾時，<a class='ref t' id='t0823b27' href='#t0823b27'>T 0823b27</a>三十三天便作是念：『此頂生王，是閻浮利地<a class='ref t' id='t0823b28' href='#t0823b28'>T 0823b28</a>王，以法治化，七寶具足，千子圍遶，於四境界<a class='ref t' id='t0823b29' href='#t0823b29'>T 0823b29</a>最尊第一，不加刀杖以法治化人民。』爾時，阿<a class='ref t' id='t0823c01' href='#t0823c01'>T 0823c01</a>難！釋提桓因與頂生王半座使坐，二人同坐<a class='ref t' id='t0823c02' href='#t0823c02'>T 0823c02</a>光色無異，顏彩容貌皆悉同一，唯眼眴異。</p>
<p><a class='ref t' id='t0823c03' href='#t0823c03'>T 0823c03</a>「爾時，阿難！頂生王於彼五欲而自娛樂無有<a class='ref t' id='t0823c04' href='#t0823c04'>T 0823c04</a>厭足，無數百千歲無數萬歲。爾時，阿難！頂<a class='ref t' id='t0823c05' href='#t0823c05'>T 0823c05</a>生王復於他時而生是念：『我所領境界，有閻<a class='ref t' id='t0823c06' href='#t0823c06'>T 0823c06</a>浮利地，神足至人民熾盛，七日之中雨七寶<a class='ref t' id='t0823c07' href='#t0823c07'>T 0823c07</a>於宮殿上；亦有弗于逮界，神足至人民熾盛；<a class='ref t' id='t0823c08' href='#t0823c08'>T 0823c08</a>我亦有瞿耶尼界，神足至人民熾盛；我亦有<a class='ref t' id='t0823c09' href='#t0823c09'>T 0823c09</a>欝單曰界，神足至人民熾盛；復有此三十三<a class='ref t' id='t0823c10' href='#t0823c10'>T 0823c10</a>天壽命延長顏色暐曄。有此善法講堂，四園<a class='ref t' id='t0823c11' href='#t0823c11'>T 0823c11</a>具足。云何四？難檀桓園、寶綵園、麁堅園、雜<a class='ref t' id='t0823c12' href='#t0823c12'>T 0823c12</a>種園，是為四園。有晝度樹、拘毘多羅樹，皆悉<a class='ref t' id='t0823c13' href='#t0823c13'>T 0823c13</a>茂盛，香順風百由旬、逆風五十由旬，此是三<a class='ref t' id='t0823c14' href='#t0823c14'>T 0823c14</a>十三天所娛樂處，四月之中五欲自娛。此是<a class='ref t' id='t0823c15' href='#t0823c15'>T 0823c15</a>善法講堂所皆青琉璃，此是天帝所坐處，百<a class='ref t' id='t0823c16' href='#t0823c16'>T 0823c16</a>臺圍遶皆七寶成，一一臺有七百閣，一一閣<a class='ref t' id='t0823c17' href='#t0823c17'>T 0823c17</a>有七七玉女，一一玉女有七七使人，皆是釋<a class='ref t' id='t0823c18' href='#t0823c18'>T 0823c18</a>提桓因所領。』爾時，阿難！頂生王復生此念：『我<a class='ref t' id='t0823c19' href='#t0823c19'>T 0823c19</a>今當移釋提桓因，於此三十三天治化諸天。』</p>
<p><a class='ref t' id='t0823c20' href='#t0823c20'>T 0823c20</a>「爾時，阿難！頂生王適生是念，即於釋提桓因<a class='ref t' id='t0823c21' href='#t0823c21'>T 0823c21</a>坐處墮閻浮利，及四部兵。失神足舉身皆痛，<a class='ref t' id='t0823c22' href='#t0823c22'>T 0823c22</a>猶如人欲死時，輪寶滅，象寶命過，馬寶亦終，<a class='ref t' id='t0823c23' href='#t0823c23'>T 0823c23</a>珠寶不現，女寶命終，居士寶、典兵寶命終。爾<a class='ref t' id='t0823c24' href='#t0823c24'>T 0823c24</a>時，阿難！大王頂生五種親屬皆悉雲集，往詣<a class='ref t' id='t0823c25' href='#t0823c25'>T 0823c25</a>頂生王所，白頂生王曰：『大王命終後，備有問<a class='ref t' id='t0823c26' href='#t0823c26'>T 0823c26</a>我曹者：「頂生大王臨欲崩時，有何顧命？」我等<a class='ref t' id='t0823c27' href='#t0823c27'>T 0823c27</a>當何以答彼？』爾時，頂生王答曰：『若我命終後，<a class='ref t' id='t0823c28' href='#t0823c28'>T 0823c28</a>有作是問者：「大王頂生臨崩時有何顧命？」汝<a class='ref t' id='t0823c29' href='#t0823c29'>T 0823c29</a>等當作是答：「諸賢欲知，大王頂生典領四天<a class='ref t' id='t0824a01' href='#t0824a01'>T 0824a01</a>下，往至三十三天，於五欲而無厭足，便於彼<a class='ref t' id='t0824a02' href='#t0824a02'>T 0824a02</a>命終。」』</p>
<p>「阿難！汝欲知者，爾時，頂生王者豈異人<a class='ref t' id='t0824a03' href='#t0824a03'>T 0824a03</a>乎？莫作是觀。何以故？爾時王者，阿難！即我<a class='ref t' id='t0824a04' href='#t0824a04'>T 0824a04</a>身是。以此方便，阿難當知，乃至五欲而無厭<a class='ref t' id='t0824a05' href='#t0824a05'>T 0824a05</a>足，染著於欲聚集藏貯，欲無厭足。所謂足者，<a class='ref t' id='t0824a06' href='#t0824a06'>T 0824a06</a>至賢聖道，然後乃足。」</p>
<p>爾時，世尊便說偈言：</p>
<a class='ref t' id='t0824a07' href='#t0824a07'>T 0824a07</a>
<blockquote class='gatha'>
<p>「不以錢財業，　　覺知欲厭足，<a class='ref t' id='t0824a08' href='#t0824a08'>T 0824a08</a><br>
樂少苦惱多，　　智者所不為。<a class='ref t' id='t0824a09' href='#t0824a09'>T 0824a09</a><br>
設於五欲中，　　竟不愛樂彼，<a class='ref t' id='t0824a10' href='#t0824a10'>T 0824a10</a><br>
愛盡便得樂，　　是三佛弟子。<a class='ref t' id='t0824a11' href='#t0824a11'>T 0824a11</a><br>
食欲拘利歲，　　終便入地獄，<a class='ref t' id='t0824a12' href='#t0824a12'>T 0824a12</a><br>
本欲安所至，　　命為苦所切。<a class='ref t' id='t0824a13' href='#t0824a13'>T 0824a13</a><br>
諸法悉無常，　　生者必壞敗，<a class='ref t' id='t0824a14' href='#t0824a14'>T 0824a14</a><br>
生生悉歸盡，　　彼滅第一樂。」</p>
</blockquote>
<p><a class='ref t' id='t0824a15' href='#t0824a15'>T 0824a15</a>爾時，尊者阿難聞佛所說，歡喜奉行。</p>
<a class='ref t' id='t0824a16' href='#t0824a16'>T 0824a16</a>
<p class='endsutta'><span class='t-juanname'>佛說頂生王故事經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
