<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t40' lang='lzh'>
<header class='mirror'>
<h1 class='mirror-row'><span class='mirror-left latin'>T40</span> <span class='mirror-right'>佛說文陀竭王經</span></h1>
</header>
　<a class='ref t' id='t0824a17' href='#t0824a17'>T 0824a17</a><a class='ref t' id='t0824a18' href='#t0824a18'>T 0824a18</a><a class='ref t' id='t0824a19' href='#t0824a19'>T 0824a19</a><a class='ref t' id='t0824a20' href='#t0824a20'>T 0824a20</a>
<p class='suttainfo'><span class='t-juanname'>佛說文陀竭王經</span><br>
<a class='ref t' id='t0824a21' href='#t0824a21'>T 0824a21</a><a class='ref t' id='t0824a22' href='#t0824a22'>T 0824a22</a> <span class='scribe'>北涼三藏曇無讖譯</span></p>
<p><a class='ref t' id='t0824a23' href='#t0824a23'>T 0824a23</a>聞如是：</p>
<p>一時，佛在舍衛國祇樹給孤獨園。是<a class='ref t' id='t0824a24' href='#t0824a24'>T 0824a24</a>時，阿難於屏處思惟：「世間人略厭五所思者<a class='ref t' id='t0824a25' href='#t0824a25'>T 0824a25</a>少，至死不知厭足者多。」阿難日中後，到佛所<a class='ref t' id='t0824a26' href='#t0824a26'>T 0824a26</a>前，為佛作禮，却白佛言：「我於屏處思惟，世間<a class='ref t' id='t0824a27' href='#t0824a27'>T 0824a27</a>人略厭五所思者少，至死不知厭足者多。」</p>
<p>佛<a class='ref t' id='t0824a28' href='#t0824a28'>T 0824a28</a>言：「審如阿難言，世間人略厭五所思者少，<a class='ref t' id='t0824a29' href='#t0824a29'>T 0824a29</a>至死不知厭足者多。所以者何？昔者有王名<a class='ref t' id='t0824b01' href='#t0824b01'>T 0824b01</a>號文陀竭，生從母頂出，是故字為文陀竭，<a class='ref t' id='t0824b02' href='#t0824b02'>T 0824b02</a>後作遮迦越王，東西南北皆屬之。有七寶：一<a class='ref t' id='t0824b03' href='#t0824b03'>T 0824b03</a>者金輪，二者白象，三者紺色馬，四者明月珠，<a class='ref t' id='t0824b04' href='#t0824b04'>T 0824b04</a>五者玉女婦，六者聖輔臣，七者導道主兵臣，<a class='ref t' id='t0824b05' href='#t0824b05'>T 0824b05</a>作遮迦越王有七寶如是。王仁賢，修正法，不<a class='ref t' id='t0824b06' href='#t0824b06'>T 0824b06</a>煩擾萬民。有千子，皆端正高才，健猛力壯，四<a class='ref t' id='t0824b07' href='#t0824b07'>T 0824b07</a>天下皆降屬之。作王數千歲，意中自念：『我有<a class='ref t' id='t0824b08' href='#t0824b08'>T 0824b08</a>四天下，人民熾盛，穀米平賤，人民多富。』王復<a class='ref t' id='t0824b09' href='#t0824b09'>T 0824b09</a>自念言：『我有千子，皆端正，無比高才，健猛力<a class='ref t' id='t0824b10' href='#t0824b10'>T 0824b10</a>壯，令天為我雨錢金銀七日七夜，快耶。』天聞<a class='ref t' id='t0824b11' href='#t0824b11'>T 0824b11</a>其語，隨其所願，即為雨錢金銀七日七夜。王<a class='ref t' id='t0824b12' href='#t0824b12'>T 0824b12</a>見天雨錢金銀七日七夜，大歡喜，即共相娛<a class='ref t' id='t0824b13' href='#t0824b13'>T 0824b13</a>樂數千歲。王自念言：『四天下皆屬我，我有千<a class='ref t' id='t0824b14' href='#t0824b14'>T 0824b14</a>子七寶皆在我前，所欲得者皆已得之，天復<a class='ref t' id='t0824b15' href='#t0824b15'>T 0824b15</a>不奪我所願，為我雨錢金銀七日七夜。』文陀<a class='ref t' id='t0824b16' href='#t0824b16'>T 0824b16</a>竭王聞南方有閻浮提國大樂人民熾盛，王<a class='ref t' id='t0824b17' href='#t0824b17'>T 0824b17</a>意欲往，適生意，便舉七寶、四種兵俱飛到。閻<a class='ref t' id='t0824b18' href='#t0824b18'>T 0824b18</a>浮提國二十八萬里，其國見王即降伏屬之，<a class='ref t' id='t0824b19' href='#t0824b19'>T 0824b19</a>王宿命作善故，至使得是福。</p>
<p>「在俱耶尼國數<a class='ref t' id='t0824b20' href='#t0824b20'>T 0824b20</a>千歲，王復生意：『我有大國在西方，名俱耶尼，<a class='ref t' id='t0824b21' href='#t0824b21'>T 0824b21</a>縱廣三十二萬里，我有七寶，天為我雨錢金<a class='ref t' id='t0824b22' href='#t0824b22'>T 0824b22</a>銀七日七夜，我有千子，皆端正無比高才健<a class='ref t' id='t0824b23' href='#t0824b23'>T 0824b23</a>猛力壯，我有南方閻浮提國二十八萬里。』王<a class='ref t' id='t0824b24' href='#t0824b24'>T 0824b24</a>聞東方有弗于逮國，人民熾盛，穀米平賤，其<a class='ref t' id='t0824b25' href='#t0824b25'>T 0824b25</a>國大樂。王意欲往，適生意，便舉七寶、四種兵<a class='ref t' id='t0824b26' href='#t0824b26'>T 0824b26</a>俱飛行到，其國王及人民便降伏屬之，王因<a class='ref t' id='t0824b27' href='#t0824b27'>T 0824b27</a>以正法治國。</p>
<p>「如是數千歲，王復生意：『我有閻<a class='ref t' id='t0824b28' href='#t0824b28'>T 0824b28</a>浮提國二十八萬里，我有俱耶尼國三十二<a class='ref t' id='t0824b29' href='#t0824b29'>T 0824b29</a>萬里，我有弗于逮國三十六萬里。』王聞北方<a class='ref t' id='t0824c01' href='#t0824c01'>T 0824c01</a>有欝單曰，天下大樂，人民熾盛。王意欲往到<a class='ref t' id='t0824c02' href='#t0824c02'>T 0824c02</a>其國，其國中無貧窮，無豪羸強弱，無有奴婢<a class='ref t' id='t0824c03' href='#t0824c03'>T 0824c03</a>尊卑，皆同一等。『令我人眾官屬，共食之自然<a class='ref t' id='t0824c04' href='#t0824c04'>T 0824c04</a>粳米，自然衣被服飾諸珍寶。』王適生意，便舉<a class='ref t' id='t0824c05' href='#t0824c05'>T 0824c05</a>七寶、四種兵俱飛行入欝單曰國界。遙見地<a class='ref t' id='t0824c06' href='#t0824c06'>T 0824c06</a>正青如翠羽色，王問邊臣言：『汝曹寧見是地<a class='ref t' id='t0824c07' href='#t0824c07'>T 0824c07</a>正青如翠羽色不？』邊臣對言：『唯然見之。』王言：<a class='ref t' id='t0824c08' href='#t0824c08'>T 0824c08</a>『是故欝單曰天下也。』王適前行，復見地正白<a class='ref t' id='t0824c09' href='#t0824c09'>T 0824c09</a>如雪，王復語邊臣言：『見是地正白不？』邊臣<a class='ref t' id='t0824c10' href='#t0824c10'>T 0824c10</a>對言：『唯然見之。』王言：『是故欝單曰地自然生<a class='ref t' id='t0824c11' href='#t0824c11'>T 0824c11</a>成擣稻米，汝曹皆當共食之。』適復前行，遙見<a class='ref t' id='t0824c12' href='#t0824c12'>T 0824c12</a>諸寶樹，百種衣樹，金銀、璧環、瓔珞皆懸著樹，<a class='ref t' id='t0824c13' href='#t0824c13'>T 0824c13</a>王問邊臣言：『汝曹見是諸寶樹不？』邊臣言：『唯<a class='ref t' id='t0824c14' href='#t0824c14'>T 0824c14</a>然見之。』王言：『是故百種衣樹，金銀、璧環、瓔珞<a class='ref t' id='t0824c15' href='#t0824c15'>T 0824c15</a>樹也，汝曹往皆當共取著之。』王便前到欝單<a class='ref t' id='t0824c16' href='#t0824c16'>T 0824c16</a>曰國，人民皆悉降伏屬之。</p>
<p>「王治欝單曰數千<a class='ref t' id='t0824c17' href='#t0824c17'>T 0824c17</a>歲，復生意，自念言：『我有閻浮提地，有拘耶尼<a class='ref t' id='t0824c18' href='#t0824c18'>T 0824c18</a>地，有弗于逮地，有欝單曰四十萬里。』王意欲<a class='ref t' id='t0824c19' href='#t0824c19'>T 0824c19</a>上須彌四寶山王，至忉利天王釋所止處。王<a class='ref t' id='t0824c20' href='#t0824c20'>T 0824c20</a>適生意，便舉七寶、百官俱飛到須彌山上，便<a class='ref t' id='t0824c21' href='#t0824c21'>T 0824c21</a>前入天王釋宮。釋遙見文陀竭王來，便起迎<a class='ref t' id='t0824c22' href='#t0824c22'>T 0824c22</a>之言：『數聞功德，欲相見日久。仁者來，大善！』便<a class='ref t' id='t0824c23' href='#t0824c23'>T 0824c23</a>牽與共坐，以半之座與文陀竭王。適坐，左右<a class='ref t' id='t0824c24' href='#t0824c24'>T 0824c24</a>顧視天上，有玉女侍使，皆以七寶金銀琉璃、<a class='ref t' id='t0824c25' href='#t0824c25'>T 0824c25</a>水精珊瑚、虎魄車<span class='t-gaiji'>璩<!--gaiji,璩,1[（王＊巨）／木],2&#x249B2;,3--></span>，以為宮殿。見之，心便念<a class='ref t' id='t0824c26' href='#t0824c26'>T 0824c26</a>言：『我有閻浮提、俱耶尼、弗于逮、欝單曰，我舍<a class='ref t' id='t0824c27' href='#t0824c27'>T 0824c27</a>中有雨錢金銀七日七夜。』文陀竭王自念言：<a class='ref t' id='t0824c28' href='#t0824c28'>T 0824c28</a>『使天王釋死去，我欲代其處治天上，如治天<a class='ref t' id='t0824c29' href='#t0824c29'>T 0824c29</a>下時快耶。』王適生意，神便去，即來還在天下，<a class='ref t' id='t0825a01' href='#t0825a01'>T 0825a01</a>便被病困劣著床。王所從群臣官屬，悉在王<a class='ref t' id='t0825a02' href='#t0825a02'>T 0825a02</a>床邊問王：『得無有遺言？』王曰：『有敢問汝曹：「王<a class='ref t' id='t0825a03' href='#t0825a03'>T 0825a03</a>有何等遺言？」汝曹語之言：「王在時治四天下，<a class='ref t' id='t0825a04' href='#t0825a04'>T 0825a04</a>天為雨錢金銀七日七夜，王有千子、七寶，皆<a class='ref t' id='t0825a05' href='#t0825a05'>T 0825a05</a>能飛行。王上忉利天上，天王釋起迎勞賚問<a class='ref t' id='t0825a06' href='#t0825a06'>T 0825a06</a>訊，以半之座坐之，尚復生意欲得天王釋處。<a class='ref t' id='t0825a07' href='#t0825a07'>T 0825a07</a>適生意，便來下在地，即被病困劣。自悔言：『人<a class='ref t' id='t0825a08' href='#t0825a08'>T 0825a08</a>至死無有厭足，知厭足者少耳。』」』經說言，不以<a class='ref t' id='t0825a09' href='#t0825a09'>T 0825a09</a>天雨錢金銀七日七夜故不飽也，其利少耳，<a class='ref t' id='t0825a10' href='#t0825a10'>T 0825a10</a>其過大重，有智之人當思惟是事。復得天王<a class='ref t' id='t0825a11' href='#t0825a11'>T 0825a11</a>釋半尚復不足，人行求道，得須陀洹、斯陀含、<a class='ref t' id='t0825a12' href='#t0825a12'>T 0825a12</a>阿那含、阿羅漢、辟支佛，至得佛道乃厭足耳。」<a class='ref t' id='t0825a13' href='#t0825a13'>T 0825a13</a>佛告阿難：「時文陀竭王者，是我身也。」</p>
<p>佛說如<a class='ref t' id='t0825a14' href='#t0825a14'>T 0825a14</a>是，阿難歡喜，為佛作禮。</p>
<a class='ref t' id='t0825a15' href='#t0825a15'>T 0825a15</a>
<p class='endsutta'><span class='t-juanname'>佛說文陀竭王經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
