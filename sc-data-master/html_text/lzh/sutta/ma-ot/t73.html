<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t73' lang='lzh'>
<header class='mirror'>
<h1 class='mirror-row'><span class='mirror-left latin'>T73</span> <span class='mirror-right'>佛說須達經</span></h1>
</header>
　<a class='ref t' id='t0879a03' href='#t0879a03'>T 0879a03</a><a class='ref t' id='t0879a04' href='#t0879a04'>T 0879a04</a><a class='ref t' id='t0879a05' href='#t0879a05'>T 0879a05</a><a class='ref t' id='t0879a06' href='#t0879a06'>T 0879a06</a><a class='ref t' id='t0879a08' href='#t0879a08'>T 0879a08</a>
<p class='suttainfo'><span class='t-juanname'>佛說須達經</span><br>
<a class='ref t' id='t0879a09' href='#t0879a09'>T 0879a09</a><a class='ref t' id='t0879a10' href='#t0879a10'>T 0879a10</a> <span class='scribe'>蕭齊中印度三藏求那毗地譯</span></p>
<p><a class='ref t' id='t0879a11' href='#t0879a11'>T 0879a11</a>聞如是：</p>
<p>一時，婆伽婆在舍衛城祇樹給孤獨<a class='ref t' id='t0879a12' href='#t0879a12'>T 0879a12</a>園。彼時，須達居士至世尊所，到已禮世尊足，<a class='ref t' id='t0879a13' href='#t0879a13'>T 0879a13</a>却坐一面。須達居士却坐一面已，世尊告曰：<a class='ref t' id='t0879a14' href='#t0879a14'>T 0879a14</a>「頗有，居士！在家施與不？」</p>
<p>「唯世尊！在家有施與<a class='ref t' id='t0879a15' href='#t0879a15'>T 0879a15</a>者，所有施不能妙食，有雜穬麻子為羹，薑<a class='ref t' id='t0879a16' href='#t0879a16'>T 0879a16</a>一枚以為施。」</p>
<p>「此，居士！非妙施。有妙施者，二俱<a class='ref t' id='t0879a17' href='#t0879a17'>T 0879a17</a>有報。此居士！為非妙施者，彼不信施，亦不時<a class='ref t' id='t0879a18' href='#t0879a18'>T 0879a18</a>施，不自手施，亦不就往而施，不知、不有信，亦<a class='ref t' id='t0879a19' href='#t0879a19'>T 0879a19</a>不知有報而行施。當知有如是報，意亦不在<a class='ref t' id='t0879a20' href='#t0879a20'>T 0879a20</a>妙有屋舍，意亦不在諸妙物，意亦不在衣被，<a class='ref t' id='t0879a21' href='#t0879a21'>T 0879a21</a>亦不在妙食，意亦不在妙五樂婬。何以故？此<a class='ref t' id='t0879a22' href='#t0879a22'>T 0879a22</a>居士！行非施報故。居士！行非施者，當有信，隨<a class='ref t' id='t0879a23' href='#t0879a23'>T 0879a23</a>時施、自手施、往而施，有知、有信，知有報因緣<a class='ref t' id='t0879a24' href='#t0879a24'>T 0879a24</a>已而施與。當知彼有此報，意便在妙家業，報<a class='ref t' id='t0879a25' href='#t0879a25'>T 0879a25</a>極妙諸具、極妙衣、有極妙食、意作妙五樂婬。<a class='ref t' id='t0879a26' href='#t0879a26'>T 0879a26</a>何以故？此居士！當知彼有施。此居士！行妙施，<a class='ref t' id='t0879a27' href='#t0879a27'>T 0879a27</a>不信施與，不隨時與，不自以手施與，不往而<a class='ref t' id='t0879a28' href='#t0879a28'>T 0879a28</a>施，亦不知亦不信，亦不知有因緣行果報，而<a class='ref t' id='t0879b01' href='#t0879b01'>T 0879b01</a>行施與。當知彼受如是報，意亦不在妙家業，<a class='ref t' id='t0879b02' href='#t0879b02'>T 0879b02</a>意亦不在好衣，意亦不在好食，意亦不在妙<a class='ref t' id='t0879b03' href='#t0879b03'>T 0879b03</a>五樂婬。何以故？居士！此非施故。此居士！妙好<a class='ref t' id='t0879b04' href='#t0879b04'>T 0879b04</a>施者，信樂施，隨時施，自手施，往而施與，有<a class='ref t' id='t0879b05' href='#t0879b05'>T 0879b05</a>知有信，知有行果報而行施與。當知彼如是<a class='ref t' id='t0879b06' href='#t0879b06'>T 0879b06</a>得報，意在妙家業，至妙五樂婬、意在食。何以<a class='ref t' id='t0879b07' href='#t0879b07'>T 0879b07</a>故？此居士！當如是隨時施報。何以故？此居<a class='ref t' id='t0879b08' href='#t0879b08'>T 0879b08</a>士！昔有過去世，有鞞藍大婆羅門，大富極富，<a class='ref t' id='t0879b09' href='#t0879b09'>T 0879b09</a>多錢財多諸雜物，彼如是作大施，以八十四<a class='ref t' id='t0879b10' href='#t0879b10'>T 0879b10</a>千金鉢碎銀滿中；彼如是行大施，以八十四<a class='ref t' id='t0879b11' href='#t0879b11'>T 0879b11</a>千銀鉢滿中碎金；彼如是行大施，彼以八<a class='ref t' id='t0879b12' href='#t0879b12'>T 0879b12</a>十四千象，諸具嚴飾象白如雪；彼如是行大<a class='ref t' id='t0879b13' href='#t0879b13'>T 0879b13</a>施，以八十四千馬，諸具嚴飾金為珓珞；如<a class='ref t' id='t0879b14' href='#t0879b14'>T 0879b14</a>是行大施，以八十四千牛以衣繫之，<span class='t-gaiji'>［（殼－一）／牛］<!--gaiji,,1[（殼－一）／牛],2&#x246D3;,3--></span>之常<a class='ref t' id='t0879b15' href='#t0879b15'>T 0879b15</a>滿器；彼如是行大施，以八十四千玉女端正<a class='ref t' id='t0879b16' href='#t0879b16'>T 0879b16</a>姝妙，一切諸珓珞極嚴飾之；如是行大施，<a class='ref t' id='t0879b17' href='#t0879b17'>T 0879b17</a>餘不可數餘食諸味。謂彼居士鞞藍大富婆<a class='ref t' id='t0879b18' href='#t0879b18'>T 0879b18</a>羅門作如是大施，施與閻浮提凡夫人，寧施<a class='ref t' id='t0879b19' href='#t0879b19'>T 0879b19</a>與彼一仙人，得福多。雖居士鞞藍大富婆羅<a class='ref t' id='t0879b20' href='#t0879b20'>T 0879b20</a>門作如是大施，施與閻浮提仙人者，不如施<a class='ref t' id='t0879b21' href='#t0879b21'>T 0879b21</a>與一須陀洹，此得福多。雖彼居士鞞藍大富<a class='ref t' id='t0879b22' href='#t0879b22'>T 0879b22</a>婆羅門，施與閻浮提凡夫人及仙人、<a class='ref t' id='t0879b23' href='#t0879b23'>T 0879b23</a>百須陀洹，不如施與一斯陀含，此得福多。雖<a class='ref t' id='t0879b24' href='#t0879b24'>T 0879b24</a>居士鞞藍大富婆羅門，作如是施與閻浮提<a class='ref t' id='t0879b25' href='#t0879b25'>T 0879b25</a>凡夫人、仙人、百須陀洹、百斯陀含，不如施與<a class='ref t' id='t0879b26' href='#t0879b26'>T 0879b26</a>一阿那含，此得福多。雖居士鞞藍大富婆羅<a class='ref t' id='t0879b27' href='#t0879b27'>T 0879b27</a>門，作如是施與閻浮提凡夫人至百阿那含，<a class='ref t' id='t0879b28' href='#t0879b28'>T 0879b28</a>不如施與一阿羅漢，得福多。謂居士！雖鞞藍<a class='ref t' id='t0879c01' href='#t0879c01'>T 0879c01</a>大富婆羅門，作如是施與閻浮提凡夫人至<a class='ref t' id='t0879c02' href='#t0879c02'>T 0879c02</a>百阿羅漢，不如施一辟支佛，得福多。謂居士！<a class='ref t' id='t0879c03' href='#t0879c03'>T 0879c03</a>雖鞞藍大富婆羅門作如是施，施與閻浮提<a class='ref t' id='t0879c04' href='#t0879c04'>T 0879c04</a>凡夫人至百辟支佛，不如施與如來、無所著、<a class='ref t' id='t0879c05' href='#t0879c05'>T 0879c05</a>等正覺，此得福多。謂居士鞞藍大富婆羅門<a class='ref t' id='t0879c06' href='#t0879c06'>T 0879c06</a>作如是施，施與閻浮提凡夫人至百辟支佛，<a class='ref t' id='t0879c07' href='#t0879c07'>T 0879c07</a>作房舍以施與招提僧者，得福多。謂居士鞞<a class='ref t' id='t0879c08' href='#t0879c08'>T 0879c08</a>藍大富婆羅門作如是施，施與閻浮提凡夫<a class='ref t' id='t0879c09' href='#t0879c09'>T 0879c09</a>人，至作房舍已施與招提僧，不如以清淨意<a class='ref t' id='t0879c10' href='#t0879c10'>T 0879c10</a>作三自歸佛法及比丘僧、受其戒，此得福多。<a class='ref t' id='t0879c11' href='#t0879c11'>T 0879c11</a>謂居士鞞藍大富婆羅門作如是大施，施與<a class='ref t' id='t0879c12' href='#t0879c12'>T 0879c12</a>閻浮提凡夫人至以清淨行三自歸佛法及<a class='ref t' id='t0879c13' href='#t0879c13'>T 0879c13</a>比丘僧、受其戒，不如於一切眾生行於慈至<a class='ref t' id='t0879c14' href='#t0879c14'>T 0879c14</a><span class='t-gaiji'>［（殼－一）／牛］<!--gaiji,,1[（殼－一）／牛],2&#x246D3;,3--></span>牛頃，此得福多。謂居士鞞藍大富婆羅門<a class='ref t' id='t0879c15' href='#t0879c15'>T 0879c15</a>作如是施與閻浮提凡夫人，至謂於一切眾<a class='ref t' id='t0879c16' href='#t0879c16'>T 0879c16</a>生分別行慈，下至<span class='t-gaiji'>［（殼－一）／牛］<!--gaiji,,1[（殼－一）／牛],2&#x246D3;,3--></span>牛頃；謂一切行無常、苦、<a class='ref t' id='t0879c17' href='#t0879c17'>T 0879c17</a>空、無我，思惟念者，下至彈指頃，此得福多。汝<a class='ref t' id='t0879c18' href='#t0879c18'>T 0879c18</a>居士！作如是念：『彼居士鞞藍大富婆羅門異<a class='ref t' id='t0879c19' href='#t0879c19'>T 0879c19</a>耶？』莫作是念，我即是彼名鞞藍大富婆羅門！<a class='ref t' id='t0879c20' href='#t0879c20'>T 0879c20</a>如是，居士！自住於饒益及饒益他、饒益多人，<a class='ref t' id='t0879c21' href='#t0879c21'>T 0879c21</a>愍於世間，以義以樂安隱天及人，如是為說<a class='ref t' id='t0879c22' href='#t0879c22'>T 0879c22</a>法，未至竟盡，未至竟無垢，未至竟梵行，未<a class='ref t' id='t0879c23' href='#t0879c23'>T 0879c23</a>至竟行梵行，彼故未脫生老病死憂慼不樂，<a class='ref t' id='t0879c24' href='#t0879c24'>T 0879c24</a>我說未脫苦。此居士！今如來出世間，無所著、<a class='ref t' id='t0879c25' href='#t0879c25'>T 0879c25</a>等正覺、明行成為、善逝、世間解、無上士、道法御、<a class='ref t' id='t0879c26' href='#t0879c26'>T 0879c26</a>天人師、佛、世尊，今自為故、為他故、為多人故、<a class='ref t' id='t0879c27' href='#t0879c27'>T 0879c27</a>愍世間故，以義以樂安隱天及人。我今為說<a class='ref t' id='t0879c28' href='#t0879c28'>T 0879c28</a>法，至竟盡、至竟無垢、至竟梵行、至竟行梵行，<a class='ref t' id='t0880a01' href='#t0880a01'>T 0880a01</a>今以得脫生老病死憂慼不樂苦，我說已離<a class='ref t' id='t0880a02' href='#t0880a02'>T 0880a02</a>苦。」</p>
<p>佛如是說。居士須達聞世尊所說，歡喜<a class='ref t' id='t0880a03' href='#t0880a03'>T 0880a03</a>而樂。</p>
<a class='ref t' id='t0880a04' href='#t0880a04'>T 0880a04</a>
<p class='endsutta'><span class='t-juanname'>佛說須達經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
