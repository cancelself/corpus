<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t37' lang='lzh'>
<header class='mirror'>
<h1 class='mirror-row'><span class='mirror-left latin'>T37</span> <span class='mirror-right'>佛說緣本致經</span></h1>
</header>
　<a class='ref t' id='t0820b18' href='#t0820b18'>T 0820b18</a><a class='ref t' id='t0820b19' href='#t0820b19'>T 0820b19</a><a class='ref t' id='t0820b20' href='#t0820b20'>T 0820b20</a><a class='ref t' id='t0820b21' href='#t0820b21'>T 0820b21</a>
<p class='suttainfo'><span class='t-juanname'>佛說緣本致經</span><br>
<a class='ref t' id='t0820b22' href='#t0820b22'>T 0820b22</a><a class='ref t' id='t0820b23' href='#t0820b23'>T 0820b23</a> <span class='scribe'>失譯人名今附東晉錄</span></p>
<p><a class='ref t' id='t0820b24' href='#t0820b24'>T 0820b24</a>聞如是：</p>
<p>一時，佛在舍衛國祇樹給孤獨園。佛<a class='ref t' id='t0820b25' href='#t0820b25'>T 0820b25</a>告諸比丘：「愛訒深有，榮色未起，為纏沒住，亦<a class='ref t' id='t0820b26' href='#t0820b26'>T 0820b26</a>有本栽，非無緣致。愛有耽荒，本致熟在，狂醉<a class='ref t' id='t0820b27' href='#t0820b27'>T 0820b27</a>為受，不明觀解，是名癡本。</p>
<p><a class='ref t' id='t0820b28' href='#t0820b28'>T 0820b28</a>「癡緣所生，亦為有本。何等為本？眩曜色聲，五<a class='ref t' id='t0820b29' href='#t0820b29'>T 0820b29</a>蓋馳惑，斯生癡本矣。</p>
<p><a class='ref t' id='t0820c01' href='#t0820c01'>T 0820c01</a>「五蓋蔽冥，致影沈吟，亦為有本。何等為本？三<a class='ref t' id='t0820c02' href='#t0820c02'>T 0820c02</a>惡種牽，斯謂為本。</p>
<p><a class='ref t' id='t0820c03' href='#t0820c03'>T 0820c03</a>「三惡栽習，亦為有本。何等為本？不攝根識，斯<a class='ref t' id='t0820c04' href='#t0820c04'>T 0820c04</a>亦為本。</p>
<p><a class='ref t' id='t0820c05' href='#t0820c05'>T 0820c05</a>「不攝根識，緣致有本。何等為本？謂非所應念，<a class='ref t' id='t0820c06' href='#t0820c06'>T 0820c06</a>專候不已，斯謂本也。</p>
<p>「非應所念，亦從本緣，<a class='ref t' id='t0820c07' href='#t0820c07'>T 0820c07</a>不為無本。何等為本？不從正信，迷於所向，<a class='ref t' id='t0820c08' href='#t0820c08'>T 0820c08</a>斯謂本也。</p>
<p>「不信從謬，亦有緣致，非為無本。何<a class='ref t' id='t0820c09' href='#t0820c09'>T 0820c09</a>等為本？惡師所引，非法聽受，斯謂為本。</p>
<p>「非正<a class='ref t' id='t0820c10' href='#t0820c10'>T 0820c10</a>失聽，亦有緣本。何等為本？違背賢聖英<span class='t-gaiji'>俊<!--gaiji,俊,1[仁-二＋（隹／乃）],2&#x347A;,3--></span>之<a class='ref t' id='t0820c11' href='#t0820c11'>T 0820c11</a>聚，斯謂為本。</p>
<p><a class='ref t' id='t0820c12' href='#t0820c12'>T 0820c12</a>「乖錯賢<span class='t-gaiji'>俊<!--gaiji,俊,1[仁-二＋（隹／乃）],2&#x347A;,3--></span>緣致違背，亦為有本。何等為本？<a class='ref t' id='t0820c13' href='#t0820c13'>T 0820c13</a>失於戴仰虛心集樂，斯謂本矣。如是，比丘！<a class='ref t' id='t0820c14' href='#t0820c14'>T 0820c14</a>夫失賢眾清高之聚，身口意行視聽惑滿，胸<a class='ref t' id='t0820c15' href='#t0820c15'>T 0820c15</a>心閉塞矣。以非法見，信向毀矣。正道負背則<a class='ref t' id='t0820c16' href='#t0820c16'>T 0820c16</a>邪見增，邪見增則內攝喪，內攝喪則三惡興<a class='ref t' id='t0820c17' href='#t0820c17'>T 0820c17</a>恣，三惡興恣則五蓋盈滿，五蓋盈滿則癡本<a class='ref t' id='t0820c18' href='#t0820c18'>T 0820c18</a>足，癡本足則愛受盛，以斯轉種增著猗有，塵<a class='ref t' id='t0820c19' href='#t0820c19'>T 0820c19</a>染無際矣。</p>
<p><a class='ref t' id='t0820c20' href='#t0820c20'>T 0820c20</a>「度世明慧，昇于脫要，亦為有本。何謂度世智<a class='ref t' id='t0820c21' href='#t0820c21'>T 0820c21</a>慧解脫之本？七覺法妙，謂為致本。</p>
<p><a class='ref t' id='t0820c22' href='#t0820c22'>T 0820c22</a>「七覺鏡照，亦為有本。何等為本？謂四意止，斯<a class='ref t' id='t0820c23' href='#t0820c23'>T 0820c23</a>則覺本。</p>
<p>「四意靜止，由從有本，非無有本。其義<a class='ref t' id='t0820c24' href='#t0820c24'>T 0820c24</a>焉在？謂清淨潔妙，其行在三。</p>
<p><a class='ref t' id='t0820c25' href='#t0820c25'>T 0820c25</a>「三清淨行，亦為有本，非無有本。本義為何？<a class='ref t' id='t0820c26' href='#t0820c26'>T 0820c26</a>謂守攝諸根，斯則為本。</p>
<p><a class='ref t' id='t0820c27' href='#t0820c27'>T 0820c27</a>「守攝諸根，亦為有本，非無有本。本義為何？謂<a class='ref t' id='t0820c28' href='#t0820c28'>T 0820c28</a>鏡鑑玄照，斯為本念矣。</p>
<p><a class='ref t' id='t0820c29' href='#t0820c29'>T 0820c29</a>「本念照往，亦為有本，緣致入正。何等為本？本<a class='ref t' id='t0821a01' href='#t0821a01'>T 0821a01</a>念造勝，謂之樹信。</p>
<p><a class='ref t' id='t0821a02' href='#t0821a02'>T 0821a02</a>「信亦有本，不為無本。何等信本？謂多聞經道<a class='ref t' id='t0821a03' href='#t0821a03'>T 0821a03</a>次第典要，斯謂為本。</p>
<p><a class='ref t' id='t0821a04' href='#t0821a04'>T 0821a04</a>「聞於經法，亦為有本，不為無本。何等聞法？謂<a class='ref t' id='t0821a05' href='#t0821a05'>T 0821a05</a>賢行澄清業真者也。</p>
<p><a class='ref t' id='t0821a06' href='#t0821a06'>T 0821a06</a>「賢者清淨，亦為有本。何等為本？謂<span class='t-gaiji'>俊<!--gaiji,俊,1[仁-二＋（隹／乃）],2&#x347A;,3--></span>行清<a class='ref t' id='t0821a07' href='#t0821a07'>T 0821a07</a>真潔白之聚。</p>
<p><a class='ref t' id='t0821a08' href='#t0821a08'>T 0821a08</a>「如是，比丘！賢者集勝依附明哲，奉事多聞能<a class='ref t' id='t0821a09' href='#t0821a09'>T 0821a09</a>致信本，信本已立便得正念，正念已樹守攝<a class='ref t' id='t0821a10' href='#t0821a10'>T 0821a10</a>諸根，根守已建登三行淨，已三清淨便四意<a class='ref t' id='t0821a11' href='#t0821a11'>T 0821a11</a>止，四意止立便七覺意；七覺意成立，是即無<a class='ref t' id='t0821a12' href='#t0821a12'>T 0821a12</a>為解脫度世。」</p>
<p>佛說如是，弟子受行。</p>
<a class='ref t' id='t0821a13' href='#t0821a13'>T 0821a13</a>
<p class='endsutta'><span class='t-juanname'>佛說緣本致經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
