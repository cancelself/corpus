<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t4' lang='lzh'>
<header class='mirror'>
<h1 class='mirror-row'><span class='mirror-left latin'>T4</span> <span class='mirror-right'>七佛父母姓字經</span></h1>
</header>
　<a class='ref t' id='t0159a21' href='#t0159a21'>T 0159a21</a><a class='ref t' id='t0159a22' href='#t0159a22'>T 0159a22</a><a class='ref t' id='t0159a23' href='#t0159a23'>T 0159a23</a><a class='ref t' id='t0159a24' href='#t0159a24'>T 0159a24</a>
<p class='suttainfo'><span class='t-juanname'>七佛父母姓字經</span><br>
<a class='ref t' id='t0159a25' href='#t0159a25'>T 0159a25</a><a class='ref t' id='t0159a26' href='#t0159a26'>T 0159a26</a> <span class='scribe'>失譯附前魏譯</span></p>
<p><a class='ref t' id='t0159a27' href='#t0159a27'>T 0159a27</a>聞如是：</p>
<p>一時，佛在舍衛國，國中有婦人，子字<a class='ref t' id='t0159a28' href='#t0159a28'>T 0159a28</a>無延，因號無延母。佛將五百比丘，到無延<a class='ref t' id='t0159a29' href='#t0159a29'>T 0159a29</a>母家，殿上坐飯。飯已，有數十比丘，於屏處相<a class='ref t' id='t0159b01' href='#t0159b01'>T 0159b01</a>與共語言：「佛是我所尊事神無極，佛自在意<a class='ref t' id='t0159b02' href='#t0159b02'>T 0159b02</a>變化，何等不作知已去佛及當來佛年紀、<a class='ref t' id='t0159b03' href='#t0159b03'>T 0159b03</a>壽命、父母、姓字、弟子幾人？所施行志意教令？」</p>
<p><a class='ref t' id='t0159b04' href='#t0159b04'>T 0159b04</a>佛以天耳聞諸比丘共說是事。佛即到諸比<a class='ref t' id='t0159b05' href='#t0159b05'>T 0159b05</a>丘所問言：「屬者若曹共議語何等？」諸比<a class='ref t' id='t0159b06' href='#t0159b06'>T 0159b06</a>丘言：「我思念佛最神道德妙達所知高遠，無<a class='ref t' id='t0159b07' href='#t0159b07'>T 0159b07</a>能過佛者。佛乃知前已去佛及當來佛年紀、<a class='ref t' id='t0159b08' href='#t0159b08'>T 0159b08</a>壽命、父母、姓字、弟子幾人、所施行志意教令。」<a class='ref t' id='t0159b09' href='#t0159b09'>T 0159b09</a>佛言：「善哉！善哉！當爾。若曹行沙門，但當念<a class='ref t' id='t0159b10' href='#t0159b10'>T 0159b10</a>是諸善耳。」佛言：「若曹欲聞已去佛及父母諸<a class='ref t' id='t0159b11' href='#t0159b11'>T 0159b11</a>弟子姓字不？」諸比丘言：「願欲聞之。」</p>
<p>佛言：「皆<a class='ref t' id='t0159b12' href='#t0159b12'>T 0159b12</a>聽！第一佛字維衛佛，般泥洹已來九十一劫。<a class='ref t' id='t0159b13' href='#t0159b13'>T 0159b13</a>第二佛字式佛，般泥洹已來三十一劫。第三<a class='ref t' id='t0159b14' href='#t0159b14'>T 0159b14</a>佛字隨葉佛，般泥洹已來同三十一劫。是披<a class='ref t' id='t0159b15' href='#t0159b15'>T 0159b15</a>地羅劫中，當有兩五百佛。第一者拘樓秦佛，<a class='ref t' id='t0159b16' href='#t0159b16'>T 0159b16</a>第二佛者拘那含牟尼佛，第三者迦葉佛，第<a class='ref t' id='t0159b17' href='#t0159b17'>T 0159b17</a>四者我字釋迦文尼佛。</p>
<p><a class='ref t' id='t0159b18' href='#t0159b18'>T 0159b18</a>「維衛佛姓拘隣，式佛亦姓拘隣，隨葉佛亦姓<a class='ref t' id='t0159b19' href='#t0159b19'>T 0159b19</a>拘隣。拘樓秦佛姓迦葉，拘那含牟尼佛亦<a class='ref t' id='t0159b20' href='#t0159b20'>T 0159b20</a>姓迦葉，迦葉佛亦姓迦葉。今我作釋迦文尼<a class='ref t' id='t0159b21' href='#t0159b21'>T 0159b21</a>佛姓瞿曇。</p>
<p>「維衛佛剎利種，式佛亦剎利種，隨<a class='ref t' id='t0159b22' href='#t0159b22'>T 0159b22</a>葉佛亦剎利種。拘樓秦佛婆羅門種，拘那<a class='ref t' id='t0159b23' href='#t0159b23'>T 0159b23</a>含牟尼佛亦婆羅門種，迦葉佛亦婆羅門種。<a class='ref t' id='t0159b24' href='#t0159b24'>T 0159b24</a>今我作釋迦文尼佛剎利種。</p>
<p>「維衛佛，父字槃<a class='ref t' id='t0159b25' href='#t0159b25'>T 0159b25</a>裱剎利王，母字槃頭末陀，所治國名剎末提。<a class='ref t' id='t0159b26' href='#t0159b26'>T 0159b26</a>式佛，父字阿輪拏剎利王，母字波羅呵越提，<a class='ref t' id='t0159b27' href='#t0159b27'>T 0159b27</a>所治國名阿樓那惒提。<a class='ref t' id='t0159b28' href='#t0159b28'>T 0159b28</a>隨葉佛，父字須波羅提惒剎利王，母字耶舍<a class='ref t' id='t0159b29' href='#t0159b29'>T 0159b29</a>越提，所治國名阿耨憂摩。<a class='ref t' id='t0159c01' href='#t0159c01'>T 0159c01</a>拘樓秦佛，父字阿枝違兜，婆羅門種，母字隨<a class='ref t' id='t0159c02' href='#t0159c02'>T 0159c02</a>舍迦，所在國名輪訶唎提那，王字須訶提。<a class='ref t' id='t0159c03' href='#t0159c03'>T 0159c03</a>拘那含牟尼佛，父字耶睒鉢多，婆羅門種。<a class='ref t' id='t0159c04' href='#t0159c04'>T 0159c04</a>母字欝多羅，所在國名差摩越提，王字差<a class='ref t' id='t0159c05' href='#t0159c05'>T 0159c05</a>摩。<a class='ref t' id='t0159c06' href='#t0159c06'>T 0159c06</a>迦葉佛，父字阿枝達耶婆羅門種，母字檀那<a class='ref t' id='t0159c07' href='#t0159c07'>T 0159c07</a>越提耶，所在國名波羅私，其王名其甚墮。<a class='ref t' id='t0159c08' href='#t0159c08'>T 0159c08</a>今我作釋迦文尼佛，父字閱頭檀剎利王，母<a class='ref t' id='t0159c09' href='#t0159c09'>T 0159c09</a>字摩訶摩耶，所治國名迦維羅衛，先大王名<a class='ref t' id='t0159c10' href='#t0159c10'>T 0159c10</a>槃提。</p>
<p><a class='ref t' id='t0159c11' href='#t0159c11'>T 0159c11</a>「維衛佛在世壽八萬歲，式佛在世壽七萬歲，<a class='ref t' id='t0159c12' href='#t0159c12'>T 0159c12</a>隨葉佛在世壽六萬歲，拘樓秦佛在世壽四<a class='ref t' id='t0159c13' href='#t0159c13'>T 0159c13</a>萬歲，拘那鋡牟尼佛在世壽三萬歲，迦葉佛<a class='ref t' id='t0159c14' href='#t0159c14'>T 0159c14</a>在世壽二萬歲。今我作釋迦文佛裁壽百歲<a class='ref t' id='t0159c15' href='#t0159c15'>T 0159c15</a>或長或短。</p>
<p>「維衛佛子字須曰多鞬陀，式佛子<a class='ref t' id='t0159c16' href='#t0159c16'>T 0159c16</a>字阿兜羅，隨葉佛子字須波羅曰，拘樓秦佛<a class='ref t' id='t0159c17' href='#t0159c17'>T 0159c17</a>子字欝多羅，拘那含牟尼佛子字墮夷陀<a class='ref t' id='t0159c18' href='#t0159c18'>T 0159c18</a>先那，迦葉佛子字沙多和。今我作釋迦文尼<a class='ref t' id='t0159c19' href='#t0159c19'>T 0159c19</a>佛子字羅云。</p>
<p><a class='ref t' id='t0159c20' href='#t0159c20'>T 0159c20</a>「維衛佛得道為佛時，於波陀羅樹下。式佛得<a class='ref t' id='t0159c21' href='#t0159c21'>T 0159c21</a>道為佛時，於分塗利樹下。隨葉佛得道為佛<a class='ref t' id='t0159c22' href='#t0159c22'>T 0159c22</a>時，於薩羅樹下。拘樓秦佛得道為佛時，於斯<a class='ref t' id='t0159c23' href='#t0159c23'>T 0159c23</a>利樹下。拘那含牟尼佛得道為佛時，於烏暫<a class='ref t' id='t0159c24' href='#t0159c24'>T 0159c24</a>樹下。迦葉佛得道為佛時，於尼拘類樹下。<a class='ref t' id='t0159c25' href='#t0159c25'>T 0159c25</a>今我作釋迦文尼佛時，於阿沛多樹下。</p>
<p><a class='ref t' id='t0159c26' href='#t0159c26'>T 0159c26</a>「侍維衛佛者字阿輪，侍式佛者字差摩竭，侍<a class='ref t' id='t0159c27' href='#t0159c27'>T 0159c27</a>隨葉佛者字復枝葉，侍拘樓秦佛者字浮提，<a class='ref t' id='t0159c28' href='#t0159c28'>T 0159c28</a>侍拘那含牟尼佛者字薩質，侍迦葉佛者字<a class='ref t' id='t0159c29' href='#t0159c29'>T 0159c29</a>薩波蜜。今我作釋迦文尼佛，侍者字阿難。</p>
<p><a class='ref t' id='t0160a01' href='#t0160a01'>T 0160a01</a>「維衛佛第一弟子字為塞，第二弟子字質含。<a class='ref t' id='t0160a02' href='#t0160a02'>T 0160a02</a>式佛第一弟子字阿比務，第二弟子字三參。<a class='ref t' id='t0160a03' href='#t0160a03'>T 0160a03</a>隨葉佛第一弟子字佛提，第二弟子字欝多。<a class='ref t' id='t0160a04' href='#t0160a04'>T 0160a04</a>拘樓秦佛第一弟子字僧耆，第二弟子字維<a class='ref t' id='t0160a05' href='#t0160a05'>T 0160a05</a>留。拘那含牟尼佛第一弟子字轉輪，第<a class='ref t' id='t0160a06' href='#t0160a06'>T 0160a06</a>二弟子字欝多。迦葉佛第一弟子字質耶輪，<a class='ref t' id='t0160a07' href='#t0160a07'>T 0160a07</a>第二弟子字波達和。今我作釋迦文尼佛第<a class='ref t' id='t0160a08' href='#t0160a08'>T 0160a08</a>一弟子字舍利弗羅，第二弟子字摩目乾<a class='ref t' id='t0160a09' href='#t0160a09'>T 0160a09</a>連。</p>
<p><a class='ref t' id='t0160a10' href='#t0160a10'>T 0160a10</a>「維衛佛前後三會為諸比丘說經，第一會說經，<a class='ref t' id='t0160a11' href='#t0160a11'>T 0160a11</a>有十萬比丘皆得阿羅漢，第二會說經，有九<a class='ref t' id='t0160a12' href='#t0160a12'>T 0160a12</a>萬比丘皆得阿羅漢，第三會說經，有八萬<a class='ref t' id='t0160a13' href='#t0160a13'>T 0160a13</a>比丘皆得阿羅漢。式佛亦三會說經，第一會<a class='ref t' id='t0160a14' href='#t0160a14'>T 0160a14</a>說經，有九萬比丘皆得阿羅漢，第二會說經<a class='ref t' id='t0160a15' href='#t0160a15'>T 0160a15</a>有八萬比丘皆得阿羅漢，第三會說經，有七<a class='ref t' id='t0160a16' href='#t0160a16'>T 0160a16</a>萬比丘皆得阿羅漢。隨葉佛再會說經，第一<a class='ref t' id='t0160a17' href='#t0160a17'>T 0160a17</a>會說經，有七萬比丘皆得阿羅漢，第二會<a class='ref t' id='t0160a18' href='#t0160a18'>T 0160a18</a>說經，有六萬比丘皆得阿羅漢。拘樓秦佛一<a class='ref t' id='t0160a19' href='#t0160a19'>T 0160a19</a>會說經，有四萬比丘皆得阿羅漢。拘那含<a class='ref t' id='t0160a20' href='#t0160a20'>T 0160a20</a>牟尼佛一會說經，有三萬比丘皆得阿羅漢。<a class='ref t' id='t0160a21' href='#t0160a21'>T 0160a21</a>迦葉佛一會說經，有二萬比丘皆得阿羅漢。<a class='ref t' id='t0160a22' href='#t0160a22'>T 0160a22</a>今我作釋迦文尼佛一會說經，有千二百五<a class='ref t' id='t0160a23' href='#t0160a23'>T 0160a23</a>十比丘皆得阿羅漢。」</p>
<p><a class='ref t' id='t0160a24' href='#t0160a24'>T 0160a24</a>佛告諸比丘言：「佛智不可計量亦不可稱，<a class='ref t' id='t0160a25' href='#t0160a25'>T 0160a25</a>能知七佛本所生父母國王所施行。」</p>
<p>佛告諸<a class='ref t' id='t0160a26' href='#t0160a26'>T 0160a26</a>比丘：「經不可不學，道不可不為。佛者譬<a class='ref t' id='t0160a27' href='#t0160a27'>T 0160a27</a>如大海水中船師，數千萬人皆仰以得渡海，<a class='ref t' id='t0160a28' href='#t0160a28'>T 0160a28</a>佛教天下皆使為善，得道度世亦如是。」</p>
<p>諸比<a class='ref t' id='t0160a29' href='#t0160a29'>T 0160a29</a>丘聞經歡喜，作禮而退。</p>
<a class='ref t' id='t0160b01' href='#t0160b01'>T 0160b01</a>
<p class='endsutta'><span class='t-juanname'>七佛父母姓字經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
