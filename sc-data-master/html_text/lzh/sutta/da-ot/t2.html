<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t2' lang='lzh'>
<header class='mirror'>
<h1 class='mirror-row'><span class='mirror-left latin'>T2</span> <span class='mirror-right'>佛說七佛經</span></h1>
</header>
<a class='ref t' id='t0150a01' href='#t0150a01'>T 0150a01</a><a class='ref t' id='t0150a02' href='#t0150a02'>T 0150a02</a><a class='ref t' id='t0150a03' href='#t0150a03'>T 0150a03</a>
<p class='suttainfo'><span class='t-juanname'>佛說七佛經</span><br>
<a class='ref t' id='t0150a04' href='#t0150a04'>T 0150a04</a><a class='ref t' id='t0150a05' href='#t0150a05'>T 0150a05</a> <span class='scribe'>西天譯經三藏朝散大夫試鴻臚卿<a class='ref t' id='t0150a06' href='#t0150a06'>T 0150a06</a>傳教大師臣法天奉　詔譯</span></p>
<p><a class='ref t' id='t0150a07' href='#t0150a07'>T 0150a07</a>如是我聞：</p>
<p>一時，佛在舍衛國祇樹給孤獨園。<a class='ref t' id='t0150a08' href='#t0150a08'>T 0150a08</a>爾時有大苾芻眾，持鉢食時詣迦里梨道場，<a class='ref t' id='t0150a09' href='#t0150a09'>T 0150a09</a>共坐思惟：「過去世時有何佛出現，族姓壽量<a class='ref t' id='t0150a10' href='#t0150a10'>T 0150a10</a>其義云何？」如是思已，互相推問而不能知。</p>
<p><a class='ref t' id='t0150a11' href='#t0150a11'>T 0150a11</a>爾時，世尊知此苾芻思惟是事，即從座起，詣<a class='ref t' id='t0150a12' href='#t0150a12'>T 0150a12</a>迦里梨道場，結跏趺坐。時諸苾芻，頭面禮<a class='ref t' id='t0150a13' href='#t0150a13'>T 0150a13</a>足住立一面，合掌恭敬一心瞻仰。</p>
<p><a class='ref t' id='t0150a14' href='#t0150a14'>T 0150a14</a>世尊問曰：「汝諸苾芻，於意云何？」苾芻答言：<a class='ref t' id='t0150a15' href='#t0150a15'>T 0150a15</a>「我等思惟，過去世中有何佛出世？族姓壽量<a class='ref t' id='t0150a16' href='#t0150a16'>T 0150a16</a>皆不能知。」佛告諸苾芻：「汝等樂聞。」苾芻答<a class='ref t' id='t0150a17' href='#t0150a17'>T 0150a17</a>言：「今正是時，願為宣說。」</p>
<p>佛言：「汝等諦聽，<a class='ref t' id='t0150a18' href='#t0150a18'>T 0150a18</a>我今說之。過去九十一劫，有毘婆尸佛、應、正<a class='ref t' id='t0150a19' href='#t0150a19'>T 0150a19</a>等覺，出現世間。三十一劫，有尸棄佛，毘舍<a class='ref t' id='t0150a20' href='#t0150a20'>T 0150a20</a>浮佛、應、正等覺，出現世間。於賢劫中第六劫，<a class='ref t' id='t0150a21' href='#t0150a21'>T 0150a21</a>有俱留孫佛、應、正等覺，出現世間。第七劫，<a class='ref t' id='t0150a22' href='#t0150a22'>T 0150a22</a>有俱那含牟尼佛、應、正等覺，出現世間。第八<a class='ref t' id='t0150a23' href='#t0150a23'>T 0150a23</a>劫，有迦葉波佛、應、正等覺，出現世間。第九<a class='ref t' id='t0150a24' href='#t0150a24'>T 0150a24</a>劫，我釋迦牟尼佛，出世間，應、正等覺。復次<a class='ref t' id='t0150a25' href='#t0150a25'>T 0150a25</a>過去劫中，毘婆尸佛、尸棄佛、毘舍浮佛，宣<a class='ref t' id='t0150a26' href='#t0150a26'>T 0150a26</a>說尸羅清淨戒律，成就智慧最上之行。</p>
<p><a class='ref t' id='t0150a27' href='#t0150a27'>T 0150a27</a>「復次賢劫中，俱留孫佛、俱那含牟尼佛、迦<a class='ref t' id='t0150a28' href='#t0150a28'>T 0150a28</a>葉波佛，亦說清淨律儀及禪定解脫之法；我<a class='ref t' id='t0150a29' href='#t0150a29'>T 0150a29</a>所說法，亦復如是。汝諸苾芻！過去毘婆尸<a class='ref t' id='t0150b01' href='#t0150b01'>T 0150b01</a>佛，剎帝利姓，發淨信心，而求出家，成正覺<a class='ref t' id='t0150b02' href='#t0150b02'>T 0150b02</a>道。尸棄佛、毘舍浮佛，亦剎帝利姓。俱留孫<a class='ref t' id='t0150b03' href='#t0150b03'>T 0150b03</a>佛、俱那含牟尼佛、迦葉佛，婆羅門姓。我生<a class='ref t' id='t0150b04' href='#t0150b04'>T 0150b04</a>淨飯王宮，剎帝利姓。」</p>
<p><a class='ref t' id='t0150b05' href='#t0150b05'>T 0150b05</a>爾時，世尊欲重宣此義，而說頌曰：</p>
<a class='ref t' id='t0150b06' href='#t0150b06'>T 0150b06</a>
<blockquote class='gatha'>
<p>「我說過去世，　　九十一劫中，<a class='ref t' id='t0150b07' href='#t0150b07'>T 0150b07</a><br>
時有毘婆尸，　　出現於世間。<a class='ref t' id='t0150b08' href='#t0150b08'>T 0150b08</a><br>
三十一劫中，　　尸棄、毘舍浮，<a class='ref t' id='t0150b09' href='#t0150b09'>T 0150b09</a><br>
如是正等覺，　　皆姓剎帝利。<a class='ref t' id='t0150b10' href='#t0150b10'>T 0150b10</a><br>
俱留孫如來，　　婆羅門之姓，<a class='ref t' id='t0150b11' href='#t0150b11'>T 0150b11</a><br>
俱那含、迦葉，　　其姓亦復然。<a class='ref t' id='t0150b12' href='#t0150b12'>T 0150b12</a><br>
我處閻浮提，　　而為淨飯子，<a class='ref t' id='t0150b13' href='#t0150b13'>T 0150b13</a><br>
雖證佛菩提，　　亦姓剎帝利。」</p>
</blockquote>
<p><a class='ref t' id='t0150b14' href='#t0150b14'>T 0150b14</a>爾時，世尊說此偈已，告苾芻眾言：「汝等諦聽！<a class='ref t' id='t0150b15' href='#t0150b15'>T 0150b15</a>我今復說七佛如來、應、正等覺所有族號，毘<a class='ref t' id='t0150b16' href='#t0150b16'>T 0150b16</a>婆尸佛、尸棄佛、毘舍浮佛，憍陳族。俱留孫<a class='ref t' id='t0150b17' href='#t0150b17'>T 0150b17</a>佛、俱那含牟尼佛、迦葉波佛，迦葉族。釋迦<a class='ref t' id='t0150b18' href='#t0150b18'>T 0150b18</a>如來，瞿曇族。」</p>
<p><a class='ref t' id='t0150b19' href='#t0150b19'>T 0150b19</a>爾時，世尊重說頌曰：</p>
<a class='ref t' id='t0150b20' href='#t0150b20'>T 0150b20</a>
<blockquote class='gatha'>
<p>「毘婆尸如來、　　尸棄、毘舍浮，<a class='ref t' id='t0150b21' href='#t0150b21'>T 0150b21</a><br>
如是彼三佛，　　悉是憍陳族。<a class='ref t' id='t0150b22' href='#t0150b22'>T 0150b22</a><br>
俱留孫如來、　　俱那含、迦葉，<a class='ref t' id='t0150b23' href='#t0150b23'>T 0150b23</a><br>
如是彼三佛，　　悉是迦葉族。<a class='ref t' id='t0150b24' href='#t0150b24'>T 0150b24</a><br>
我處閻浮界，　　生於淨飯宮，<a class='ref t' id='t0150b25' href='#t0150b25'>T 0150b25</a><br>
出家證菩提，　　是彼瞿曇族。」</p>
</blockquote>
<p><a class='ref t' id='t0150b26' href='#t0150b26'>T 0150b26</a>爾時，世尊說此偈已，告苾芻眾言：「汝等諦聽！<a class='ref t' id='t0150b27' href='#t0150b27'>T 0150b27</a>我今復說七佛如來、應、正等覺壽量長短。毘<a class='ref t' id='t0150b28' href='#t0150b28'>T 0150b28</a>婆尸佛、應、正等覺出現世間，壽八萬歲。尸棄<a class='ref t' id='t0150b29' href='#t0150b29'>T 0150b29</a>佛、應、正等覺，出現世間，壽七萬歲。毘舍浮<a class='ref t' id='t0150c01' href='#t0150c01'>T 0150c01</a>佛、應、正等覺，出現世間，壽六萬歲。俱留孫<a class='ref t' id='t0150c02' href='#t0150c02'>T 0150c02</a>佛、應、正等覺，<span class='corr' title='[　→出] cf.【麗】'>出</span>現世間，壽四萬歲。俱那含<a class='ref t' id='t0150c03' href='#t0150c03'>T 0150c03</a>牟尼佛、應、正等覺，出現世間，壽三萬歲。迦<a class='ref t' id='t0150c04' href='#t0150c04'>T 0150c04</a>葉波佛、應、正等覺，出現世間，壽二萬歲。我<a class='ref t' id='t0150c05' href='#t0150c05'>T 0150c05</a>化五濁眾生，壽百歲故。」</p>
<p><a class='ref t' id='t0150c06' href='#t0150c06'>T 0150c06</a>爾時，世尊重說頌曰：</p>
<a class='ref t' id='t0150c07' href='#t0150c07'>T 0150c07</a>
<blockquote class='gatha'>
<p>「毘婆尸如來、　　尸棄、毘舍浮、<a class='ref t' id='t0150c08' href='#t0150c08'>T 0150c08</a><br>
俱留孫世尊、　　俱那含、迦葉，<a class='ref t' id='t0150c09' href='#t0150c09'>T 0150c09</a><br>
如是出<span class='corr' title='[生→世] cf.【麗】'>世</span>時，　　各自人壽量，<a class='ref t' id='t0150c10' href='#t0150c10'>T 0150c10</a><br>
八萬、次七萬、　　六萬及四萬、<a class='ref t' id='t0150c11' href='#t0150c11'>T 0150c11</a><br>
三萬至二萬，　　如是釋迦佛，<a class='ref t' id='t0150c12' href='#t0150c12'>T 0150c12</a><br>
而出於五濁，　　人壽一百歲。」</p>
</blockquote>
<p><a class='ref t' id='t0150c13' href='#t0150c13'>T 0150c13</a>爾時，世尊說此偈已，告苾芻眾言：「汝等諦聽！<a class='ref t' id='t0150c14' href='#t0150c14'>T 0150c14</a>我今復說七佛如來父母、國城種種名字。毘<a class='ref t' id='t0150c15' href='#t0150c15'>T 0150c15</a>婆尸佛，父名滿度摩王，母名滿度摩，帝城<a class='ref t' id='t0150c16' href='#t0150c16'>T 0150c16</a>亦名滿度摩。尸棄如來，父名阿嚕拏王，母<a class='ref t' id='t0150c17' href='#t0150c17'>T 0150c17</a>同名阿嚕拏，城名阿嚕嚩帝。毘舍浮如來，<a class='ref t' id='t0150c18' href='#t0150c18'>T 0150c18</a>父名穌鉢囉底都王，母名鉢囉婆嚩底，城名<a class='ref t' id='t0150c19' href='#t0150c19'>T 0150c19</a>阿努鉢麼。俱留孫佛，父名野倪也那多，母<a class='ref t' id='t0150c20' href='#t0150c20'>T 0150c20</a>名尾舍佉，王名剎謨剎摩，城名剎摩。俱那<a class='ref t' id='t0150c21' href='#t0150c21'>T 0150c21</a>含牟尼佛，父名野倪也那覩，母名烏多囉，<a class='ref t' id='t0150c22' href='#t0150c22'>T 0150c22</a>王名輸部，城名輸婆嚩帝。迦葉如來，父名<a class='ref t' id='t0150c23' href='#t0150c23'>T 0150c23</a>穌沒囉賀摩，母名沒囉賀摩虞鉢多，王名訖<a class='ref t' id='t0150c24' href='#t0150c24'>T 0150c24</a>里計，城名波羅奈。我今應、正等覺，父名淨<a class='ref t' id='t0150c25' href='#t0150c25'>T 0150c25</a>飯王，母名謨訶摩耶，城名迦毘羅。」</p>
<p><a class='ref t' id='t0150c26' href='#t0150c26'>T 0150c26</a>爾時，世尊重說頌曰：</p>
<a class='ref t' id='t0150c27' href='#t0150c27'>T 0150c27</a>
<blockquote class='gatha'>
<p>「毘婆尸如來，　　彼佛本生處，<a class='ref t' id='t0150c28' href='#t0150c28'>T 0150c28</a><br>
滿度摩為父，　　滿度摩帝母，<a class='ref t' id='t0150c29' href='#t0150c29'>T 0150c29</a><br>
所都大城郭，　　亦名滿度摩，<a class='ref t' id='t0151a01' href='#t0151a01'>T 0151a01</a><br>
時豐國富盛，　　人民恒快<span class='corr' title='[藥→樂] cf.【麗】'>樂</span>。<a class='ref t' id='t0151a02' href='#t0151a02'>T 0151a02</a><br>
尸棄佛世尊，　　阿嚕拏王父，<a class='ref t' id='t0151a03' href='#t0151a03'>T 0151a03</a><br>
阿嚕拏嚩帝，　　是佛母之名，<a class='ref t' id='t0151a04' href='#t0151a04'>T 0151a04</a><br>
所居城同號，　　阿嚕拏嚩帝，<a class='ref t' id='t0151a05' href='#t0151a05'>T 0151a05</a><br>
人民甚熾盛，　　大富常安隱。<a class='ref t' id='t0151a06' href='#t0151a06'>T 0151a06</a><br>
毘舍浮如來，　　父王及母名，<a class='ref t' id='t0151a07' href='#t0151a07'>T 0151a07</a><br>
穌鉢囉帝都，　　鉢囉婆嚩帝，<a class='ref t' id='t0151a08' href='#t0151a08'>T 0151a08</a><br>
所都之國城，　　名阿努波摩，<a class='ref t' id='t0151a09' href='#t0151a09'>T 0151a09</a><br>
其世亦安隱，　　一切無災害。<a class='ref t' id='t0151a10' href='#t0151a10'>T 0151a10</a><br>
俱留孫世尊，　　彼父所立名，<a class='ref t' id='t0151a11' href='#t0151a11'>T 0151a11</a><br>
野倪也那多，　　尾舍佉為母，<a class='ref t' id='t0151a12' href='#t0151a12'>T 0151a12</a><br>
剎謨剎摩王，　　都彼剎摩城，<a class='ref t' id='t0151a13' href='#t0151a13'>T 0151a13</a><br>
時彼諸眾生，　　崇重於賢善。<a class='ref t' id='t0151a14' href='#t0151a14'>T 0151a14</a><br>
俱那含牟尼，　　野倪也那覩，<a class='ref t' id='t0151a15' href='#t0151a15'>T 0151a15</a><br>
而是父之名，　　母號烏多囉，<a class='ref t' id='t0151a16' href='#t0151a16'>T 0151a16</a><br>
國王名輸部，　　輸婆嚩帝城，<a class='ref t' id='t0151a17' href='#t0151a17'>T 0151a17</a><br>
縱廣多嚴飾，　　有情無諸惱。<a class='ref t' id='t0151a18' href='#t0151a18'>T 0151a18</a><br>
迦葉波佛父，　　穌沒囉賀摩，<a class='ref t' id='t0151a19' href='#t0151a19'>T 0151a19</a><br>
母立沒囉賀，　　摩虞鉢多名，<a class='ref t' id='t0151a20' href='#t0151a20'>T 0151a20</a><br>
訖里計國王，　　都波羅奈城，<a class='ref t' id='t0151a21' href='#t0151a21'>T 0151a21</a><br>
其中諸眾生，　　晝夜常安隱。<a class='ref t' id='t0151a22' href='#t0151a22'>T 0151a22</a><br>
我今所生處，　　淨飯王為父，<a class='ref t' id='t0151a23' href='#t0151a23'>T 0151a23</a><br>
摩訶摩耶<span class='corr' title='[名→母] cf.【麗】'>母</span>，　　城名迦毘羅。<a class='ref t' id='t0151a24' href='#t0151a24'>T 0151a24</a><br>
如是正等覺，　　七佛諸如來，<a class='ref t' id='t0151a25' href='#t0151a25'>T 0151a25</a><br>
父母及國城，　　分別名如是。」</p>
</blockquote>
<p><a class='ref t' id='t0151a26' href='#t0151a26'>T 0151a26</a>爾時，世尊說此偈已，告苾芻眾言：「汝等諦聽！<a class='ref t' id='t0151a27' href='#t0151a27'>T 0151a27</a>我今復說七佛如來聲聞弟子。毘婆尸如來、<a class='ref t' id='t0151a28' href='#t0151a28'>T 0151a28</a>應、正等覺大智弟子，名欠拏底寫，聲聞中第<a class='ref t' id='t0151a29' href='#t0151a29'>T 0151a29</a>一。尸棄如來、應、正等覺大智弟子，名部三<a class='ref t' id='t0151b01' href='#t0151b01'>T 0151b01</a>婆嚩，聲聞中第一。毘舍浮如來、應、正等覺大<a class='ref t' id='t0151b02' href='#t0151b02'>T 0151b02</a>智弟子，名野輸多囉，聲聞中第一。俱留孫<a class='ref t' id='t0151b03' href='#t0151b03'>T 0151b03</a>如來、應、正等覺大智弟子，名散<span class='t-gaiji'>［口＊爾］<!--gaiji,,1[口＊爾],2&#x21060;,3--></span>嚩，聲聞中<a class='ref t' id='t0151b04' href='#t0151b04'>T 0151b04</a>第一。俱那含牟尼如來、應、正等覺大智弟子，<a class='ref t' id='t0151b05' href='#t0151b05'>T 0151b05</a>名穌嚕努多囉，聲聞中第一。迦葉波如來、<a class='ref t' id='t0151b06' href='#t0151b06'>T 0151b06</a>應、正等覺大智弟子，名婆囉特嚩惹，聲聞中<a class='ref t' id='t0151b07' href='#t0151b07'>T 0151b07</a>第一。我今應、正等覺大智弟子，名舍利弗，<a class='ref t' id='t0151b08' href='#t0151b08'>T 0151b08</a>聲聞中第一。」</p>
<p><a class='ref t' id='t0151b09' href='#t0151b09'>T 0151b09</a>爾時，世尊重說頌曰：</p>
<a class='ref t' id='t0151b10' href='#t0151b10'>T 0151b10</a>
<blockquote class='gatha'>
<p>「毘婆尸如來，　　有大智慧子，<a class='ref t' id='t0151b11' href='#t0151b11'>T 0151b11</a><br>
名欠拏底寫。　　尸棄佛世尊，<a class='ref t' id='t0151b12' href='#t0151b12'>T 0151b12</a><br>
有大智慧子，　　名部三婆嚩。<a class='ref t' id='t0151b13' href='#t0151b13'>T 0151b13</a><br>
毘舍浮如來，　　有大智慧子，<a class='ref t' id='t0151b14' href='#t0151b14'>T 0151b14</a><br>
名野輸多囉。　　俱留孫如來，<a class='ref t' id='t0151b15' href='#t0151b15'>T 0151b15</a><br>
有大智慧子，　　名曰散<span class='t-gaiji'>［口＊爾］<!--gaiji,,1[口＊爾],2&#x21060;,3--></span>嚩。<a class='ref t' id='t0151b16' href='#t0151b16'>T 0151b16</a><br>
俱那含牟尼，　　有大智慧子，<a class='ref t' id='t0151b17' href='#t0151b17'>T 0151b17</a><br>
穌嚕努多囉。　　迦葉佛世尊，<a class='ref t' id='t0151b18' href='#t0151b18'>T 0151b18</a><br>
有大智慧子，　　婆囉特嚩惹。<a class='ref t' id='t0151b19' href='#t0151b19'>T 0151b19</a><br>
我今應、正覺，　　有大智慧子，<a class='ref t' id='t0151b20' href='#t0151b20'>T 0151b20</a><br>
名曰舍利弗。　　如是七佛子，<a class='ref t' id='t0151b21' href='#t0151b21'>T 0151b21</a><br>
於諸聲聞中，　　各各為第一。」</p>
</blockquote>
<p><a class='ref t' id='t0151b22' href='#t0151b22'>T 0151b22</a>爾時，世尊說此偈已，告苾芻眾言：「汝等諦聽！<a class='ref t' id='t0151b23' href='#t0151b23'>T 0151b23</a>我今復說七佛如來侍者弟子。毘婆<span class='corr' title='[等→尸] cf.【麗】'>尸</span>如來、<a class='ref t' id='t0151b24' href='#t0151b24'>T 0151b24</a>應、正等覺侍者，名阿輸迦。尸棄如來、應、正等<a class='ref t' id='t0151b25' href='#t0151b25'>T 0151b25</a>覺侍者，名剎摩迦嚕。毘舍浮佛、應、正等覺侍<a class='ref t' id='t0151b26' href='#t0151b26'>T 0151b26</a>者，名烏波扇覩。俱留孫佛、應、正等覺侍者，名<a class='ref t' id='t0151b27' href='#t0151b27'>T 0151b27</a>沒提踰。俱那含牟尼佛、應、正等覺侍者，名穌<a class='ref t' id='t0151b28' href='#t0151b28'>T 0151b28</a>嚕帝里野。迦葉如來、應、正等覺侍者，名薩里<a class='ref t' id='t0151b29' href='#t0151b29'>T 0151b29</a>嚩蜜怛囉。我今應、正等覺侍者，名阿難陀。」<a class='ref t' id='t0151c01' href='#t0151c01'>T 0151c01</a>爾時，世尊重說頌曰：</p>
<a class='ref t' id='t0151c02' href='#t0151c02'>T 0151c02</a>
<blockquote class='gatha'>
<p>「佛子阿輸迦，　　剎摩迦嚕等，<a class='ref t' id='t0151c03' href='#t0151c03'>T 0151c03</a><br>
并烏波扇覩，　　沒提踰之者，<a class='ref t' id='t0151c04' href='#t0151c04'>T 0151c04</a><br>
穌嚕帝里野，　　薩嚩蜜怛囉，<a class='ref t' id='t0151c05' href='#t0151c05'>T 0151c05</a><br>
及彼阿難陀，　　皆為佛侍者。<a class='ref t' id='t0151c06' href='#t0151c06'>T 0151c06</a><br>
常行慈悲心，　　成就三摩地，<a class='ref t' id='t0151c07' href='#t0151c07'>T 0151c07</a><br>
通達諸法相，　　具足大智慧，<a class='ref t' id='t0151c08' href='#t0151c08'>T 0151c08</a><br>
多聞而聰敏，　　為大法之師，<a class='ref t' id='t0151c09' href='#t0151c09'>T 0151c09</a><br>
眾中居第一，　　名聞於十方。<a class='ref t' id='t0151c10' href='#t0151c10'>T 0151c10</a><br>
人天皆歸敬，　　精進力堅固，<a class='ref t' id='t0151c11' href='#t0151c11'>T 0151c11</a><br>
斷盡諸煩惱，　　而證無生滅。<a class='ref t' id='t0151c12' href='#t0151c12'>T 0151c12</a><br>
承侍佛世尊，　　恒獲於己利，<a class='ref t' id='t0151c13' href='#t0151c13'>T 0151c13</a><br>
如是諸如來，　　成就真佛子。」</p>
</blockquote>
<p><a class='ref t' id='t0151c14' href='#t0151c14'>T 0151c14</a>爾時，世尊說此偈已，告苾芻眾言：「汝等諦聽！<a class='ref t' id='t0151c15' href='#t0151c15'>T 0151c15</a>我今復說七佛如來所度聲聞之眾。毘婆尸<a class='ref t' id='t0151c16' href='#t0151c16'>T 0151c16</a>如來第一會說法，有六萬二千苾芻得阿羅<a class='ref t' id='t0151c17' href='#t0151c17'>T 0151c17</a>漢果，第二會說法，有十萬苾芻得阿羅漢果，<a class='ref t' id='t0151c18' href='#t0151c18'>T 0151c18</a>第三會說法，有八萬苾芻得阿羅漢果。尸棄<a class='ref t' id='t0151c19' href='#t0151c19'>T 0151c19</a>如來第一會說法，十萬苾芻得阿羅漢果，第<a class='ref t' id='t0151c20' href='#t0151c20'>T 0151c20</a>二會說法，八十億苾芻得阿羅漢果，第三會<a class='ref t' id='t0151c21' href='#t0151c21'>T 0151c21</a>說法，七萬苾芻得阿羅漢果。毘舍浮如來，<a class='ref t' id='t0151c22' href='#t0151c22'>T 0151c22</a>第一會說法，八萬苾芻得阿羅漢果，第二會<a class='ref t' id='t0151c23' href='#t0151c23'>T 0151c23</a>說法，七萬苾芻得阿羅漢果，第三會說法，六<a class='ref t' id='t0151c24' href='#t0151c24'>T 0151c24</a>萬苾芻得阿羅漢果。</p>
<p><a class='ref t' id='t0151c25' href='#t0151c25'>T 0151c25</a>「俱留孫如來一會說法，四萬苾芻得阿羅漢。<a class='ref t' id='t0151c26' href='#t0151c26'>T 0151c26</a>俱那含牟尼佛一會說法，三萬苾芻得阿羅<a class='ref t' id='t0151c27' href='#t0151c27'>T 0151c27</a>漢果。迦葉如來一會說法，二萬苾芻得阿羅<a class='ref t' id='t0151c28' href='#t0151c28'>T 0151c28</a>漢果。我今一會說法，一千二百五十苾芻得<a class='ref t' id='t0151c29' href='#t0151c29'>T 0151c29</a>阿羅漢果。」</p>
<p><a class='ref t' id='t0152a01' href='#t0152a01'>T 0152a01</a>爾時，世尊重說頌曰：</p>
<a class='ref t' id='t0152a02' href='#t0152a02'>T 0152a02</a>
<blockquote class='gatha'>
<p>「毘婆尸如來、　　尸棄、毘舍浮、<a class='ref t' id='t0152a03' href='#t0152a03'>T 0152a03</a><br>
俱留孫世尊、　　俱那含、迦葉，<a class='ref t' id='t0152a04' href='#t0152a04'>T 0152a04</a><br>
并釋迦牟尼，　　各各出世時，<a class='ref t' id='t0152a05' href='#t0152a05'>T 0152a05</a><br>
所度聲聞眾，　　數有七十億，<a class='ref t' id='t0152a06' href='#t0152a06'>T 0152a06</a><br>
九萬餘三千，　　二百五十人，<a class='ref t' id='t0152a07' href='#t0152a07'>T 0152a07</a><br>
皆得阿羅漢，　　不受於後有。」</p>
</blockquote>
<p><a class='ref t' id='t0152a08' href='#t0152a08'>T 0152a08</a>爾時，世尊說此偈已，告苾芻眾言：「汝等諦<a class='ref t' id='t0152a09' href='#t0152a09'>T 0152a09</a>聽！毗婆尸佛、尸棄佛、毘舍浮佛，乃至我今<a class='ref t' id='t0152a10' href='#t0152a10'>T 0152a10</a>出現世間，住持教化，宣說法教，調伏有情，<a class='ref t' id='t0152a11' href='#t0152a11'>T 0152a11</a>戒行儀範，受持衣鉢，求證菩提，無有少法<a class='ref t' id='t0152a12' href='#t0152a12'>T 0152a12</a>而各別異。」</p>
<p>爾時，世尊而說頌曰：</p>
<a class='ref t' id='t0152a13' href='#t0152a13'>T 0152a13</a>
<blockquote class='gatha'>
<p>「如是過現劫，　　毗婆尸等佛，<a class='ref t' id='t0152a14' href='#t0152a14'>T 0152a14</a><br>
所度眾苾芻，　　成就大智慧，<a class='ref t' id='t0152a15' href='#t0152a15'>T 0152a15</a><br>
勤修於正道，　　菩提之分法，<a class='ref t' id='t0152a16' href='#t0152a16'>T 0152a16</a><br>
五根與五力，　　四念、四神足，<a class='ref t' id='t0152a17' href='#t0152a17'>T 0152a17</a><br>
七覺、八聖支，　　及彼三摩地，<a class='ref t' id='t0152a18' href='#t0152a18'>T 0152a18</a><br>
寂靜眼等根，　　通達於法藏，<a class='ref t' id='t0152a19' href='#t0152a19'>T 0152a19</a><br>
開悟諸群生，　　增長於慧命，<a class='ref t' id='t0152a20' href='#t0152a20'>T 0152a20</a><br>
如是賢劫中，　　皆嘆未曾有。<a class='ref t' id='t0152a21' href='#t0152a21'>T 0152a21</a><br>
佛以大悲智，　　自覺覺於他，<a class='ref t' id='t0152a22' href='#t0152a22'>T 0152a22</a><br>
威德大神通，　　所說皆如是。」</p>
</blockquote>
<p><a class='ref t' id='t0152a23' href='#t0152a23'>T 0152a23</a>爾時，世尊說此偈已，與諸苾芻即從座起，還<a class='ref t' id='t0152a24' href='#t0152a24'>T 0152a24</a>給孤獨園，過是夜已，至平旦時。</p>
<p><a class='ref t' id='t0152a25' href='#t0152a25'>T 0152a25</a>諸苾芻眾，從其本舍，往迦里梨道場，互相<a class='ref t' id='t0152a26' href='#t0152a26'>T 0152a26</a>推問：「過去如來入大涅槃，離諸戲論，永斷<a class='ref t' id='t0152a27' href='#t0152a27'>T 0152a27</a>輪迴，而無過失。如是大丈夫，有如是智慧，<a class='ref t' id='t0152a28' href='#t0152a28'>T 0152a28</a>如是持戒，如是三摩地，如是解脫，如是威<a class='ref t' id='t0152a29' href='#t0152a29'>T 0152a29</a>德，如是種族，降世利生，甚為希有不可思<a class='ref t' id='t0152b01' href='#t0152b01'>T 0152b01</a>議。」</p>
<p><a class='ref t' id='t0152b02' href='#t0152b02'>T 0152b02</a>爾時，世尊知諸苾芻心之所念，從座而起，詣<a class='ref t' id='t0152b03' href='#t0152b03'>T 0152b03</a>迦里梨道場，結跏趺坐，告苾芻眾言：「於意<a class='ref t' id='t0152b04' href='#t0152b04'>T 0152b04</a>云何？」時諸苾芻白世尊言：「我等聞說，過去<a class='ref t' id='t0152b05' href='#t0152b05'>T 0152b05</a>如來，入大涅槃，離諸戲論，永斷輪迴，而無<a class='ref t' id='t0152b06' href='#t0152b06'>T 0152b06</a>過失，如是大丈夫，有如是智慧，如是持戒，<a class='ref t' id='t0152b07' href='#t0152b07'>T 0152b07</a>如是三摩地，如是解脫，如是威德，如是種<a class='ref t' id='t0152b08' href='#t0152b08'>T 0152b08</a>族，降世利生，甚為希有不可思議。」佛言：「苾<a class='ref t' id='t0152b09' href='#t0152b09'>T 0152b09</a>芻，汝今所說，何以故？」苾芻白言：「佛有清淨<a class='ref t' id='t0152b10' href='#t0152b10'>T 0152b10</a>法界，證真覺智，無不了知，願為解說。」</p>
<p>佛言：<a class='ref t' id='t0152b11' href='#t0152b11'>T 0152b11</a>「苾芻，汝等諦聽，我今說之。於過去世，有大<a class='ref t' id='t0152b12' href='#t0152b12'>T 0152b12</a>國王名滿度摩，彼王妃后名滿度摩帝。<a class='ref t' id='t0152b13' href='#t0152b13'>T 0152b13</a>爾時，毗婆尸佛從兜率天降下閻浮，入於母<a class='ref t' id='t0152b14' href='#t0152b14'>T 0152b14</a>腹住胎藏中，放大光明照諸世間無有幽暗，<a class='ref t' id='t0152b15' href='#t0152b15'>T 0152b15</a>而諸惡趣一切地獄，日月威光亦不能照，佛<a class='ref t' id='t0152b16' href='#t0152b16'>T 0152b16</a>光所及忽得大明，而彼有情互得相見，即發<a class='ref t' id='t0152b17' href='#t0152b17'>T 0152b17</a>聲言：『何故此間有別眾生？』」</p>
<p><a class='ref t' id='t0152b18' href='#t0152b18'>T 0152b18</a>爾時，世尊而說頌曰：</p>
<a class='ref t' id='t0152b19' href='#t0152b19'>T 0152b19</a>
<blockquote class='gatha'>
<p>「菩薩從兜率，　　下降閻浮時，<a class='ref t' id='t0152b20' href='#t0152b20'>T 0152b20</a><br>
如雲亦如風，　　須<span class='corr' title='[叟→臾] cf.【麗】'>臾</span>至母腹，<a class='ref t' id='t0152b21' href='#t0152b21'>T 0152b21</a><br>
身放大光明，　　照耀人天界，<a class='ref t' id='t0152b22' href='#t0152b22'>T 0152b22</a><br>
地獄鐵圍山，　　皆悉無幽暗。<a class='ref t' id='t0152b23' href='#t0152b23'>T 0152b23</a><br>
佛剎眾境界，　　隨住於母身，<a class='ref t' id='t0152b24' href='#t0152b24'>T 0152b24</a><br>
如是大仙眾，　　亦來俱集會。」</p>
</blockquote>
<p><a class='ref t' id='t0152b25' href='#t0152b25'>T 0152b25</a>爾時，世尊說此偈已，告苾芻眾言：「汝今諦聽！<a class='ref t' id='t0152b26' href='#t0152b26'>T 0152b26</a>彼菩薩摩訶薩從兜率天下降閻浮，入母胎<a class='ref t' id='t0152b27' href='#t0152b27'>T 0152b27</a>時，部摩夜叉高聲唱言：『此大菩薩大威德大<a class='ref t' id='t0152b28' href='#t0152b28'>T 0152b28</a>丈夫，捨天人身及阿修羅身，處彼母胎而受<a class='ref t' id='t0152b29' href='#t0152b29'>T 0152b29</a>人身。』如是四天王天，忉利天，夜摩天乃至<a class='ref t' id='t0152c01' href='#t0152c01'>T 0152c01</a>梵輔等天聞此唱言：『菩薩降神處母胎中。』皆<a class='ref t' id='t0152c02' href='#t0152c02'>T 0152c02</a>悉來集。」</p>
<p><a class='ref t' id='t0152c03' href='#t0152c03'>T 0152c03</a>爾時，世尊而說頌曰：</p>
<a class='ref t' id='t0152c04' href='#t0152c04'>T 0152c04</a>
<blockquote class='gatha'>
<p>「菩薩從兜率，　　降神母胎時，<a class='ref t' id='t0152c05' href='#t0152c05'>T 0152c05</a><br>
部摩大夜叉，　　唱言彼菩薩，<a class='ref t' id='t0152c06' href='#t0152c06'>T 0152c06</a><br>
棄捨天中身，　　及於修羅質，<a class='ref t' id='t0152c07' href='#t0152c07'>T 0152c07</a><br>
處此母胎中，　　即受人世報。<a class='ref t' id='t0152c08' href='#t0152c08'>T 0152c08</a><br>
四王、忉利天、　　夜摩及兜率，<a class='ref t' id='t0152c09' href='#t0152c09'>T 0152c09</a><br>
乃至於梵世，　　皆悉聞斯事，<a class='ref t' id='t0152c10' href='#t0152c10'>T 0152c10</a><br>
菩薩降人間，　　微妙真金色，<a class='ref t' id='t0152c11' href='#t0152c11'>T 0152c11</a><br>
諸天悉來集，　　心懷大喜慶。」</p>
</blockquote>
<p><a class='ref t' id='t0152c12' href='#t0152c12'>T 0152c12</a>爾時，世尊說此偈已，告苾芻眾言：「汝今諦聽！<a class='ref t' id='t0152c13' href='#t0152c13'>T 0152c13</a>彼菩薩摩訶薩從兜率天降閻浮時，有四大<a class='ref t' id='t0152c14' href='#t0152c14'>T 0152c14</a>天子威德具足，身被甲冑，手執弓刀，擁護菩<a class='ref t' id='t0152c15' href='#t0152c15'>T 0152c15</a>薩，人非人等皆不侵害。」</p>
<p><a class='ref t' id='t0152c16' href='#t0152c16'>T 0152c16</a>爾時，世尊而說頌曰：</p>
<a class='ref t' id='t0152c17' href='#t0152c17'>T 0152c17</a>
<blockquote class='gatha'>
<p>「菩薩降生時，　　忉利天帝釋，<a class='ref t' id='t0152c18' href='#t0152c18'>T 0152c18</a><br>
遣彼四天王，　　各具大威力，<a class='ref t' id='t0152c19' href='#t0152c19'>T 0152c19</a><br>
身被金甲冑，　　手執弓刀槍，<a class='ref t' id='t0152c20' href='#t0152c20'>T 0152c20</a><br>
恒時常衛護。　　羅剎非人等，<a class='ref t' id='t0152c21' href='#t0152c21'>T 0152c21</a><br>
不敢作惱害。　　安住母腹中，<a class='ref t' id='t0152c22' href='#t0152c22'>T 0152c22</a><br>
如處大宮殿，　　恒受諸快樂。」</p>
</blockquote>
<p><a class='ref t' id='t0152c23' href='#t0152c23'>T 0152c23</a>爾時，世尊說此偈已，告苾芻言：「汝今諦聽！<a class='ref t' id='t0152c24' href='#t0152c24'>T 0152c24</a>彼菩薩摩訶薩從兜率天下降閻浮處母胎<a class='ref t' id='t0152c25' href='#t0152c25'>T 0152c25</a>時，其身清淨光明照耀，如摩尼珠，母心安<a class='ref t' id='t0152c26' href='#t0152c26'>T 0152c26</a>隱無諸熱惱。」</p>
<p><a class='ref t' id='t0152c27' href='#t0152c27'>T 0152c27</a>爾時，世尊而說頌曰：</p>
<a class='ref t' id='t0152c28' href='#t0152c28'>T 0152c28</a>
<blockquote class='gatha'>
<p>「菩薩處胎時，　　清淨無瑕穢，<a class='ref t' id='t0152c29' href='#t0152c29'>T 0152c29</a><br>
猶如琉璃珠，　　亦如摩尼寶，<a class='ref t' id='t0153a01' href='#t0153a01'>T 0153a01</a><br>
光明照世間，　　如日出雲翳，<a class='ref t' id='t0153a02' href='#t0153a02'>T 0153a02</a><br>
成就第一義，　　出生最上智。<a class='ref t' id='t0153a03' href='#t0153a03'>T 0153a03</a><br>
令母無憂惱，　　恒行眾善業，<a class='ref t' id='t0153a04' href='#t0153a04'>T 0153a04</a><br>
有情皆歸仰，　　安處剎帝利。」</p>
</blockquote>
<p><a class='ref t' id='t0153a05' href='#t0153a05'>T 0153a05</a>爾時，世尊說此偈已，告苾芻眾言：「汝今諦聽！<a class='ref t' id='t0153a06' href='#t0153a06'>T 0153a06</a>彼菩薩摩訶薩從兜率天下降閻浮處母胎<a class='ref t' id='t0153a07' href='#t0153a07'>T 0153a07</a>時，未曾得聞母有染欲色等五塵而無所著。」<a class='ref t' id='t0153a08' href='#t0153a08'>T 0153a08</a>爾時，世尊而說頌曰：</p>
<a class='ref t' id='t0153a09' href='#t0153a09'>T 0153a09</a>
<blockquote class='gatha'>
<p>「菩薩處胎時，　　令母心清淨，<a class='ref t' id='t0153a10' href='#t0153a10'>T 0153a10</a><br>
不聞染污名，　　遠離五欲過，<a class='ref t' id='t0153a11' href='#t0153a11'>T 0153a11</a><br>
斷除貪愛根，　　不受<span class='corr' title='[眾→諸] cf.【麗】'>諸</span>苦惱，<a class='ref t' id='t0153a12' href='#t0153a12'>T 0153a12</a><br>
身心恒安<span class='corr' title='[穩→隱] cf.【麗】'>隱</span>，　　常得於快樂。」</p>
</blockquote>
<p><a class='ref t' id='t0153a13' href='#t0153a13'>T 0153a13</a>爾時，世尊說此偈已，告苾芻眾言：「汝今諦聽！<a class='ref t' id='t0153a14' href='#t0153a14'>T 0153a14</a>彼菩薩摩訶薩從兜率天下降閻浮處母胎<a class='ref t' id='t0153a15' href='#t0153a15'>T 0153a15</a>時，母自受持近事五戒：一不殺生，二不偷<a class='ref t' id='t0153a16' href='#t0153a16'>T 0153a16</a>盜，三不婬欲，四不妄<span class='corr' title='[話→語] cf.【麗】'>語</span>，五不飲酒，於其右<a class='ref t' id='t0153a17' href='#t0153a17'>T 0153a17</a>脇誕生菩薩，母後命終生天界中。」</p>
<p><a class='ref t' id='t0153a18' href='#t0153a18'>T 0153a18</a>爾時，世尊而說頌曰：</p>
<a class='ref t' id='t0153a19' href='#t0153a19'>T 0153a19</a>
<blockquote class='gatha'>
<p>「菩薩處胎中，　　母自持五戒，<a class='ref t' id='t0153a20' href='#t0153a20'>T 0153a20</a><br>
右脇生童子，　　無彼諸苦惱，<a class='ref t' id='t0153a21' href='#t0153a21'>T 0153a21</a><br>
譬如天帝釋，　　受妙五欲樂，<a class='ref t' id='t0153a22' href='#t0153a22'>T 0153a22</a><br>
於後命終時，　　速得生天上。」</p>
</blockquote>
<p><a class='ref t' id='t0153a23' href='#t0153a23'>T 0153a23</a>爾時，世尊說此偈已，告苾芻眾言：「汝今諦聽！<a class='ref t' id='t0153a24' href='#t0153a24'>T 0153a24</a>彼菩薩摩訶薩右脇生時，大地震動，身真金<a class='ref t' id='t0153a25' href='#t0153a25'>T 0153a25</a>色離諸垢染，放大光明普照世間一切境界，<a class='ref t' id='t0153a26' href='#t0153a26'>T 0153a26</a>所有惡趣黑暗地獄忽然大明，彼中眾生互<a class='ref t' id='t0153a27' href='#t0153a27'>T 0153a27</a>得相見，各各疑云：『何故此間有別眾生？』」</p>
<p><a class='ref t' id='t0153a28' href='#t0153a28'>T 0153a28</a>爾時，世尊而說頌曰：</p>
<a class='ref t' id='t0153a29' href='#t0153a29'>T 0153a29</a>
<blockquote class='gatha'>
<p>「菩薩降生時，　　大地皆震動，<a class='ref t' id='t0153b01' href='#t0153b01'>T 0153b01</a><br>
身相如真金，　　不染諸塵垢。<a class='ref t' id='t0153b02' href='#t0153b02'>T 0153b02</a><br>
威德大神通，　　光明照一切，<a class='ref t' id='t0153b03' href='#t0153b03'>T 0153b03</a><br>
幽暗業眾生，　　而互得相見。」</p>
</blockquote>
<p><a class='ref t' id='t0153b04' href='#t0153b04'>T 0153b04</a>爾時，世尊說此偈已，告苾芻眾言：「汝今諦聽！<a class='ref t' id='t0153b05' href='#t0153b05'>T 0153b05</a>彼菩薩摩訶薩右脇生時，母無疲困，不坐不<a class='ref t' id='t0153b06' href='#t0153b06'>T 0153b06</a>臥。爾時菩薩大威德大丈夫，心不昏昧，足不<a class='ref t' id='t0153b07' href='#t0153b07'>T 0153b07</a>履地，有四大天子捧童子身。」</p>
<p><a class='ref t' id='t0153b08' href='#t0153b08'>T 0153b08</a>爾時，世尊而說頌曰：</p>
<a class='ref t' id='t0153b09' href='#t0153b09'>T 0153b09</a>
<blockquote class='gatha'>
<p>「菩薩降生時，　　母意無散亂，<a class='ref t' id='t0153b10' href='#t0153b10'>T 0153b10</a><br>
不坐亦不臥，　　自在而適悅。<a class='ref t' id='t0153b11' href='#t0153b11'>T 0153b11</a><br>
威德大丈夫，　　心離諸暗昧，<a class='ref t' id='t0153b12' href='#t0153b12'>T 0153b12</a><br>
四天捧其身，　　足不履於地。」</p>
</blockquote>
<p><a class='ref t' id='t0153b13' href='#t0153b13'>T 0153b13</a>爾時，世尊說此偈已，告苾芻眾言：「汝今諦聽！<a class='ref t' id='t0153b14' href='#t0153b14'>T 0153b14</a>彼菩薩摩訶薩右脇生時，身體清淨如瑠璃<a class='ref t' id='t0153b15' href='#t0153b15'>T 0153b15</a>寶，遠離一切膿血<span class='corr' title='[淺→洟] cf.【麗】'>洟</span>唾不淨之物，亦如摩尼<a class='ref t' id='t0153b16' href='#t0153b16'>T 0153b16</a>珠憍尸迦衣，諸塵垢等而不能著。」</p>
<p><a class='ref t' id='t0153b17' href='#t0153b17'>T 0153b17</a>爾時，世尊而說頌曰：</p>
<a class='ref t' id='t0153b18' href='#t0153b18'>T 0153b18</a>
<blockquote class='gatha'>
<p>「菩薩降生時，　　身器悉清淨，<a class='ref t' id='t0153b19' href='#t0153b19'>T 0153b19</a><br>
遠離諸穢惡，　　膿血洟唾等，<a class='ref t' id='t0153b20' href='#t0153b20'>T 0153b20</a><br>
譬如憍尸衣，　　及彼摩尼寶，<a class='ref t' id='t0153b21' href='#t0153b21'>T 0153b21</a><br>
瑩淨體光明，　　塵垢皆不住。」</p>
</blockquote>
<p><a class='ref t' id='t0153b22' href='#t0153b22'>T 0153b22</a>爾時，世尊說此偈已，告苾芻眾言：「汝今諦聽！<a class='ref t' id='t0153b23' href='#t0153b23'>T 0153b23</a>彼菩薩摩訶薩右脇生時，有二天子，於虛空<a class='ref t' id='t0153b24' href='#t0153b24'>T 0153b24</a>中降二種水，一冷二溫，沐浴童子。」</p>
<p><a class='ref t' id='t0153b25' href='#t0153b25'>T 0153b25</a>爾時，世尊而說頌曰：</p>
<a class='ref t' id='t0153b26' href='#t0153b26'>T 0153b26</a>
<blockquote class='gatha'>
<p>「菩薩降生時，　　空中有二天，<a class='ref t' id='t0153b27' href='#t0153b27'>T 0153b27</a><br>
沐浴童子身，　　降彼二種水，<a class='ref t' id='t0153b28' href='#t0153b28'>T 0153b28</a><br>
溫冷各相宜，　　表圓於福慧，<a class='ref t' id='t0153b29' href='#t0153b29'>T 0153b29</a><br>
成就大無畏，　　普徧視眾生。」</p>
</blockquote>
<p><a class='ref t' id='t0153c01' href='#t0153c01'>T 0153c01</a>爾時，世尊說此偈已，告苾芻眾言：「汝今諦聽！<a class='ref t' id='t0153c02' href='#t0153c02'>T 0153c02</a>彼菩薩摩訶薩右脇生時，具三十二相，身色<a class='ref t' id='t0153c03' href='#t0153c03'>T 0153c03</a>端嚴，眼根清淨見十由旬。」</p>
<p><a class='ref t' id='t0153c04' href='#t0153c04'>T 0153c04</a>爾時，世尊而說<span class='corr' title='[偈→頌] cf.【麗】'>頌</span>曰：</p>
<a class='ref t' id='t0153c05' href='#t0153c05'>T 0153c05</a>
<blockquote class='gatha'>
<p>「菩薩降生時，　　諸相悉具足，<a class='ref t' id='t0153c06' href='#t0153c06'>T 0153c06</a><br>
目淨復端嚴，　　遠視十由旬。」</p>
</blockquote>
<p><a class='ref t' id='t0153c07' href='#t0153c07'>T 0153c07</a>爾時，世尊說此偈已，告苾芻眾言：「彼菩薩<a class='ref t' id='t0153c08' href='#t0153c08'>T 0153c08</a>摩訶薩右脇生時，見忉利天，彼天帝釋見此<a class='ref t' id='t0153c09' href='#t0153c09'>T 0153c09</a>童子是真佛身，執白傘蓋覆童子身，寒熱風<a class='ref t' id='t0153c10' href='#t0153c10'>T 0153c10</a>塵一切諸惡而不能侵。」</p>
<p><a class='ref t' id='t0153c11' href='#t0153c11'>T 0153c11</a>爾時，世尊而說頌曰：</p>
<a class='ref t' id='t0153c12' href='#t0153c12'>T 0153c12</a>
<blockquote class='gatha'>
<p>「童子初生時，　　遠視於忉利，<a class='ref t' id='t0153c13' href='#t0153c13'>T 0153c13</a><br>
帝釋復覩之，　　手執白傘蓋，<a class='ref t' id='t0153c14' href='#t0153c14'>T 0153c14</a><br>
即來覆其身，　　寒熱風日等，<a class='ref t' id='t0153c15' href='#t0153c15'>T 0153c15</a><br>
及彼諸毒惡，　　一切不能侵。」</p>
</blockquote>
<p><a class='ref t' id='t0153c16' href='#t0153c16'>T 0153c16</a>爾時，世尊說此偈已，告苾芻眾言：「汝今諦聽！<a class='ref t' id='t0153c17' href='#t0153c17'>T 0153c17</a>彼菩薩摩訶薩右脇生時，本母乳母養母，及<a class='ref t' id='t0153c18' href='#t0153c18'>T 0153c18</a>諸宮人圍繞保護，澡浴塗香種種承奉。」</p>
<p><a class='ref t' id='t0153c19' href='#t0153c19'>T 0153c19</a>爾時，世尊而說頌曰：</p>
<a class='ref t' id='t0153c20' href='#t0153c20'>T 0153c20</a>
<blockquote class='gatha'>
<p>「童子初生時，　　乳養有三母，<a class='ref t' id='t0153c21' href='#t0153c21'>T 0153c21</a><br>
及彼諸宮人，　　四面常圍繞，<a class='ref t' id='t0153c22' href='#t0153c22'>T 0153c22</a><br>
澡浴復塗香，　　令彼常安隱，<a class='ref t' id='t0153c23' href='#t0153c23'>T 0153c23</a><br>
如是晝夜中，　　無暫而捨離。」</p>
</blockquote>
<p><a class='ref t' id='t0153c24' href='#t0153c24'>T 0153c24</a>爾時，世尊說此偈已，告苾芻眾言：「汝今諦聽！<a class='ref t' id='t0153c25' href='#t0153c25'>T 0153c25</a>彼菩薩摩訶薩右脇生時，身色端嚴，具三十<a class='ref t' id='t0153c26' href='#t0153c26'>T 0153c26</a>二相。滿度摩王，即召相師占其童子，婆羅門<a class='ref t' id='t0153c27' href='#t0153c27'>T 0153c27</a>言：『若令在家受灌頂輪王之位，主四天下，<a class='ref t' id='t0153c28' href='#t0153c28'>T 0153c28</a>具足千子威德無畏，不以兵杖弓劒能降他<a class='ref t' id='t0153c29' href='#t0153c29'>T 0153c29</a>軍；若復出家堅固修行，成正等覺。』」</p>
<p><a class='ref t' id='t0154a01' href='#t0154a01'>T 0154a01</a>爾時，世尊而說頌曰：</p>
<a class='ref t' id='t0154a02' href='#t0154a02'>T 0154a02</a>
<blockquote class='gatha'>
<p>「相師婆羅門，　　占此天童子，<a class='ref t' id='t0154a03' href='#t0154a03'>T 0154a03</a><br>
告彼父王言，　　具相三十二，<a class='ref t' id='t0154a04' href='#t0154a04'>T 0154a04</a><br>
如月出眾星，　　世間甚希有。<a class='ref t' id='t0154a05' href='#t0154a05'>T 0154a05</a><br>
若常在宮殿，　　必紹轉輪位，<a class='ref t' id='t0154a06' href='#t0154a06'>T 0154a06</a><br>
主領四大洲，　　復生千太子；<a class='ref t' id='t0154a07' href='#t0154a07'>T 0154a07</a><br>
如是出家時，　　速成無上覺。」</p>
</blockquote>
<p><a class='ref t' id='t0154a08' href='#t0154a08'>T 0154a08</a>爾時，世尊說此偈已，告苾芻眾言：「汝今諦聽！<a class='ref t' id='t0154a09' href='#t0154a09'>T 0154a09</a>彼菩薩摩訶薩右脇生時，身真金色諸相端<a class='ref t' id='t0154a10' href='#t0154a10'>T 0154a10</a>嚴，如水生蓮塵垢不著，一切有情瞻仰不足。<a class='ref t' id='t0154a11' href='#t0154a11'>T 0154a11</a>所出言音微妙細密清雅流美，譬如雪山迦<a class='ref t' id='t0154a12' href='#t0154a12'>T 0154a12</a>尾囉鳥，食花而醉，所出音聲雅妙清響，眾生<a class='ref t' id='t0154a13' href='#t0154a13'>T 0154a13</a>聞者無不愛樂，童子言音亦復如是。」</p>
<p><a class='ref t' id='t0154a14' href='#t0154a14'>T 0154a14</a>爾時，世尊而說頌曰：</p>
<a class='ref t' id='t0154a15' href='#t0154a15'>T 0154a15</a>
<blockquote class='gatha'>
<p>「童子初生時，　　身相真金色，<a class='ref t' id='t0154a16' href='#t0154a16'>T 0154a16</a><br>
亦如紅蓮華，　　塵垢不能染。<a class='ref t' id='t0154a17' href='#t0154a17'>T 0154a17</a><br>
言音甚微妙，　　如迦尾羅聲，<a class='ref t' id='t0154a18' href='#t0154a18'>T 0154a18</a><br>
眾人得聞之，　　愛樂無厭足。」</p>
</blockquote>
<p><a class='ref t' id='t0154a19' href='#t0154a19'>T 0154a19</a>爾時，世尊說此偈已，告苾芻眾言：「汝今諦聽！<a class='ref t' id='t0154a20' href='#t0154a20'>T 0154a20</a>彼菩薩摩訶薩為童子時，遠離邪妄，心意純<a class='ref t' id='t0154a21' href='#t0154a21'>T 0154a21</a>直，自覺覺他恒行正法，眾人侍奉，如帝釋天<a class='ref t' id='t0154a22' href='#t0154a22'>T 0154a22</a>主宗敬父母，由此名為毘婆尸。」</p>
<p><a class='ref t' id='t0154a23' href='#t0154a23'>T 0154a23</a>爾時，世尊而說頌曰：</p>
<a class='ref t' id='t0154a24' href='#t0154a24'>T 0154a24</a>
<blockquote class='gatha'>
<p>「毘婆尸如來，　　為彼童子時，<a class='ref t' id='t0154a25' href='#t0154a25'>T 0154a25</a><br>
通達大智慧，　　遠離於邪妄。<a class='ref t' id='t0154a26' href='#t0154a26'>T 0154a26</a><br>
自覺及覺他，　　修習正法行，<a class='ref t' id='t0154a27' href='#t0154a27'>T 0154a27</a><br>
眾人常愛敬，　　如彼帝釋天。<a class='ref t' id='t0154a28' href='#t0154a28'>T 0154a28</a><br>
侍養於父母，　　名聞滿世間，<a class='ref t' id='t0154a29' href='#t0154a29'>T 0154a29</a><br>
是名毘婆尸，　　利益諸含識。」</p>
</blockquote>
<a class='ref t' id='t0154b01' href='#t0154b01'>T 0154b01</a>
<p class='endsutta'><span class='t-juanname'>佛說七佛經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
