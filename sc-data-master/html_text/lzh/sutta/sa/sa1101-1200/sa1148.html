<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1148' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1148</span><span class='mirror-right'>（一一四八） 著一衣</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0305c22' href='#t0305c22'>T 0305c22</a>孤獨園。</p>
<p>時，波斯匿王來詣佛所，稽首佛足，<a class='ref t' id='t0305c23' href='#t0305c23'>T 0305c23</a>退坐一面。時，有尼乾子七人、闍祇羅七<a class='ref t' id='t0305c24' href='#t0305c24'>T 0305c24</a>人、一舍羅七人，身皆麁大，彷徉行住祇洹<a class='ref t' id='t0305c25' href='#t0305c25'>T 0305c25</a>門外。</p>
<p>時，波斯匿王遙見斯等彷徉門外，即從<a class='ref t' id='t0305c26' href='#t0305c26'>T 0305c26</a>座起，往至其前，合掌問訊，三自稱名言：「我<a class='ref t' id='t0305c27' href='#t0305c27'>T 0305c27</a>是波斯匿王、拘薩羅王。」</p>
<p>爾時，世尊告波斯匿<a class='ref t' id='t0305c28' href='#t0305c28'>T 0305c28</a>王：「汝今何故恭敬斯等，三稱姓名，合掌問訊？」</p>
<p><a class='ref t' id='t0305c29' href='#t0305c29'>T 0305c29</a>王白佛言：「我作是念：『世間若有阿羅漢者，<a class='ref t' id='t0306a01' href='#t0306a01'>T 0306a01</a>斯等則是。』」</p>
<p>佛告波斯匿王：「汝今且止！汝亦<a class='ref t' id='t0306a02' href='#t0306a02'>T 0306a02</a>不知是阿羅漢、非阿羅漢，不得他心智<a class='ref t' id='t0306a03' href='#t0306a03'>T 0306a03</a>故。且當親近觀其戒行，久而可知，勿速自<a class='ref t' id='t0306a04' href='#t0306a04'>T 0306a04</a>決！審諦觀察，勿但洛莫！當用智慧，不<a class='ref t' id='t0306a05' href='#t0306a05'>T 0306a05</a>以不智。經諸苦難，堪能自辯；交契計挍，真<a class='ref t' id='t0306a06' href='#t0306a06'>T 0306a06</a>偽則分。見說知明，久而則知，非可卒識，當<a class='ref t' id='t0306a07' href='#t0306a07'>T 0306a07</a>須思惟，智慧觀察！」</p>
<p>王白佛言：「奇哉！世尊！善<a class='ref t' id='t0306a08' href='#t0306a08'>T 0306a08</a>說斯理，言：『久相習，觀其戒行，乃至見說知<a class='ref t' id='t0306a09' href='#t0306a09'>T 0306a09</a>明。』我有家人，亦復出家，作斯等形相，周流<a class='ref t' id='t0306a10' href='#t0306a10'>T 0306a10</a>他國，而復來還，捨其被服，還受五欲。是故<a class='ref t' id='t0306a11' href='#t0306a11'>T 0306a11</a>當知世尊善說，應與同止，觀其戒行，乃至<a class='ref t' id='t0306a12' href='#t0306a12'>T 0306a12</a>言說知有智慧。」</p>
<p>爾時，世尊而說偈言：</p>
<a class='ref t' id='t0306a13' href='#t0306a13'>T 0306a13</a>
<blockquote class='gatha'>
<p>「不以見形相，　　知人之善惡，<a class='ref t' id='t0306a14' href='#t0306a14'>T 0306a14</a><br>
　不應暫相見，　　而與同心志，<a class='ref t' id='t0306a15' href='#t0306a15'>T 0306a15</a><br>
　有現身口密，　　俗心不斂攝。<a class='ref t' id='t0306a16' href='#t0306a16'>T 0306a16</a><br>
　猶如鍮石銅，　　塗以真金色，<a class='ref t' id='t0306a17' href='#t0306a17'>T 0306a17</a><br>
　內懷鄙雜心，　　外現聖威儀，<a class='ref t' id='t0306a18' href='#t0306a18'>T 0306a18</a><br>
　遊行諸國土，　　欺誑於世人。」</p>
</blockquote>
<p><a class='ref t' id='t0306a19' href='#t0306a19'>T 0306a19</a>佛說此經已，波斯匿王聞佛所說，歡喜隨<a class='ref t' id='t0306a20' href='#t0306a20'>T 0306a20</a>喜，作禮而去。</p>
<a class='ref t' id='t0306a21' href='#t0306a21'>T 0306a21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
