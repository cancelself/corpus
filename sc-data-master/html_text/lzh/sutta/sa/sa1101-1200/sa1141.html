<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1141' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1141</span><span class='mirror-right'>（一一四一） 極老</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0301c08' href='#t0301c08'>T 0301c08</a>孤獨園。</p>
<p>爾時，尊者摩訶迦葉住舍衛國東園<a class='ref t' id='t0301c09' href='#t0301c09'>T 0301c09</a>鹿子母講堂，晡時從禪覺，詣世尊所，稽首禮<a class='ref t' id='t0301c10' href='#t0301c10'>T 0301c10</a>足，退坐一面。</p>
<p>爾時，世尊告摩訶迦葉言：「汝<a class='ref t' id='t0301c11' href='#t0301c11'>T 0301c11</a>今已老，年耆根熟，糞掃衣重，我衣輕好，汝今<a class='ref t' id='t0301c12' href='#t0301c12'>T 0301c12</a>可住僧中，著居士壞色輕衣。」</p>
<p>迦葉白佛言：<a class='ref t' id='t0301c13' href='#t0301c13'>T 0301c13</a>「世尊！我已長夜習阿練若，讚歎阿練若、糞<a class='ref t' id='t0301c14' href='#t0301c14'>T 0301c14</a>掃衣、乞食。」</p>
<p>佛告迦葉：「汝觀幾種義，習阿練<a class='ref t' id='t0301c15' href='#t0301c15'>T 0301c15</a>若，讚歎阿練若、糞掃衣、乞食，讚歎糞掃衣、<a class='ref t' id='t0301c16' href='#t0301c16'>T 0301c16</a>乞食法？」</p>
<p>迦葉白佛言：「世尊！我觀二種義，現<a class='ref t' id='t0301c17' href='#t0301c17'>T 0301c17</a>法得安樂住義，復為未來眾生，而作大明。<a class='ref t' id='t0301c18' href='#t0301c18'>T 0301c18</a>未來世眾生當如是念：『過去上座六神通，<a class='ref t' id='t0301c19' href='#t0301c19'>T 0301c19</a>出家日久，梵行純熟，為世尊所歎，智慧梵<a class='ref t' id='t0301c20' href='#t0301c20'>T 0301c20</a>行者之所奉事。彼於長夜習阿練若，讚歎<a class='ref t' id='t0301c21' href='#t0301c21'>T 0301c21</a>阿練若、糞掃衣、乞食，讚歎糞掃衣、乞食法。諸<a class='ref t' id='t0301c22' href='#t0301c22'>T 0301c22</a>有聞者，淨心隨喜，長夜皆得安樂饒益。』」</p>
<p>佛<a class='ref t' id='t0301c23' href='#t0301c23'>T 0301c23</a>告迦葉：「善哉！善哉！迦葉！汝則長夜多所饒<a class='ref t' id='t0301c24' href='#t0301c24'>T 0301c24</a>益，安樂眾生，哀愍世間，安樂天人。」</p>
<p>佛告迦<a class='ref t' id='t0301c25' href='#t0301c25'>T 0301c25</a>葉：「若有毀呰頭陀法者，則毀於我；若有<a class='ref t' id='t0301c26' href='#t0301c26'>T 0301c26</a>稱歎頭陀法者，則稱歎我。所以者何？頭陀<a class='ref t' id='t0301c27' href='#t0301c27'>T 0301c27</a>法者，我所長夜稱譽讚歎。是故，迦葉！阿練<a class='ref t' id='t0301c28' href='#t0301c28'>T 0301c28</a>若者，當稱歎阿練若；糞掃衣、乞食者，當<a class='ref t' id='t0301c29' href='#t0301c29'>T 0301c29</a>稱歎糞掃衣、乞食法。」</p>
<p>佛說此經已，摩訶迦<a class='ref t' id='t0301c30' href='#t0301c30'>T 0301c30</a>葉聞佛所說，歡喜隨喜，作禮而去。</p>
<a class='ref t' id='t0302a01' href='#t0302a01'>T 0302a01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
