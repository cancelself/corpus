<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1178' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1178</span><span class='mirror-right'>（一一七八） 婆私吒</span></h1>
</header>
<a class='ref t' id='t-juan44' href='#t-juan44'>T -juan44</a>　<a class='ref t' id='t0317b18' href='#t0317b18'>T 0317b18</a><a class='ref t' id='t0317b19' href='#t0317b19'>T 0317b19</a>
<p class='suttainfo'><span class='t-juanname'>雜阿含經卷第四十四</span><br>
<a class='ref t' id='t0317b20' href='#t0317b20'>T 0317b20</a><a class='ref t' id='t0317b21' href='#t0317b21'>T 0317b21</a><span class='scribe'>宋天竺三藏求那跋陀羅譯</span></p>
<p><a class='ref t' id='t0317b22' href='#t0317b22'>T 0317b22</a>如是我聞：</p>
<p>一時，佛住彌絺羅國菴羅<a class='ref t' id='t0317b23' href='#t0317b23'>T 0317b23</a>園中。</p>
<p>時，有婆四吒婆羅門尼，有六子相續命<a class='ref t' id='t0317b24' href='#t0317b24'>T 0317b24</a>終，念子發狂，裸形被髮，隨路而走，至彌絺<a class='ref t' id='t0317b25' href='#t0317b25'>T 0317b25</a>羅菴羅園中。</p>
<p>爾時，世尊無量大眾圍繞說法，<a class='ref t' id='t0317b26' href='#t0317b26'>T 0317b26</a>婆四吒婆羅門尼遙見世尊，見已，即得本心，<a class='ref t' id='t0317b27' href='#t0317b27'>T 0317b27</a>慚愧羞恥，歛身蹲坐。</p>
<p>爾時，世尊告尊者阿難：<a class='ref t' id='t0317b28' href='#t0317b28'>T 0317b28</a>「取汝鬱多羅僧與彼婆四吒婆羅門尼，令<a class='ref t' id='t0317b29' href='#t0317b29'>T 0317b29</a>著聽法。」尊者阿難即受佛教，取衣令著。</p>
<p>時，<a class='ref t' id='t0317c01' href='#t0317c01'>T 0317c01</a>婆羅門尼得衣著已，至於佛前，稽首禮佛，<a class='ref t' id='t0317c02' href='#t0317c02'>T 0317c02</a>退坐一面。</p>
<p>爾時，世尊為其說法，<span class='corr' title='[云→示]'>示</span>、教、照、喜<a class='ref t' id='t0317c03' href='#t0317c03'>T 0317c03</a>已，如佛常法，說法次第，乃至信心清淨，受<a class='ref t' id='t0317c04' href='#t0317c04'>T 0317c04</a>三自歸，聞佛所說，歡喜隨喜，作禮而去。</p>
<p>彼<a class='ref t' id='t0317c05' href='#t0317c05'>T 0317c05</a>婆四吒優婆夷於後時，第七子忽復命終，彼<a class='ref t' id='t0317c06' href='#t0317c06'>T 0317c06</a>優婆夷都不啼哭憂悲惱苦。時，婆四吒優婆<a class='ref t' id='t0317c07' href='#t0317c07'>T 0317c07</a>夷夫說偈而告婆四吒優婆夷言：</p>
<a class='ref t' id='t0317c08' href='#t0317c08'>T 0317c08</a>
<blockquote class='gatha'>
<p>「先諸子命終，　　念子生憂苦，<a class='ref t' id='t0317c09' href='#t0317c09'>T 0317c09</a><br>
　晝夜不飲食，　　乃至發狂亂。<a class='ref t' id='t0317c10' href='#t0317c10'>T 0317c10</a><br>
　今喪弟七子，　　而不生憂苦？」</p>
</blockquote>
<p><a class='ref t' id='t0317c11' href='#t0317c11'>T 0317c11</a>婆四吒優婆夷即復說偈答其夫言：</p>
<a class='ref t' id='t0317c12' href='#t0317c12'>T 0317c12</a>
<blockquote class='gatha'>
<p>「兒孫有千數，　　因緣和合生，<a class='ref t' id='t0317c13' href='#t0317c13'>T 0317c13</a><br>
　長夜遷過去，　　我與君亦然。<a class='ref t' id='t0317c14' href='#t0317c14'>T 0317c14</a><br>
　子孫及宗族，　　其數無限量，<a class='ref t' id='t0317c15' href='#t0317c15'>T 0317c15</a><br>
　彼彼所生處，　　更互相殘食。<a class='ref t' id='t0317c16' href='#t0317c16'>T 0317c16</a><br>
　若知生要者，　　何足生憂苦？<a class='ref t' id='t0317c17' href='#t0317c17'>T 0317c17</a><br>
　我已知出離，　　生死存亡相，<a class='ref t' id='t0317c18' href='#t0317c18'>T 0317c18</a><br>
　不復生憂苦，　　入佛正教故。」</p>
</blockquote>
<p><a class='ref t' id='t0317c19' href='#t0317c19'>T 0317c19</a>時，婆四吒優婆夷夫說偈歎曰：</p>
<a class='ref t' id='t0317c20' href='#t0317c20'>T 0317c20</a>
<blockquote class='gatha'>
<p>「未曾所聞法，　　而今聞汝說，<a class='ref t' id='t0317c21' href='#t0317c21'>T 0317c21</a><br>
　何處聞說法，　　不念子憂悲？」</p>
</blockquote>
<p><a class='ref t' id='t0317c22' href='#t0317c22'>T 0317c22</a>婆四吒優婆夷說偈答言：</p>
<a class='ref t' id='t0317c23' href='#t0317c23'>T 0317c23</a>
<blockquote class='gatha'>
<p>「今日等正覺，　　在彌絺羅國，<a class='ref t' id='t0317c24' href='#t0317c24'>T 0317c24</a><br>
　菴羅樹園中，　　永離一切苦，<a class='ref t' id='t0317c25' href='#t0317c25'>T 0317c25</a><br>
　演說一切苦、　　苦習、苦寂滅、<a class='ref t' id='t0317c26' href='#t0317c26'>T 0317c26</a><br>
　賢聖八正道，　　安隱趣涅槃！<a class='ref t' id='t0317c27' href='#t0317c27'>T 0317c27</a><br>
　則是我大師，　　深樂其正教。<a class='ref t' id='t0317c28' href='#t0317c28'>T 0317c28</a><br>
　我已知正法，　　能開子憂苦。」</p>
</blockquote>
<p><a class='ref t' id='t0317c29' href='#t0317c29'>T 0317c29</a>其夫婆羅門復說偈言：</p>
<a class='ref t' id='t0318a01' href='#t0318a01'>T 0318a01</a>
<blockquote class='gatha'>
<p>「我今亦當往，　　彌絺菴羅園，<a class='ref t' id='t0318a02' href='#t0318a02'>T 0318a02</a><br>
　彼世尊亦當，　　開我子憂苦。」</p>
</blockquote>
<p><a class='ref t' id='t0318a03' href='#t0318a03'>T 0318a03</a>優婆夷復說偈言：</p>
<a class='ref t' id='t0318a04' href='#t0318a04'>T 0318a04</a>
<blockquote class='gatha'>
<p>「當觀等正覺，　　柔軟金色身；<a class='ref t' id='t0318a05' href='#t0318a05'>T 0318a05</a><br>
　不調者能調，　　廣度海流人。」</p>
</blockquote>
<p><a class='ref t' id='t0318a06' href='#t0318a06'>T 0318a06</a>爾時，婆羅門即嚴駕乘於馬車，詣彌絺羅<a class='ref t' id='t0318a07' href='#t0318a07'>T 0318a07</a>菴羅園。遙見世尊，轉增信樂，詣大師前。</p>
<p>彼<a class='ref t' id='t0318a08' href='#t0318a08'>T 0318a08</a>時，大師即為說偈，開其法眼，苦、習、滅、道，正<a class='ref t' id='t0318a09' href='#t0318a09'>T 0318a09</a>向涅槃。彼即見法，成無間等。既知法已，請<a class='ref t' id='t0318a10' href='#t0318a10'>T 0318a10</a>求出家。</p>
<p>時，婆羅門即得出家，獨靜思惟，乃至<a class='ref t' id='t0318a11' href='#t0318a11'>T 0318a11</a>得阿羅漢。世尊記說：「於第三夜，逮得三明。」<a class='ref t' id='t0318a12' href='#t0318a12'>T 0318a12</a>得三明已，佛即告之：「命遣御者乘車還家，<a class='ref t' id='t0318a13' href='#t0318a13'>T 0318a13</a>告婆四吒優婆夷，令發隨喜，語言：『婆羅門<a class='ref t' id='t0318a14' href='#t0318a14'>T 0318a14</a>往見世尊，得淨信心，奉事大師，即為說法，<a class='ref t' id='t0318a15' href='#t0318a15'>T 0318a15</a>為開法眼，見苦聖諦、苦集、苦滅、賢聖八道，安<a class='ref t' id='t0318a16' href='#t0318a16'>T 0318a16</a>趣涅槃，成無間等。既知法已，即求出家。世<a class='ref t' id='t0318a17' href='#t0318a17'>T 0318a17</a>尊記說：「於第三夜，具足三明。」』」</p>
<p>時，彼御者奉<a class='ref t' id='t0318a18' href='#t0318a18'>T 0318a18</a>教疾還。時，婆四吒優婆夷遙見御者空車而<a class='ref t' id='t0318a19' href='#t0318a19'>T 0318a19</a>還。即遙問言：「婆羅門為見佛不？佛為說法，<a class='ref t' id='t0318a20' href='#t0318a20'>T 0318a20</a>開示法眼，見聖諦不？」</p>
<p>御者白言：「婆羅門已<a class='ref t' id='t0318a21' href='#t0318a21'>T 0318a21</a>見世尊，得淨信心，奉事大師，為開法眼，<a class='ref t' id='t0318a22' href='#t0318a22'>T 0318a22</a>說四聖諦，成無間等。既知法已，即求出家，<a class='ref t' id='t0318a23' href='#t0318a23'>T 0318a23</a>專精思惟。世尊記說：『於第三夜，具足三明。』」</p>
<p><a class='ref t' id='t0318a24' href='#t0318a24'>T 0318a24</a>時，優婆夷心即隨喜，語御者言：「車馬屬汝，<a class='ref t' id='t0318a25' href='#t0318a25'>T 0318a25</a>加復賜汝金錢一千，已汝傳信言：『<span class='corr' title='[羅婆→婆羅]'>婆羅</span>門宿<a class='ref t' id='t0318a26' href='#t0318a26'>T 0318a26</a>闍諦，已得三明。』令我歡喜故。」</p>
<p>御者白言：「我<a class='ref t' id='t0318a27' href='#t0318a27'>T 0318a27</a>今何用車馬金錢為？車馬金錢還優婆夷，<a class='ref t' id='t0318a28' href='#t0318a28'>T 0318a28</a>我今當還婆羅門所，隨彼出家。」</p>
<p>優婆夷言：<a class='ref t' id='t0318a29' href='#t0318a29'>T 0318a29</a>「汝意如此，便可速還。不久亦當如彼所得，<a class='ref t' id='t0318b01' href='#t0318b01'>T 0318b01</a>具足三明，隨後出家。」</p>
<p>御者白言：「如是，優婆<a class='ref t' id='t0318b02' href='#t0318b02'>T 0318b02</a>夷！如彼出家，我亦當然。」</p>
<p>優婆夷言：「汝父出<a class='ref t' id='t0318b03' href='#t0318b03'>T 0318b03</a>家，汝隨出家，我今不久亦當隨去。如空野<a class='ref t' id='t0318b04' href='#t0318b04'>T 0318b04</a>大龍，乘虛而遊，其餘諸龍、龍子、龍女悉皆隨<a class='ref t' id='t0318b05' href='#t0318b05'>T 0318b05</a>去，我亦如是，執持衣鉢，易養易滿。」御者白<a class='ref t' id='t0318b06' href='#t0318b06'>T 0318b06</a>言：「優婆夷！若如是者，所願必果，不久當見<a class='ref t' id='t0318b07' href='#t0318b07'>T 0318b07</a>優婆夷少欲知足，執持衣鉢，人所棄者，乞<a class='ref t' id='t0318b08' href='#t0318b08'>T 0318b08</a>受而食，剃髮染衣，於陰、界、入斷除愛欲，離<a class='ref t' id='t0318b09' href='#t0318b09'>T 0318b09</a>貪繫縛，盡諸有漏。」</p>
<p>彼婆羅門及其御者、婆<a class='ref t' id='t0318b10' href='#t0318b10'>T 0318b10</a>四吒優婆夷、優婆夷女孫陀槃梨，悉皆出家，<a class='ref t' id='t0318b11' href='#t0318b11'>T 0318b11</a>究竟苦邊。</p>
<a class='ref t' id='t0318b12' href='#t0318b12'>T 0318b12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
