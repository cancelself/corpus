<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1171' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1171</span><span class='mirror-right'>（一一七一） 六種眾生</span></h1>
</header>
<p>如是我聞：</p>
<p>一時，佛住拘睒彌國瞿師<a class='ref t' id='t0313a15' href='#t0313a15'>T 0313a15</a>羅園。</p>
<p>爾時，世尊告諸比丘：「譬如士夫遊空<a class='ref t' id='t0313a16' href='#t0313a16'>T 0313a16</a>宅中，得六種眾生。一者得狗，即執其狗，繫<a class='ref t' id='t0313a17' href='#t0313a17'>T 0313a17</a>著一處。次得其鳥，次得毒蛇，次得野干，次<a class='ref t' id='t0313a18' href='#t0313a18'>T 0313a18</a>得失收摩羅，次得獼猴。得斯眾生，悉縛一<a class='ref t' id='t0313a19' href='#t0313a19'>T 0313a19</a>處。其狗者，樂欲入村。其鳥者，常欲飛空。其<a class='ref t' id='t0313a20' href='#t0313a20'>T 0313a20</a>蛇者，常欲入穴。其野干者，樂向塚間。失收<a class='ref t' id='t0313a21' href='#t0313a21'>T 0313a21</a>摩羅者，長欲入海。獼猴者，欲入山林。此六<a class='ref t' id='t0313a22' href='#t0313a22'>T 0313a22</a>眾生悉繫一處，所樂不同，各各嗜欲到所<a class='ref t' id='t0313a23' href='#t0313a23'>T 0313a23</a>安處，各各不相樂於他處；而繫縛故，各用<a class='ref t' id='t0313a24' href='#t0313a24'>T 0313a24</a>其力，向所樂方，而不能脫。</p>
<p>「如是六根種種<a class='ref t' id='t0313a25' href='#t0313a25'>T 0313a25</a>境界，各各自求所樂境界，不樂餘境界。眼<a class='ref t' id='t0313a26' href='#t0313a26'>T 0313a26</a>根常求可愛之色，不可意色則生其厭。耳根<a class='ref t' id='t0313a27' href='#t0313a27'>T 0313a27</a>常求可意之聲，不可意聲則生其厭。鼻根常<a class='ref t' id='t0313a28' href='#t0313a28'>T 0313a28</a>求可意之香，不可意香則生其厭。舌根常<a class='ref t' id='t0313a29' href='#t0313a29'>T 0313a29</a>求可意之味，不可意味則生其厭。身根常<a class='ref t' id='t0313b01' href='#t0313b01'>T 0313b01</a>求可意之觸，不可意觸則生其厭。意根常<a class='ref t' id='t0313b02' href='#t0313b02'>T 0313b02</a>求可意之法，不可意法則生其厭。此六種根<a class='ref t' id='t0313b03' href='#t0313b03'>T 0313b03</a>種種行處，種種境界，各各不求異根境界。<a class='ref t' id='t0313b04' href='#t0313b04'>T 0313b04</a>此六種根其有力者，堪能自在，隨覺境界。<a class='ref t' id='t0313b05' href='#t0313b05'>T 0313b05</a>如彼士夫繫六眾生於其堅柱，正出用力隨<a class='ref t' id='t0313b06' href='#t0313b06'>T 0313b06</a>意而去，往反疲極，以繩繫故，終依於柱。</p>
<p>「諸<a class='ref t' id='t0313b07' href='#t0313b07'>T 0313b07</a>比丘！我說此譬，欲為汝等顯示其義。六眾<a class='ref t' id='t0313b08' href='#t0313b08'>T 0313b08</a>生者，譬猶六根；堅柱者，譬身念處。若善修<a class='ref t' id='t0313b09' href='#t0313b09'>T 0313b09</a>習身念處，有念、不念色，見可愛色則不生<a class='ref t' id='t0313b10' href='#t0313b10'>T 0313b10</a>著，不可愛色則不生厭；耳聲、鼻香、舌味、身<a class='ref t' id='t0313b11' href='#t0313b11'>T 0313b11</a>觸、意法，於可意法則不求欲，不可意法則<a class='ref t' id='t0313b12' href='#t0313b12'>T 0313b12</a>不生厭。是故，比丘！當勤修習，多住身念處。」</p>
<p><a class='ref t' id='t0313b13' href='#t0313b13'>T 0313b13</a>佛說此經已，諸比丘聞佛所說，歡喜奉行！</p>
<a class='ref t' id='t0313b14' href='#t0313b14'>T 0313b14</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
