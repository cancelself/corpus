<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1113' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1113</span><span class='mirror-right'>（一一一三） 敬僧</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0293c09' href='#t0293c09'>T 0293c09</a>孤獨園。</p>
<p>爾時，世尊告諸比丘：「過去世時，有天<a class='ref t' id='t0293c10' href='#t0293c10'>T 0293c10</a>帝釋欲入園觀，王勅御者，令嚴駕千馬之<a class='ref t' id='t0293c11' href='#t0293c11'>T 0293c11</a>車。御者受教，即嚴駕已，還白帝釋：『乘已嚴<a class='ref t' id='t0293c12' href='#t0293c12'>T 0293c12</a>駕，唯王知時。』</p>
<p>「爾時，帝釋從常勝殿來下，<a class='ref t' id='t0293c13' href='#t0293c13'>T 0293c13</a>周向諸方，合掌恭敬。</p>
<p>「時，彼御者見天帝釋<a class='ref t' id='t0293c14' href='#t0293c14'>T 0293c14</a>從殿來下，住於中庭，周向諸方，合掌恭敬。<a class='ref t' id='t0293c15' href='#t0293c15'>T 0293c15</a>見已驚怖，馬鞭落地，而說偈言：</p>
<a class='ref t' id='t0293c16' href='#t0293c16'>T 0293c16</a>
<blockquote class='gatha'>
<p>「『諸方唯有人，　　臭穢胞胎生，<a class='ref t' id='t0293c17' href='#t0293c17'>T 0293c17</a><br>
　　神處穢死尸，　　飢渴常燋然。<a class='ref t' id='t0293c18' href='#t0293c18'>T 0293c18</a><br>
　　何故憍尸迦，　　故重於非家？<a class='ref t' id='t0293c19' href='#t0293c19'>T 0293c19</a><br>
　　為我說其義，　　飢渴願欲聞。』</p>
</blockquote>
<p><a class='ref t' id='t0293c20' href='#t0293c20'>T 0293c20</a>「時，天帝釋說偈答言：</p>
<a class='ref t' id='t0293c21' href='#t0293c21'>T 0293c21</a>
<blockquote class='gatha'>
<p>「『我正恭敬彼，　　能出非家者，<a class='ref t' id='t0293c22' href='#t0293c22'>T 0293c22</a><br>
　　自在遊諸方，　　不計其行止。<a class='ref t' id='t0293c23' href='#t0293c23'>T 0293c23</a><br>
　　城邑國土色，　　不能累其心，<a class='ref t' id='t0293c24' href='#t0293c24'>T 0293c24</a><br>
　　不畜資生具，　　一往無欲定。<a class='ref t' id='t0293c25' href='#t0293c25'>T 0293c25</a><br>
　　往則無所求，　　唯無為為樂，<a class='ref t' id='t0293c26' href='#t0293c26'>T 0293c26</a><br>
　　言則定善言，　　不言則寂定。<a class='ref t' id='t0293c27' href='#t0293c27'>T 0293c27</a><br>
　　諸天阿修羅，　　各各共相違，<a class='ref t' id='t0293c28' href='#t0293c28'>T 0293c28</a><br>
　　人間自共諍，　　相違亦如是。<a class='ref t' id='t0293c29' href='#t0293c29'>T 0293c29</a><br>
　　唯有出家者，　　於諸諍無諍，<a class='ref t' id='t0294a01' href='#t0294a01'>T 0294a01</a><br>
　　於一切眾生，　　放捨於刀杖。<a class='ref t' id='t0294a02' href='#t0294a02'>T 0294a02</a><br>
　　於財離財色，　　不醉亦不荒，<a class='ref t' id='t0294a03' href='#t0294a03'>T 0294a03</a><br>
　　遠離一切惡，　　是故敬禮彼。』</p>
</blockquote>
<p><a class='ref t' id='t0294a04' href='#t0294a04'>T 0294a04</a>「是時，御者復說偈言：</p>
<a class='ref t' id='t0294a05' href='#t0294a05'>T 0294a05</a>
<blockquote class='gatha'>
<p>「『天王之所敬，　　是必世間勝，<a class='ref t' id='t0294a06' href='#t0294a06'>T 0294a06</a><br>
　　故我從今日，　　當禮出家人。』</p>
</blockquote>
<p><a class='ref t' id='t0294a07' href='#t0294a07'>T 0294a07</a>「如是說已，天帝釋敬禮諸方一切僧畢，昇<a class='ref t' id='t0294a08' href='#t0294a08'>T 0294a08</a>於馬車，遊觀園林。」</p>
<p>佛告比丘：「彼天帝釋於<a class='ref t' id='t0294a09' href='#t0294a09'>T 0294a09</a>三十三天為自在王，而常恭敬眾僧，亦常<a class='ref t' id='t0294a10' href='#t0294a10'>T 0294a10</a>讚歎恭敬僧功德。汝等比丘正信非家，出<a class='ref t' id='t0294a11' href='#t0294a11'>T 0294a11</a>家學道，亦當如是恭敬眾僧，亦當讚歎敬<a class='ref t' id='t0294a12' href='#t0294a12'>T 0294a12</a>僧功德。」</p>
<p>佛說此經已，諸比丘聞佛所說，歡<a class='ref t' id='t0294a13' href='#t0294a13'>T 0294a13</a>喜奉行。</p>
<a class='ref t' id='t0294a14' href='#t0294a14'>T 0294a14</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
