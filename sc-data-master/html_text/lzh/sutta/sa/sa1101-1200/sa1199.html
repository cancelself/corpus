<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1199' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1199</span><span class='mirror-right'>（一一九九） 素彌</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0326a18' href='#t0326a18'>T 0326a18</a>孤獨園。</p>
<p>時，有蘇摩比丘尼，住舍衛國王園精<a class='ref t' id='t0326a19' href='#t0326a19'>T 0326a19</a>舍比丘尼眾中，晨朝著衣持鉢，入舍衛城<a class='ref t' id='t0326a20' href='#t0326a20'>T 0326a20</a>乞食。食已，還精舍，舉衣鉢，洗足畢，持尼<a class='ref t' id='t0326a21' href='#t0326a21'>T 0326a21</a>師壇，著右肩上，至安陀林坐禪。</p>
<p>時，魔波旬<a class='ref t' id='t0326a22' href='#t0326a22'>T 0326a22</a>作是念：「今沙門瞿曇住舍衛國祇樹給孤獨<a class='ref t' id='t0326a23' href='#t0326a23'>T 0326a23</a>園。有蘇摩比丘尼，住舍衛國王園精舍比丘<a class='ref t' id='t0326a24' href='#t0326a24'>T 0326a24</a>尼眾中，晨朝著衣持鉢，入舍衛城乞食。食<a class='ref t' id='t0326a25' href='#t0326a25'>T 0326a25</a>已，還精舍，舉衣鉢，洗足畢，持尼師檀，著<a class='ref t' id='t0326a26' href='#t0326a26'>T 0326a26</a>右肩上，入安陀林坐禪。我今當往，為作留<a class='ref t' id='t0326a27' href='#t0326a27'>T 0326a27</a>難。」即化作年少，容貌端正，往至蘇摩比丘<a class='ref t' id='t0326a28' href='#t0326a28'>T 0326a28</a>尼所，問言：「阿姨！欲至何所？」</p>
<p>答言：「賢者！欲<a class='ref t' id='t0326a29' href='#t0326a29'>T 0326a29</a>至遠離處去。」</p>
<p>時，魔波旬即說偈言：</p>
<a class='ref t' id='t0326b01' href='#t0326b01'>T 0326b01</a>
<blockquote class='gatha'>
<p>「仙人所住處，　　是處甚難得，<a class='ref t' id='t0326b02' href='#t0326b02'>T 0326b02</a><br>
　非彼二指智，　　能得到彼處。」</p>
</blockquote>
<p><a class='ref t' id='t0326b03' href='#t0326b03'>T 0326b03</a>時，蘇摩比丘尼作是念：「此是何等？欲恐怖<a class='ref t' id='t0326b04' href='#t0326b04'>T 0326b04</a>我。為人？為非人？為姦狡人？」作此思惟已，決<a class='ref t' id='t0326b05' href='#t0326b05'>T 0326b05</a>定智生，知是惡魔來欲嬈亂，即說偈言：</p>
<a class='ref t' id='t0326b06' href='#t0326b06'>T 0326b06</a>
<blockquote class='gatha'>
<p>「心入於正受，　　女形復何為，<a class='ref t' id='t0326b07' href='#t0326b07'>T 0326b07</a><br>
　智或若生已，　　逮得無上法。<a class='ref t' id='t0326b08' href='#t0326b08'>T 0326b08</a><br>
　若於男女想，　　心不得俱離，<a class='ref t' id='t0326b09' href='#t0326b09'>T 0326b09</a><br>
　彼即隨魔說，　　汝應往語彼。<a class='ref t' id='t0326b10' href='#t0326b10'>T 0326b10</a><br>
　離於一切苦，　　捨一切闇冥，<a class='ref t' id='t0326b11' href='#t0326b11'>T 0326b11</a><br>
　逮得滅盡證，　　安住諸漏盡。<a class='ref t' id='t0326b12' href='#t0326b12'>T 0326b12</a><br>
　覺知汝惡魔，　　即自磨滅去。」</p>
</blockquote>
<p><a class='ref t' id='t0326b13' href='#t0326b13'>T 0326b13</a>時，魔波旬作是念：「蘇摩比丘尼已知我心。」<a class='ref t' id='t0326b14' href='#t0326b14'>T 0326b14</a>內懷憂悔，即沒不現。</p>
<a class='ref t' id='t0326b15' href='#t0326b15'>T 0326b15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
