<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1111' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1111</span><span class='mirror-right'>（一一一一） 敬佛</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0293a05' href='#t0293a05'>T 0293a05</a>孤獨園。</p>
<p>爾時，世尊告諸比丘：「過去世時，釋提<a class='ref t' id='t0293a06' href='#t0293a06'>T 0293a06</a>桓因欲入園觀。時，勅其御者，令嚴駕千馬<a class='ref t' id='t0293a07' href='#t0293a07'>T 0293a07</a>之車詣於園觀。御者奉勅，即嚴駕千馬之<a class='ref t' id='t0293a08' href='#t0293a08'>T 0293a08</a>車，往白帝釋：『唯！俱尸迦！嚴駕已竟，唯王知<a class='ref t' id='t0293a09' href='#t0293a09'>T 0293a09</a>時。』天帝釋即下常勝殿，東向合掌禮佛。<a class='ref t' id='t0293a10' href='#t0293a10'>T 0293a10</a>爾時，御者見，即心驚毛竪，馬鞭落地。</p>
<p>「時，天<a class='ref t' id='t0293a11' href='#t0293a11'>T 0293a11</a>帝釋見御者心驚毛竪，馬鞭落地，即說偈<a class='ref t' id='t0293a12' href='#t0293a12'>T 0293a12</a>言：</p>
<a class='ref t' id='t0293a13' href='#t0293a13'>T 0293a13</a>
<blockquote class='gatha'>
<p>「『汝見何憂怖，　　馬鞭落於地。』</p>
</blockquote>
<p><a class='ref t' id='t0293a14' href='#t0293a14'>T 0293a14</a>「御者說偈白帝釋言：</p>
<a class='ref t' id='t0293a15' href='#t0293a15'>T 0293a15</a>
<blockquote class='gatha'>
<p>「『見王天帝釋，　　為舍脂之夫，<a class='ref t' id='t0293a16' href='#t0293a16'>T 0293a16</a><br>
　　所以生恐怖，　　馬鞭落地者。<a class='ref t' id='t0293a17' href='#t0293a17'>T 0293a17</a><br>
　　常見天帝釋，　　一切諸大地，<a class='ref t' id='t0293a18' href='#t0293a18'>T 0293a18</a><br>
　　人天大小王，　　及四護世主。<a class='ref t' id='t0293a19' href='#t0293a19'>T 0293a19</a><br>
　　三十三天眾，　　悉皆恭敬禮，<a class='ref t' id='t0293a20' href='#t0293a20'>T 0293a20</a><br>
　　何處更有尊，　　尊於帝釋者。<a class='ref t' id='t0293a21' href='#t0293a21'>T 0293a21</a><br>
　　而今正東向，　　合掌修敬禮。』</p>
</blockquote>
<p><a class='ref t' id='t0293a22' href='#t0293a22'>T 0293a22</a>「爾時，帝釋說偈答言：</p>
<a class='ref t' id='t0293a23' href='#t0293a23'>T 0293a23</a>
<blockquote class='gatha'>
<p>「『我實於一切，　　世間大小王，<a class='ref t' id='t0293a24' href='#t0293a24'>T 0293a24</a><br>
　　及四護世王，　　三十三天眾，<a class='ref t' id='t0293a25' href='#t0293a25'>T 0293a25</a><br>
　　最為其尊王，　　故悉來恭敬，<a class='ref t' id='t0293a26' href='#t0293a26'>T 0293a26</a><br>
　　而復有世間，　　隨順等正覺，<a class='ref t' id='t0293a27' href='#t0293a27'>T 0293a27</a><br>
　　名號滿天師，　　故我稽首禮。』</p>
</blockquote>
<p><a class='ref t' id='t0293a28' href='#t0293a28'>T 0293a28</a>「御者復白言：</p>
<a class='ref t' id='t0293a29' href='#t0293a29'>T 0293a29</a>
<blockquote class='gatha'>
<p>「『是必世間勝，　　故使天王釋，<a class='ref t' id='t0293b01' href='#t0293b01'>T 0293b01</a><br>
　　恭敬而合掌，　　東向稽首禮。<a class='ref t' id='t0293b02' href='#t0293b02'>T 0293b02</a><br>
　　我今亦當禮，　　天王所禮者。』</p>
</blockquote>
<p><a class='ref t' id='t0293b03' href='#t0293b03'>T 0293b03</a>「時，天帝釋，舍脂之夫說如是偈，禮佛已，乘<a class='ref t' id='t0293b04' href='#t0293b04'>T 0293b04</a>千馬車，往詣園觀。」</p>
<p>佛告諸比丘：「彼天帝<a class='ref t' id='t0293b05' href='#t0293b05'>T 0293b05</a>釋於三十三天為自在王，尚恭敬佛，亦復<a class='ref t' id='t0293b06' href='#t0293b06'>T 0293b06</a>讚歎恭敬於佛。汝等比丘正信非家，出家<a class='ref t' id='t0293b07' href='#t0293b07'>T 0293b07</a>學道，亦應如是恭敬於佛，亦當讚歎恭<a class='ref t' id='t0293b08' href='#t0293b08'>T 0293b08</a>敬佛者，應當學！」</p>
<p>佛說此經已，諸比丘聞<a class='ref t' id='t0293b09' href='#t0293b09'>T 0293b09</a>佛所說，歡喜奉行。</p>
<a class='ref t' id='t0293b10' href='#t0293b10'>T 0293b10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
