<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1146' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1146</span><span class='mirror-right'>（一一四六） 明闇</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0304b28' href='#t0304b28'>T 0304b28</a>孤獨園。</p>
<p>時，波斯匿王來詣佛所，稽首佛足，<a class='ref t' id='t0304b29' href='#t0304b29'>T 0304b29</a>退坐一面，白佛言：「云何？世尊！為婆羅門死<a class='ref t' id='t0304c01' href='#t0304c01'>T 0304c01</a>還生自姓婆羅門家，剎利、鞞舍、首陀羅家耶？」</p>
<p><a class='ref t' id='t0304c02' href='#t0304c02'>T 0304c02</a>佛言：「大王！何得如是？大王當知，有四種<a class='ref t' id='t0304c03' href='#t0304c03'>T 0304c03</a>人。何等為四？有一種人，從冥入冥；有一<a class='ref t' id='t0304c04' href='#t0304c04'>T 0304c04</a>種人，從冥入明；有一種人，從明入冥；有<a class='ref t' id='t0304c05' href='#t0304c05'>T 0304c05</a>一種人，從明入明。</p>
<p>「大王！云何為一種人從<a class='ref t' id='t0304c06' href='#t0304c06'>T 0304c06</a>冥入冥？謂有人生卑姓家，若生旃陀羅<a class='ref t' id='t0304c07' href='#t0304c07'>T 0304c07</a>家、魚獵家、竹作家、車師家，及餘種種下賤工<a class='ref t' id='t0304c08' href='#t0304c08'>T 0304c08</a>巧業家，貧窮短命，形體憔悴，而復修行卑<a class='ref t' id='t0304c09' href='#t0304c09'>T 0304c09</a>賤之家，亦復為人下賤作使，是名為冥。處<a class='ref t' id='t0304c10' href='#t0304c10'>T 0304c10</a>斯冥中，復行身惡行、行口惡行、行意惡行，<a class='ref t' id='t0304c11' href='#t0304c11'>T 0304c11</a>以是因緣，身壞命終，當生惡趣，墮泥梨<a class='ref t' id='t0304c12' href='#t0304c12'>T 0304c12</a>中。猶如有人從闇入闇，從廁入廁，以血<a class='ref t' id='t0304c13' href='#t0304c13'>T 0304c13</a>洗血，捨惡受惡；從冥入冥者亦復如是。<a class='ref t' id='t0304c14' href='#t0304c14'>T 0304c14</a>是故名為從冥入冥。</p>
<p>「云何名為從冥入明？<a class='ref t' id='t0304c15' href='#t0304c15'>T 0304c15</a>謂有世人生卑姓家，乃至為人作諸鄙業，<a class='ref t' id='t0304c16' href='#t0304c16'>T 0304c16</a>是名為冥。然其彼人於此冥中，行身善行、<a class='ref t' id='t0304c17' href='#t0304c17'>T 0304c17</a>行口善行、行意善行，以是因緣，身壞命<a class='ref t' id='t0304c18' href='#t0304c18'>T 0304c18</a>終，生於善趣，受天化生。譬如有人登床跨<a class='ref t' id='t0304c19' href='#t0304c19'>T 0304c19</a>馬，從馬昇象；從冥入明亦復如是。是名<a class='ref t' id='t0304c20' href='#t0304c20'>T 0304c20</a>有人從冥入明。</p>
<p>「云何有人從明入冥？謂<a class='ref t' id='t0304c21' href='#t0304c21'>T 0304c21</a>有世人生富樂家，若剎利大姓、婆羅門大姓<a class='ref t' id='t0304c22' href='#t0304c22'>T 0304c22</a>家、長者大姓家，及餘種種富樂家生，多諸錢<a class='ref t' id='t0304c23' href='#t0304c23'>T 0304c23</a>財，奴婢、客使，廣集知識，受身端正，聰明黠慧，<a class='ref t' id='t0304c24' href='#t0304c24'>T 0304c24</a>是名為明。於此明中，行身惡行、行口惡行、<a class='ref t' id='t0304c25' href='#t0304c25'>T 0304c25</a>行意惡行，以是因緣，身壞命終，生於惡趣，<a class='ref t' id='t0304c26' href='#t0304c26'>T 0304c26</a>墮泥梨中。譬如有人從高樓下乘於大<a class='ref t' id='t0304c27' href='#t0304c27'>T 0304c27</a>象，下象乘馬，下馬乘輿，下輿坐床、下床<a class='ref t' id='t0304c28' href='#t0304c28'>T 0304c28</a>墮地，從地落坑，從明入冥者亦復如是。</p>
<p>「云<a class='ref t' id='t0304c29' href='#t0304c29'>T 0304c29</a>何有人從明入明？謂有世人生富樂家，乃<a class='ref t' id='t0305a01' href='#t0305a01'>T 0305a01</a>至形相端嚴，是名為明。於此明中，行身善<a class='ref t' id='t0305a02' href='#t0305a02'>T 0305a02</a>行、行口善行、行意善行，以是因緣，身壞命<a class='ref t' id='t0305a03' href='#t0305a03'>T 0305a03</a>終，生於善趣，受天化生。譬如有人從樓<a class='ref t' id='t0305a04' href='#t0305a04'>T 0305a04</a>觀至樓觀。如是，乃至從床至床；從明入<a class='ref t' id='t0305a05' href='#t0305a05'>T 0305a05</a>明者亦復如是。是名有人從明入明。」爾時，<a class='ref t' id='t0305a06' href='#t0305a06'>T 0305a06</a>世尊復說偈言：</p>
<a class='ref t' id='t0305a07' href='#t0305a07'>T 0305a07</a>
<blockquote class='gatha'>
<p>「貧窮困苦者，　　不信增瞋恨，<a class='ref t' id='t0305a08' href='#t0305a08'>T 0305a08</a><br>
　慳貪惡邪想，　　癡惑不恭敬。<a class='ref t' id='t0305a09' href='#t0305a09'>T 0305a09</a><br>
　見沙門道士，　　持戒多聞者，<a class='ref t' id='t0305a10' href='#t0305a10'>T 0305a10</a><br>
　毀呰而不譽，　　障他施及受。<a class='ref t' id='t0305a11' href='#t0305a11'>T 0305a11</a><br>
　如斯等士夫，　　從此至他世，<a class='ref t' id='t0305a12' href='#t0305a12'>T 0305a12</a><br>
　當墮泥梨中，　　從冥入於冥。<a class='ref t' id='t0305a13' href='#t0305a13'>T 0305a13</a><br>
　若有貧窮人，　　信心少瞋恨，<a class='ref t' id='t0305a14' href='#t0305a14'>T 0305a14</a><br>
　常生慚愧心，　　惠施離慳垢。<a class='ref t' id='t0305a15' href='#t0305a15'>T 0305a15</a><br>
　見沙門梵志，　　持戒多聞者，<a class='ref t' id='t0305a16' href='#t0305a16'>T 0305a16</a><br>
　謙虛而問訊，　　隨宜善供給。<a class='ref t' id='t0305a17' href='#t0305a17'>T 0305a17</a><br>
　勸人令施與，　　歎施及受者，<a class='ref t' id='t0305a18' href='#t0305a18'>T 0305a18</a><br>
　如是修善人，　　從此至他世。<a class='ref t' id='t0305a19' href='#t0305a19'>T 0305a19</a><br>
　善趣上生天，　　從冥而入明，<a class='ref t' id='t0305a20' href='#t0305a20'>T 0305a20</a><br>
　有富樂士夫，　　不信多瞋恨。<a class='ref t' id='t0305a21' href='#t0305a21'>T 0305a21</a><br>
　慳貪疾惡想，　　邪惑不恭敬，<a class='ref t' id='t0305a22' href='#t0305a22'>T 0305a22</a><br>
　見沙門梵志，　　毀呰而不譽。<a class='ref t' id='t0305a23' href='#t0305a23'>T 0305a23</a><br>
　障他人施惠，　　亦斷受施者，<a class='ref t' id='t0305a24' href='#t0305a24'>T 0305a24</a><br>
　如是惡士夫，　　從此至他世。<a class='ref t' id='t0305a25' href='#t0305a25'>T 0305a25</a><br>
　當生苦地獄，　　從明入冥中，<a class='ref t' id='t0305a26' href='#t0305a26'>T 0305a26</a><br>
　若有富士夫，　　信心不瞋恨。<a class='ref t' id='t0305a27' href='#t0305a27'>T 0305a27</a><br>
　常起慚愧心，　　惠施離瞋姤，<a class='ref t' id='t0305a28' href='#t0305a28'>T 0305a28</a><br>
　見沙門梵志，　　持戒多聞者。<a class='ref t' id='t0305a29' href='#t0305a29'>T 0305a29</a><br>
　先奉迎問訊，　　隨宜給所須，<a class='ref t' id='t0305b01' href='#t0305b01'>T 0305b01</a><br>
　勸人令供養，　　歎施及受者。<a class='ref t' id='t0305b02' href='#t0305b02'>T 0305b02</a><br>
　如是等士夫，　　從此至他世，<a class='ref t' id='t0305b03' href='#t0305b03'>T 0305b03</a><br>
　生三十三天，　　從明而入明。」</p>
</blockquote>
<p><a class='ref t' id='t0305b04' href='#t0305b04'>T 0305b04</a>佛說此經已，波斯匿王聞佛所說，歡喜隨<a class='ref t' id='t0305b05' href='#t0305b05'>T 0305b05</a>喜，作禮而去。</p>
<a class='ref t' id='t0305b06' href='#t0305b06'>T 0305b06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
