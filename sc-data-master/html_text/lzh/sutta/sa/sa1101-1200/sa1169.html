<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1169' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1169</span><span class='mirror-right'>（一一六九） 琴</span></h1>
</header>
<p>如是我聞：</p>
<p>一時，佛住拘睒彌國瞿師<a class='ref t' id='t0312b17' href='#t0312b17'>T 0312b17</a>羅園。</p>
<p>爾時，世尊告諸比丘：「若有比丘、比丘<a class='ref t' id='t0312b18' href='#t0312b18'>T 0312b18</a>尼，眼色識因緣生，若欲、若貪、若昵、若念、若<a class='ref t' id='t0312b19' href='#t0312b19'>T 0312b19</a>決定著處，於彼諸心善自防護。所以者何？<a class='ref t' id='t0312b20' href='#t0312b20'>T 0312b20</a>此等皆是恐畏之道，有礙、有難，此惡人所<a class='ref t' id='t0312b21' href='#t0312b21'>T 0312b21</a>依，非善人所依，是故應自防護。耳、鼻、舌、身、<a class='ref t' id='t0312b22' href='#t0312b22'>T 0312b22</a>意亦復如是。譬如田夫有好田苗，其守田<a class='ref t' id='t0312b23' href='#t0312b23'>T 0312b23</a>者懶惰放逸，欄牛噉食；愚癡凡夫亦復如<a class='ref t' id='t0312b24' href='#t0312b24'>T 0312b24</a>是。六觸入處，乃至放逸亦復如是。</p>
<p>「若好田<a class='ref t' id='t0312b25' href='#t0312b25'>T 0312b25</a>苗，其守田者心不放逸，欄牛不暴，設復入<a class='ref t' id='t0312b26' href='#t0312b26'>T 0312b26</a>田，盡驅令出；所謂若心、若意、若識，多聞聖弟<a class='ref t' id='t0312b27' href='#t0312b27'>T 0312b27</a>子於五欲功德善自攝護，盡心令滅。若好<a class='ref t' id='t0312b28' href='#t0312b28'>T 0312b28</a>田苗，其守護田者不自放逸，欄牛入境，左<a class='ref t' id='t0312b29' href='#t0312b29'>T 0312b29</a>手牽鼻，右手執杖，遍身搥打，驅出其田。諸<a class='ref t' id='t0312c01' href='#t0312c01'>T 0312c01</a>比丘！於意云何？彼牛遭苦痛已，從村至<a class='ref t' id='t0312c02' href='#t0312c02'>T 0312c02</a>宅，從宅至村，復當如前過食田苗不？」</p>
<p>答<a class='ref t' id='t0312c03' href='#t0312c03'>T 0312c03</a>言：「不也，世尊！所以者何？憶先入田遭捶杖<a class='ref t' id='t0312c04' href='#t0312c04'>T 0312c04</a>苦故。」</p>
<p>「如是，比丘！若心、若意、若識，多聞聖弟<a class='ref t' id='t0312c05' href='#t0312c05'>T 0312c05</a>子於六觸入處極生厭離、恐怖，內心安住，<a class='ref t' id='t0312c06' href='#t0312c06'>T 0312c06</a>制令一意。諸比丘！過去世時，有王聞未曾<a class='ref t' id='t0312c07' href='#t0312c07'>T 0312c07</a>有好彈琴聲，極生愛樂，耽湎染著，問諸大<a class='ref t' id='t0312c08' href='#t0312c08'>T 0312c08</a>臣：『此何等聲？甚可愛樂！』大臣答言：『此是琴<a class='ref t' id='t0312c09' href='#t0312c09'>T 0312c09</a>聲。』語大臣：『取彼聲來。』大臣受教，即往取<a class='ref t' id='t0312c10' href='#t0312c10'>T 0312c10</a>琴來，白言：『大王！此是琴作好聲者。』王語大<a class='ref t' id='t0312c11' href='#t0312c11'>T 0312c11</a>臣：『我不用琴，取其先聞可愛樂聲來。』大臣<a class='ref t' id='t0312c12' href='#t0312c12'>T 0312c12</a>答言：『如此之琴，有眾多種具，謂有柄、有槽、<a class='ref t' id='t0312c13' href='#t0312c13'>T 0312c13</a>有麗、有絃、有皮，巧方便人彈之，得眾具<a class='ref t' id='t0312c14' href='#t0312c14'>T 0312c14</a>因緣乃成音聲，非不得眾具而有音聲，<a class='ref t' id='t0312c15' href='#t0312c15'>T 0312c15</a>前所聞聲，久已過去，轉亦盡滅，不可持來。』</p>
<p><a class='ref t' id='t0312c16' href='#t0312c16'>T 0312c16</a>「爾時，大王作是念言：『咄！何用此虛偽物為？<a class='ref t' id='t0312c17' href='#t0312c17'>T 0312c17</a>世間琴者是虛偽物，而令世人耽湎染著；<a class='ref t' id='t0312c18' href='#t0312c18'>T 0312c18</a>汝今持去，片片析破，棄於十方。』大臣受教，<a class='ref t' id='t0312c19' href='#t0312c19'>T 0312c19</a>析為百分，棄於處處。如是，比丘！若色、受、<a class='ref t' id='t0312c20' href='#t0312c20'>T 0312c20</a>想、思、欲，知此諸法無常、有為、心因緣生，而便<a class='ref t' id='t0312c21' href='#t0312c21'>T 0312c21</a>說言：『是我、我所。』彼於異時，一切悉無。諸比<a class='ref t' id='t0312c22' href='#t0312c22'>T 0312c22</a>丘！應作如是平等正智，如實觀察。」</p>
<p>佛說此<a class='ref t' id='t0312c23' href='#t0312c23'>T 0312c23</a>經已，諸比丘聞佛所說，歡喜奉行。</p>
<a class='ref t' id='t0312c24' href='#t0312c24'>T 0312c24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
