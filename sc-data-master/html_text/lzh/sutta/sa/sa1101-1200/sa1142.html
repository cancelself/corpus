<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1142' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1142</span><span class='mirror-right'>（一一四二） 極老</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0302a02' href='#t0302a02'>T 0302a02</a>孤獨園。</p>
<p>爾時，尊者摩訶迦葉久住舍衛國阿<a class='ref t' id='t0302a03' href='#t0302a03'>T 0302a03</a>練若床坐處，長鬚髮，著弊納衣，來詣佛所。<a class='ref t' id='t0302a04' href='#t0302a04'>T 0302a04</a>爾時，世尊、無數大眾圍繞說法。</p>
<p>時，諸比丘見<a class='ref t' id='t0302a05' href='#t0302a05'>T 0302a05</a>摩訶迦葉從遠而來，見已，於尊者摩訶迦葉<a class='ref t' id='t0302a06' href='#t0302a06'>T 0302a06</a>所起輕慢心，言：「此何等比丘？衣服麁陋，無<a class='ref t' id='t0302a07' href='#t0302a07'>T 0302a07</a>有儀容而來，衣服佯佯而來。」</p>
<p>爾時，世尊知<a class='ref t' id='t0302a08' href='#t0302a08'>T 0302a08</a>諸比丘心之所念，告摩訶迦葉：「善來！迦葉！於<a class='ref t' id='t0302a09' href='#t0302a09'>T 0302a09</a>此半座，我今竟知誰先出家，汝耶？我耶？」</p>
<p>彼諸<a class='ref t' id='t0302a10' href='#t0302a10'>T 0302a10</a>比丘心生恐怖，身毛皆竪，並相謂言：「奇哉！尊<a class='ref t' id='t0302a11' href='#t0302a11'>T 0302a11</a>者！彼尊者摩訶迦葉，大德大力，大師弟子，請<a class='ref t' id='t0302a12' href='#t0302a12'>T 0302a12</a>以半座。」</p>
<p>爾時，尊者摩訶迦葉合掌白佛言：「世<a class='ref t' id='t0302a13' href='#t0302a13'>T 0302a13</a>尊！佛是我師，我是弟子。」</p>
<p>佛告迦葉：「如是！如<a class='ref t' id='t0302a14' href='#t0302a14'>T 0302a14</a>是！我為大師，汝是弟子，汝今且坐，隨其所<a class='ref t' id='t0302a15' href='#t0302a15'>T 0302a15</a>安。」</p>
<p>尊者摩訶迦葉稽首佛足，退坐一面。</p>
<p>爾<a class='ref t' id='t0302a16' href='#t0302a16'>T 0302a16</a>時，世尊復欲警悟諸比丘，復以尊者摩訶迦<a class='ref t' id='t0302a17' href='#t0302a17'>T 0302a17</a>葉同己所得殊勝廣大功德為現眾故，告<a class='ref t' id='t0302a18' href='#t0302a18'>T 0302a18</a>諸比丘：「我離欲、惡不善法，有覺有觀，初禪<a class='ref t' id='t0302a19' href='#t0302a19'>T 0302a19</a>具足住，若日、若夜、若日夜；摩訶迦葉亦復如<a class='ref t' id='t0302a20' href='#t0302a20'>T 0302a20</a>我，離欲、惡不善法，乃至初禪具足住，若日、若<a class='ref t' id='t0302a21' href='#t0302a21'>T 0302a21</a>夜、若日夜。我欲第二、第三、第四禪具足住，若<a class='ref t' id='t0302a22' href='#t0302a22'>T 0302a22</a>日、若夜、若日夜，彼摩訶迦葉亦復如是。乃至<a class='ref t' id='t0302a23' href='#t0302a23'>T 0302a23</a>第四禪具足住，若日、若夜、若日夜。我隨所欲，<a class='ref t' id='t0302a24' href='#t0302a24'>T 0302a24</a>慈、悲、喜、捨，空入處、識入處、無所有入處、非<a class='ref t' id='t0302a25' href='#t0302a25'>T 0302a25</a>想非非想入處，神通境界，天耳、他心智、宿命<a class='ref t' id='t0302a26' href='#t0302a26'>T 0302a26</a>智、生死智、漏盡智具足住，若日、若夜、若日<a class='ref t' id='t0302a27' href='#t0302a27'>T 0302a27</a>夜；彼迦葉比丘亦復如是。乃至漏盡智具<a class='ref t' id='t0302a28' href='#t0302a28'>T 0302a28</a>足住，若日、若夜、若日夜。」</p>
<p>爾時，世尊於無量大<a class='ref t' id='t0302a29' href='#t0302a29'>T 0302a29</a>眾中稱歎摩訶迦葉同己廣大勝妙功德已，<a class='ref t' id='t0302b01' href='#t0302b01'>T 0302b01</a>諸比丘聞佛所說，歡喜奉行。</p>
<a class='ref t' id='t0302b02' href='#t0302b02'>T 0302b02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
