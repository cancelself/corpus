<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1138' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1138</span><span class='mirror-right'>（一一三八） 負勝</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0300b10' href='#t0300b10'>T 0300b10</a>孤獨園。</p>
<p>爾時，尊者摩訶迦葉住舍衛國東園<a class='ref t' id='t0300b11' href='#t0300b11'>T 0300b11</a>鹿子母講堂。時，尊者摩訶迦葉晡時從禪覺，<a class='ref t' id='t0300b12' href='#t0300b12'>T 0300b12</a>往詣佛所，稽首禮足，退坐一面。</p>
<p>爾時，世尊<a class='ref t' id='t0300b13' href='#t0300b13'>T 0300b13</a>告尊者摩訶迦葉：「汝當為諸比丘說法教<a class='ref t' id='t0300b14' href='#t0300b14'>T 0300b14</a>誡、教授。所以者何？我常為諸比丘說法教<a class='ref t' id='t0300b15' href='#t0300b15'>T 0300b15</a>誡、教授，汝亦應爾。」</p>
<p>尊者摩訶迦葉白佛言：<a class='ref t' id='t0300b16' href='#t0300b16'>T 0300b16</a>「世尊！今世比丘難可教授，或有比丘不<a class='ref t' id='t0300b17' href='#t0300b17'>T 0300b17</a>忍聞說。」</p>
<p>佛告摩訶迦葉：「汝何因緣作如是<a class='ref t' id='t0300b18' href='#t0300b18'>T 0300b18</a>說？」</p>
<p>摩訶迦葉白佛言：「世尊！我見有兩比丘，<a class='ref t' id='t0300b19' href='#t0300b19'>T 0300b19</a>一名槃稠，是阿難弟子；二名阿浮毘，是<a class='ref t' id='t0300b20' href='#t0300b20'>T 0300b20</a>摩訶目揵連弟子。彼二人共諍多聞，各言：『汝<a class='ref t' id='t0300b21' href='#t0300b21'>T 0300b21</a>來當共論議，誰所知多？誰所知勝？』」</p>
<p>時，尊者<a class='ref t' id='t0300b22' href='#t0300b22'>T 0300b22</a>阿難住於佛後，以扇扇佛，語尊者摩訶迦<a class='ref t' id='t0300b23' href='#t0300b23'>T 0300b23</a>葉言：「且止！尊者摩訶迦葉！且忍！尊者迦葉！此<a class='ref t' id='t0300b24' href='#t0300b24'>T 0300b24</a>年少比丘少智、惡智。」</p>
<p>尊者摩訶迦葉語尊者<a class='ref t' id='t0300b25' href='#t0300b25'>T 0300b25</a>阿難言：「汝且默然！莫令我於僧中問汝<a class='ref t' id='t0300b26' href='#t0300b26'>T 0300b26</a>事。」</p>
<p>時，尊者阿難即默然住。</p>
<p>爾時，世尊告一比<a class='ref t' id='t0300b27' href='#t0300b27'>T 0300b27</a>丘：「汝往至彼槃禂比丘、阿浮毘比丘所，作<a class='ref t' id='t0300b28' href='#t0300b28'>T 0300b28</a>是言：『大師語汝。』」時，彼比丘即受教，至槃禂<a class='ref t' id='t0300b29' href='#t0300b29'>T 0300b29</a>比丘、阿浮毘比丘所，作是言：「大師語汝。」</p>
<p>時，<a class='ref t' id='t0300c01' href='#t0300c01'>T 0300c01</a>槃禂比丘、阿浮毘比丘答言奉教，即俱往<a class='ref t' id='t0300c02' href='#t0300c02'>T 0300c02</a>佛所，稽首禮足，退住一面。</p>
<p>爾時，世尊告二<a class='ref t' id='t0300c03' href='#t0300c03'>T 0300c03</a>比丘：「汝等二人，實共諍論，各言：『汝來試共<a class='ref t' id='t0300c04' href='#t0300c04'>T 0300c04</a>論議，誰多誰勝』耶？」</p>
<p>二比丘白佛言：「實爾。世<a class='ref t' id='t0300c05' href='#t0300c05'>T 0300c05</a>尊！」</p>
<p>佛告二比丘：「汝等持我所說修多羅、祇<a class='ref t' id='t0300c06' href='#t0300c06'>T 0300c06</a>夜、受記、伽陀、優陀那、尼陀那、阿波陀那、伊<a class='ref t' id='t0300c07' href='#t0300c07'>T 0300c07</a>帝目多伽、闍多伽、毘富羅、阿浮多達摩、優<a class='ref t' id='t0300c08' href='#t0300c08'>T 0300c08</a>波提舍等法，而共諍論，各言：『汝來試共論<a class='ref t' id='t0300c09' href='#t0300c09'>T 0300c09</a>議，誰多誰勝』耶？」</p>
<p>二比丘白佛：「不也，世尊！」</p>
<p><a class='ref t' id='t0300c10' href='#t0300c10'>T 0300c10</a>佛告二比丘：「汝等不以我所說修多羅，乃<a class='ref t' id='t0300c11' href='#t0300c11'>T 0300c11</a>至優波提舍，而自調伏，自止息，自求涅<a class='ref t' id='t0300c12' href='#t0300c12'>T 0300c12</a>槃耶？」</p>
<p>二比丘白佛：「如是，世尊！」</p>
<p>佛告二比丘：<a class='ref t' id='t0300c13' href='#t0300c13'>T 0300c13</a>「汝知我所說修多羅，乃至優波提舍，汝愚癡<a class='ref t' id='t0300c14' href='#t0300c14'>T 0300c14</a>人應共諍論，誰多誰勝耶？」</p>
<p>時，二比丘前禮<a class='ref t' id='t0300c15' href='#t0300c15'>T 0300c15</a>佛足，重白佛言：「悔過！世尊！悔過！善逝！我愚<a class='ref t' id='t0300c16' href='#t0300c16'>T 0300c16</a>我癡，不善不辯，而共諍論。」</p>
<p>佛告二比丘：「實<a class='ref t' id='t0300c17' href='#t0300c17'>T 0300c17</a>知罪悔過，愚癡，不善不辯，而共諍論。今已<a class='ref t' id='t0300c18' href='#t0300c18'>T 0300c18</a>自知罪，自見罪，知見悔過，於未來世律<a class='ref t' id='t0300c19' href='#t0300c19'>T 0300c19</a>儀戒生。我今受汝，憐愍故，令汝善法增長，<a class='ref t' id='t0300c20' href='#t0300c20'>T 0300c20</a>終不退減。所以者何？若有自知罪，自見罪，<a class='ref t' id='t0300c21' href='#t0300c21'>T 0300c21</a>知見悔過，於未來世律儀戒生，終不退<a class='ref t' id='t0300c22' href='#t0300c22'>T 0300c22</a>減。」</p>
<p>時，二比丘聞佛所說，歡喜隨喜，作禮而去。</p>
<a class='ref t' id='t0300c23' href='#t0300c23'>T 0300c23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
