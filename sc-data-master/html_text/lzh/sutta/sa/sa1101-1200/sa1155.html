<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1155' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1155</span><span class='mirror-right'>（一一五五） 返戾</span></h1>
</header>
<p>如是我聞：</p>
<p>一時，佛在拘薩羅人間<a class='ref t' id='t0307c08' href='#t0307c08'>T 0307c08</a>遊行，至舍衛國祇樹給孤獨園。</p>
<p>時，有婆羅<a class='ref t' id='t0307c09' href='#t0307c09'>T 0307c09</a>門名曰違義，聞沙門瞿曇從拘薩羅國人<a class='ref t' id='t0307c10' href='#t0307c10'>T 0307c10</a>間遊行，至舍衛國祇樹給孤獨園。聞已，作是<a class='ref t' id='t0307c11' href='#t0307c11'>T 0307c11</a>念：「我當往詣沙門瞿曇所，聞所說法，當反<a class='ref t' id='t0307c12' href='#t0307c12'>T 0307c12</a>其義。」作是念已，往詣精舍，至世尊所。</p>
<p>爾時，<a class='ref t' id='t0307c13' href='#t0307c13'>T 0307c13</a>世尊無量眷屬圍繞說法。世尊遙見違義婆<a class='ref t' id='t0307c14' href='#t0307c14'>T 0307c14</a>羅門來，即默然住。</p>
<p>違義婆羅門白佛言：「瞿<a class='ref t' id='t0307c15' href='#t0307c15'>T 0307c15</a>曇說法，樂欲聞之！」</p>
<p>爾時，世尊即說偈言：</p>
<a class='ref t' id='t0307c16' href='#t0307c16'>T 0307c16</a>
<blockquote class='gatha'>
<p>「違義婆羅門，　　未能解深義，<a class='ref t' id='t0307c17' href='#t0307c17'>T 0307c17</a><br>
　內懷嫉恚心，　　欲為法留難。<a class='ref t' id='t0307c18' href='#t0307c18'>T 0307c18</a><br>
　調伏違反心，　　諸不信樂意，<a class='ref t' id='t0307c19' href='#t0307c19'>T 0307c19</a><br>
　息諸障礙垢，　　則解深妙說。」</p>
</blockquote>
<p><a class='ref t' id='t0307c20' href='#t0307c20'>T 0307c20</a>時，違義婆羅門作是念：「沙門瞿曇已知我心。」<a class='ref t' id='t0307c21' href='#t0307c21'>T 0307c21</a>聞佛所說，歡喜隨喜，從座起而去。</p>
<a class='ref t' id='t0307c22' href='#t0307c22'>T 0307c22</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
