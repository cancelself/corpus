<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1182' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1182</span><span class='mirror-right'>（一一八二） 婆羅林</span></h1>
</header>
<p>如是我聞：</p>
<p>一時，佛在拘薩羅人間<a class='ref t' id='t0319c14' href='#t0319c14'>T 0319c14</a>遊行，於一夜時，住止娑羅林中。</p>
<p>時，有一婆<a class='ref t' id='t0319c15' href='#t0319c15'>T 0319c15</a>羅門，去娑羅林不遠，營作田業。晨朝起作，<a class='ref t' id='t0319c16' href='#t0319c16'>T 0319c16</a>至娑羅林中，遙見世尊坐一樹下，儀容端<a class='ref t' id='t0319c17' href='#t0319c17'>T 0319c17</a>正，諸根清淨，其心寂定，具足成就第一止<a class='ref t' id='t0319c18' href='#t0319c18'>T 0319c18</a>觀，其身金色，光明徹照。見已，往詣其所，白<a class='ref t' id='t0319c19' href='#t0319c19'>T 0319c19</a>言：「瞿曇！我近在此經營事業，故樂此林。瞿<a class='ref t' id='t0319c20' href='#t0319c20'>T 0319c20</a>曇於此有何事業，樂此林中？」復說偈言：</p>
<a class='ref t' id='t0319c21' href='#t0319c21'>T 0319c21</a>
<blockquote class='gatha'>
<p>「比丘於此林，　　為何事業故，<a class='ref t' id='t0319c22' href='#t0319c22'>T 0319c22</a><br>
　獨一守空閑，　　樂於此林中？」</p>
</blockquote>
<p><a class='ref t' id='t0319c23' href='#t0319c23'>T 0319c23</a>爾時，世尊說偈答曰：</p>
<a class='ref t' id='t0319c24' href='#t0319c24'>T 0319c24</a>
<blockquote class='gatha'>
<p>「無事於此林，　　林根久已斷，<a class='ref t' id='t0319c25' href='#t0319c25'>T 0319c25</a><br>
　於林離林脫，　　禪思不樂斷。」</p>
</blockquote>
<p><a class='ref t' id='t0319c26' href='#t0319c26'>T 0319c26</a>時，彼婆羅門聞佛所說，歡喜隨喜，作禮而去。</p>
<a class='ref t' id='t0319c27' href='#t0319c27'>T 0319c27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
