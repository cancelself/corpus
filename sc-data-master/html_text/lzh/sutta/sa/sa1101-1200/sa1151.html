<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1151' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1151</span><span class='mirror-right'>（一一五一） 阿修羅鹽</span></h1>
</header>
<p>如是我聞：</p>
<p>一時，佛住舍衛國。</p>
<p>時，有<a class='ref t' id='t0306c27' href='#t0306c27'>T 0306c27</a>年少阿修羅來詣佛所，於佛面前麁惡不<a class='ref t' id='t0306c28' href='#t0306c28'>T 0306c28</a>善語，瞋罵呵責。</p>
<p>爾時，世尊即說偈言：</p>
<a class='ref t' id='t0306c29' href='#t0306c29'>T 0306c29</a>
<blockquote class='gatha'>
<p>「不怒勝瞋恚，　　不善以善伏，<a class='ref t' id='t0307a01' href='#t0307a01'>T 0307a01</a><br>
　惠施伏慳貪，　　真言壞妄語。<a class='ref t' id='t0307a02' href='#t0307a02'>T 0307a02</a><br>
　不罵亦不虐，　　常住賢聖心，<a class='ref t' id='t0307a03' href='#t0307a03'>T 0307a03</a><br>
　惡人住瞋恨，　　不動如山石。<a class='ref t' id='t0307a04' href='#t0307a04'>T 0307a04</a><br>
　起瞋恚能持，　　勝制狂馬車，<a class='ref t' id='t0307a05' href='#t0307a05'>T 0307a05</a><br>
　我說善御士，　　非彼攝繩者。」</p>
</blockquote>
<p><a class='ref t' id='t0307a06' href='#t0307a06'>T 0307a06</a>時，年少阿修羅白佛言：「瞿曇！我今悔過，如<a class='ref t' id='t0307a07' href='#t0307a07'>T 0307a07</a>愚如癡，不辯不善，於瞿曇面前訶罵毀辱。」<a class='ref t' id='t0307a08' href='#t0307a08'>T 0307a08</a>如是懺悔已，時，阿修羅聞佛所說，歡喜隨<a class='ref t' id='t0307a09' href='#t0307a09'>T 0307a09</a>喜，作禮而去。</p>
<a class='ref t' id='t0307a10' href='#t0307a10'>T 0307a10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
