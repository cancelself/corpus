<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1106' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1106</span><span class='mirror-right'>（一一〇六） 以何因</span></h1>
</header>
<p>如是我聞：</p>
<p>一時，佛住鞞舍離國獼猴<a class='ref t' id='t0290c21' href='#t0290c21'>T 0290c21</a>池側重閣講堂。</p>
<p>時，有異比丘來詣佛所，稽<a class='ref t' id='t0290c22' href='#t0290c22'>T 0290c22</a>首佛足，退住一面，白佛言：「世尊！何因、何緣<a class='ref t' id='t0290c23' href='#t0290c23'>T 0290c23</a>釋提桓因名釋提桓因？」</p>
<p>佛告比丘：「釋提桓<a class='ref t' id='t0290c24' href='#t0290c24'>T 0290c24</a>因本為人時，行於頓施；沙門、婆羅門、貧窮、<a class='ref t' id='t0290c25' href='#t0290c25'>T 0290c25</a>困苦、求生行路乞，施以飲食、錢財、穀、帛、華<a class='ref t' id='t0290c26' href='#t0290c26'>T 0290c26</a>香、嚴具、床臥、燈明，以堪能故，名釋提桓因。」</p>
<p><a class='ref t' id='t0290c27' href='#t0290c27'>T 0290c27</a>比丘復白佛言：「世尊！何因、何緣故，釋提桓因<a class='ref t' id='t0290c28' href='#t0290c28'>T 0290c28</a>復名富蘭陀羅？」</p>
<p>佛告比丘：「彼釋提桓因本<a class='ref t' id='t0290c29' href='#t0290c29'>T 0290c29</a>為人時，數數行施衣被、飲食，乃至燈明。以<a class='ref t' id='t0291a01' href='#t0291a01'>T 0291a01</a>是因緣，故名富蘭陀羅。」</p>
<p>比丘復白佛言：「何<a class='ref t' id='t0291a02' href='#t0291a02'>T 0291a02</a>因、何緣故，復名摩伽婆。」</p>
<p>佛告比丘：「彼釋提<a class='ref t' id='t0291a03' href='#t0291a03'>T 0291a03</a>桓因本為人時，名摩伽婆故，釋提桓因即<a class='ref t' id='t0291a04' href='#t0291a04'>T 0291a04</a>以本名，名摩伽婆。」</p>
<p>比丘復白佛言：「何因、何<a class='ref t' id='t0291a05' href='#t0291a05'>T 0291a05</a>緣復名娑婆婆？」</p>
<p>佛告比丘：「彼釋提桓因本<a class='ref t' id='t0291a06' href='#t0291a06'>T 0291a06</a>為人時，數以婆詵私衣布施供養。以是因<a class='ref t' id='t0291a07' href='#t0291a07'>T 0291a07</a>緣故，釋提桓因名娑婆婆。」</p>
<p>比丘復白佛言：<a class='ref t' id='t0291a08' href='#t0291a08'>T 0291a08</a>「世尊！何因、何緣釋提桓因復名憍尸迦？」</p>
<p>佛<a class='ref t' id='t0291a09' href='#t0291a09'>T 0291a09</a>告比丘：「彼釋提桓因本為人時，為憍尸族<a class='ref t' id='t0291a10' href='#t0291a10'>T 0291a10</a>姓人。以是因緣故，彼釋提桓因復名憍尸<a class='ref t' id='t0291a11' href='#t0291a11'>T 0291a11</a>迦。」</p>
<p>比丘問佛言：「世尊！何因、何緣彼釋提桓<a class='ref t' id='t0291a12' href='#t0291a12'>T 0291a12</a>因名舍脂鉢低？」</p>
<p>佛告比丘：「彼阿修羅女名<a class='ref t' id='t0291a13' href='#t0291a13'>T 0291a13</a>曰舍脂，為天帝釋第一天后，是故帝釋名<a class='ref t' id='t0291a14' href='#t0291a14'>T 0291a14</a>舍脂鉢低。」</p>
<p>比丘白佛言：「世尊！何因、何緣釋<a class='ref t' id='t0291a15' href='#t0291a15'>T 0291a15</a>提桓因復名千眼？」</p>
<p>佛告比丘：「彼釋提桓因本<a class='ref t' id='t0291a16' href='#t0291a16'>T 0291a16</a>為人時，聰明智慧，於一坐間，思千種義，觀<a class='ref t' id='t0291a17' href='#t0291a17'>T 0291a17</a>察稱量。以是因緣，彼天帝釋復名千眼。」</p>
<p>比<a class='ref t' id='t0291a18' href='#t0291a18'>T 0291a18</a>丘白佛：「何因、何緣彼釋提桓因復名因提<a class='ref t' id='t0291a19' href='#t0291a19'>T 0291a19</a>利？」</p>
<p>佛告比丘：「彼天帝釋於諸三十三天，為<a class='ref t' id='t0291a20' href='#t0291a20'>T 0291a20</a>王為主。以是因緣故，彼天帝釋名因提利。」</p>
<p><a class='ref t' id='t0291a21' href='#t0291a21'>T 0291a21</a>佛告比丘：「然彼釋提桓因本為人時，受持<a class='ref t' id='t0291a22' href='#t0291a22'>T 0291a22</a>七種受。以是因緣，得天帝釋。何等為七？<a class='ref t' id='t0291a23' href='#t0291a23'>T 0291a23</a>釋提桓因本為人時，供養父母；乃至等行<a class='ref t' id='t0291a24' href='#t0291a24'>T 0291a24</a>惠施，是為七種受。以是因緣，為天帝釋。」</p>
<p>爾<a class='ref t' id='t0291a25' href='#t0291a25'>T 0291a25</a>時，世尊即說偈言……如上廣說。</p>
<p>佛說此經已，<a class='ref t' id='t0291a26' href='#t0291a26'>T 0291a26</a>諸比丘聞佛所說，歡喜奉行。</p>
<a class='ref t' id='t0291a27' href='#t0291a27'>T 0291a27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
