<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1193' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1193</span><span class='mirror-right'>（一一九三） 瞿迦黎</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0323b10' href='#t0323b10'>T 0323b10</a>竹園。時，有娑婆世界主梵天王，日日精勤，往<a class='ref t' id='t0323b11' href='#t0323b11'>T 0323b11</a>詣佛所，尊重供養。</p>
<p>時，娑婆世界主作是念：「今<a class='ref t' id='t0323b12' href='#t0323b12'>T 0323b12</a>旦太早而來見佛，正值世尊入大三昧，我<a class='ref t' id='t0323b13' href='#t0323b13'>T 0323b13</a>等且當入提婆達多伴黨瞿迦梨比丘房中。」<a class='ref t' id='t0323b14' href='#t0323b14'>T 0323b14</a>作是念已，即入彼房，至房戶中，以指扣<a class='ref t' id='t0323b15' href='#t0323b15'>T 0323b15</a>戶，口說是言：「瞿迦梨！瞿迦梨！於舍利弗、目<a class='ref t' id='t0323b16' href='#t0323b16'>T 0323b16</a>連所起淨信心，汝莫長夜得不饒益苦！」</p>
<p>瞿<a class='ref t' id='t0323b17' href='#t0323b17'>T 0323b17</a>迦梨言：「汝是誰？」</p>
<p>梵天答言：「娑婆世界主梵天<a class='ref t' id='t0323b18' href='#t0323b18'>T 0323b18</a>王。」</p>
<p>瞿迦梨言：「世尊不記汝得阿那含耶？」</p>
<p><a class='ref t' id='t0323b19' href='#t0323b19'>T 0323b19</a>梵天王言：「如是，比丘！」</p>
<p>瞿迦梨言：「汝何故來？」</p>
<p><a class='ref t' id='t0323b20' href='#t0323b20'>T 0323b20</a>娑婆世界主梵天王答言：「此不可治。」即說<a class='ref t' id='t0323b21' href='#t0323b21'>T 0323b21</a>偈言：</p>
<a class='ref t' id='t0323b22' href='#t0323b22'>T 0323b22</a>
<blockquote class='gatha'>
<p>「於無量處所，　　生心欲籌量；<a class='ref t' id='t0323b23' href='#t0323b23'>T 0323b23</a><br>
　何有<span class='t-gaiji'>黠<!--gaiji,黠,1[烈-列＋（里＊吉）],2,3--></span>慧者，　　而生此覺想？<a class='ref t' id='t0323b24' href='#t0323b24'>T 0323b24</a><br>
　無量而欲量，　　是陰蓋凡夫。」</p>
</blockquote>
<p><a class='ref t' id='t0323b25' href='#t0323b25'>T 0323b25</a>時，娑婆世界主梵天王往詣佛所，稽首禮足，<a class='ref t' id='t0323b26' href='#t0323b26'>T 0323b26</a>退坐一面，白佛言：「世尊！我常日日勤到佛<a class='ref t' id='t0323b27' href='#t0323b27'>T 0323b27</a>所，親覲供養，我作是念：『今旦太早來見世<a class='ref t' id='t0323b28' href='#t0323b28'>T 0323b28</a>尊，正值世尊入大三昧，我且當入提婆<a class='ref t' id='t0323b29' href='#t0323b29'>T 0323b29</a>達多伴黨瞿迦梨比丘房中。』即住戶中，徐徐<a class='ref t' id='t0323c01' href='#t0323c01'>T 0323c01</a>扣戶，口說是言：『瞿迦梨！瞿迦梨！當於舍利<a class='ref t' id='t0323c02' href='#t0323c02'>T 0323c02</a><span class='corr' title='[佛→弗]'>弗</span>、目揵連賢善智慧者所起淨信心，莫長<a class='ref t' id='t0323c03' href='#t0323c03'>T 0323c03</a>夜得不饒益苦！』瞿迦梨言：『汝是誰？』我即答<a class='ref t' id='t0323c04' href='#t0323c04'>T 0323c04</a>言：『是娑婆世界主梵天王。』瞿迦梨言：『世尊<a class='ref t' id='t0323c05' href='#t0323c05'>T 0323c05</a>不記汝得阿那含耶？』我即答言：『如是。』瞿迦<a class='ref t' id='t0323c06' href='#t0323c06'>T 0323c06</a>梨復言：『汝何故來？』我作是念：『此不可治。』即<a class='ref t' id='t0323c07' href='#t0323c07'>T 0323c07</a>說偈言：</p>
<a class='ref t' id='t0323c08' href='#t0323c08'>T 0323c08</a>
<blockquote class='gatha'>
<p>「『於不可量處，　　發心欲籌量，<a class='ref t' id='t0323c09' href='#t0323c09'>T 0323c09</a><br>
　　不可量欲量，　　是陰蓋凡夫。』」</p>
</blockquote>
<p><a class='ref t' id='t0323c10' href='#t0323c10'>T 0323c10</a>佛語梵王：「如是，如是。梵王！</p>
<a class='ref t' id='t0323c11' href='#t0323c11'>T 0323c11</a>
<blockquote class='gatha'>
<p>「於不可量處，　　而發心欲量；<a class='ref t' id='t0323c12' href='#t0323c12'>T 0323c12</a><br>
　何有智慧人，　　而生此妄想？<a class='ref t' id='t0323c13' href='#t0323c13'>T 0323c13</a><br>
　不可量欲量，　　是陰蓋凡夫。」</p>
</blockquote>
<p><a class='ref t' id='t0323c14' href='#t0323c14'>T 0323c14</a>佛說此經已，娑婆世界主梵天王聞佛所<a class='ref t' id='t0323c15' href='#t0323c15'>T 0323c15</a>說，歡喜隨喜，從座起，為佛作禮，即沒不現。</p>
<a class='ref t' id='t0323c16' href='#t0323c16'>T 0323c16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
