<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1177' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1177</span><span class='mirror-right'>（一一七七） 灰河南</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0316c24' href='#t0316c24'>T 0316c24</a>獨園。</p>
<p>爾時，世尊告諸比丘：「譬如灰河，<span class='corr' title='[南→兩]'>兩</span>岸<a class='ref t' id='t0316c25' href='#t0316c25'>T 0316c25</a>極熱，多諸利刺，在於闇處，眾多罪人在於河<a class='ref t' id='t0316c26' href='#t0316c26'>T 0316c26</a>中隨流漂沒。中有一人，不愚不癡，聰明黠<a class='ref t' id='t0316c27' href='#t0316c27'>T 0316c27</a>慧，樂樂厭苦，樂生厭死，作如是念：『我今<a class='ref t' id='t0316c28' href='#t0316c28'>T 0316c28</a>何緣在此灰河，<span class='corr' title='[南→兩]'>兩</span>岸極熱，又多利刺，在闇<a class='ref t' id='t0316c29' href='#t0316c29'>T 0316c29</a>冥處隨流漂沒？我當以手足方便，逆流而<a class='ref t' id='t0317a01' href='#t0317a01'>T 0317a01</a>上。』漸見小明。其人默念：『今已疾強見此小<a class='ref t' id='t0317a02' href='#t0317a02'>T 0317a02</a>明。』復運手足，勤加方便，遂見平地，即住<a class='ref t' id='t0317a03' href='#t0317a03'>T 0317a03</a>於彼，觀察四方，見大石山，不斷不壞，亦不<a class='ref t' id='t0317a04' href='#t0317a04'>T 0317a04</a>穿穴，即登而上。復見清涼八分之水，所謂<a class='ref t' id='t0317a05' href='#t0317a05'>T 0317a05</a>冷、美、輕、軟、香、淨，飲時不噎，咽中不閡。飲已<a class='ref t' id='t0317a06' href='#t0317a06'>T 0317a06</a>安身，即入其中，若浴若飲，離諸惱熱。</p>
<p>「然後<a class='ref t' id='t0317a07' href='#t0317a07'>T 0317a07</a>復進大山上，見七種華，謂優鉢羅華、鉢曇<a class='ref t' id='t0317a08' href='#t0317a08'>T 0317a08</a>摩華、拘牟頭華、分陀利華、修揵提華、彌離<a class='ref t' id='t0317a09' href='#t0317a09'>T 0317a09</a>頭揵提花、阿提目多花。聞花香已，復上石<a class='ref t' id='t0317a10' href='#t0317a10'>T 0317a10</a>山，見四層階堂，即坐其上；見五柱帳，即<a class='ref t' id='t0317a11' href='#t0317a11'>T 0317a11</a>入其中，斂身正坐，種種枕褥，散花遍布，莊嚴<a class='ref t' id='t0317a12' href='#t0317a12'>T 0317a12</a>妙好；而於其中自恣坐臥，涼風四湊，令身安<a class='ref t' id='t0317a13' href='#t0317a13'>T 0317a13</a>隱，坐高林下，高聲唱言：『灰河眾生諸賢正<a class='ref t' id='t0317a14' href='#t0317a14'>T 0317a14</a>士！如彼灰河，<span class='corr' title='[南→兩]'>兩</span>岸極熱，多諸利刺，其處闇<a class='ref t' id='t0317a15' href='#t0317a15'>T 0317a15</a>冥，求出於彼。』</p>
<p>「河中有聞聲者，乘聲問言：<a class='ref t' id='t0317a16' href='#t0317a16'>T 0317a16</a>『何方得出？從何處出？』其中有言：『汝何須<a class='ref t' id='t0317a17' href='#t0317a17'>T 0317a17</a>問何處得出？彼喚聲者亦自不知、不見從<a class='ref t' id='t0317a18' href='#t0317a18'>T 0317a18</a>何而出，彼亦當復在此灰河，<span class='corr' title='[南→兩]'>兩</span>岸極熱，多<a class='ref t' id='t0317a19' href='#t0317a19'>T 0317a19</a>諸利刺，於闇冥中隨流來下，用問彼為？』</p>
<p>「如<a class='ref t' id='t0317a20' href='#t0317a20'>T 0317a20</a>是，比丘！我說此譬，今當說義。灰者，謂三<a class='ref t' id='t0317a21' href='#t0317a21'>T 0317a21</a>惡不善覺。云何三？欲覺、恚覺、害覺。河者，謂三<a class='ref t' id='t0317a22' href='#t0317a22'>T 0317a22</a>愛——欲愛、色愛、無色愛。<span class='corr' title='[南→兩]'>兩</span>岸極熱者，謂內、外<a class='ref t' id='t0317a23' href='#t0317a23'>T 0317a23</a>六入處。多諸利刺者，謂五欲功德。闇冥處<a class='ref t' id='t0317a24' href='#t0317a24'>T 0317a24</a>者，謂無明障閉慧眼。眾多人者，謂愚癡凡<a class='ref t' id='t0317a25' href='#t0317a25'>T 0317a25</a>夫。流，謂生死河。中有一人不愚不癡者，謂<a class='ref t' id='t0317a26' href='#t0317a26'>T 0317a26</a>菩薩摩訶薩。手足方便，逆流上者，謂精勤修<a class='ref t' id='t0317a27' href='#t0317a27'>T 0317a27</a>學。微見小明者，謂得法忍。得平地者，謂<a class='ref t' id='t0317a28' href='#t0317a28'>T 0317a28</a>持戒。觀四方者，謂見四真諦。大石山者，謂<a class='ref t' id='t0317a29' href='#t0317a29'>T 0317a29</a>正見。八分水者，謂八聖道。七種花者，謂七<a class='ref t' id='t0317b01' href='#t0317b01'>T 0317b01</a>覺分。四層堂者，謂四如意足。五柱悵者，謂<a class='ref t' id='t0317b02' href='#t0317b02'>T 0317b02</a>信等五根。正身坐者，謂無餘涅槃。散花遍布<a class='ref t' id='t0317b03' href='#t0317b03'>T 0317b03</a>者，謂諸禪、解脫、三昧、正受。自恣坐臥者，謂<a class='ref t' id='t0317b04' href='#t0317b04'>T 0317b04</a>如來、應、等正覺。四方風吹者，謂四增心見法<a class='ref t' id='t0317b05' href='#t0317b05'>T 0317b05</a>安樂住。舉聲唱喚者，謂轉法輪。彼有人問<a class='ref t' id='t0317b06' href='#t0317b06'>T 0317b06</a>『諸賢正士何處去？何處出』者，謂舍利弗、目揵<a class='ref t' id='t0317b07' href='#t0317b07'>T 0317b07</a>連等諸賢坐比丘。於中有言『汝何所問？<a class='ref t' id='t0317b08' href='#t0317b08'>T 0317b08</a>彼亦不知不見有所出處，彼亦當復於此<a class='ref t' id='t0317b09' href='#t0317b09'>T 0317b09</a>灰河，<span class='corr' title='[南→兩]'>兩</span>岸極熱，多諸利刺，於闇冥處隨流<a class='ref t' id='t0317b10' href='#t0317b10'>T 0317b10</a>來下』者，謂六師等諸邪見輩，所謂富蘭那迦<a class='ref t' id='t0317b11' href='#t0317b11'>T 0317b11</a>葉、末伽梨瞿舍梨子、散闍耶毘羅胝子、阿<a class='ref t' id='t0317b12' href='#t0317b12'>T 0317b12</a>耆多枳舍欽婆羅、伽拘羅迦氈延、尼揵連<a class='ref t' id='t0317b13' href='#t0317b13'>T 0317b13</a>陀闍提弗多羅，及餘邪見輩。如是，比丘！大師<a class='ref t' id='t0317b14' href='#t0317b14'>T 0317b14</a>為諸聲聞所作，我今已作，汝今當作所作，<a class='ref t' id='t0317b15' href='#t0317b15'>T 0317b15</a>如前篋毒蛇說。」</p>
<p>佛說此經已，諸比丘聞佛<a class='ref t' id='t0317b16' href='#t0317b16'>T 0317b16</a>所說，歡喜奉行。</p>
<a class='ref t' id='t0317b17' href='#t0317b17'>T 0317b17</a>
<p class='endsutta'><span class='t-juanname'>雜阿含經卷第四十三</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
