<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1175' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1175</span><span class='mirror-right'>（一一七五） 緊獸</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0315b08' href='#t0315b08'>T 0315b08</a>孤獨園。</p>
<p>時，有異比丘獨處坐禪，作是思惟：<a class='ref t' id='t0315b09' href='#t0315b09'>T 0315b09</a>「比丘云何知、云何見，得見清淨？」作是念已，<a class='ref t' id='t0315b10' href='#t0315b10'>T 0315b10</a>詣諸比丘，語諸比丘言：「諸尊比丘！云何知、<a class='ref t' id='t0315b11' href='#t0315b11'>T 0315b11</a>云何見，令見清淨？」</p>
<p>比丘答言：「尊者！於六觸<a class='ref t' id='t0315b12' href='#t0315b12'>T 0315b12</a>入處集滅、味、患、離如實正知。比丘！作如是<a class='ref t' id='t0315b13' href='#t0315b13'>T 0315b13</a>知、如是見者，得見清淨。」</p>
<p>是比丘聞彼比丘<a class='ref t' id='t0315b14' href='#t0315b14'>T 0315b14</a>記說，心不歡喜，復詣餘比丘所，問彼比丘<a class='ref t' id='t0315b15' href='#t0315b15'>T 0315b15</a>言：「諸尊比丘！云何知、云何見，得見清淨？」</p>
<p>彼<a class='ref t' id='t0315b16' href='#t0315b16'>T 0315b16</a>比丘答言：「於六界集、滅、味、患、離如實正知。如<a class='ref t' id='t0315b17' href='#t0315b17'>T 0315b17</a>是，比丘！如是知、如是見，得見清淨。」</p>
<p>時，比丘<a class='ref t' id='t0315b18' href='#t0315b18'>T 0315b18</a>聞其記說，心亦不喜，復詣餘比丘，作是問<a class='ref t' id='t0315b19' href='#t0315b19'>T 0315b19</a>言：「比丘！云何知、云何見，得見清淨？」</p>
<p>彼比丘<a class='ref t' id='t0315b20' href='#t0315b20'>T 0315b20</a>答言：「於五受陰觀察，如病、如癰、如刺、如<a class='ref t' id='t0315b21' href='#t0315b21'>T 0315b21</a>殺，無常、苦、空、非我；作如是知、如是見，得<a class='ref t' id='t0315b22' href='#t0315b22'>T 0315b22</a>見清淨。」</p>
<p>是比丘聞諸比丘記說，心亦不喜，<a class='ref t' id='t0315b23' href='#t0315b23'>T 0315b23</a>往詣佛所，稽首禮足，退坐一面，白佛言：「世<a class='ref t' id='t0315b24' href='#t0315b24'>T 0315b24</a>尊！我獨靜思惟：『比丘云何知、云何見，得見<a class='ref t' id='t0315b25' href='#t0315b25'>T 0315b25</a>清淨？』作是念已，詣諸比丘，三處所說，具白<a class='ref t' id='t0315b26' href='#t0315b26'>T 0315b26</a>世尊，我聞彼說，心不歡喜，來詣世尊。故以<a class='ref t' id='t0315b27' href='#t0315b27'>T 0315b27</a>此義請問世尊：『比丘云何知、云何見，得見<a class='ref t' id='t0315b28' href='#t0315b28'>T 0315b28</a>清淨？』」</p>
<p>佛告比丘：「過去世時，有一士夫，未曾<a class='ref t' id='t0315b29' href='#t0315b29'>T 0315b29</a>見緊獸，往詣曾見緊獸者，問曾見緊獸<a class='ref t' id='t0315c01' href='#t0315c01'>T 0315c01</a>士夫言：『汝知緊獸不？』答言：『知。』復問：『其狀云<a class='ref t' id='t0315c02' href='#t0315c02'>T 0315c02</a>何？』答言：『其色黑如火燒柱。』當彼見時，緊獸<a class='ref t' id='t0315c03' href='#t0315c03'>T 0315c03</a>黑色，如火燒柱。</p>
<p>「時，彼士夫聞緊獸黑色如火<a class='ref t' id='t0315c04' href='#t0315c04'>T 0315c04</a>燒柱，不大歡喜，復更詣一曾見緊獸士夫，<a class='ref t' id='t0315c05' href='#t0315c05'>T 0315c05</a>復問彼言：『汝知緊獸不？』彼答言：『知。』復問：『其<a class='ref t' id='t0315c06' href='#t0315c06'>T 0315c06</a>狀云何？』彼曾見緊獸士夫答言：『其色赤而<a class='ref t' id='t0315c07' href='#t0315c07'>T 0315c07</a>開敷，狀似肉段。』彼人見時，緊獸開敷，實似肉<a class='ref t' id='t0315c08' href='#t0315c08'>T 0315c08</a>段。</p>
<p>「是士夫聞彼所說，猶復不喜，復更詣餘<a class='ref t' id='t0315c09' href='#t0315c09'>T 0315c09</a>曾見緊獸士夫，問：『汝知緊獸不？』答言：『知。』復<a class='ref t' id='t0315c10' href='#t0315c10'>T 0315c10</a>問：『其狀云何？』答言：『<span class='t-gaiji'>毿<!--gaiji,毿,1[毯-炎＋參],2&#x23BF6;,3--></span><span class='t-gaiji'>毿<!--gaiji,毿,1[毯-炎＋參],2&#x23BF6;,3--></span>下垂，如尸利沙<a class='ref t' id='t0315c11' href='#t0315c11'>T 0315c11</a>果。』</p>
<p>「是人聞已，心復不喜，復行問餘知緊獸<a class='ref t' id='t0315c12' href='#t0315c12'>T 0315c12</a>者，問：『汝知緊獸不？』彼答言：『知。』又問：『其狀云<a class='ref t' id='t0315c13' href='#t0315c13'>T 0315c13</a>何？』彼復答言：『其葉青、其葉滑、其葉長廣，如<a class='ref t' id='t0315c14' href='#t0315c14'>T 0315c14</a>尼拘婁陀樹。』如彼士夫問其緊獸，聞則不<a class='ref t' id='t0315c15' href='#t0315c15'>T 0315c15</a>喜，處處更求，而彼諸人見緊獸者，隨時所<a class='ref t' id='t0315c16' href='#t0315c16'>T 0315c16</a>見，而為記說，是故不同。</p>
<p>「如是，諸比丘！若於<a class='ref t' id='t0315c17' href='#t0315c17'>T 0315c17</a>獨處專精思惟，不放逸住，所因思惟法不起<a class='ref t' id='t0315c18' href='#t0315c18'>T 0315c18</a>諸漏，心得解脫，隨彼所見，而為記說。汝今<a class='ref t' id='t0315c19' href='#t0315c19'>T 0315c19</a>復聽我說譬，其智者以譬喻得解。</p>
<p>「譬如有<a class='ref t' id='t0315c20' href='#t0315c20'>T 0315c20</a>邊國王，善治城壁，門下堅固，交道平正，<a class='ref t' id='t0315c21' href='#t0315c21'>T 0315c21</a>於四城門置四守護，悉皆聰慧，知其來去。<a class='ref t' id='t0315c22' href='#t0315c22'>T 0315c22</a>當其城中，有四交道，安置床榻，城主坐上。<a class='ref t' id='t0315c23' href='#t0315c23'>T 0315c23</a>若東方使來，問守門者：『城主何在？』彼即答<a class='ref t' id='t0315c24' href='#t0315c24'>T 0315c24</a>言：『主在城中四交道頭，床上而坐。』彼使<a class='ref t' id='t0315c25' href='#t0315c25'>T 0315c25</a>聞已，往詣城主，受其教令，復道而還。南、<a class='ref t' id='t0315c26' href='#t0315c26'>T 0315c26</a>西、北方遠使來人，問守門者：『城主何在？』彼<a class='ref t' id='t0315c27' href='#t0315c27'>T 0315c27</a>亦答言：『在其城中四交道頭。』彼使聞已，悉<a class='ref t' id='t0315c28' href='#t0315c28'>T 0315c28</a>詣城主，受其教令，各還本處。」</p>
<p>佛告比丘：「我<a class='ref t' id='t0315c29' href='#t0315c29'>T 0315c29</a>說斯譬，今當說義。所謂城者，以譬人身麁<a class='ref t' id='t0316a01' href='#t0316a01'>T 0316a01</a>色，如篋毒蛇譬經說。善治城壁者，謂之正<a class='ref t' id='t0316a02' href='#t0316a02'>T 0316a02</a>見。交道平正者，謂內六入處。四門者，謂四<a class='ref t' id='t0316a03' href='#t0316a03'>T 0316a03</a>識住。四守門者，謂四念處。城主者，謂識受陰。<a class='ref t' id='t0316a04' href='#t0316a04'>T 0316a04</a>使者，謂<span class='corr' title='[正→止]'>止</span>、觀。如實言者，謂四真諦。復道還<a class='ref t' id='t0316a05' href='#t0316a05'>T 0316a05</a>者，以八聖道。」</p>
<p>佛告比丘：「若大師為弟子所<a class='ref t' id='t0316a06' href='#t0316a06'>T 0316a06</a>作，我今已作，以哀愍故，如篋毒蛇譬經說。」</p>
<p><a class='ref t' id='t0316a07' href='#t0316a07'>T 0316a07</a>爾時，比丘聞佛說已，專精思惟，不放逸住，<a class='ref t' id='t0316a08' href='#t0316a08'>T 0316a08</a>增修梵行，乃至不受後有，成阿羅漢。</p>
<a class='ref t' id='t0316a09' href='#t0316a09'>T 0316a09</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
