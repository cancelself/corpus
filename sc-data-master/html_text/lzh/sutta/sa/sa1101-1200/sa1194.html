<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1194' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1194</span><span class='mirror-right'>（一一九四） 梵天</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0323c17' href='#t0323c17'>T 0323c17</a>竹園。</p>
<p>爾時，大梵天王及餘別梵天——善臂別梵<a class='ref t' id='t0323c18' href='#t0323c18'>T 0323c18</a>天，日日方便，往見供養世尊。</p>
<p>時，有婆句梵<a class='ref t' id='t0323c19' href='#t0323c19'>T 0323c19</a>天見別梵天——善臂梵天，精勤方便，而問言：<a class='ref t' id='t0323c20' href='#t0323c20'>T 0323c20</a>「汝欲何之？」</p>
<p>彼即答言：「欲見世尊，恭敬供養。」</p>
<p><a class='ref t' id='t0323c21' href='#t0323c21'>T 0323c21</a>時，婆句梵天即說偈言：</p>
<a class='ref t' id='t0323c22' href='#t0323c22'>T 0323c22</a>
<blockquote class='gatha'>
<p>「彼有四鵠鳥，　　三種金色宮，<a class='ref t' id='t0323c23' href='#t0323c23'>T 0323c23</a><br>
　五百七十二，　　修行禪思者，<a class='ref t' id='t0323c24' href='#t0323c24'>T 0323c24</a><br>
　熾焰金色身，　　普照梵天宮；<a class='ref t' id='t0323c25' href='#t0323c25'>T 0323c25</a><br>
　汝且觀我身，　　何用至彼為？」</p>
</blockquote>
<p><a class='ref t' id='t0323c26' href='#t0323c26'>T 0323c26</a>爾時，善梵王、別梵王——善臂別梵王復說偈<a class='ref t' id='t0323c27' href='#t0323c27'>T 0323c27</a>言：</p>
<a class='ref t' id='t0323c28' href='#t0323c28'>T 0323c28</a>
<blockquote class='gatha'>
<p>「雖有金色身，　　普照梵天宮，<a class='ref t' id='t0323c29' href='#t0323c29'>T 0323c29</a><br>
　其有智慧者，　　知色有煩惱，<a class='ref t' id='t0324a01' href='#t0324a01'>T 0324a01</a><br>
　智者不樂色，　　於其心解脫。」</p>
</blockquote>
<p><a class='ref t' id='t0324a02' href='#t0324a02'>T 0324a02</a>時，彼善梵天、別梵天——善臂別梵天，往詣佛所，<a class='ref t' id='t0324a03' href='#t0324a03'>T 0324a03</a>稽首佛足，退坐一面，白佛言：「世尊！我今方<a class='ref t' id='t0324a04' href='#t0324a04'>T 0324a04</a>便，欲來見世尊，恭敬供養。有婆句梵天，見<a class='ref t' id='t0324a05' href='#t0324a05'>T 0324a05</a>我方便，而問我言：『汝今方便，欲何所之？』我<a class='ref t' id='t0324a06' href='#t0324a06'>T 0324a06</a>即答言：『欲往見世尊，禮事供養。』婆句梵天<a class='ref t' id='t0324a07' href='#t0324a07'>T 0324a07</a>即說偈言：</p>
<a class='ref t' id='t0324a08' href='#t0324a08'>T 0324a08</a>
<blockquote class='gatha'>
<p>「『有四種鵠鳥，　　三種金色宮，<a class='ref t' id='t0324a09' href='#t0324a09'>T 0324a09</a><br>
　　五百七十二，　　於中而禪思，<a class='ref t' id='t0324a10' href='#t0324a10'>T 0324a10</a><br>
　　觀我身金色，　　普照梵天宮；<a class='ref t' id='t0324a11' href='#t0324a11'>T 0324a11</a><br>
　　汝且觀我身，　　何用至彼為？』</p>
</blockquote>
<p><a class='ref t' id='t0324a12' href='#t0324a12'>T 0324a12</a>「我即說偈而答彼言：</p>
<a class='ref t' id='t0324a13' href='#t0324a13'>T 0324a13</a>
<blockquote class='gatha'>
<p>「『雖有金色身，　　普照梵天宮，<a class='ref t' id='t0324a14' href='#t0324a14'>T 0324a14</a><br>
　　當知真金色，　　是則煩惱事。<a class='ref t' id='t0324a15' href='#t0324a15'>T 0324a15</a><br>
　　智者解脫色，　　於色不復樂。』」</p>
</blockquote>
<p><a class='ref t' id='t0324a16' href='#t0324a16'>T 0324a16</a>佛告梵天：「如是，梵天！如是，梵天！</p>
<a class='ref t' id='t0324a17' href='#t0324a17'>T 0324a17</a>
<blockquote class='gatha'>
<p>「雖有真金色，　　普照梵天宮，<a class='ref t' id='t0324a18' href='#t0324a18'>T 0324a18</a><br>
　當知真金色，　　則是煩惱事，<a class='ref t' id='t0324a19' href='#t0324a19'>T 0324a19</a><br>
　智者解脫色，　　於色不復樂。」</p>
</blockquote>
<p><a class='ref t' id='t0324a20' href='#t0324a20'>T 0324a20</a>時，彼梵天為迦吒務陀低沙比丘故，說偈言：</p>
<a class='ref t' id='t0324a21' href='#t0324a21'>T 0324a21</a>
<blockquote class='gatha'>
<p>「夫士生世間，　　利斧在口中；<a class='ref t' id='t0324a22' href='#t0324a22'>T 0324a22</a><br>
　還自斬其身，　　斯由惡言故。<a class='ref t' id='t0324a23' href='#t0324a23'>T 0324a23</a><br>
　應毀者稱譽，　　應譽而反毀；<a class='ref t' id='t0324a24' href='#t0324a24'>T 0324a24</a><br>
　惡口增其過，　　所生無安樂！<a class='ref t' id='t0324a25' href='#t0324a25'>T 0324a25</a><br>
　博弈酒喪財，　　其過失甚少；<a class='ref t' id='t0324a26' href='#t0324a26'>T 0324a26</a><br>
　惡心向善逝，　　是則為大過！<a class='ref t' id='t0324a27' href='#t0324a27'>T 0324a27</a><br>
　地獄有百千，　　名尼羅浮地，<a class='ref t' id='t0324a28' href='#t0324a28'>T 0324a28</a><br>
　三十有六百，　　及五阿浮陀；<a class='ref t' id='t0324a29' href='#t0324a29'>T 0324a29</a><br>
　斯皆謗聖獄，　　口意惡願故。」</p>
</blockquote>
<p><a class='ref t' id='t0324b01' href='#t0324b01'>T 0324b01</a>佛說此經已，彼諸梵天聞佛所說，歡喜隨<a class='ref t' id='t0324b02' href='#t0324b02'>T 0324b02</a>喜，稽首佛足，即沒不現。</p>
<a class='ref t' id='t0324b03' href='#t0324b03'>T 0324b03</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
