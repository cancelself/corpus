<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1143' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1143</span><span class='mirror-right'>（一一四三） 此時</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0302b03' href='#t0302b03'>T 0302b03</a>竹園。尊者摩訶迦葉、尊者阿難住耆闍崛<a class='ref t' id='t0302b04' href='#t0302b04'>T 0302b04</a>山。</p>
<p>時，尊者阿難詣尊者摩訶迦葉所，語尊者<a class='ref t' id='t0302b05' href='#t0302b05'>T 0302b05</a>摩訶迦葉言：「今可共出耆闍崛山，入王舍<a class='ref t' id='t0302b06' href='#t0302b06'>T 0302b06</a>城乞食。」</p>
<p>尊者摩訶迦葉默然而許。</p>
<p>時，尊者摩<a class='ref t' id='t0302b07' href='#t0302b07'>T 0302b07</a>訶迦葉、尊者阿難著衣持鉢，入王舍城乞<a class='ref t' id='t0302b08' href='#t0302b08'>T 0302b08</a>食。尊者阿難語尊者摩訶迦葉：「日時太早，可<a class='ref t' id='t0302b09' href='#t0302b09'>T 0302b09</a>共暫過比丘尼精舍。」即便往過。</p>
<p>時，諸比丘尼<a class='ref t' id='t0302b10' href='#t0302b10'>T 0302b10</a>遙見尊者摩訶迦葉、尊者阿難從遠而來，<a class='ref t' id='t0302b11' href='#t0302b11'>T 0302b11</a>疾敷床座，請令就坐。時，諸比丘尼禮尊者<a class='ref t' id='t0302b12' href='#t0302b12'>T 0302b12</a>摩訶迦葉、阿難足已，退坐一面。</p>
<p>尊者摩訶迦<a class='ref t' id='t0302b13' href='#t0302b13'>T 0302b13</a>葉為諸比丘尼種種說法，示、教、照、喜。示、教、照、<a class='ref t' id='t0302b14' href='#t0302b14'>T 0302b14</a>喜已，時偷羅難陀比丘尼不喜悅，說如是<a class='ref t' id='t0302b15' href='#t0302b15'>T 0302b15</a>惡言：「云何？阿梨摩訶迦葉於阿梨阿難，鞞<a class='ref t' id='t0302b16' href='#t0302b16'>T 0302b16</a>提訶牟尼前為比丘尼說法？譬如販針兒<a class='ref t' id='t0302b17' href='#t0302b17'>T 0302b17</a>於針師家賣，阿梨摩訶迦葉亦復如是，於阿<a class='ref t' id='t0302b18' href='#t0302b18'>T 0302b18</a>梨阿難，鞞提訶牟尼前為諸比丘尼說法。」</p>
<p>尊<a class='ref t' id='t0302b19' href='#t0302b19'>T 0302b19</a>者摩訶迦葉聞偷羅難陀比丘尼心不喜悅，<a class='ref t' id='t0302b20' href='#t0302b20'>T 0302b20</a>口說惡言。聞已，語尊者阿難：「汝看！是偷羅<a class='ref t' id='t0302b21' href='#t0302b21'>T 0302b21</a>難陀比丘尼心不喜悅，口說惡言。云何？阿<a class='ref t' id='t0302b22' href='#t0302b22'>T 0302b22</a>難！我是販針兒，汝是針師，於汝前賣耶？」</p>
<p>尊<a class='ref t' id='t0302b23' href='#t0302b23'>T 0302b23</a>者阿難語尊者摩訶迦葉：「且止！當忍！此愚<a class='ref t' id='t0302b24' href='#t0302b24'>T 0302b24</a>癡老嫗，智慧薄少，不曾修習故。」</p>
<p>「阿難！汝豈<a class='ref t' id='t0302b25' href='#t0302b25'>T 0302b25</a>聞世尊、如來、應、等正覺所知見，於大眾中<a class='ref t' id='t0302b26' href='#t0302b26'>T 0302b26</a>說月譬經，教誡、教授。比丘！當如月譬住，<a class='ref t' id='t0302b27' href='#t0302b27'>T 0302b27</a>常如新學。如是廣說為說，阿難！如月譬住，<a class='ref t' id='t0302b28' href='#t0302b28'>T 0302b28</a>常如新學耶？」</p>
<p>阿難答言：「不也，尊者摩訶迦<a class='ref t' id='t0302b29' href='#t0302b29'>T 0302b29</a>葉！」</p>
<p>「阿難！汝聞世尊、如來、應、等正覺所知所<a class='ref t' id='t0302c01' href='#t0302c01'>T 0302c01</a>見說言：『比丘！當如月譬住，常如新學，其<a class='ref t' id='t0302c02' href='#t0302c02'>T 0302c02</a>唯摩訶迦葉比丘！』？」</p>
<p>阿難答言：「如是，尊者摩訶<a class='ref t' id='t0302c03' href='#t0302c03'>T 0302c03</a>迦葉！」</p>
<p>「阿難！汝曾為世尊、如來、應、等正覺所知<a class='ref t' id='t0302c04' href='#t0302c04'>T 0302c04</a>所見，於無量大眾中請汝來坐耶？又復世<a class='ref t' id='t0302c05' href='#t0302c05'>T 0302c05</a>尊以同己廣大之德稱歎汝：『阿難離欲、惡<a class='ref t' id='t0302c06' href='#t0302c06'>T 0302c06</a>不善法，乃至漏盡通。』稱歎？」</p>
<p>答言：「不也，尊者<a class='ref t' id='t0302c07' href='#t0302c07'>T 0302c07</a>摩訶迦葉！」</p>
<p>「如是，阿難！世尊、如來、應、等正覺<a class='ref t' id='t0302c08' href='#t0302c08'>T 0302c08</a>於無量大眾中，口自說言：『善來摩訶迦葉！<a class='ref t' id='t0302c09' href='#t0302c09'>T 0302c09</a>請汝半座。』復於大眾中以同己廣大功<a class='ref t' id='t0302c10' href='#t0302c10'>T 0302c10</a>德，離欲、惡不善法，乃至漏盡通，稱歎摩訶<a class='ref t' id='t0302c11' href='#t0302c11'>T 0302c11</a>迦葉耶？」</p>
<p>阿難答言：「如是，尊者摩訶迦葉！」</p>
<p>時，<a class='ref t' id='t0302c12' href='#t0302c12'>T 0302c12</a>摩訶迦葉於比丘尼眾中師子吼已。</p>
<a class='ref t' id='t0302c13' href='#t0302c13'>T 0302c13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
