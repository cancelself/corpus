<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1149' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1149</span><span class='mirror-right'>（一一四九） 諸王</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0306a22' href='#t0306a22'>T 0306a22</a>孤獨園。</p>
<p>時，波斯匿王為首，并七國王及諸大<a class='ref t' id='t0306a23' href='#t0306a23'>T 0306a23</a>臣悉共集會，作如是論議：「五欲之中，何者<a class='ref t' id='t0306a24' href='#t0306a24'>T 0306a24</a>第一？」有一人言：「色最第一。」又復有稱聲、香、<a class='ref t' id='t0306a25' href='#t0306a25'>T 0306a25</a>味、觸為第一者。中有人言：「我等人人各說<a class='ref t' id='t0306a26' href='#t0306a26'>T 0306a26</a>第一，竟無定判，當詣世尊！問如此義。<a class='ref t' id='t0306a27' href='#t0306a27'>T 0306a27</a>如世尊說，當共憶持。」</p>
<p>爾時，波斯匿王為首，<a class='ref t' id='t0306a28' href='#t0306a28'>T 0306a28</a>與七國王、大臣、眷屬來詣佛所，稽首佛足，<a class='ref t' id='t0306a29' href='#t0306a29'>T 0306a29</a>退坐一面，白佛言：「世尊！我等七王與諸大<a class='ref t' id='t0306b01' href='#t0306b01'>T 0306b01</a>臣如是論議：『五欲功德，何者為勝？』其中有<a class='ref t' id='t0306b02' href='#t0306b02'>T 0306b02</a>言色勝、有言聲勝、有言香勝、有言味勝、有<a class='ref t' id='t0306b03' href='#t0306b03'>T 0306b03</a>言觸勝，竟無決定。來問世尊，竟何者勝？」</p>
<p>佛<a class='ref t' id='t0306b04' href='#t0306b04'>T 0306b04</a>告諸王：「各隨意適，我悉有餘說，以是因緣，<a class='ref t' id='t0306b05' href='#t0306b05'>T 0306b05</a>我說五欲功德。然自有人於色適意，止愛<a class='ref t' id='t0306b06' href='#t0306b06'>T 0306b06</a>一色，滿其志願，正使過上有諸勝色，非其<a class='ref t' id='t0306b07' href='#t0306b07'>T 0306b07</a>所愛，不觸不視，言己所愛最為第一，無<a class='ref t' id='t0306b08' href='#t0306b08'>T 0306b08</a>過其上。如愛色者。聲、香、味、觸亦皆如是。當<a class='ref t' id='t0306b09' href='#t0306b09'>T 0306b09</a>其所愛，輒言最勝，歡喜樂著，雖更有勝過<a class='ref t' id='t0306b10' href='#t0306b10'>T 0306b10</a>其上者，非其所欲，不觸不視，唯我愛者最<a class='ref t' id='t0306b11' href='#t0306b11'>T 0306b11</a>勝最妙，無比無上。」</p>
<p>爾時，座中有一優婆塞，名<a class='ref t' id='t0306b12' href='#t0306b12'>T 0306b12</a>曰栴檀，從座起，整衣服，偏袒右肩，合掌<a class='ref t' id='t0306b13' href='#t0306b13'>T 0306b13</a>白佛：「善說！世尊！善說！善逝！」</p>
<p>佛告優婆塞：「善<a class='ref t' id='t0306b14' href='#t0306b14'>T 0306b14</a>說！栴檀！快說！栴檀！」</p>
<p>時，栴檀優婆塞即說偈言：</p>
<a class='ref t' id='t0306b15' href='#t0306b15'>T 0306b15</a>
<blockquote class='gatha'>
<p>「央伽族姓王，　　服珠瓔珞鎧，<a class='ref t' id='t0306b16' href='#t0306b16'>T 0306b16</a><br>
　摩竭眾慶集，　　如來出其國。<a class='ref t' id='t0306b17' href='#t0306b17'>T 0306b17</a><br>
　名聞普流布，　　猶如雪山王，<a class='ref t' id='t0306b18' href='#t0306b18'>T 0306b18</a><br>
　如淨<span class='corr' title='[永→水]'>水</span>蓮華，　　清淨無瑕穢。<a class='ref t' id='t0306b19' href='#t0306b19'>T 0306b19</a><br>
　隨日光開敷，　　芬香熏其國，<a class='ref t' id='t0306b20' href='#t0306b20'>T 0306b20</a><br>
　央耆國明顯，　　猶如空中日。<a class='ref t' id='t0306b21' href='#t0306b21'>T 0306b21</a><br>
　觀如來慧力，　　如夜然炬火，<a class='ref t' id='t0306b22' href='#t0306b22'>T 0306b22</a><br>
　為眼為大明，　　來者為決疑。」</p>
</blockquote>
<p><a class='ref t' id='t0306b23' href='#t0306b23'>T 0306b23</a>時，諸國王歎言：「善說！栴檀優婆塞！」</p>
<p>爾時，七王<a class='ref t' id='t0306b24' href='#t0306b24'>T 0306b24</a>脫七寶上衣，奉優婆塞。</p>
<p>時，彼七王聞佛所<a class='ref t' id='t0306b25' href='#t0306b25'>T 0306b25</a>說，歡喜隨喜，從座起去。</p>
<p><a class='ref t' id='t0306b26' href='#t0306b26'>T 0306b26</a>爾時，栴檀優婆塞知諸王去已，從座起，整<a class='ref t' id='t0306b27' href='#t0306b27'>T 0306b27</a>衣服，偏袒右肩，合掌白佛：「今七國王遺<a class='ref t' id='t0306b28' href='#t0306b28'>T 0306b28</a>我七領上衣，唯願世尊受此七衣，以哀愍<a class='ref t' id='t0306b29' href='#t0306b29'>T 0306b29</a>故！」</p>
<p>爾時，世尊為哀愍故，受其七衣，栴檀優<a class='ref t' id='t0306c01' href='#t0306c01'>T 0306c01</a>婆塞歡喜隨喜，作禮而去。</p>
<a class='ref t' id='t0306c02' href='#t0306c02'>T 0306c02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
