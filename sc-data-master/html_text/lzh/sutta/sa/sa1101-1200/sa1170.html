<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1170' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1170</span><span class='mirror-right'>（一一七〇） 癩瘡</span></h1>
</header>
<p>如是我聞：</p>
<p>一時，佛住拘睒彌國瞿師<a class='ref t' id='t0312c25' href='#t0312c25'>T 0312c25</a>羅園。</p>
<p>爾時，世尊告諸比丘：「如癩病人，四體<a class='ref t' id='t0312c26' href='#t0312c26'>T 0312c26</a>瘡壞，入茅荻中，為諸刺葉針刺所傷，倍增<a class='ref t' id='t0312c27' href='#t0312c27'>T 0312c27</a>苦痛；如是愚癡凡夫六觸入處受諸苦痛<a class='ref t' id='t0312c28' href='#t0312c28'>T 0312c28</a>亦復如是。如彼癩人，為草葉針刺所傷，<a class='ref t' id='t0312c29' href='#t0312c29'>T 0312c29</a>膿血流出；如是愚癡凡夫，其性弊暴，六觸<a class='ref t' id='t0313a01' href='#t0313a01'>T 0313a01</a>入處所觸則起瞋恚，惡聲流出，如彼癩人。<a class='ref t' id='t0313a02' href='#t0313a02'>T 0313a02</a>所以者何？愚癡無聞凡夫心如癩瘡。</p>
<p>「我今<a class='ref t' id='t0313a03' href='#t0313a03'>T 0313a03</a>當說律儀、不律儀。云何律儀？云何不律儀？<a class='ref t' id='t0313a04' href='#t0313a04'>T 0313a04</a>愚癡無聞凡夫眼見色已，於可念色而起<a class='ref t' id='t0313a05' href='#t0313a05'>T 0313a05</a>貪著，不可念色而起瞋恚，於彼次第隨生<a class='ref t' id='t0313a06' href='#t0313a06'>T 0313a06</a>眾多覺想相續，不見過患；復見過患，不<a class='ref t' id='t0313a07' href='#t0313a07'>T 0313a07</a>能除滅。耳、鼻、舌、身、意亦復如是。比丘！是名<a class='ref t' id='t0313a08' href='#t0313a08'>T 0313a08</a>不律儀。云何律儀？多聞聖弟子若眼見色，<a class='ref t' id='t0313a09' href='#t0313a09'>T 0313a09</a>於可念色不起欲想，不可念色不起恚想，<a class='ref t' id='t0313a10' href='#t0313a10'>T 0313a10</a>次第不起眾多覺想相續住，見色過患；見<a class='ref t' id='t0313a11' href='#t0313a11'>T 0313a11</a>過患已，能捨離。耳、鼻、舌、身、意亦復如是。是<a class='ref t' id='t0313a12' href='#t0313a12'>T 0313a12</a>名律儀。」</p>
<p>佛說此經已，諸比丘聞佛所說，歡<a class='ref t' id='t0313a13' href='#t0313a13'>T 0313a13</a>喜奉行！</p>
<a class='ref t' id='t0313a14' href='#t0313a14'>T 0313a14</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
