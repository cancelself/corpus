<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1189' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1189</span><span class='mirror-right'>（一一八九） 梵天</span></h1>
</header>
<p>如是我聞：</p>
<p>一時，佛住欝毘羅聚落尼<a class='ref t' id='t0322a29' href='#t0322a29'>T 0322a29</a>連禪河側菩提樹下，成佛未久。</p>
<p>爾時，世尊獨<a class='ref t' id='t0322b01' href='#t0322b01'>T 0322b01</a>靜思惟，作是念：「有一乘道能淨眾生，度諸<a class='ref t' id='t0322b02' href='#t0322b02'>T 0322b02</a>憂悲，滅除苦惱，得真如法，謂四念處。何等<a class='ref t' id='t0322b03' href='#t0322b03'>T 0322b03</a>為四？身身觀念處，受、心、法法觀念處。若有<a class='ref t' id='t0322b04' href='#t0322b04'>T 0322b04</a>人不樂四念處者，則不樂如聖法；不樂<a class='ref t' id='t0322b05' href='#t0322b05'>T 0322b05</a>如聖法者，則不樂如聖道；不樂如聖道<a class='ref t' id='t0322b06' href='#t0322b06'>T 0322b06</a>者，則不樂甘露法；不樂甘露法者，則不<a class='ref t' id='t0322b07' href='#t0322b07'>T 0322b07</a>解脫生、老、病、死、憂、悲、惱、苦。若樂修四念處<a class='ref t' id='t0322b08' href='#t0322b08'>T 0322b08</a>者，則樂修如聖法；樂修如聖法者，則樂如<a class='ref t' id='t0322b09' href='#t0322b09'>T 0322b09</a>聖道；樂如聖道者，則樂甘露法；樂甘露法<a class='ref t' id='t0322b10' href='#t0322b10'>T 0322b10</a>者，得解脫生、老、病、死、憂、悲、惱、苦。」</p>
<p>爾時，娑婆<a class='ref t' id='t0322b11' href='#t0322b11'>T 0322b11</a>世界主梵天王知佛心念已，譬如力士屈<a class='ref t' id='t0322b12' href='#t0322b12'>T 0322b12</a>伸臂頃，於梵天沒，住於佛前，作是歎言：「如<a class='ref t' id='t0322b13' href='#t0322b13'>T 0322b13</a>是，世尊！如是，善逝！有一乘道能淨眾生，謂<a class='ref t' id='t0322b14' href='#t0322b14'>T 0322b14</a>四念處，乃至解脫生、老、病、死、憂、悲、惱、苦。」</p>
<p>時，梵<a class='ref t' id='t0322b15' href='#t0322b15'>T 0322b15</a>天王復說偈言：</p>
<a class='ref t' id='t0322b16' href='#t0322b16'>T 0322b16</a>
<blockquote class='gatha'>
<p>「謂有一乘道，　　見生諸有邊，<a class='ref t' id='t0322b17' href='#t0322b17'>T 0322b17</a><br>
　演說於正法，　　安慰苦眾生。<a class='ref t' id='t0322b18' href='#t0322b18'>T 0322b18</a><br>
　過去諸世尊，　　以乘斯道度；<a class='ref t' id='t0322b19' href='#t0322b19'>T 0322b19</a><br>
　當來諸世尊，　　亦度乘斯道。<a class='ref t' id='t0322b20' href='#t0322b20'>T 0322b20</a><br>
　現在尊正覺，　　乘此度海流，<a class='ref t' id='t0322b21' href='#t0322b21'>T 0322b21</a><br>
　究竟生死際，　　調伏心清淨，<a class='ref t' id='t0322b22' href='#t0322b22'>T 0322b22</a><br>
　於生死輪轉，　　悉已永消盡；<a class='ref t' id='t0322b23' href='#t0322b23'>T 0322b23</a><br>
　知種種諸界，　　慧眼顯正道。<a class='ref t' id='t0322b24' href='#t0322b24'>T 0322b24</a><br>
　譬若恒水流，　　悉歸趣大海，<a class='ref t' id='t0322b25' href='#t0322b25'>T 0322b25</a><br>
　激流浚漂遠，　　正道亦如是。<a class='ref t' id='t0322b26' href='#t0322b26'>T 0322b26</a><br>
　廣智善顯示，　　逮得甘露法，<a class='ref t' id='t0322b27' href='#t0322b27'>T 0322b27</a><br>
　殊勝正法輪，　　本所未曾聞，<a class='ref t' id='t0322b28' href='#t0322b28'>T 0322b28</a><br>
　哀愍眾生故，　　而為眾生轉。<a class='ref t' id='t0322b29' href='#t0322b29'>T 0322b29</a><br>
　覆護天人眾，　　令度有彼岸，<a class='ref t' id='t0322c01' href='#t0322c01'>T 0322c01</a><br>
　是故諸眾生，　　咸皆稽首禮。」</p>
</blockquote>
<p><a class='ref t' id='t0322c02' href='#t0322c02'>T 0322c02</a>爾時，梵天王聞佛所說，歡喜隨喜，稽首佛<a class='ref t' id='t0322c03' href='#t0322c03'>T 0322c03</a>足，即沒不現。</p>
<a class='ref t' id='t0322c04' href='#t0322c04'>T 0322c04</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
