<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1162' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1162</span><span class='mirror-right'>（一一六二） 老夫婦</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0310a05' href='#t0310a05'>T 0310a05</a>孤獨園。</p>
<p>世尊晨朝著衣持鉢，入舍衛城乞<a class='ref t' id='t0310a06' href='#t0310a06'>T 0310a06</a>食，尊者阿難從世尊後。</p>
<p>時，有二老男女，是<a class='ref t' id='t0310a07' href='#t0310a07'>T 0310a07</a>其夫婦，年耆根熟，僂背如鉤，諸里巷頭，燒<a class='ref t' id='t0310a08' href='#t0310a08'>T 0310a08</a>糞掃處，俱蹲向火。</p>
<p>世尊見彼二老夫婦，年<a class='ref t' id='t0310a09' href='#t0310a09'>T 0310a09</a>耆愚老，僂背如鉤，俱蹲向火，猶如老鵠，欲<a class='ref t' id='t0310a10' href='#t0310a10'>T 0310a10</a>心相視。見已，告尊者阿難：「汝見彼夫婦二<a class='ref t' id='t0310a11' href='#t0310a11'>T 0310a11</a>人，年耆愚老，僂背如鉤，俱蹲向火，猶如<a class='ref t' id='t0310a12' href='#t0310a12'>T 0310a12</a>老鵠，欲心相視不？」</p>
<p>阿難白佛：「如是，世尊！」</p>
<p>佛<a class='ref t' id='t0310a13' href='#t0310a13'>T 0310a13</a>告阿難：「此二老夫婦，於年少時盛壯之身，<a class='ref t' id='t0310a14' href='#t0310a14'>T 0310a14</a>勤求財物者，亦可得為舍衛城中第一富<a class='ref t' id='t0310a15' href='#t0310a15'>T 0310a15</a>長者；若復剃除鬚髮，著袈裟衣，正信非家，<a class='ref t' id='t0310a16' href='#t0310a16'>T 0310a16</a>出家學道，精勤修習者，亦可得阿羅漢第一<a class='ref t' id='t0310a17' href='#t0310a17'>T 0310a17</a>上果。於第二分盛壯之身，勤求財物，亦可<a class='ref t' id='t0310a18' href='#t0310a18'>T 0310a18</a>得為舍衛城中第二富者；若復剃除鬚髮，<a class='ref t' id='t0310a19' href='#t0310a19'>T 0310a19</a>著袈裟衣，正信非家，出家學道者，亦可得<a class='ref t' id='t0310a20' href='#t0310a20'>T 0310a20</a>阿那含果證。若於第三分中年之身，勤求財<a class='ref t' id='t0310a21' href='#t0310a21'>T 0310a21</a>物，亦可得為舍衛城中第三富者；若剃鬚<a class='ref t' id='t0310a22' href='#t0310a22'>T 0310a22</a>髮，著袈裟衣，正信非家，出家學道者，亦可<a class='ref t' id='t0310a23' href='#t0310a23'>T 0310a23</a>得為斯陀含果證。彼於今日，年耆根熟，<a class='ref t' id='t0310a24' href='#t0310a24'>T 0310a24</a>無有錢財，無有方便，無所堪能，不復堪<a class='ref t' id='t0310a25' href='#t0310a25'>T 0310a25</a>能，若覓錢財，亦不能得勝過人法。」</p>
<p><a class='ref t' id='t0310a26' href='#t0310a26'>T 0310a26</a>爾時，世尊復說偈言：</p>
<a class='ref t' id='t0310a27' href='#t0310a27'>T 0310a27</a>
<blockquote class='gatha'>
<p>「不行梵行故，　　不得年少財，<a class='ref t' id='t0310a28' href='#t0310a28'>T 0310a28</a><br>
　思惟古昔事，　　眠地如曲弓。<a class='ref t' id='t0310a29' href='#t0310a29'>T 0310a29</a><br>
　不修於梵行，　　不得年少財，<a class='ref t' id='t0310b01' href='#t0310b01'>T 0310b01</a><br>
　猶如老鵠鳥，　　守死於空池。」</p>
</blockquote>
<p><a class='ref t' id='t0310b02' href='#t0310b02'>T 0310b02</a>佛說此經已，尊者阿難陀聞佛所說，歡喜<a class='ref t' id='t0310b03' href='#t0310b03'>T 0310b03</a>奉行。</p>
<a class='ref t' id='t0310b04' href='#t0310b04'>T 0310b04</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
