<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa471' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 471</span><span class='mirror-right'>（四七一） 虛空</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0120b16' href='#t0120b16'>T 0120b16</a>竹園。</p>
<p>爾時，世尊告諸比丘：「譬如空中狂風卒<a class='ref t' id='t0120b17' href='#t0120b17'>T 0120b17</a>起，從四方來，有塵土風、無塵土風、毘濕波<a class='ref t' id='t0120b18' href='#t0120b18'>T 0120b18</a>風、鞞嵐婆風、薄風、厚風，乃至風輪起風。身中<a class='ref t' id='t0120b19' href='#t0120b19'>T 0120b19</a>受風亦復如是，種種受起——樂受、苦受、不苦不<a class='ref t' id='t0120b20' href='#t0120b20'>T 0120b20</a>樂受，樂身受、苦身受、不苦不樂身受，樂心受、<a class='ref t' id='t0120b21' href='#t0120b21'>T 0120b21</a>苦心受、不苦不樂心受，樂食受、苦食受、不苦<a class='ref t' id='t0120b22' href='#t0120b22'>T 0120b22</a>不樂食受，樂無食、苦無食、不苦不樂無食受，<a class='ref t' id='t0120b23' href='#t0120b23'>T 0120b23</a>樂貪受、苦貪受、不苦不樂貪受，樂出要受、苦<a class='ref t' id='t0120b24' href='#t0120b24'>T 0120b24</a>出要受、不樂不苦出要受。」</p>
<p>爾時，世尊即說偈<a class='ref t' id='t0120b25' href='#t0120b25'>T 0120b25</a>言：</p>
<a class='ref t' id='t0120b26' href='#t0120b26'>T 0120b26</a>
<blockquote class='gatha'>
<p>「譬如虛空中，　　種種狂風起，<a class='ref t' id='t0120b27' href='#t0120b27'>T 0120b27</a><br>
　東西南北風，　　四維亦如是。<a class='ref t' id='t0120b28' href='#t0120b28'>T 0120b28</a><br>
　有塵及無塵，　　乃至風輪起，<a class='ref t' id='t0120b29' href='#t0120b29'>T 0120b29</a><br>
　如是此身中，　　諸受起亦然。<a class='ref t' id='t0120c01' href='#t0120c01'>T 0120c01</a><br>
　若樂若苦受，　　及不苦不樂，<a class='ref t' id='t0120c02' href='#t0120c02'>T 0120c02</a><br>
　有食與無食，　　貪著不貪著。<a class='ref t' id='t0120c03' href='#t0120c03'>T 0120c03</a><br>
　比丘勤方便，　　正智不傾動，<a class='ref t' id='t0120c04' href='#t0120c04'>T 0120c04</a><br>
　於此一切受，　　黠慧能了知。<a class='ref t' id='t0120c05' href='#t0120c05'>T 0120c05</a><br>
　了知諸受故，　　現法盡諸漏，<a class='ref t' id='t0120c06' href='#t0120c06'>T 0120c06</a><br>
　身死不墮數，　　永處般涅槃。」</p>
</blockquote>
<p><a class='ref t' id='t0120c07' href='#t0120c07'>T 0120c07</a>佛說此經已，諸比丘聞佛所說，歡喜奉行。</p>
<a class='ref t' id='t0120c08' href='#t0120c08'>T 0120c08</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
