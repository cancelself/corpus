<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa464' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 464</span><span class='mirror-right'>（四六四） 上座名者</span></h1>
</header>
<p>如是我聞：</p>
<p>一時，佛住拘睒彌國瞿師羅<a class='ref t' id='t0118b16' href='#t0118b16'>T 0118b16</a>園。</p>
<p>爾時，尊者阿難往詣上座上座名者所，詣<a class='ref t' id='t0118b17' href='#t0118b17'>T 0118b17</a>已，恭敬問訊，問訊已，退坐一面，問上座上<a class='ref t' id='t0118b18' href='#t0118b18'>T 0118b18</a>座名者言：「若比丘於空處、樹下、閑房思惟，<a class='ref t' id='t0118b19' href='#t0118b19'>T 0118b19</a>當以何法專精思惟？」</p>
<p>上座答言：「尊者阿難！<a class='ref t' id='t0118b20' href='#t0118b20'>T 0118b20</a>於空處、樹下、閑房思惟者，當以二法專精<a class='ref t' id='t0118b21' href='#t0118b21'>T 0118b21</a>思惟，所謂止、觀。」</p>
<p>尊者阿難復問上座：「修<a class='ref t' id='t0118b22' href='#t0118b22'>T 0118b22</a>習於止，多修習已，當何所成，修習於觀，多<a class='ref t' id='t0118b23' href='#t0118b23'>T 0118b23</a>修習已，當何所成？」</p>
<p>上座答言：「尊者阿難！修<a class='ref t' id='t0118b24' href='#t0118b24'>T 0118b24</a>習於止，終成於觀，修習觀已，亦成於止。<a class='ref t' id='t0118b25' href='#t0118b25'>T 0118b25</a>謂聖弟子止、觀俱修，得諸解脫界。」</p>
<p>阿難復<a class='ref t' id='t0118b26' href='#t0118b26'>T 0118b26</a>問上座：「云何諸解脫界？」</p>
<p>上座答言：「尊者阿難！<a class='ref t' id='t0118b27' href='#t0118b27'>T 0118b27</a>若斷界、無欲界、滅界，是名諸解脫界。」</p>
<p>尊者<a class='ref t' id='t0118b28' href='#t0118b28'>T 0118b28</a>阿難復問上座：「云何斷界？乃至滅界？」</p>
<p>上座答<a class='ref t' id='t0118b29' href='#t0118b29'>T 0118b29</a>言：「尊者阿難！斷一切行，是名斷界；斷除愛<a class='ref t' id='t0118c01' href='#t0118c01'>T 0118c01</a>欲，是無欲界，一切行滅，是名滅界。」</p>
<p>時，尊者<a class='ref t' id='t0118c02' href='#t0118c02'>T 0118c02</a>阿難聞上座所說，歡喜隨喜，往詣五百比<a class='ref t' id='t0118c03' href='#t0118c03'>T 0118c03</a>丘所，恭敬問訊，退坐一面，白五百比丘言：<a class='ref t' id='t0118c04' href='#t0118c04'>T 0118c04</a>「若比丘於空處、樹下、閑房思惟時，當以何<a class='ref t' id='t0118c05' href='#t0118c05'>T 0118c05</a>法專精思惟？」</p>
<p>時，五百比丘答尊者阿難：「當<a class='ref t' id='t0118c06' href='#t0118c06'>T 0118c06</a>以二法專精思惟，乃至滅界，如上座所說。」</p>
<p><a class='ref t' id='t0118c07' href='#t0118c07'>T 0118c07</a>時，尊者阿難聞五百比丘所說，歡喜隨喜，<a class='ref t' id='t0118c08' href='#t0118c08'>T 0118c08</a>往詣佛所，稽首佛足，退坐一面，白佛言：<a class='ref t' id='t0118c09' href='#t0118c09'>T 0118c09</a>「世尊！若比丘空處、樹下、閑房思惟，當以何<a class='ref t' id='t0118c10' href='#t0118c10'>T 0118c10</a>法專精思惟？」</p>
<p>佛告阿難：「若比丘空處、樹下、<a class='ref t' id='t0118c11' href='#t0118c11'>T 0118c11</a>閑房思惟，當以二法專精思惟，乃至滅界，<a class='ref t' id='t0118c12' href='#t0118c12'>T 0118c12</a>如五百比丘所說。」</p>
<p>時，尊者阿難白佛言：「奇<a class='ref t' id='t0118c13' href='#t0118c13'>T 0118c13</a>哉！世尊！大師及諸弟子皆悉同法、同句、同<a class='ref t' id='t0118c14' href='#t0118c14'>T 0118c14</a>義、同味，我今詣上座名上座者，問如此義，<a class='ref t' id='t0118c15' href='#t0118c15'>T 0118c15</a>亦以此義、此句、此味答我，如今世尊所說，<a class='ref t' id='t0118c16' href='#t0118c16'>T 0118c16</a>我復詣五百比丘所，亦以此義、此句、此味而<a class='ref t' id='t0118c17' href='#t0118c17'>T 0118c17</a>問，彼五百比丘亦以此義、此句、此味答，如<a class='ref t' id='t0118c18' href='#t0118c18'>T 0118c18</a>今世尊所說。是故當知，師及弟子一切同法、<a class='ref t' id='t0118c19' href='#t0118c19'>T 0118c19</a>同義、同句、同味。」</p>
<p>佛告阿難：「汝知彼上座為<a class='ref t' id='t0118c20' href='#t0118c20'>T 0118c20</a>何如比丘？」</p>
<p>阿難白佛：「不知。世尊！」</p>
<p>佛告阿難：<a class='ref t' id='t0118c21' href='#t0118c21'>T 0118c21</a>「上座者是阿羅漢，諸漏已盡，已捨重擔，正<a class='ref t' id='t0118c22' href='#t0118c22'>T 0118c22</a>智心善解脫，彼五百比丘亦皆如是。」</p>
<p>佛說<a class='ref t' id='t0118c23' href='#t0118c23'>T 0118c23</a>此經已，尊者阿難聞佛所說，歡喜奉行。</p>
<a class='ref t' id='t0118c24' href='#t0118c24'>T 0118c24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
