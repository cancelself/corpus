<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa455' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 455</span><span class='mirror-right'>（四五五） 想</span></h1>
</header>
<div class='w'>
<p>如是我聞：</p>
<p>一時，佛住舍衛國祇樹<a class='ref t' id='t0125a07' href='#t0125a07'>T 0125a07</a>給孤獨園。</p>
<p>爾時，世尊告諸比丘：「緣界種<a class='ref t' id='t0125a08' href='#t0125a08'>T 0125a08</a>種故生種種觸，緣種種觸生種種想，緣<a class='ref t' id='t0125a09' href='#t0125a09'>T 0125a09</a>種種想生種種欲，緣種種欲生種種覺，<a class='ref t' id='t0125a10' href='#t0125a10'>T 0125a10</a>緣種種覺生種種熱，緣種種熱生種種<a class='ref t' id='t0125a11' href='#t0125a11'>T 0125a11</a>求。</p>
<p>「云何種種界？謂十八界，眼界，乃至法<a class='ref t' id='t0125a12' href='#t0125a12'>T 0125a12</a>界。</p>
<p>「云何緣種種界生種種觸？云何？乃至<a class='ref t' id='t0125a13' href='#t0125a13'>T 0125a13</a>緣種種熱生種種求？謂緣眼界生眼觸，<a class='ref t' id='t0125a14' href='#t0125a14'>T 0125a14</a>非緣眼觸生眼界，但緣眼界生眼觸；<a class='ref t' id='t0125a15' href='#t0125a15'>T 0125a15</a>緣眼觸生眼想，非緣眼想生眼觸，<a class='ref t' id='t0125a16' href='#t0125a16'>T 0125a16</a>但緣眼觸生眼想；緣眼想生眼欲，非<a class='ref t' id='t0125a17' href='#t0125a17'>T 0125a17</a>緣眼欲生眼想，但緣眼想生眼欲；緣<a class='ref t' id='t0125a18' href='#t0125a18'>T 0125a18</a>眼欲生眼覺，非緣眼覺生眼欲，但緣<a class='ref t' id='t0125a19' href='#t0125a19'>T 0125a19</a>眼欲生眼覺；緣眼覺生眼熱，非緣眼<a class='ref t' id='t0125a20' href='#t0125a20'>T 0125a20</a>熱生眼覺，但緣眼覺生眼熱；緣眼熱<a class='ref t' id='t0125a21' href='#t0125a21'>T 0125a21</a>生眼求，非緣眼求生眼熱，但緣眼熱<a class='ref t' id='t0125a22' href='#t0125a22'>T 0125a22</a>生眼求。如是耳、鼻、舌、身、意界緣生意觸，乃<a class='ref t' id='t0125a23' href='#t0125a23'>T 0125a23</a>至緣意熱生意求，亦如是廣說。是名比<a class='ref t' id='t0125a24' href='#t0125a24'>T 0125a24</a>丘緣種種界生種種觸，乃至緣種種熱<a class='ref t' id='t0125a25' href='#t0125a25'>T 0125a25</a>生種種求，非緣種種求生種種熱，乃至<a class='ref t' id='t0125a26' href='#t0125a26'>T 0125a26</a>非緣種種觸生種種界，但緣種種界生<a class='ref t' id='t0125a27' href='#t0125a27'>T 0125a27</a>種種觸，乃至緣種種熱生種種求。」</p>
<p>佛說<a class='ref t' id='t0125a28' href='#t0125a28'>T 0125a28</a>是經已，諸比丘聞佛所說，歡喜奉行。</p>
<p><a class='ref t' id='t0125a29' href='#t0125a29'>T 0125a29</a>如內六入處，外六入處亦如是說。</p>
</div>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
