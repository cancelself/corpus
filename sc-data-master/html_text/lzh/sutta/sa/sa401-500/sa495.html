<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa495' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 495</span><span class='mirror-right'>（四九五） 戒</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0129a10' href='#t0129a10'>T 0129a10</a>竹園。時，尊者舍利弗在耆闍崛山中。</p>
<p>爾時，尊<a class='ref t' id='t0129a11' href='#t0129a11'>T 0129a11</a>者舍利弗告諸比丘：「其犯戒者，以破戒故，<a class='ref t' id='t0129a12' href='#t0129a12'>T 0129a12</a>所依退減，心不樂住；不樂住已，失喜、息、樂、<a class='ref t' id='t0129a13' href='#t0129a13'>T 0129a13</a>寂靜三昧、如實知見、厭離、離欲、解脫已，永<a class='ref t' id='t0129a14' href='#t0129a14'>T 0129a14</a>不能得無餘涅槃。如樹根壞，枝葉華果悉<a class='ref t' id='t0129a15' href='#t0129a15'>T 0129a15</a>不成就，犯戒比丘亦復如是。功德退減，心不<a class='ref t' id='t0129a16' href='#t0129a16'>T 0129a16</a>樂住，不信樂已，失喜、息、樂、寂靜三昧、如實<a class='ref t' id='t0129a17' href='#t0129a17'>T 0129a17</a>知見、厭離、離欲、解脫，失解脫已，永不能得<a class='ref t' id='t0129a18' href='#t0129a18'>T 0129a18</a>無餘涅槃。</p>
<p>「持戒比丘根本具足，所依具足，心<a class='ref t' id='t0129a19' href='#t0129a19'>T 0129a19</a>得信樂；得信樂已，心得歡喜、息、樂、寂靜三昧、<a class='ref t' id='t0129a20' href='#t0129a20'>T 0129a20</a>如實知見、厭離、離欲、解脫；得解脫已，悉能疾<a class='ref t' id='t0129a21' href='#t0129a21'>T 0129a21</a>得無餘涅槃。譬如樹根不壞，枝葉華果悉<a class='ref t' id='t0129a22' href='#t0129a22'>T 0129a22</a>得成就，持戒比丘亦復如是。根本具足，所<a class='ref t' id='t0129a23' href='#t0129a23'>T 0129a23</a>依成就，心得信樂，得信樂已，歡喜、息、樂、寂<a class='ref t' id='t0129a24' href='#t0129a24'>T 0129a24</a>靜三昧、如實知見、厭離、離欲、解脫，疾得無餘<a class='ref t' id='t0129a25' href='#t0129a25'>T 0129a25</a>涅槃。」</p>
<p>尊者舍利弗說是經已，諸比丘聞其<a class='ref t' id='t0129a26' href='#t0129a26'>T 0129a26</a>所說，歡喜奉行。</p>
<a class='ref t' id='t0129a27' href='#t0129a27'>T 0129a27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
