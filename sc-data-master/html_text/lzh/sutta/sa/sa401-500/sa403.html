<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa403' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 403</span><span class='mirror-right'>（四〇三） 如實知</span></h1>
</header>
<p>如是我聞：</p>
<p>一時，佛在摩竭國人間遊<a class='ref t' id='t0108a05' href='#t0108a05'>T 0108a05</a>行，於王舍城波羅利弗是中間竹林聚落，國<a class='ref t' id='t0108a06' href='#t0108a06'>T 0108a06</a>王於中造福德舍。爾時，世尊與諸大眾於<a class='ref t' id='t0108a07' href='#t0108a07'>T 0108a07</a>中宿止。</p>
<p>爾時，世尊告諸比丘：「我與汝等於<a class='ref t' id='t0108a08' href='#t0108a08'>T 0108a08</a>四聖諦無知、無見、無隨順覺、無隨順受者，<a class='ref t' id='t0108a09' href='#t0108a09'>T 0108a09</a>應當長夜驅馳生死。何等為四？謂苦聖諦、<a class='ref t' id='t0108a10' href='#t0108a10'>T 0108a10</a>苦集聖諦、苦滅聖諦、苦滅道跡聖諦。我與汝<a class='ref t' id='t0108a11' href='#t0108a11'>T 0108a11</a>等於四聖諦無知、無見、無隨順覺、無隨順<a class='ref t' id='t0108a12' href='#t0108a12'>T 0108a12</a>受者，應當長夜驅馳生死。以我及汝於此<a class='ref t' id='t0108a13' href='#t0108a13'>T 0108a13</a>苦聖諦順知、順入，斷諸有流，盡諸生死，不<a class='ref t' id='t0108a14' href='#t0108a14'>T 0108a14</a>受後有。於苦集聖諦、苦滅聖諦、苦滅道跡<a class='ref t' id='t0108a15' href='#t0108a15'>T 0108a15</a>聖諦順知、順入，斷諸有流，盡諸生死，不受<a class='ref t' id='t0108a16' href='#t0108a16'>T 0108a16</a>後有。是故，比丘！於四聖諦未無間等者，當<a class='ref t' id='t0108a17' href='#t0108a17'>T 0108a17</a>勤方便，起增上欲，修無間等。」</p>
<p>爾時，世尊即<a class='ref t' id='t0108a18' href='#t0108a18'>T 0108a18</a>說偈言：</p>
<a class='ref t' id='t0108a19' href='#t0108a19'>T 0108a19</a>
<blockquote class='gatha'>
<p>「我常與汝等，　　長夜涉生死，<a class='ref t' id='t0108a20' href='#t0108a20'>T 0108a20</a><br>
　不見聖諦故，　　大苦日增長。<a class='ref t' id='t0108a21' href='#t0108a21'>T 0108a21</a><br>
　若見四聖諦，　　斷有大流海，<a class='ref t' id='t0108a22' href='#t0108a22'>T 0108a22</a><br>
　生死永已除，　　不復受後生。」</p>
</blockquote>
<p><a class='ref t' id='t0108a23' href='#t0108a23'>T 0108a23</a>佛說此經已，諸比丘聞佛所說，歡喜奉行。</p>
<a class='ref t' id='t0108a24' href='#t0108a24'>T 0108a24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
