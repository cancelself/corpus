<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa485' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 485</span><span class='mirror-right'>（四八五） 優陀夷</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0123c22' href='#t0123c22'>T 0123c22</a>竹園。</p>
<p>爾時，瓶沙王詣尊者優陀夷所，稽首<a class='ref t' id='t0123c23' href='#t0123c23'>T 0123c23</a>作禮，退坐一面。時，瓶沙王白尊者優陀<a class='ref t' id='t0123c24' href='#t0123c24'>T 0123c24</a>夷言：「云何世尊所說諸受？」</p>
<p>優陀夷言：「大王！<a class='ref t' id='t0123c25' href='#t0123c25'>T 0123c25</a>世尊說三受——樂受、苦受、不苦不樂受。」</p>
<p>瓶沙<a class='ref t' id='t0123c26' href='#t0123c26'>T 0123c26</a>王白尊者優陀夷：「莫作是言：『世尊說三<a class='ref t' id='t0123c27' href='#t0123c27'>T 0123c27</a>受——樂受、苦受、不苦不樂受。』正應有二受——<a class='ref t' id='t0123c28' href='#t0123c28'>T 0123c28</a>樂受、苦受。若不苦不樂受，是則寂滅。」如是<a class='ref t' id='t0123c29' href='#t0123c29'>T 0123c29</a>三說，優陀夷不能為王立三受，王亦不<a class='ref t' id='t0124a01' href='#t0124a01'>T 0124a01</a>能立二受，俱共詣佛所，稽首禮足，退住<a class='ref t' id='t0124a02' href='#t0124a02'>T 0124a02</a>一面。</p>
<p>時，尊者優陀夷以先所說，廣白世尊：<a class='ref t' id='t0124a03' href='#t0124a03'>T 0124a03</a>「我亦不能立三受，王亦不能立二受，今<a class='ref t' id='t0124a04' href='#t0124a04'>T 0124a04</a>故共來具問世尊如是之義，定有幾受？」</p>
<p>佛<a class='ref t' id='t0124a05' href='#t0124a05'>T 0124a05</a>告優陀夷：「我有時說一受，或時說二受，<a class='ref t' id='t0124a06' href='#t0124a06'>T 0124a06</a>或說三、四、五、六、十八、三十六，乃至百八受，或<a class='ref t' id='t0124a07' href='#t0124a07'>T 0124a07</a>時說無量受。</p>
<p>「云何我說一受？如說所有受，<a class='ref t' id='t0124a08' href='#t0124a08'>T 0124a08</a>皆悉是苦，是名我說一受。云何說二受？<a class='ref t' id='t0124a09' href='#t0124a09'>T 0124a09</a>說身受、心受，是名二受。云何三受？樂受、<a class='ref t' id='t0124a10' href='#t0124a10'>T 0124a10</a>苦受、不苦不樂受。云何四受？謂欲界繫受、色<a class='ref t' id='t0124a11' href='#t0124a11'>T 0124a11</a>界繫受、無色界繫受，及不繫受。云何說五<a class='ref t' id='t0124a12' href='#t0124a12'>T 0124a12</a>受？謂樂根、喜根、苦根、憂根、捨根，是名說五<a class='ref t' id='t0124a13' href='#t0124a13'>T 0124a13</a>受。云何說六受？謂眼觸生受。耳、鼻、舌、身、意<a class='ref t' id='t0124a14' href='#t0124a14'>T 0124a14</a>觸生受。云何說十八受？謂隨六喜行、隨六憂<a class='ref t' id='t0124a15' href='#t0124a15'>T 0124a15</a>行、隨六捨行受，是名說十八受。云何三<a class='ref t' id='t0124a16' href='#t0124a16'>T 0124a16</a>十六受，依六貪著喜、依六離貪著喜、依<a class='ref t' id='t0124a17' href='#t0124a17'>T 0124a17</a>六貪著憂、依六離貪著憂、依六貪著捨、依<a class='ref t' id='t0124a18' href='#t0124a18'>T 0124a18</a>六離貪著捨，是名說三十六受。云何說<a class='ref t' id='t0124a19' href='#t0124a19'>T 0124a19</a>百八受？謂三十六受，過去三十六、未來三<a class='ref t' id='t0124a20' href='#t0124a20'>T 0124a20</a>十六、現在三十六，是名說百八受。云何<a class='ref t' id='t0124a21' href='#t0124a21'>T 0124a21</a>說無量受？如說此受彼受等，比如是無<a class='ref t' id='t0124a22' href='#t0124a22'>T 0124a22</a>量名說，是名說無量受。</p>
<p>「優陀夷！我如是<a class='ref t' id='t0124a23' href='#t0124a23'>T 0124a23</a>種種說受如實義，世間不解，故而共諍論，<a class='ref t' id='t0124a24' href='#t0124a24'>T 0124a24</a>共相違反，終竟不得我法、律中真實之義<a class='ref t' id='t0124a25' href='#t0124a25'>T 0124a25</a>以自止息。優陀夷！若於我此所說種種受<a class='ref t' id='t0124a26' href='#t0124a26'>T 0124a26</a>義，如實解知者，不起諍論、共相違反，起、未<a class='ref t' id='t0124a27' href='#t0124a27'>T 0124a27</a>起諍能以法、律止令休息。</p>
<p>「然，優陀夷！有<a class='ref t' id='t0124a28' href='#t0124a28'>T 0124a28</a>二受，欲受、離欲受。云何欲受，五欲功德因緣<a class='ref t' id='t0124a29' href='#t0124a29'>T 0124a29</a>生受，是名欲受。云何離欲受？謂比丘離<a class='ref t' id='t0124b01' href='#t0124b01'>T 0124b01</a>欲、惡不善法，有覺有觀，離生喜樂，初禪具足<a class='ref t' id='t0124b02' href='#t0124b02'>T 0124b02</a>住，是名離欲受。</p>
<p>「若有說言眾生依此初<a class='ref t' id='t0124b03' href='#t0124b03'>T 0124b03</a>禪，唯是為樂非餘者，此則不然。所以者<a class='ref t' id='t0124b04' href='#t0124b04'>T 0124b04</a>何？更有勝樂過於此故，何者是？謂比丘離<a class='ref t' id='t0124b05' href='#t0124b05'>T 0124b05</a>有覺有觀，內淨，定生喜、樂，第二禪具足住，是<a class='ref t' id='t0124b06' href='#t0124b06'>T 0124b06</a>名勝樂。如是，乃至非想非非想入處，轉轉<a class='ref t' id='t0124b07' href='#t0124b07'>T 0124b07</a>勝說。</p>
<p>「若有說言：『唯有此處，乃至非想非非<a class='ref t' id='t0124b08' href='#t0124b08'>T 0124b08</a>想極樂非餘。』亦復不然。所以者何？更有勝<a class='ref t' id='t0124b09' href='#t0124b09'>T 0124b09</a>樂過於此故，何者是？謂比丘度一切非想<a class='ref t' id='t0124b10' href='#t0124b10'>T 0124b10</a>非非想入處，想受滅，身作證具足住，是名勝<a class='ref t' id='t0124b11' href='#t0124b11'>T 0124b11</a>樂過於彼者。</p>
<p>「若有異學出家作是說言：『沙<a class='ref t' id='t0124b12' href='#t0124b12'>T 0124b12</a>門釋種子唯說想受滅，名為至樂。』此所不<a class='ref t' id='t0124b13' href='#t0124b13'>T 0124b13</a>應。所以者何？應當語言：『此非世尊所說<a class='ref t' id='t0124b14' href='#t0124b14'>T 0124b14</a>受樂數，世尊說受樂數者，如說。』</p>
<p>「優陀夷！有<a class='ref t' id='t0124b15' href='#t0124b15'>T 0124b15</a>四種樂。何等為四？謂離欲樂、遠離樂、寂滅樂、<a class='ref t' id='t0124b16' href='#t0124b16'>T 0124b16</a>菩提樂。」</p>
<p>佛說此經已，尊者優陀夷及瓶沙<a class='ref t' id='t0124b17' href='#t0124b17'>T 0124b17</a>王聞佛所說，歡喜奉行。</p>
<a class='ref t' id='t0124b18' href='#t0124b18'>T 0124b18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
