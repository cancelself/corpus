<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa498' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 498</span><span class='mirror-right'>（四九八） 那羅犍陀</span></h1>
</header>
<p>如是我聞：</p>
<p>一時，佛住那羅揵陀賣<a class='ref t' id='t0130c08' href='#t0130c08'>T 0130c08</a>衣者菴羅園。</p>
<p>爾時，舍利弗詣世尊所，稽首禮<a class='ref t' id='t0130c09' href='#t0130c09'>T 0130c09</a>足，退坐一面，白佛言：「世尊！我深信世尊，過<a class='ref t' id='t0130c10' href='#t0130c10'>T 0130c10</a>去、當來、今現在，諸沙門、婆羅門所有智慧，無<a class='ref t' id='t0130c11' href='#t0130c11'>T 0130c11</a>有與世尊菩提等者，況復過上？」</p>
<p>佛告舍利<a class='ref t' id='t0130c12' href='#t0130c12'>T 0130c12</a>弗：「善哉！善哉！舍利弗，善哉所說，第一之說，能<a class='ref t' id='t0130c13' href='#t0130c13'>T 0130c13</a>於眾中作師子吼，自言深信世尊，言過去、<a class='ref t' id='t0130c14' href='#t0130c14'>T 0130c14</a>當來、今現在，沙門、婆羅門所有智慧，無有與<a class='ref t' id='t0130c15' href='#t0130c15'>T 0130c15</a>佛菩提等者，況復過上？」佛問舍利弗：「汝能<a class='ref t' id='t0130c16' href='#t0130c16'>T 0130c16</a>審知過去三藐三佛陀所有增上戒？」</p>
<p>舍利<a class='ref t' id='t0130c17' href='#t0130c17'>T 0130c17</a>弗白佛言：「不知。」</p>
<p>世尊復問：「舍利弗！知如是<a class='ref t' id='t0130c18' href='#t0130c18'>T 0130c18</a>法、如是慧、如是明、如是解脫、如是住不？」</p>
<p>舍<a class='ref t' id='t0130c19' href='#t0130c19'>T 0130c19</a>利弗白佛言：「不知。世尊！」</p>
<p>佛告舍利弗：「汝復<a class='ref t' id='t0130c20' href='#t0130c20'>T 0130c20</a>知未來三藐三佛陀所有增上戒。如是法、如<a class='ref t' id='t0130c21' href='#t0130c21'>T 0130c21</a>是慧、如是明、如是解脫、如是住不？」</p>
<p>舍利弗<a class='ref t' id='t0130c22' href='#t0130c22'>T 0130c22</a>白佛言：「不知。世尊！」</p>
<p>佛告舍利弗：「汝復能知<a class='ref t' id='t0130c23' href='#t0130c23'>T 0130c23</a>今現在佛所有增上戒。如是法、如是慧、如是<a class='ref t' id='t0130c24' href='#t0130c24'>T 0130c24</a>明、如是解脫、如是住不？」</p>
<p>舍利弗白佛言：「不<a class='ref t' id='t0130c25' href='#t0130c25'>T 0130c25</a>知。世尊！」</p>
<p>佛告舍利弗：「汝若不知過去、未來、今<a class='ref t' id='t0130c26' href='#t0130c26'>T 0130c26</a>現在諸佛世尊心中所有諸法。云何如是讚<a class='ref t' id='t0130c27' href='#t0130c27'>T 0130c27</a>歎？於大眾中作師子吼，說言：『我深信世尊，<a class='ref t' id='t0130c28' href='#t0130c28'>T 0130c28</a>過去、當來諸沙門、婆羅門所有智慧，無有與<a class='ref t' id='t0130c29' href='#t0130c29'>T 0130c29</a>世尊菩提等者，況復過上』？」</p>
<p>舍利弗白佛言：<a class='ref t' id='t0131a01' href='#t0131a01'>T 0131a01</a>「世尊！我不能知過去、當來、今現在諸佛世尊<a class='ref t' id='t0131a02' href='#t0131a02'>T 0131a02</a>心之分齊，然我能知諸佛世尊法之分齊。我<a class='ref t' id='t0131a03' href='#t0131a03'>T 0131a03</a>聞世尊說法，轉轉深、轉轉勝、轉轉上、轉轉<a class='ref t' id='t0131a04' href='#t0131a04'>T 0131a04</a>妙，我聞世尊說法，知一法即斷一法，知一<a class='ref t' id='t0131a05' href='#t0131a05'>T 0131a05</a>法即證一法，知一法即修習一法，究竟於<a class='ref t' id='t0131a06' href='#t0131a06'>T 0131a06</a>法，於大師所得淨信，心得淨。</p>
<p>「世尊是等<a class='ref t' id='t0131a07' href='#t0131a07'>T 0131a07</a>正覺。世尊！譬如國王有邊城，城周匝方直，<a class='ref t' id='t0131a08' href='#t0131a08'>T 0131a08</a>牢固堅密，唯有一門，無第二門，立守門<a class='ref t' id='t0131a09' href='#t0131a09'>T 0131a09</a>者，人民入出皆從此門，若入若出，其守門者，<a class='ref t' id='t0131a10' href='#t0131a10'>T 0131a10</a>雖復不知人數多少，要知人民唯從此門，<a class='ref t' id='t0131a11' href='#t0131a11'>T 0131a11</a>更無他處。如是，我知過去諸佛、如來、應、等<a class='ref t' id='t0131a12' href='#t0131a12'>T 0131a12</a>正覺悉斷五蓋惱心，令慧力羸、墮障礙品、不<a class='ref t' id='t0131a13' href='#t0131a13'>T 0131a13</a>向涅槃者，住四念處，修七覺分，得阿耨<a class='ref t' id='t0131a14' href='#t0131a14'>T 0131a14</a>多羅三藐三菩提。彼當來世諸佛世尊亦斷<a class='ref t' id='t0131a15' href='#t0131a15'>T 0131a15</a>五蓋惱心，令慧力羸、墮障礙品、不向涅槃<a class='ref t' id='t0131a16' href='#t0131a16'>T 0131a16</a>者，住四念處，修七覺分，得阿耨多羅三藐<a class='ref t' id='t0131a17' href='#t0131a17'>T 0131a17</a>三菩提。今現在諸佛世尊、如來、應、等正覺亦<a class='ref t' id='t0131a18' href='#t0131a18'>T 0131a18</a>斷五蓋惱心，令慧力羸、墮障礙品、不向涅<a class='ref t' id='t0131a19' href='#t0131a19'>T 0131a19</a>槃者，住四念處，修七覺分，得阿耨多羅三<a class='ref t' id='t0131a20' href='#t0131a20'>T 0131a20</a>藐三菩提。」</p>
<p>佛告舍利弗：「如是，如是。舍利弗！<a class='ref t' id='t0131a21' href='#t0131a21'>T 0131a21</a>過去、未來、今現在佛悉斷五蓋惱心，慧力<a class='ref t' id='t0131a22' href='#t0131a22'>T 0131a22</a>羸、墮障礙品、不向涅槃者，住四念處，修七<a class='ref t' id='t0131a23' href='#t0131a23'>T 0131a23</a>覺分，得阿耨多羅三藐三菩提。」</p>
<p>佛說是經<a class='ref t' id='t0131a24' href='#t0131a24'>T 0131a24</a>已，尊者舍利弗聞佛所說，歡喜奉行。</p>
<a class='ref t' id='t0131a25' href='#t0131a25'>T 0131a25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
