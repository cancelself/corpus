<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa500' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 500</span><span class='mirror-right'>（五〇〇） 淨口</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0131c10' href='#t0131c10'>T 0131c10</a>竹園。時，尊者舍利弗亦住王舍城迦蘭陀竹<a class='ref t' id='t0131c11' href='#t0131c11'>T 0131c11</a>園。爾時，尊者舍利弗晨朝著衣持鉢，入王<a class='ref t' id='t0131c12' href='#t0131c12'>T 0131c12</a>舍城乞食，乞食已，於一樹下食。</p>
<p>時，有淨口<a class='ref t' id='t0131c13' href='#t0131c13'>T 0131c13</a>外道出家尼從王舍城出，少有所營，見尊<a class='ref t' id='t0131c14' href='#t0131c14'>T 0131c14</a>者舍利弗坐一樹下食，見已，問言：「沙門食<a class='ref t' id='t0131c15' href='#t0131c15'>T 0131c15</a>耶？」</p>
<p>尊者舍利弗答言：「食。」</p>
<p>復問：「云何？沙門下<a class='ref t' id='t0131c16' href='#t0131c16'>T 0131c16</a>口食耶？」</p>
<p>答言：「不也，姊妹！」</p>
<p>復問：「仰口食耶？」</p>
<p>答<a class='ref t' id='t0131c17' href='#t0131c17'>T 0131c17</a>言：「不也，姊妹！」</p>
<p>復問：「云何？方口食耶？」</p>
<p>答言：「不<a class='ref t' id='t0131c18' href='#t0131c18'>T 0131c18</a>也，姊妹！」</p>
<p>復問：「四維口食耶？」</p>
<p>答言：「不也，姊妹！」</p>
<p><a class='ref t' id='t0131c19' href='#t0131c19'>T 0131c19</a>復問：「我問沙門食耶？」答我言：「食。」我問仰口<a class='ref t' id='t0131c20' href='#t0131c20'>T 0131c20</a>耶？答我言：「不。」「下口食耶？」答我言：「不。」「方口食<a class='ref t' id='t0131c21' href='#t0131c21'>T 0131c21</a>耶？」答我言：「不。」四維口食耶？答我言：「不。」如此<a class='ref t' id='t0131c22' href='#t0131c22'>T 0131c22</a>所說，有何等義？</p>
<p>尊者舍利弗言：「姊妹！諸所有<a class='ref t' id='t0131c23' href='#t0131c23'>T 0131c23</a>沙門、婆羅門明於事者、明於橫法、邪命求<a class='ref t' id='t0131c24' href='#t0131c24'>T 0131c24</a>食者、如是沙門、婆羅門下口食也。若諸沙門、<a class='ref t' id='t0131c25' href='#t0131c25'>T 0131c25</a>婆羅門仰觀星曆，邪命求食者，如是沙門、<a class='ref t' id='t0131c26' href='#t0131c26'>T 0131c26</a>婆羅門則為仰口食也。若諸沙門、婆羅門為<a class='ref t' id='t0131c27' href='#t0131c27'>T 0131c27</a>他使命，邪命求食者。如是沙門、婆羅門則為<a class='ref t' id='t0131c28' href='#t0131c28'>T 0131c28</a>方口食也。若有沙門、婆羅門為諸醫方種<a class='ref t' id='t0131c29' href='#t0131c29'>T 0131c29</a>種治病，邪命求食者，如是沙門、婆羅門則為<a class='ref t' id='t0132a01' href='#t0132a01'>T 0132a01</a>四維口食也。姊妹！我不墮此四種邪命而<a class='ref t' id='t0132a02' href='#t0132a02'>T 0132a02</a>求食也。然我，姊妹！但以法求食而自活也，<a class='ref t' id='t0132a03' href='#t0132a03'>T 0132a03</a>是故我說不為四種食也。」</p>
<p>時，淨口外道出<a class='ref t' id='t0132a04' href='#t0132a04'>T 0132a04</a>家尼聞尊者舍利弗所說，歡喜隨喜而去。</p>
<p>時，<a class='ref t' id='t0132a05' href='#t0132a05'>T 0132a05</a>淨口外道出家尼於王舍城里巷四衢處讚<a class='ref t' id='t0132a06' href='#t0132a06'>T 0132a06</a>歎言：「沙門釋子淨命自活，極淨命自活；諸有<a class='ref t' id='t0132a07' href='#t0132a07'>T 0132a07</a>欲為施者，應施沙門釋種子；若欲為福<a class='ref t' id='t0132a08' href='#t0132a08'>T 0132a08</a>者，應於沙門釋子所作福。」</p>
<p>時，有諸外道<a class='ref t' id='t0132a09' href='#t0132a09'>T 0132a09</a>出家聞淨口外道出家尼讚歎沙門釋子<a class='ref t' id='t0132a10' href='#t0132a10'>T 0132a10</a>聲，以嫉妬心，害彼淨口外道出家尼，命終<a class='ref t' id='t0132a11' href='#t0132a11'>T 0132a11</a>之後生兜率天，以於尊者舍利弗所生信<a class='ref t' id='t0132a12' href='#t0132a12'>T 0132a12</a>心故也。</p>
<a class='ref t' id='t0132a13' href='#t0132a13'>T 0132a13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
