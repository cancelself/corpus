<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa405' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 405</span><span class='mirror-right'>（四〇五） 孔</span></h1>
</header>
<p>如是我聞：</p>
<p>一時，佛住毘舍離獼猴池<a class='ref t' id='t0108b14' href='#t0108b14'>T 0108b14</a>側重閣講堂。</p>
<p>爾時，尊者阿難晨朝著衣持<a class='ref t' id='t0108b15' href='#t0108b15'>T 0108b15</a>鉢，入毘舍離城乞食。時，有眾多離車童子<a class='ref t' id='t0108b16' href='#t0108b16'>T 0108b16</a>晨朝從城內出，至精舍門，持弓箭，競射<a class='ref t' id='t0108b17' href='#t0108b17'>T 0108b17</a>精舍門孔，箭箭皆入門孔。</p>
<p>尊者阿難見已，<a class='ref t' id='t0108b18' href='#t0108b18'>T 0108b18</a>以為奇特，彼諸離車童子能作如是難事。<a class='ref t' id='t0108b19' href='#t0108b19'>T 0108b19</a>入城乞食，還舉衣鉢，洗足已，往詣佛所，<a class='ref t' id='t0108b20' href='#t0108b20'>T 0108b20</a>稽首佛足，退住一面，白佛言：「世尊！我<a class='ref t' id='t0108b21' href='#t0108b21'>T 0108b21</a>今晨朝著衣持鉢，入毘舍離城乞食，見<a class='ref t' id='t0108b22' href='#t0108b22'>T 0108b22</a>有眾多離車童子從城內出，至精舍門，<a class='ref t' id='t0108b23' href='#t0108b23'>T 0108b23</a>競射門孔，箭箭皆入。我作是念：『此甚奇<a class='ref t' id='t0108b24' href='#t0108b24'>T 0108b24</a>特！諸離車童子能為難事。』」</p>
<p>佛告阿難：「於意<a class='ref t' id='t0108b25' href='#t0108b25'>T 0108b25</a>云何？離車童子競射門孔，箭箭皆入，此為<a class='ref t' id='t0108b26' href='#t0108b26'>T 0108b26</a>難耶？破一毛為百分，而射一毛分，箭箭悉<a class='ref t' id='t0108b27' href='#t0108b27'>T 0108b27</a>中，此為難耶？」</p>
<p>阿難白佛：「破一毛百分，射<a class='ref t' id='t0108b28' href='#t0108b28'>T 0108b28</a>一分之毛，箭箭悉中，此則為難。」</p>
<p>佛告阿難：<a class='ref t' id='t0108b29' href='#t0108b29'>T 0108b29</a>「未若於苦聖諦生如實知，此則甚難。如是，<a class='ref t' id='t0108c01' href='#t0108c01'>T 0108c01</a>苦集聖諦、苦滅聖諦、苦滅道跡聖諦如實知<a class='ref t' id='t0108c02' href='#t0108c02'>T 0108c02</a>見，此則甚難。」</p>
<p>爾時，世尊而說偈言：</p>
<a class='ref t' id='t0108c03' href='#t0108c03'>T 0108c03</a>
<blockquote class='gatha'>
<p>「一毛為百分，　　射一分甚難，<a class='ref t' id='t0108c04' href='#t0108c04'>T 0108c04</a><br>
　觀一一苦陰，　　非我難亦然。」</p>
</blockquote>
<p><a class='ref t' id='t0108c05' href='#t0108c05'>T 0108c05</a>佛說此經已，諸比丘聞佛所說，歡喜奉行。</p>
<a class='ref t' id='t0108c06' href='#t0108c06'>T 0108c06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
