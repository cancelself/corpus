<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa484' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 484</span><span class='mirror-right'>（四八四） 跋陀羅</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0123b21' href='#t0123b21'>T 0123b21</a>孤獨園。</p>
<p>爾時，尊者跋陀羅比丘及尊者阿<a class='ref t' id='t0123b22' href='#t0123b22'>T 0123b22</a>難俱住祇樹給孤獨園。</p>
<p>爾時，尊者阿難往<a class='ref t' id='t0123b23' href='#t0123b23'>T 0123b23</a>詣尊者跋陀羅所，共相問訊慰勞已，於一面<a class='ref t' id='t0123b24' href='#t0123b24'>T 0123b24</a>住。時，尊者阿難問尊者跋陀羅比丘言：「云何<a class='ref t' id='t0123b25' href='#t0123b25'>T 0123b25</a>名為見第一？云何聞第一？云何樂第一？云何<a class='ref t' id='t0123b26' href='#t0123b26'>T 0123b26</a>想第一？云何有第一？」</p>
<p>尊者跋陀羅語尊者<a class='ref t' id='t0123b27' href='#t0123b27'>T 0123b27</a>阿難言：「有梵天自在造作、化如意，為世之<a class='ref t' id='t0123b28' href='#t0123b28'>T 0123b28</a>父，若見彼梵天者，名曰見第一。</p>
<p>「阿難！<a class='ref t' id='t0123b29' href='#t0123b29'>T 0123b29</a>有眾生離生喜樂，處處潤澤，處處敷悅，舉<a class='ref t' id='t0123c01' href='#t0123c01'>T 0123c01</a>身充滿，無不滿處。所謂離生喜樂，彼從<a class='ref t' id='t0123c02' href='#t0123c02'>T 0123c02</a>三昧起，舉聲唱說，遍告大眾：『極寂靜者，<a class='ref t' id='t0123c03' href='#t0123c03'>T 0123c03</a>離生喜樂，極樂者，離生喜樂。』諸有聞彼聲<a class='ref t' id='t0123c04' href='#t0123c04'>T 0123c04</a>者，是名聞第一。</p>
<p>「復次，阿難！有眾生於<a class='ref t' id='t0123c05' href='#t0123c05'>T 0123c05</a>此身離喜之樂潤澤，處處潤澤，敷悅充滿，<a class='ref t' id='t0123c06' href='#t0123c06'>T 0123c06</a>舉身充滿，無不滿處，所謂離喜之樂，是<a class='ref t' id='t0123c07' href='#t0123c07'>T 0123c07</a>名樂第一。</p>
<p>「云何想第一？阿難！有眾生度一<a class='ref t' id='t0123c08' href='#t0123c08'>T 0123c08</a>切識入處無所有，無所有入處具足住，若起<a class='ref t' id='t0123c09' href='#t0123c09'>T 0123c09</a>彼想者，是名想第一。</p>
<p>「云何有第一？復次，阿<a class='ref t' id='t0123c10' href='#t0123c10'>T 0123c10</a>難！有眾生度一切無所有入處，非想非非<a class='ref t' id='t0123c11' href='#t0123c11'>T 0123c11</a>想入處具足住，若起彼有者，是名有第一。」</p>
<p><a class='ref t' id='t0123c12' href='#t0123c12'>T 0123c12</a>尊者阿難語尊者跋陀羅比丘言：「多有人<a class='ref t' id='t0123c13' href='#t0123c13'>T 0123c13</a>作如是見、如是說，汝亦同彼，有何差別？<a class='ref t' id='t0123c14' href='#t0123c14'>T 0123c14</a>我作方便問汝，汝當諦聽，當為汝說。如<a class='ref t' id='t0123c15' href='#t0123c15'>T 0123c15</a>其所觀，次第盡諸漏，是為見第一。如其<a class='ref t' id='t0123c16' href='#t0123c16'>T 0123c16</a>所<span class='corr' title='[問→聞]'>聞</span>，次第盡諸漏，是名聞第一。如所生<a class='ref t' id='t0123c17' href='#t0123c17'>T 0123c17</a>樂，次第盡諸漏者，是名樂第一。如其所想，<a class='ref t' id='t0123c18' href='#t0123c18'>T 0123c18</a>次第盡諸漏者，是名想第一。如實觀察，<a class='ref t' id='t0123c19' href='#t0123c19'>T 0123c19</a>次第盡諸漏，是名有第一。」</p>
<p>時，二正士共論說<a class='ref t' id='t0123c20' href='#t0123c20'>T 0123c20</a>已，從座起去。</p>
<a class='ref t' id='t0123c21' href='#t0123c21'>T 0123c21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
