<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa453' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 453</span><span class='mirror-right'>（四五三） 受</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0116a23' href='#t0116a23'>T 0116a23</a>孤獨園。</p>
<p>爾時，世尊告諸比丘：「緣種種界生<a class='ref t' id='t0116a24' href='#t0116a24'>T 0116a24</a>種種觸，緣種種觸生種種受，緣種種受生<a class='ref t' id='t0116a25' href='#t0116a25'>T 0116a25</a>種種愛。云何種種界？謂十八界，眼界、色界、眼<a class='ref t' id='t0116a26' href='#t0116a26'>T 0116a26</a>識界，乃至意界、法界、意識界，是名種種界。</p>
<p>「云<a class='ref t' id='t0116a27' href='#t0116a27'>T 0116a27</a>何緣種種界生種種觸？緣種種觸生種種<a class='ref t' id='t0116a28' href='#t0116a28'>T 0116a28</a>受？緣種種受生種種愛？謂緣眼界生眼<a class='ref t' id='t0116a29' href='#t0116a29'>T 0116a29</a>觸，非緣眼觸生眼界，但緣眼界生眼觸；<a class='ref t' id='t0116b01' href='#t0116b01'>T 0116b01</a>緣眼觸生眼受，非緣眼受生眼觸，但緣<a class='ref t' id='t0116b02' href='#t0116b02'>T 0116b02</a>眼觸生眼受；緣眼受生眼愛，非緣眼愛<a class='ref t' id='t0116b03' href='#t0116b03'>T 0116b03</a>生眼受，但緣眼受生眼愛。如是耳、鼻、舌、身、<a class='ref t' id='t0116b04' href='#t0116b04'>T 0116b04</a>意界緣生意觸，非緣意觸生意界，但緣意<a class='ref t' id='t0116b05' href='#t0116b05'>T 0116b05</a>界生意觸；緣意觸生意受，非緣意受生<a class='ref t' id='t0116b06' href='#t0116b06'>T 0116b06</a>意觸，但緣意觸生意受；緣意受生意愛，<a class='ref t' id='t0116b07' href='#t0116b07'>T 0116b07</a>非緣意愛生意受，但緣意受生意愛。</p>
<p>「是<a class='ref t' id='t0116b08' href='#t0116b08'>T 0116b08</a>故，比丘！非緣種種愛生種種受，非緣種<a class='ref t' id='t0116b09' href='#t0116b09'>T 0116b09</a>種受生種種觸，非緣種種觸生種種界；但<a class='ref t' id='t0116b10' href='#t0116b10'>T 0116b10</a>緣種種界生種種觸，緣種種觸生種種<a class='ref t' id='t0116b11' href='#t0116b11'>T 0116b11</a>受，緣種種受生種種愛，是名比丘當善<a class='ref t' id='t0116b12' href='#t0116b12'>T 0116b12</a>分別種種界。」</p>
<p>佛說是經已，諸比丘聞佛所<a class='ref t' id='t0116b13' href='#t0116b13'>T 0116b13</a>說，歡喜奉行。</p>
<a class='ref t' id='t0116b14' href='#t0116b14'>T 0116b14</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
