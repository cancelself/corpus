<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa482' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 482</span><span class='mirror-right'>（四八二） 喜樂</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0122c25' href='#t0122c25'>T 0122c25</a>孤獨園。夏安居時。</p>
<p>爾時，給孤獨長者來詣佛<a class='ref t' id='t0122c26' href='#t0122c26'>T 0122c26</a>所，稽首禮足，却坐一面，佛為說法，示、教、照、<a class='ref t' id='t0122c27' href='#t0122c27'>T 0122c27</a>喜，說種種法。示、教、照、喜已，從座起，整衣服，<a class='ref t' id='t0122c28' href='#t0122c28'>T 0122c28</a>為佛作禮，合掌白佛言：「唯願世尊與諸<a class='ref t' id='t0122c29' href='#t0122c29'>T 0122c29</a>大眾受我三月請衣被、飲食、應病湯藥。」</p>
<p>爾<a class='ref t' id='t0123a01' href='#t0123a01'>T 0123a01</a>時，世尊默然而許。</p>
<p>時，給孤獨長者知佛默然<a class='ref t' id='t0123a02' href='#t0123a02'>T 0123a02</a>受請已，從座起去，還歸自家，過三月已，<a class='ref t' id='t0123a03' href='#t0123a03'>T 0123a03</a>來詣佛所，稽首禮足，退坐一面。佛告給孤<a class='ref t' id='t0123a04' href='#t0123a04'>T 0123a04</a>獨長者：「善哉！長者！三月供養衣被、飲食、應病<a class='ref t' id='t0123a05' href='#t0123a05'>T 0123a05</a>湯藥。汝以莊嚴淨治上道，於未來世當獲<a class='ref t' id='t0123a06' href='#t0123a06'>T 0123a06</a>安樂果報，然汝今莫得默然樂受此法，汝<a class='ref t' id='t0123a07' href='#t0123a07'>T 0123a07</a>當精勤，時時學遠離喜樂，具足身作證。」</p>
<p>時，<a class='ref t' id='t0123a08' href='#t0123a08'>T 0123a08</a>給孤獨長者聞佛所說，歡喜隨喜，從座起而<a class='ref t' id='t0123a09' href='#t0123a09'>T 0123a09</a>去。</p>
<p>爾時，尊者舍利弗於眾中坐，知給孤獨<a class='ref t' id='t0123a10' href='#t0123a10'>T 0123a10</a>長者去已，白佛言：「奇哉！世尊！善為給孤獨<a class='ref t' id='t0123a11' href='#t0123a11'>T 0123a11</a>長者說法，善勸勵給孤獨長者，言：『汝已三月<a class='ref t' id='t0123a12' href='#t0123a12'>T 0123a12</a>具足供養如來大眾中，淨治上道，於未來<a class='ref t' id='t0123a13' href='#t0123a13'>T 0123a13</a>世，當受樂報；汝莫默然樂著此福，汝當時<a class='ref t' id='t0123a14' href='#t0123a14'>T 0123a14</a>時學遠離喜樂，具足身作證。』世尊！若使聖弟<a class='ref t' id='t0123a15' href='#t0123a15'>T 0123a15</a>子學遠離喜樂，具足身作證，得遠離五法，<a class='ref t' id='t0123a16' href='#t0123a16'>T 0123a16</a>修滿五法。云何遠離五法？謂斷欲所長養喜、<a class='ref t' id='t0123a17' href='#t0123a17'>T 0123a17</a>斷欲所長養憂、斷欲所長養捨、斷不善所長<a class='ref t' id='t0123a18' href='#t0123a18'>T 0123a18</a>養喜、斷不善所長養憂，是名五法遠離。云何<a class='ref t' id='t0123a19' href='#t0123a19'>T 0123a19</a>修滿五法？謂隨喜、歡喜、猗息、樂、一心。」</p>
<p>佛告舍<a class='ref t' id='t0123a20' href='#t0123a20'>T 0123a20</a>利弗：「如是，如是。若聖弟子修學遠離喜<a class='ref t' id='t0123a21' href='#t0123a21'>T 0123a21</a>樂，具足身作證，遠離五法，修滿五法。」</p>
<p>佛說<a class='ref t' id='t0123a22' href='#t0123a22'>T 0123a22</a>此經已，諸比丘聞佛所說，歡喜奉行。</p>
<a class='ref t' id='t0123a23' href='#t0123a23'>T 0123a23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
