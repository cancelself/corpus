<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa476' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 476</span><span class='mirror-right'>（四七六） 禪思</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0121c14' href='#t0121c14'>T 0121c14</a>竹園。</p>
<p>爾時，有異比丘獨一靜處禪思。如是<a class='ref t' id='t0121c15' href='#t0121c15'>T 0121c15</a>觀察諸受。云何受？云何受集？云何受滅？云<a class='ref t' id='t0121c16' href='#t0121c16'>T 0121c16</a>何受集道跡？云何受滅道跡？云何受味？云何<a class='ref t' id='t0121c17' href='#t0121c17'>T 0121c17</a>受患？云何受離？</p>
<p>時，彼比丘從禪覺已，詣世<a class='ref t' id='t0121c18' href='#t0121c18'>T 0121c18</a>尊所，稽首禮足，退住一面，白佛言：「世尊！<a class='ref t' id='t0121c19' href='#t0121c19'>T 0121c19</a>我獨一靜處禪思，觀察諸受。云何為受？云<a class='ref t' id='t0121c20' href='#t0121c20'>T 0121c20</a>何受集？云何受滅？云何受集道跡？云何受滅<a class='ref t' id='t0121c21' href='#t0121c21'>T 0121c21</a>道跡？云何受味？云何受患？云何受離？」</p>
<p>佛告<a class='ref t' id='t0121c22' href='#t0121c22'>T 0121c22</a>比丘：「有三受——樂受、苦受、不苦不樂受。觸集是<a class='ref t' id='t0121c23' href='#t0121c23'>T 0121c23</a>受集，觸滅是受滅。若於受愛樂、讚歎、染著、堅<a class='ref t' id='t0121c24' href='#t0121c24'>T 0121c24</a>住，是名受集道跡。若於受不愛樂、讚歎、染著、<a class='ref t' id='t0121c25' href='#t0121c25'>T 0121c25</a>堅住，是名受滅道跡。若受因緣生樂喜，是<a class='ref t' id='t0121c26' href='#t0121c26'>T 0121c26</a>名受味，若受無常變易法，是名受患。若於<a class='ref t' id='t0121c27' href='#t0121c27'>T 0121c27</a>受斷欲貪、越欲貪，是名受離。」</p>
<p>佛說此經<a class='ref t' id='t0121c28' href='#t0121c28'>T 0121c28</a>已，諸比丘聞佛所說，歡喜奉行。</p>
<a class='ref t' id='t0121c29' href='#t0121c29'>T 0121c29</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
