<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa806' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 806</span><span class='mirror-right'>（八〇六） 罽賓那</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0206c15' href='#t0206c15'>T 0206c15</a>孤獨園。</p>
<p>爾時，世尊於晨朝時著衣持鉢，入<a class='ref t' id='t0206c16' href='#t0206c16'>T 0206c16</a>舍衛城乞食。食已，還精舍，舉衣鉢，洗足已，<a class='ref t' id='t0206c17' href='#t0206c17'>T 0206c17</a>持尼師檀入安陀林，坐一樹下，晝日禪<a class='ref t' id='t0206c18' href='#t0206c18'>T 0206c18</a>思。</p>
<p>時，尊者罽賓那亦晨朝時著衣持鉢，<a class='ref t' id='t0206c19' href='#t0206c19'>T 0206c19</a>入舍衛城乞食。還，舉衣鉢，洗足已，持尼師<a class='ref t' id='t0206c20' href='#t0206c20'>T 0206c20</a>檀入安陀林，於樹下坐禪，去佛不遠，正<a class='ref t' id='t0206c21' href='#t0206c21'>T 0206c21</a>身不動，身心正直，勝妙思惟。</p>
<p>爾時，眾多比<a class='ref t' id='t0206c22' href='#t0206c22'>T 0206c22</a>丘晡時從禪覺，往詣佛所，稽首禮佛足，退<a class='ref t' id='t0206c23' href='#t0206c23'>T 0206c23</a>坐一面。</p>
<p>佛語諸比丘：「汝等見尊者罽賓那<a class='ref t' id='t0206c24' href='#t0206c24'>T 0206c24</a>不？去我不遠，正身端坐，身心不動，住勝妙<a class='ref t' id='t0206c25' href='#t0206c25'>T 0206c25</a>住。」</p>
<p>諸比丘白佛：「世尊！我等數見彼尊者正<a class='ref t' id='t0206c26' href='#t0206c26'>T 0206c26</a>身端坐，善攝其身，不傾不動，專心勝妙。」</p>
<p>佛<a class='ref t' id='t0206c27' href='#t0206c27'>T 0206c27</a>告諸比丘：「若比丘修習三昧，身心安住，不<a class='ref t' id='t0206c28' href='#t0206c28'>T 0206c28</a>傾不動，住勝妙住者，此比丘得此三昧，不<a class='ref t' id='t0206c29' href='#t0206c29'>T 0206c29</a>勤方便，隨欲即得。」</p>
<p>諸比丘白佛：「何等三昧，<a class='ref t' id='t0207a01' href='#t0207a01'>T 0207a01</a>比丘得此三昧，身心不動，住勝妙住？」</p>
<p>佛告<a class='ref t' id='t0207a02' href='#t0207a02'>T 0207a02</a>諸比丘：「若比丘依止聚落，晨朝著衣持鉢，<a class='ref t' id='t0207a03' href='#t0207a03'>T 0207a03</a>入村乞食已，還精舍，舉衣鉢，洗足已，入<a class='ref t' id='t0207a04' href='#t0207a04'>T 0207a04</a>林中，若閑房、露坐，思惟繫念，乃至息滅觀察<a class='ref t' id='t0207a05' href='#t0207a05'>T 0207a05</a>善學，是名三昧，若比丘端坐思惟，身心不<a class='ref t' id='t0207a06' href='#t0207a06'>T 0207a06</a>動，住勝妙住。」</p>
<p>佛說此經已，諸比丘聞佛所<a class='ref t' id='t0207a07' href='#t0207a07'>T 0207a07</a>說，歡喜奉行。</p>
<a class='ref t' id='t0207a08' href='#t0207a08'>T 0207a08</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
