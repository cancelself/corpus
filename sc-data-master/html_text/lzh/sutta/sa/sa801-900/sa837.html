<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa837' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 837</span><span class='mirror-right'>（八三七） 過患</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0214b21' href='#t0214b21'>T 0214b21</a>獨園。</p>
<p>爾時，世尊告諸比丘：「若信人者，生五<a class='ref t' id='t0214b22' href='#t0214b22'>T 0214b22</a>種過患，彼人或時犯戒違律，為眾所棄。恭<a class='ref t' id='t0214b23' href='#t0214b23'>T 0214b23</a>敬其人者，當作是念：『此是我師，我所重<a class='ref t' id='t0214b24' href='#t0214b24'>T 0214b24</a>敬，眾僧棄薄，我今何緣入彼塔寺？』不入塔<a class='ref t' id='t0214b25' href='#t0214b25'>T 0214b25</a>寺已，不敬眾僧；不敬僧已，不得聞法；<a class='ref t' id='t0214b26' href='#t0214b26'>T 0214b26</a>不聞法已，退失善法，不得久住於正法<a class='ref t' id='t0214b27' href='#t0214b27'>T 0214b27</a>中。是名信敬人生初過患。</p>
<p>「復次，敬信人者，<a class='ref t' id='t0214b28' href='#t0214b28'>T 0214b28</a>所敬之人犯戒違律，眾僧為作不見舉。敬<a class='ref t' id='t0214b29' href='#t0214b29'>T 0214b29</a>信彼人者，當作是念：『此是我師，我所敬<a class='ref t' id='t0214c01' href='#t0214c01'>T 0214c01</a>重，而今眾僧作不見舉，我今何緣復入塔<a class='ref t' id='t0214c02' href='#t0214c02'>T 0214c02</a>寺？』不入塔寺已，不敬眾僧；不敬眾僧已，<a class='ref t' id='t0214c03' href='#t0214c03'>T 0214c03</a>不得聞法；不聞法已，退失善法，不得久<a class='ref t' id='t0214c04' href='#t0214c04'>T 0214c04</a>住於正法中。是名敬信人故生第二過患。</p>
<p><a class='ref t' id='t0214c05' href='#t0214c05'>T 0214c05</a>「復次，彼人若持衣鉢，餘方遊行。敬彼人者，<a class='ref t' id='t0214c06' href='#t0214c06'>T 0214c06</a>而作是念：『我所敬人著衣持鉢，人間遊<a class='ref t' id='t0214c07' href='#t0214c07'>T 0214c07</a>行，我今何緣入彼塔寺？』不入塔寺已，不得<a class='ref t' id='t0214c08' href='#t0214c08'>T 0214c08</a>恭敬眾僧；不敬眾僧已，不得聞法；不聞<a class='ref t' id='t0214c09' href='#t0214c09'>T 0214c09</a>法已，退失善法，不得久住於正法中。是<a class='ref t' id='t0214c10' href='#t0214c10'>T 0214c10</a>名敬信人故生第三過患。</p>
<p>「復次，彼所信敬<a class='ref t' id='t0214c11' href='#t0214c11'>T 0214c11</a>人捨戒還俗。敬信彼人者，而作是念：『彼是<a class='ref t' id='t0214c12' href='#t0214c12'>T 0214c12</a>我師，我所敬重，捨戒還俗，我今不應入<a class='ref t' id='t0214c13' href='#t0214c13'>T 0214c13</a>彼塔寺。』不入寺已，不敬眾僧；不敬僧已，<a class='ref t' id='t0214c14' href='#t0214c14'>T 0214c14</a>不得聞法；不聞法已，退失善法，不得久<a class='ref t' id='t0214c15' href='#t0214c15'>T 0214c15</a>住於正法中。是名敬信人故生第四過患。</p>
<p><a class='ref t' id='t0214c16' href='#t0214c16'>T 0214c16</a>「復次，彼所信敬人身壞命終。敬信彼人者，<a class='ref t' id='t0214c17' href='#t0214c17'>T 0214c17</a>而作是念：『彼是我師，我所敬重，今已命終，<a class='ref t' id='t0214c18' href='#t0214c18'>T 0214c18</a>我今何緣入彼塔寺？』不入寺故，不得敬<a class='ref t' id='t0214c19' href='#t0214c19'>T 0214c19</a>僧；不敬僧已，不得聞法；不聞法故，退<a class='ref t' id='t0214c20' href='#t0214c20'>T 0214c20</a>失善法，不得久住於正法中。是名敬信人<a class='ref t' id='t0214c21' href='#t0214c21'>T 0214c21</a>故生第五過患。</p>
<p>「是故，諸比丘！當如是學：『我<a class='ref t' id='t0214c22' href='#t0214c22'>T 0214c22</a>當成就於佛不壞淨，於法、僧不壞淨，聖戒<a class='ref t' id='t0214c23' href='#t0214c23'>T 0214c23</a>成就。』」</p>
<p>佛說此經已，諸比丘聞佛所說，歡喜<a class='ref t' id='t0214c24' href='#t0214c24'>T 0214c24</a>奉行。</p>
<a class='ref t' id='t0214c25' href='#t0214c25'>T 0214c25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
