<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa807' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 807</span><span class='mirror-right'>（八〇七） 一奢能伽羅</span></h1>
</header>
<p>如是我聞：</p>
<p>一時，佛住一奢能伽羅林<a class='ref t' id='t0207a09' href='#t0207a09'>T 0207a09</a>中。</p>
<p>爾時，世尊告諸比丘：「我欲二月坐禪，諸<a class='ref t' id='t0207a10' href='#t0207a10'>T 0207a10</a>比丘勿復往來，唯除送食比丘及布薩時。」<a class='ref t' id='t0207a11' href='#t0207a11'>T 0207a11</a>爾時，世尊作是語已，即二月坐禪，無一比<a class='ref t' id='t0207a12' href='#t0207a12'>T 0207a12</a>丘敢往來者，唯除送食及布薩時。</p>
<p>爾時，世尊<a class='ref t' id='t0207a13' href='#t0207a13'>T 0207a13</a>坐禪二月過已，從禪覺，於比丘僧前坐，告<a class='ref t' id='t0207a14' href='#t0207a14'>T 0207a14</a>諸比丘：「若諸外道出家來問汝等：『沙門瞿<a class='ref t' id='t0207a15' href='#t0207a15'>T 0207a15</a>曇於二月中云何坐禪？』汝應答言：『如來二<a class='ref t' id='t0207a16' href='#t0207a16'>T 0207a16</a>月以安那般那念坐禪思惟住。』所以者何？<a class='ref t' id='t0207a17' href='#t0207a17'>T 0207a17</a>我於此二月念安那般那，多住思惟，入息<a class='ref t' id='t0207a18' href='#t0207a18'>T 0207a18</a>時念入息如實知，出息時念出息如實知。<a class='ref t' id='t0207a19' href='#t0207a19'>T 0207a19</a>若長若短，一切身覺入息念如實知，一切身<a class='ref t' id='t0207a20' href='#t0207a20'>T 0207a20</a>覺出息念如實知。身行休息入息念如實知，<a class='ref t' id='t0207a21' href='#t0207a21'>T 0207a21</a>乃至滅出息念如實知。我悉知已，我時作是<a class='ref t' id='t0207a22' href='#t0207a22'>T 0207a22</a>念：『此則麁思惟住，我今於此思惟止息已，<a class='ref t' id='t0207a23' href='#t0207a23'>T 0207a23</a>當更修餘微細修住而住。』</p>
<p>「爾時，我息止麁思<a class='ref t' id='t0207a24' href='#t0207a24'>T 0207a24</a>惟已，即更入微細思惟，多住而住。時，有三<a class='ref t' id='t0207a25' href='#t0207a25'>T 0207a25</a>天子，極上妙色，過夜來至我所。一天子作<a class='ref t' id='t0207a26' href='#t0207a26'>T 0207a26</a>是言：『沙門瞿曇時到。』復有一天子言：『此非<a class='ref t' id='t0207a27' href='#t0207a27'>T 0207a27</a>時到，是時向至。』第三天子言：『非為時到，亦<a class='ref t' id='t0207a28' href='#t0207a28'>T 0207a28</a>非時向至，此則修住，是阿羅訶寂滅耳！』」</p>
<p>佛<a class='ref t' id='t0207a29' href='#t0207a29'>T 0207a29</a>告諸比丘：「若有正說，聖住、天住、梵住、學住、<a class='ref t' id='t0207b01' href='#t0207b01'>T 0207b01</a>無學住、如來住，學人所不得當得，不到當<a class='ref t' id='t0207b02' href='#t0207b02'>T 0207b02</a>到，不證當證，無學人現法樂住者，謂安那<a class='ref t' id='t0207b03' href='#t0207b03'>T 0207b03</a>般那念，此則正說。所以者何？安那般那念者，<a class='ref t' id='t0207b04' href='#t0207b04'>T 0207b04</a>是聖住、天住、梵住，乃至無學現法樂住。」</p>
<p>佛<a class='ref t' id='t0207b05' href='#t0207b05'>T 0207b05</a>說此經已，諸比丘聞佛所說，歡喜奉行。</p>
<a class='ref t' id='t0207b06' href='#t0207b06'>T 0207b06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
