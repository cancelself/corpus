<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa823' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 823</span><span class='mirror-right'>（八二三） 學</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0211b07' href='#t0211b07'>T 0211b07</a>孤獨園。</p>
<p>爾時，世尊告諸比丘：「若比丘具足戒<a class='ref t' id='t0211b08' href='#t0211b08'>T 0211b08</a>住，善攝波羅提木叉，具足威儀行處，見微<a class='ref t' id='t0211b09' href='#t0211b09'>T 0211b09</a>細罪，能生怖畏，受持學戒住，滿足三學。何<a class='ref t' id='t0211b10' href='#t0211b10'>T 0211b10</a>等為三？謂增上戒、增上意、增上慧。</p>
<p>「何等為<a class='ref t' id='t0211b11' href='#t0211b11'>T 0211b11</a>增上戒？是比丘戒滿足，少定、少慧，於彼彼<a class='ref t' id='t0211b12' href='#t0211b12'>T 0211b12</a>分細微戒，乃至受持學戒。如是知、如是見，<a class='ref t' id='t0211b13' href='#t0211b13'>T 0211b13</a>斷三結，貪、恚、癡薄，得一種子道。若彼地未<a class='ref t' id='t0211b14' href='#t0211b14'>T 0211b14</a>等覺者，得斯陀含，彼地未等覺者，名家家，<a class='ref t' id='t0211b15' href='#t0211b15'>T 0211b15</a>彼地未等覺者，得須陀洹，彼地未等覺者，<a class='ref t' id='t0211b16' href='#t0211b16'>T 0211b16</a>得隨法行，彼地未等覺者，得隨信行，是名<a class='ref t' id='t0211b17' href='#t0211b17'>T 0211b17</a>增上戒學。</p>
<p>「何等為增上意學？是比丘戒滿<a class='ref t' id='t0211b18' href='#t0211b18'>T 0211b18</a>足、定滿足、少於慧，於彼彼分細微戒，乃至<a class='ref t' id='t0211b19' href='#t0211b19'>T 0211b19</a>受持學戒。如是知、如是見，斷五下分結，謂<a class='ref t' id='t0211b20' href='#t0211b20'>T 0211b20</a>身見、戒取、疑、貪欲、瞋恚，斷此五下分結，得中<a class='ref t' id='t0211b21' href='#t0211b21'>T 0211b21</a>般涅槃，於彼未等覺者，得生般涅槃，於彼<a class='ref t' id='t0211b22' href='#t0211b22'>T 0211b22</a>未等覺者，得無行般涅槃，於彼未等覺者，<a class='ref t' id='t0211b23' href='#t0211b23'>T 0211b23</a>得有行般涅槃，於彼未等覺者，得上流般<a class='ref t' id='t0211b24' href='#t0211b24'>T 0211b24</a>涅槃，是名增上意學。</p>
<p>「何等為增上慧學？是<a class='ref t' id='t0211b25' href='#t0211b25'>T 0211b25</a>比丘學戒滿足、定滿足、慧滿足。如是知、如<a class='ref t' id='t0211b26' href='#t0211b26'>T 0211b26</a>是見，欲有漏心解脫、有有漏心解脫、無明<a class='ref t' id='t0211b27' href='#t0211b27'>T 0211b27</a>漏心解脫，解脫知見：『我生已盡，梵行是立，<a class='ref t' id='t0211b28' href='#t0211b28'>T 0211b28</a>所作已作，自知不受後有。』是名增上慧學。」</p>
<p><a class='ref t' id='t0211b29' href='#t0211b29'>T 0211b29</a>佛說此經已，諸比丘聞佛所說，歡喜奉行。</p>
<a class='ref t' id='t0211c01' href='#t0211c01'>T 0211c01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
