<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa813' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 813</span><span class='mirror-right'>（八一三） 金毘羅</span></h1>
</header>
<p>如是我聞：</p>
<p>一時，佛住金毘羅聚落金<a class='ref t' id='t0208c13' href='#t0208c13'>T 0208c13</a>毘林中。</p>
<p>爾時，世尊告尊者金毘羅：「我今當<a class='ref t' id='t0208c14' href='#t0208c14'>T 0208c14</a>說精勤修習四念處。諦聽，善思，當為汝<a class='ref t' id='t0208c15' href='#t0208c15'>T 0208c15</a>說。」爾時，尊者金毘羅默然住，如是再三。</p>
<p>爾時，<a class='ref t' id='t0208c16' href='#t0208c16'>T 0208c16</a>尊者阿難語尊者金毘羅：「今大師告汝！」如<a class='ref t' id='t0208c17' href='#t0208c17'>T 0208c17</a>是三說。</p>
<p>尊者金毘羅語尊者阿難：「我已知。<a class='ref t' id='t0208c18' href='#t0208c18'>T 0208c18</a>尊者阿難！我已知。尊者瞿曇！」</p>
<p>爾時，尊者阿難<a class='ref t' id='t0208c19' href='#t0208c19'>T 0208c19</a>白佛言：「世尊！是時。世尊！是時。善逝！唯願為<a class='ref t' id='t0208c20' href='#t0208c20'>T 0208c20</a>諸比丘說精勤修四念處，諸比丘聞已，當<a class='ref t' id='t0208c21' href='#t0208c21'>T 0208c21</a>受奉行。」</p>
<p><a class='ref t' id='t0208c22' href='#t0208c22'>T 0208c22</a>佛告阿難：「諦聽，善思，當為汝說。若比丘入<a class='ref t' id='t0208c23' href='#t0208c23'>T 0208c23</a>息念時，如入息學；乃至滅出息時，如滅出<a class='ref t' id='t0208c24' href='#t0208c24'>T 0208c24</a>息學。爾時聖弟子念入息時，如念入息學；<a class='ref t' id='t0208c25' href='#t0208c25'>T 0208c25</a>乃至身行止息、出息時，如身行止息、出息學。<a class='ref t' id='t0208c26' href='#t0208c26'>T 0208c26</a>爾時聖弟子身身觀念住。爾時聖弟子身<a class='ref t' id='t0208c27' href='#t0208c27'>T 0208c27</a>身觀念住已，如是知善內思惟。」</p>
<p>佛告阿難：<a class='ref t' id='t0208c28' href='#t0208c28'>T 0208c28</a>「譬如有人乘車輿從東方顛沛而來，當於<a class='ref t' id='t0208c29' href='#t0208c29'>T 0208c29</a>爾時踐蹈諸土堆壠不？」</p>
<p>阿難白佛：「如是，<a class='ref t' id='t0208c30' href='#t0208c30'>T 0208c30</a>世尊！」</p>
<p>佛告阿難：「如是聖弟子念<span class='corr' title='[人→入]'>入</span>息時，<a class='ref t' id='t0209a01' href='#t0209a01'>T 0209a01</a>如入息念學，如是乃至善內思惟。若爾時<a class='ref t' id='t0209a02' href='#t0209a02'>T 0209a02</a>聖弟子覺知喜，乃至覺知意行息學，聖弟子<a class='ref t' id='t0209a03' href='#t0209a03'>T 0209a03</a>受受觀念住；聖弟子受受觀念已，如是知善<a class='ref t' id='t0209a04' href='#t0209a04'>T 0209a04</a>內思惟。譬如有人乘車輿從南方顛沛而<a class='ref t' id='t0209a05' href='#t0209a05'>T 0209a05</a>來，云何？阿難！當踐蹈土堆壠不？」</p>
<p>阿難白佛：<a class='ref t' id='t0209a06' href='#t0209a06'>T 0209a06</a>「如是，世尊！」</p>
<p>佛告阿難：「如是聖弟子受受觀<a class='ref t' id='t0209a07' href='#t0209a07'>T 0209a07</a>念住，知善內思惟。若聖弟子覺知心、欣悅心、<a class='ref t' id='t0209a08' href='#t0209a08'>T 0209a08</a>定心，解脫心入息如解脫心入息學，解脫心<a class='ref t' id='t0209a09' href='#t0209a09'>T 0209a09</a>出息如解脫心出息學。爾時聖弟子心心<a class='ref t' id='t0209a10' href='#t0209a10'>T 0209a10</a>觀念住。如是聖弟子心心觀念住已，知善內<a class='ref t' id='t0209a11' href='#t0209a11'>T 0209a11</a>思惟。譬如有人乘車輿從西方來，彼當踐<a class='ref t' id='t0209a12' href='#t0209a12'>T 0209a12</a>蹈土堆壠不？」</p>
<p>阿難白佛：「如是，世尊！」</p>
<p>佛告阿<a class='ref t' id='t0209a13' href='#t0209a13'>T 0209a13</a>難：「如是聖弟子覺知心，乃至心解脫出息<a class='ref t' id='t0209a14' href='#t0209a14'>T 0209a14</a>如心解脫出息學。如是聖弟子爾時心心<a class='ref t' id='t0209a15' href='#t0209a15'>T 0209a15</a>觀念住，知善內思惟，善於身受心，貪憂滅捨。<a class='ref t' id='t0209a16' href='#t0209a16'>T 0209a16</a>爾時聖弟子法法觀念住。如是聖弟子法法<a class='ref t' id='t0209a17' href='#t0209a17'>T 0209a17</a>觀念住已，知善內思惟。阿難！譬如四衢道<a class='ref t' id='t0209a18' href='#t0209a18'>T 0209a18</a>有土堆壠，有人乘車輿從北方顛沛而來，<a class='ref t' id='t0209a19' href='#t0209a19'>T 0209a19</a>當踐蹈土堆壠不？」</p>
<p>阿難白佛：「如是，世尊！」</p>
<p>佛<a class='ref t' id='t0209a20' href='#t0209a20'>T 0209a20</a>告阿難：「如是，聖弟子法法觀念住，知善內<a class='ref t' id='t0209a21' href='#t0209a21'>T 0209a21</a>思惟。阿難！是名比丘精勤方便修四念處。」</p>
<p>佛<a class='ref t' id='t0209a22' href='#t0209a22'>T 0209a22</a>說此經已，尊者阿難聞佛所說，歡喜奉行。</p>
<a class='ref t' id='t0209a23' href='#t0209a23'>T 0209a23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
