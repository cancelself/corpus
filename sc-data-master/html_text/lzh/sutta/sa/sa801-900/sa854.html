<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa854' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 854</span><span class='mirror-right'>（八五四） 那黎迦</span></h1>
</header>
<p>如是我聞：</p>
<p>一時，佛住那梨迦聚落<a class='ref t' id='t0217b15' href='#t0217b15'>T 0217b15</a>繁耆迦精舍。爾時，那梨迦聚落多人命終。</p>
<p><a class='ref t' id='t0217b16' href='#t0217b16'>T 0217b16</a>時，有眾多比丘著衣持鉢，入那梨迦聚落<a class='ref t' id='t0217b17' href='#t0217b17'>T 0217b17</a>乞食，聞那梨迦聚落罽迦舍優婆塞命終，<a class='ref t' id='t0217b18' href='#t0217b18'>T 0217b18</a>尼迦吒、佉楞迦羅、迦多梨沙婆、闍露、優婆<a class='ref t' id='t0217b19' href='#t0217b19'>T 0217b19</a>闍露、梨色吒、阿梨色吒、跋陀羅、須跋陀羅、耶舍<a class='ref t' id='t0217b20' href='#t0217b20'>T 0217b20</a>耶輸陀、耶舍欝多羅悉皆命終。聞已，還精舍，<a class='ref t' id='t0217b21' href='#t0217b21'>T 0217b21</a>舉衣鉢，洗足已，詣佛所，稽首佛足，退坐<a class='ref t' id='t0217b22' href='#t0217b22'>T 0217b22</a>一面，白佛言：「世尊！我等眾多比丘晨朝入<a class='ref t' id='t0217b23' href='#t0217b23'>T 0217b23</a>那梨迦聚落乞食，聞罽迦舍優婆塞等命終。<a class='ref t' id='t0217b24' href='#t0217b24'>T 0217b24</a>世尊！彼等命終，當生何處？」</p>
<p>佛告諸比丘：「彼<a class='ref t' id='t0217b25' href='#t0217b25'>T 0217b25</a>罽迦舍等已斷五下分結，得阿那含，於天<a class='ref t' id='t0217b26' href='#t0217b26'>T 0217b26</a>上般涅槃，不復還生此世。」</p>
<p>諸比丘白佛：「世<a class='ref t' id='t0217b27' href='#t0217b27'>T 0217b27</a>尊！復有過二百五十優婆塞命終，復有五百<a class='ref t' id='t0217b28' href='#t0217b28'>T 0217b28</a>優婆塞於此那梨迦聚落命終，皆五下分結<a class='ref t' id='t0217b29' href='#t0217b29'>T 0217b29</a>盡，得阿那含，於彼天上般涅槃，不復還生<a class='ref t' id='t0217c01' href='#t0217c01'>T 0217c01</a>此世？復有過二百五十優婆塞命終，皆三結<a class='ref t' id='t0217c02' href='#t0217c02'>T 0217c02</a>盡，貪、恚、癡薄，得斯陀含，當受一生，究竟<a class='ref t' id='t0217c03' href='#t0217c03'>T 0217c03</a>苦邊？此那梨迦聚落復有五百優婆塞於<a class='ref t' id='t0217c04' href='#t0217c04'>T 0217c04</a>此那梨迦聚落命終，三結盡，得須陀洹，不<a class='ref t' id='t0217c05' href='#t0217c05'>T 0217c05</a>墮惡趣法，決定正向三菩提，七有天人往<a class='ref t' id='t0217c06' href='#t0217c06'>T 0217c06</a>生，究竟苦邊？」</p>
<p>佛告諸比丘：「汝等隨彼命終、<a class='ref t' id='t0217c07' href='#t0217c07'>T 0217c07</a>彼命終而問者，徒勞耳！非是如來所樂答<a class='ref t' id='t0217c08' href='#t0217c08'>T 0217c08</a>者。夫生者有死，何足為奇？如來出世及不<a class='ref t' id='t0217c09' href='#t0217c09'>T 0217c09</a>出世，法性常住。彼如來自知成等正覺，顯現<a class='ref t' id='t0217c10' href='#t0217c10'>T 0217c10</a>演說，分別開示。所謂是事有故是事有，是事<a class='ref t' id='t0217c11' href='#t0217c11'>T 0217c11</a>起故是事起，緣無明有行，乃至緣生有老、<a class='ref t' id='t0217c12' href='#t0217c12'>T 0217c12</a>病、死、憂、悲、惱、苦。如是苦陰集；無明滅則行滅，<a class='ref t' id='t0217c13' href='#t0217c13'>T 0217c13</a>乃至生滅則老、病、死、憂、悲、惱、苦滅，如是苦陰<a class='ref t' id='t0217c14' href='#t0217c14'>T 0217c14</a>滅。今當為汝說法鏡經，諦<span class='corr' title='[聰→聽]'>聽</span>，善思，當為汝<a class='ref t' id='t0217c15' href='#t0217c15'>T 0217c15</a>說。何等為法鏡經？謂聖弟子於佛不壞淨，<a class='ref t' id='t0217c16' href='#t0217c16'>T 0217c16</a>於法、僧不壞淨，聖戒成就。」</p>
<p>佛說此經已，諸<a class='ref t' id='t0217c17' href='#t0217c17'>T 0217c17</a>比丘聞佛所說，歡喜奉行。</p>
<a class='ref t' id='t0217c18' href='#t0217c18'>T 0217c18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
