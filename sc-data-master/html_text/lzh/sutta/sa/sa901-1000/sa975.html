<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa975' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 975</span><span class='mirror-right'>（九七五） 補縷低迦</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0252a23' href='#t0252a23'>T 0252a23</a>孤獨園。</p>
<p>爾時，補縷低迦外道出家來詣佛所，<a class='ref t' id='t0252a24' href='#t0252a24'>T 0252a24</a>與世尊面相問訊慰勞已，退坐一面，白佛<a class='ref t' id='t0252a25' href='#t0252a25'>T 0252a25</a>言：「瞿曇！先日眾多種種異道出家沙門、婆羅<a class='ref t' id='t0252a26' href='#t0252a26'>T 0252a26</a>門集於未曾有講堂，作如是論議：『沙門瞿<a class='ref t' id='t0252a27' href='#t0252a27'>T 0252a27</a>曇智慧猶如空舍，不能於大眾中建立論<a class='ref t' id='t0252a28' href='#t0252a28'>T 0252a28</a>議，此應此不應，此合此不合。譬如盲牛，偏<a class='ref t' id='t0252a29' href='#t0252a29'>T 0252a29</a>行邊畔，不入中田；沙門瞿曇亦復如是，無<a class='ref t' id='t0252b01' href='#t0252b01'>T 0252b01</a>應不應，無合不合。』」</p>
<p>佛告補縷低迦：「此諸外<a class='ref t' id='t0252b02' href='#t0252b02'>T 0252b02</a>道論議，說應不應，合不合，於聖法、律，如小<a class='ref t' id='t0252b03' href='#t0252b03'>T 0252b03</a>兒戲。譬如士夫，年八、九十，髮白齒落，作小<a class='ref t' id='t0252b04' href='#t0252b04'>T 0252b04</a>兒戲，團治泥土，作象作馬，種種形類，眾人<a class='ref t' id='t0252b05' href='#t0252b05'>T 0252b05</a>皆言：『此老小兒。』如是。火種！種種諸論，謂應<a class='ref t' id='t0252b06' href='#t0252b06'>T 0252b06</a>不應，合不合，於聖法、律，如小兒戲，然於彼<a class='ref t' id='t0252b07' href='#t0252b07'>T 0252b07</a>中，無有比丘方便所應。」</p>
<p>補縷低迦白佛：「瞿<a class='ref t' id='t0252b08' href='#t0252b08'>T 0252b08</a>曇！於何處有比丘方便所應？」</p>
<p>佛告外道：「不<a class='ref t' id='t0252b09' href='#t0252b09'>T 0252b09</a>清淨者令其清淨，是名比丘方便所應。不<a class='ref t' id='t0252b10' href='#t0252b10'>T 0252b10</a>調令調，是名比丘方便所應。諸不定者令<a class='ref t' id='t0252b11' href='#t0252b11'>T 0252b11</a>得正受，是名比丘方便所應。不解脫者令<a class='ref t' id='t0252b12' href='#t0252b12'>T 0252b12</a>得解脫，是名比丘方便所應。不斷令斷、不<a class='ref t' id='t0252b13' href='#t0252b13'>T 0252b13</a>知令知、不修令修、不得令得，是名比丘方<a class='ref t' id='t0252b14' href='#t0252b14'>T 0252b14</a>便所應。</p>
<p>「云何不淨令淨？謂戒不淨者，令其<a class='ref t' id='t0252b15' href='#t0252b15'>T 0252b15</a>清淨。云何不調伏令其調伏？謂眼根。耳、鼻、舌、<a class='ref t' id='t0252b16' href='#t0252b16'>T 0252b16</a>身、意根不調伏，令其調伏，是名不調伏者<a class='ref t' id='t0252b17' href='#t0252b17'>T 0252b17</a>令其調伏。云何不定令其正受，謂心不正<a class='ref t' id='t0252b18' href='#t0252b18'>T 0252b18</a>定，令得正受。云何不解脫者令得解脫？謂<a class='ref t' id='t0252b19' href='#t0252b19'>T 0252b19</a>心不解脫貪欲、恚、癡，令得解脫。云何不斷<a class='ref t' id='t0252b20' href='#t0252b20'>T 0252b20</a>令斷？謂無明、有、愛，不斷令斷。云何不知令<a class='ref t' id='t0252b21' href='#t0252b21'>T 0252b21</a>知？謂其名色，不知令知。云何不修令修？謂<a class='ref t' id='t0252b22' href='#t0252b22'>T 0252b22</a>止、觀，不修令修。云何不得令得？謂般涅槃，<a class='ref t' id='t0252b23' href='#t0252b23'>T 0252b23</a>不得令得，是名比丘方便所應。」</p>
<p>補縷低迦<a class='ref t' id='t0252b24' href='#t0252b24'>T 0252b24</a>白佛言：「瞿曇！是義比丘方便所應，是堅固比<a class='ref t' id='t0252b25' href='#t0252b25'>T 0252b25</a>丘方便所應，所謂盡諸有漏。」</p>
<p>時，補縷低迦外<a class='ref t' id='t0252b26' href='#t0252b26'>T 0252b26</a>道出家聞佛所說，歡喜隨喜，從坐起而去。</p>
<a class='ref t' id='t0252b27' href='#t0252b27'>T 0252b27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
