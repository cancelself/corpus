<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa967' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 967</span><span class='mirror-right'>（九六七） 俱迦那</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0248b12' href='#t0248b12'>T 0248b12</a>園。</p>
<p>爾時，尊者阿難陀於後夜時，向<span class='t-gaiji'>［木＊翕］<!--gaiji,,1[木＊翕],2&#x3BD3;,3--></span>補河<a class='ref t' id='t0248b13' href='#t0248b13'>T 0248b13</a>邊，脫衣置岸邊，入水洗手足。還上岸，著<a class='ref t' id='t0248b14' href='#t0248b14'>T 0248b14</a>一衣，摩拭身體。時，俱迦那外道出家亦至<a class='ref t' id='t0248b15' href='#t0248b15'>T 0248b15</a>水邊。尊者阿難聞其行聲，聞聲已，即便謦<a class='ref t' id='t0248b16' href='#t0248b16'>T 0248b16</a>咳作聲。</p>
<p>俱迦那外道出家聞有人聲，而問<a class='ref t' id='t0248b17' href='#t0248b17'>T 0248b17</a>言：「為何等人？」</p>
<p>尊者阿難答言：「沙門。」</p>
<p>俱迦那<a class='ref t' id='t0248b18' href='#t0248b18'>T 0248b18</a>外道言：「何等沙門？」</p>
<p>尊者阿難答言：「釋種子。」</p>
<p>俱<a class='ref t' id='t0248b19' href='#t0248b19'>T 0248b19</a>迦那外道言：「欲有所問，寧有閑暇見答以<a class='ref t' id='t0248b20' href='#t0248b20'>T 0248b20</a>不？」</p>
<p>尊者阿難答言：「隨意所問，知者當答。」</p>
<p>俱<a class='ref t' id='t0248b21' href='#t0248b21'>T 0248b21</a>迦那言：「云何？阿難！如來死後有耶？」</p>
<p>阿難<a class='ref t' id='t0248b22' href='#t0248b22'>T 0248b22</a>答言：「世尊所說，此是無記。」</p>
<p>復問：「如來死後無<a class='ref t' id='t0248b23' href='#t0248b23'>T 0248b23</a>耶？死後有無耶？非有非無耶？」</p>
<p>阿難言：「世尊<a class='ref t' id='t0248b24' href='#t0248b24'>T 0248b24</a>所說，此是無記。」</p>
<p>俱迦那外道言：「云何？阿難！如<a class='ref t' id='t0248b25' href='#t0248b25'>T 0248b25</a>來死後有？答言無記，死後無？死後有無？死後<a class='ref t' id='t0248b26' href='#t0248b26'>T 0248b26</a>非有非無？答言無記。云何？阿難！為不知不<a class='ref t' id='t0248b27' href='#t0248b27'>T 0248b27</a>見耶？」</p>
<p>阿難答言：「非不知、非不見，悉知、悉<a class='ref t' id='t0248b28' href='#t0248b28'>T 0248b28</a>見。」</p>
<p>復問阿難：「云何知？云何見？」</p>
<p>阿難答言：「見<a class='ref t' id='t0248b29' href='#t0248b29'>T 0248b29</a>可見處，見所起處，見纏斷處，此則為知，<a class='ref t' id='t0248c01' href='#t0248c01'>T 0248c01</a>此則為見。我如是知、如是見，云何說言不<a class='ref t' id='t0248c02' href='#t0248c02'>T 0248c02</a>知、不見？」</p>
<p>俱迦那外道復問：「尊者何名？」</p>
<p>阿難陀<a class='ref t' id='t0248c03' href='#t0248c03'>T 0248c03</a>答言：「我名阿難陀。」</p>
<p>俱迦那外道言：「奇哉！大師<a class='ref t' id='t0248c04' href='#t0248c04'>T 0248c04</a>弟子，而共論議！我若知是尊者阿難陀者，<a class='ref t' id='t0248c05' href='#t0248c05'>T 0248c05</a>不敢發問。」說是語已，即捨而去。</p>
<a class='ref t' id='t0248c06' href='#t0248c06'>T 0248c06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
