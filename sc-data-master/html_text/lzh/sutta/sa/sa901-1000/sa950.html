<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa950' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 950</span><span class='mirror-right'>（九五〇） 過去</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0242c14' href='#t0242c14'>T 0242c14</a>孤獨園。</p>
<p>爾時，世尊告諸比丘：「眾生無始生死，<a class='ref t' id='t0242c15' href='#t0242c15'>T 0242c15</a>長夜輪轉，不知苦之本際。」</p>
<p>時，有異比丘從<a class='ref t' id='t0242c16' href='#t0242c16'>T 0242c16</a>坐起，整衣服，為佛作禮，右膝著地，合掌白<a class='ref t' id='t0242c17' href='#t0242c17'>T 0242c17</a>佛：「世尊！過去有幾劫？」</p>
<p>佛告比丘：「我悉能說，<a class='ref t' id='t0242c18' href='#t0242c18'>T 0242c18</a>汝知甚難。」</p>
<p>比丘白佛：「可說譬不？」</p>
<p>佛言：「可說。<a class='ref t' id='t0242c19' href='#t0242c19'>T 0242c19</a>譬如，比丘！有士夫壽命百歲，晨朝憶念三<a class='ref t' id='t0242c20' href='#t0242c20'>T 0242c20</a>百千劫，日中憶念三百千劫，日暮憶念三百<a class='ref t' id='t0242c21' href='#t0242c21'>T 0242c21</a>千劫。如是日日憶念劫數，百年命終，不能<a class='ref t' id='t0242c22' href='#t0242c22'>T 0242c22</a>憶念劫數邊際。比丘當知，過去劫數無量如<a class='ref t' id='t0242c23' href='#t0242c23'>T 0242c23</a>是，過去無量劫數，長夜受苦，積骨成山，髓<a class='ref t' id='t0242c24' href='#t0242c24'>T 0242c24</a>血成流，乃至地獄、畜生、餓鬼惡趣。如是，比丘！<a class='ref t' id='t0242c25' href='#t0242c25'>T 0242c25</a>無始生死，長夜輪轉，不知苦之本際。是故，比<a class='ref t' id='t0242c26' href='#t0242c26'>T 0242c26</a>丘！當如是學：『斷除諸有，莫令增長。』」</p>
<p>佛說<a class='ref t' id='t0242c27' href='#t0242c27'>T 0242c27</a>此經已，諸比丘聞佛所說，歡喜奉行。</p>
<a class='ref t' id='t0242c28' href='#t0242c28'>T 0242c28</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
