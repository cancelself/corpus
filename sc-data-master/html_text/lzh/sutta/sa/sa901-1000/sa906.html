<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa906' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 906</span><span class='mirror-right'>（九〇六） 法減滅</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0226b26' href='#t0226b26'>T 0226b26</a>孤獨園。</p>
<p>爾時，尊者摩訶迦葉住舍衛國東園<a class='ref t' id='t0226b27' href='#t0226b27'>T 0226b27</a>鹿子母講堂，晡時從禪覺，往詣佛所，稽首禮<a class='ref t' id='t0226b28' href='#t0226b28'>T 0226b28</a>足，退坐一面，白佛言：「世尊！何因何緣，世尊<a class='ref t' id='t0226b29' href='#t0226b29'>T 0226b29</a>先為諸聲聞少制戒時，多有比丘心樂習<a class='ref t' id='t0226c01' href='#t0226c01'>T 0226c01</a>學；今多為聲聞制戒，而諸比丘少樂習學？」</p>
<p>佛<a class='ref t' id='t0226c02' href='#t0226c02'>T 0226c02</a>言：「如是，迦葉！命濁、煩惱濁、劫濁、眾生濁、見<a class='ref t' id='t0226c03' href='#t0226c03'>T 0226c03</a>濁，眾生善法退減故，大師為諸聲聞多制<a class='ref t' id='t0226c04' href='#t0226c04'>T 0226c04</a>禁戒，少樂習學，迦葉。譬如劫欲壞時，真寶<a class='ref t' id='t0226c05' href='#t0226c05'>T 0226c05</a>未滅，有諸相似偽寶出於世間；偽寶出已，<a class='ref t' id='t0226c06' href='#t0226c06'>T 0226c06</a>真寶則沒。如是，迦葉！如來正法欲滅之時，有<a class='ref t' id='t0226c07' href='#t0226c07'>T 0226c07</a>相似像法生；相似像法出世間已，正法則<a class='ref t' id='t0226c08' href='#t0226c08'>T 0226c08</a>滅。譬如大海中，船載多珍寶，則頓沈沒；如來<a class='ref t' id='t0226c09' href='#t0226c09'>T 0226c09</a>正法則不如是漸漸消滅。如來正法不為<a class='ref t' id='t0226c10' href='#t0226c10'>T 0226c10</a>地界所壞，不為水、火、風界所壞，乃至惡眾<a class='ref t' id='t0226c11' href='#t0226c11'>T 0226c11</a>生出世，樂行諸惡、欲行諸惡、成就諸惡，非<a class='ref t' id='t0226c12' href='#t0226c12'>T 0226c12</a>法言法、法言非法、非律言律、律言非律，以<a class='ref t' id='t0226c13' href='#t0226c13'>T 0226c13</a>相似法，句味熾然，如來正法於此則沒。</p>
<p>「迦<a class='ref t' id='t0226c14' href='#t0226c14'>T 0226c14</a>葉！有五因緣能令如來正法沈沒。何等為<a class='ref t' id='t0226c15' href='#t0226c15'>T 0226c15</a>五？若比丘於大師所，不敬不重，不下意供<a class='ref t' id='t0226c16' href='#t0226c16'>T 0226c16</a>養；於大師所，不敬不重，不下意供養已，然<a class='ref t' id='t0226c17' href='#t0226c17'>T 0226c17</a>復依猗而住。若法、若學、若隨順教、若諸梵<a class='ref t' id='t0226c18' href='#t0226c18'>T 0226c18</a>行，大師所稱歎者，不敬不重，不下意供養，<a class='ref t' id='t0226c19' href='#t0226c19'>T 0226c19</a>而依止住。是名，迦葉！五因緣故，如來正法於<a class='ref t' id='t0226c20' href='#t0226c20'>T 0226c20</a>此沈沒。</p>
<p>「迦葉！有五因緣令如來法、律不沒、<a class='ref t' id='t0226c21' href='#t0226c21'>T 0226c21</a>不忘、不退。何等為五？若比丘於大師所，恭<a class='ref t' id='t0226c22' href='#t0226c22'>T 0226c22</a>敬尊重，下意供養，依止而住，若法、若學、若<a class='ref t' id='t0226c23' href='#t0226c23'>T 0226c23</a>隨順教、若諸梵行，大師所稱歎者，恭敬尊<a class='ref t' id='t0226c24' href='#t0226c24'>T 0226c24</a>重，下意供養，依止而住。迦葉！是名五因緣<a class='ref t' id='t0226c25' href='#t0226c25'>T 0226c25</a>如來法、律不沒、不忘、不退。是故，迦葉！當如<a class='ref t' id='t0226c26' href='#t0226c26'>T 0226c26</a>是學：『於大師所，當修恭敬尊重，下意供養，<a class='ref t' id='t0226c27' href='#t0226c27'>T 0226c27</a>依止而住；若法、若學、若隨順教、若諸梵行，大<a class='ref t' id='t0226c28' href='#t0226c28'>T 0226c28</a>師所讚歎者，恭敬尊重，下意供養，依止而<a class='ref t' id='t0226c29' href='#t0226c29'>T 0226c29</a>住。』」</p>
<p>佛說是經已，尊者摩訶迦葉歡喜隨喜，作<a class='ref t' id='t0227a01' href='#t0227a01'>T 0227a01</a>禮而去。</p>
<a class='ref t' id='t0227a02' href='#t0227a02'>T 0227a02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
