<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa909' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 909</span><span class='mirror-right'>（九〇九） 調馬</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0227c13' href='#t0227c13'>T 0227c13</a>竹園。</p>
<p>時，有調馬聚落主來詣佛所，恭敬問<a class='ref t' id='t0227c14' href='#t0227c14'>T 0227c14</a>訊，退坐一面。</p>
<p>爾時，世尊告調馬聚落主：「調伏<a class='ref t' id='t0227c15' href='#t0227c15'>T 0227c15</a>馬者，有幾種法？」</p>
<p>聚落主答言：「瞿曇！有三種<a class='ref t' id='t0227c16' href='#t0227c16'>T 0227c16</a>法。何等為三？謂一者柔軟，二者剛強，三者<a class='ref t' id='t0227c17' href='#t0227c17'>T 0227c17</a>柔軟剛強。」</p>
<p>佛告聚落主：「若以三種法，馬猶<a class='ref t' id='t0227c18' href='#t0227c18'>T 0227c18</a>不調，當如之何？」</p>
<p>聚落主言：「便當殺之？」</p>
<p>聚落<a class='ref t' id='t0227c19' href='#t0227c19'>T 0227c19</a>主白佛言：「瞿曇！無上調御丈夫者，當以幾<a class='ref t' id='t0227c20' href='#t0227c20'>T 0227c20</a>種法調御丈夫？」</p>
<p>佛告聚落主：「我亦以三法<a class='ref t' id='t0227c21' href='#t0227c21'>T 0227c21</a>調御丈夫。何等為三？一者柔軟，二者剛強，<a class='ref t' id='t0227c22' href='#t0227c22'>T 0227c22</a>三者柔軟剛強。」</p>
<p>聚落主白佛：「瞿曇！若三種<a class='ref t' id='t0227c23' href='#t0227c23'>T 0227c23</a>調御丈夫，猶不調者，當如之何？」</p>
<p>佛言：「聚落<a class='ref t' id='t0227c24' href='#t0227c24'>T 0227c24</a>主！三事調伏猶不調者，便當殺之。所以者<a class='ref t' id='t0227c25' href='#t0227c25'>T 0227c25</a>何？莫令我法有所屈辱。」</p>
<p>調馬聚落主白佛<a class='ref t' id='t0227c26' href='#t0227c26'>T 0227c26</a>言：「瞿曇法中，殺生者不淨，瞿曇法中不應<a class='ref t' id='t0227c27' href='#t0227c27'>T 0227c27</a>殺，而今說言：『不調伏者，亦當殺之。』？」</p>
<p>佛告<a class='ref t' id='t0227c28' href='#t0227c28'>T 0227c28</a>聚落主：「如汝所言：『如來法中，殺生者不淨，<a class='ref t' id='t0227c29' href='#t0227c29'>T 0227c29</a>如來不應有殺。』聚落主！然我以三種法調<a class='ref t' id='t0228a01' href='#t0228a01'>T 0228a01</a>御丈夫，彼不調者，不復與語，不復教授，不<a class='ref t' id='t0228a02' href='#t0228a02'>T 0228a02</a>復教誡。聚落主！若如來調御丈夫，不復與<a class='ref t' id='t0228a03' href='#t0228a03'>T 0228a03</a>語，不復教授，不復教誡，豈非殺耶？」</p>
<p>調馬聚<a class='ref t' id='t0228a04' href='#t0228a04'>T 0228a04</a>落主白佛言：「瞿曇！若調御丈夫不復與語，<a class='ref t' id='t0228a05' href='#t0228a05'>T 0228a05</a>不復教授，不復教誡，真為殺也。是故我<a class='ref t' id='t0228a06' href='#t0228a06'>T 0228a06</a>從今日，捨諸惡業，歸佛、歸法、歸比丘僧。」</p>
<p><a class='ref t' id='t0228a07' href='#t0228a07'>T 0228a07</a>佛告聚落主：「此真實要。」</p>
<p>佛說此經已，調馬<a class='ref t' id='t0228a08' href='#t0228a08'>T 0228a08</a>聚落主聞佛所說，歡喜隨喜，即從坐起，作<a class='ref t' id='t0228a09' href='#t0228a09'>T 0228a09</a>禮而去。</p>
<a class='ref t' id='t0228a10' href='#t0228a10'>T 0228a10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
