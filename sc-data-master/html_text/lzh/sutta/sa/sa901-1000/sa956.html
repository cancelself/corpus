<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa956' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 956</span><span class='mirror-right'>（九五六） 毘富羅</span></h1>
</header>
<p>如是我聞：</p>
<p>一時，佛住王舍城毘富羅<a class='ref t' id='t0243b14' href='#t0243b14'>T 0243b14</a>山側。</p>
<p>爾時，世尊告諸比丘：「一切行無常，一切<a class='ref t' id='t0243b15' href='#t0243b15'>T 0243b15</a>行不恒、不安、變易之法。諸比丘！於一切行<a class='ref t' id='t0243b16' href='#t0243b16'>T 0243b16</a>當生厭離、求樂、解脫。</p>
<p>「諸比丘！過去世時，<a class='ref t' id='t0243b17' href='#t0243b17'>T 0243b17</a>此毘富羅山名長竹山，有諸人民圍遶<a class='ref t' id='t0243b18' href='#t0243b18'>T 0243b18</a>山居，名低彌羅邑。低彌羅邑人壽四萬歲，<a class='ref t' id='t0243b19' href='#t0243b19'>T 0243b19</a>低彌羅邑人上此山頂，四日乃得往反。時，<a class='ref t' id='t0243b20' href='#t0243b20'>T 0243b20</a>世有佛，名迦羅迦孫提如來、應、等正覺、明<a class='ref t' id='t0243b21' href='#t0243b21'>T 0243b21</a>行足、善逝、世間解、無上士、調御丈夫、天人師、佛<a class='ref t' id='t0243b22' href='#t0243b22'>T 0243b22</a>世尊出興於世，說法教化，初、中、後善，善義善<a class='ref t' id='t0243b23' href='#t0243b23'>T 0243b23</a>味，純一滿淨，梵行清白，開發顯示。彼長竹山<a class='ref t' id='t0243b24' href='#t0243b24'>T 0243b24</a>於今名字亦滅，低彌羅聚落人民亦沒，彼佛<a class='ref t' id='t0243b25' href='#t0243b25'>T 0243b25</a>如來已般涅槃。比丘！當知一切諸行皆悉無<a class='ref t' id='t0243b26' href='#t0243b26'>T 0243b26</a>常、不恒、不安、變易之法，於一切行，當修厭<a class='ref t' id='t0243b27' href='#t0243b27'>T 0243b27</a>離、離欲、解脫。</p>
<p>「諸比丘！過去世時，此毘富羅山<a class='ref t' id='t0243b28' href='#t0243b28'>T 0243b28</a>名曰朋迦。時，有人民遶山而居，名阿毘<a class='ref t' id='t0243b29' href='#t0243b29'>T 0243b29</a>迦邑，彼時人民壽三萬歲，阿毘迦人上此山<a class='ref t' id='t0243c01' href='#t0243c01'>T 0243c01</a>頂，經三日中乃得往反。時，世有佛，名拘<a class='ref t' id='t0243c02' href='#t0243c02'>T 0243c02</a>那含牟尼如來、應、等正覺、明行足、善逝、世間解、<a class='ref t' id='t0243c03' href='#t0243c03'>T 0243c03</a>無上士、調御丈夫、天人師、佛世尊出興於世，<a class='ref t' id='t0243c04' href='#t0243c04'>T 0243c04</a>演說經法，初、中、後善，善義善味，純一滿淨，梵<a class='ref t' id='t0243c05' href='#t0243c05'>T 0243c05</a>行清白，開發顯示。諸比丘！彼朋迦山名字久<a class='ref t' id='t0243c06' href='#t0243c06'>T 0243c06</a>滅，阿毘迦邑人亦久亡沒，彼佛世尊亦般涅<a class='ref t' id='t0243c07' href='#t0243c07'>T 0243c07</a>槃。如是，比丘！一切諸行皆悉無常、不恒、不安、<a class='ref t' id='t0243c08' href='#t0243c08'>T 0243c08</a>變易之法，汝等比丘當修厭離、求樂、解<a class='ref t' id='t0243c09' href='#t0243c09'>T 0243c09</a>脫。</p>
<p>「諸比丘！過去世時，此毘富羅山名宿波<a class='ref t' id='t0243c10' href='#t0243c10'>T 0243c10</a>羅首，有諸人民遶山居止，名赤馬邑，人<a class='ref t' id='t0243c11' href='#t0243c11'>T 0243c11</a>壽二萬歲，彼諸人民上此山頂，經二日中<a class='ref t' id='t0243c12' href='#t0243c12'>T 0243c12</a>乃得往反。爾時，有佛名曰迦葉如來、應<a class='ref t' id='t0243c13' href='#t0243c13'>T 0243c13</a>供，乃至出興於世，演說經法，初、中、後善，善<a class='ref t' id='t0243c14' href='#t0243c14'>T 0243c14</a>義善味，純一滿淨，梵行清白，開示顯現。比丘！<a class='ref t' id='t0243c15' href='#t0243c15'>T 0243c15</a>當知宿波羅首山名字久滅，赤馬邑人亦久<a class='ref t' id='t0243c16' href='#t0243c16'>T 0243c16</a>亡沒，彼佛世尊亦般涅槃。如是，比丘！一切諸<a class='ref t' id='t0243c17' href='#t0243c17'>T 0243c17</a>行皆悉無常、不恒、不安、變易之法。是故，比丘！<a class='ref t' id='t0243c18' href='#t0243c18'>T 0243c18</a>當修厭離、離欲、解脫。</p>
<p>「諸比丘！今日此山名<a class='ref t' id='t0243c19' href='#t0243c19'>T 0243c19</a>毘富羅，有諸人民遶山而居，名摩竭提<a class='ref t' id='t0243c20' href='#t0243c20'>T 0243c20</a>國，此諸人民壽命百歲，善自消息，得滿百歲，<a class='ref t' id='t0243c21' href='#t0243c21'>T 0243c21</a>摩竭提人上此山頂，須臾往反，我今於此<a class='ref t' id='t0243c22' href='#t0243c22'>T 0243c22</a>得成如來、應、等正覺，乃至佛世尊，演說正<a class='ref t' id='t0243c23' href='#t0243c23'>T 0243c23</a>法，教化令得寂滅涅槃、正道、善逝、覺知。比<a class='ref t' id='t0243c24' href='#t0243c24'>T 0243c24</a>丘！當知此毘富羅山名亦當磨滅，摩竭提<a class='ref t' id='t0243c25' href='#t0243c25'>T 0243c25</a>人亦當亡沒，如來不久當般涅槃。如是，比<a class='ref t' id='t0243c26' href='#t0243c26'>T 0243c26</a>丘！一切諸行悉皆無常、不恒、不安、變易之法。<a class='ref t' id='t0243c27' href='#t0243c27'>T 0243c27</a>是故，比丘！當修厭離、離欲、解脫。」</p>
<p>爾時，世尊<a class='ref t' id='t0243c28' href='#t0243c28'>T 0243c28</a>即說偈言：</p>
<a class='ref t' id='t0243c29' href='#t0243c29'>T 0243c29</a>
<blockquote class='gatha'>
<p>「古昔長竹山，　　低彌羅村邑，<a class='ref t' id='t0244a01' href='#t0244a01'>T 0244a01</a><br>
　次名朋迦山，　　阿毘迦聚落，<a class='ref t' id='t0244a02' href='#t0244a02'>T 0244a02</a><br>
　宿波羅首山，　　聚落名赤馬，<a class='ref t' id='t0244a03' href='#t0244a03'>T 0244a03</a><br>
　今毘富羅山，　　國名摩竭陀，<a class='ref t' id='t0244a04' href='#t0244a04'>T 0244a04</a><br>
　名山悉磨滅，　　其人悉沒亡，<a class='ref t' id='t0244a05' href='#t0244a05'>T 0244a05</a><br>
　諸佛般涅槃，　　有者無不盡。<a class='ref t' id='t0244a06' href='#t0244a06'>T 0244a06</a><br>
　一切行無常，　　悉皆生滅法，<a class='ref t' id='t0244a07' href='#t0244a07'>T 0244a07</a><br>
　有生無不盡，　　唯寂滅為樂。」</p>
</blockquote>
<p><a class='ref t' id='t0244a08' href='#t0244a08'>T 0244a08</a>佛說此經已，諸比丘聞佛所說，歡喜奉行。</p>
<a class='ref t' id='t0244a09' href='#t0244a09'>T 0244a09</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
