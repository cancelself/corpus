<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa971' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 971</span><span class='mirror-right'>（九七一） 上坐</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0250c10' href='#t0250c10'>T 0250c10</a>竹園。</p>
<p>爾時，王舍城須摩竭陀池側有外道出<a class='ref t' id='t0250c11' href='#t0250c11'>T 0250c11</a>家名上坐，住彼池側，於自眾中作如是<a class='ref t' id='t0250c12' href='#t0250c12'>T 0250c12</a>語：「我說一偈，若能報者，我當於彼修行梵<a class='ref t' id='t0250c13' href='#t0250c13'>T 0250c13</a>行。」</p>
<p>時，有眾多比丘晨朝著衣持鉢，入王舍<a class='ref t' id='t0250c14' href='#t0250c14'>T 0250c14</a>城乞食，聞有外道出家名曰上座，住須<a class='ref t' id='t0250c15' href='#t0250c15'>T 0250c15</a>摩竭陀池側，於自眾中作如是說：「我說一<a class='ref t' id='t0250c16' href='#t0250c16'>T 0250c16</a>偈，有能報者，我當於彼所修行梵行。」乞<a class='ref t' id='t0250c17' href='#t0250c17'>T 0250c17</a>食畢，還精舍，舉衣鉢，洗足已，詣佛所，稽首<a class='ref t' id='t0250c18' href='#t0250c18'>T 0250c18</a>佛足，退坐一面，白佛言：「世尊！我今晨朝<a class='ref t' id='t0250c19' href='#t0250c19'>T 0250c19</a>與眾多比丘入城乞食，聞有外道出家名<a class='ref t' id='t0250c20' href='#t0250c20'>T 0250c20</a>曰上坐，住須摩竭陀池側，於自眾中作<a class='ref t' id='t0250c21' href='#t0250c21'>T 0250c21</a>如是說：『我說一偈，有能報者，我當於彼<a class='ref t' id='t0250c22' href='#t0250c22'>T 0250c22</a>修行梵行。』唯願世尊應自往彼，哀愍故！」</p>
<p>爾<a class='ref t' id='t0250c23' href='#t0250c23'>T 0250c23</a>時，世尊默然而許，即日晡時從禪覺，往至<a class='ref t' id='t0250c24' href='#t0250c24'>T 0250c24</a>須摩竭陀池側。</p>
<p>時，上坐外道出家遙見世<a class='ref t' id='t0250c25' href='#t0250c25'>T 0250c25</a>尊，即敷床座，請佛令坐。世尊坐已，告上<a class='ref t' id='t0250c26' href='#t0250c26'>T 0250c26</a>坐外道出家言：「汝實作是語：『我說一偈，若<a class='ref t' id='t0250c27' href='#t0250c27'>T 0250c27</a>能報者，我當於彼修行梵行』耶？汝今便可<a class='ref t' id='t0250c28' href='#t0250c28'>T 0250c28</a>說偈，我能報答。」</p>
<p>時，彼外道即累繩床以為<a class='ref t' id='t0250c29' href='#t0250c29'>T 0250c29</a>高座，自昇其上。即說偈言：</p>
<a class='ref t' id='t0251a01' href='#t0251a01'>T 0251a01</a>
<blockquote class='gatha'>
<p>「比丘以法活，　　不恐怖眾生，<a class='ref t' id='t0251a02' href='#t0251a02'>T 0251a02</a><br>
　意寂行捨離，　　持戒順息止。」</p>
</blockquote>
<p><a class='ref t' id='t0251a03' href='#t0251a03'>T 0251a03</a>爾時，世尊知彼上坐外道心。即說偈言：</p>
<a class='ref t' id='t0251a04' href='#t0251a04'>T 0251a04</a>
<blockquote class='gatha'>
<p>「汝於所說偈，　　能自隨轉者，<a class='ref t' id='t0251a05' href='#t0251a05'>T 0251a05</a><br>
　我當於汝所，　　作善士夫觀，<a class='ref t' id='t0251a06' href='#t0251a06'>T 0251a06</a><br>
　觀汝今所說，　　言行不相應，<a class='ref t' id='t0251a07' href='#t0251a07'>T 0251a07</a><br>
　寂止自調伏，　　莫恐怖眾生，<a class='ref t' id='t0251a08' href='#t0251a08'>T 0251a08</a><br>
　行意寂遠離，　　受持淨戒者，<a class='ref t' id='t0251a09' href='#t0251a09'>T 0251a09</a><br>
　順調伏寂止，　　身口心離惡，<a class='ref t' id='t0251a10' href='#t0251a10'>T 0251a10</a><br>
　善攝於住處，　　不令放逸者，<a class='ref t' id='t0251a11' href='#t0251a11'>T 0251a11</a><br>
　是則名隨順，　　調伏及寂止。」</p>
</blockquote>
<p><a class='ref t' id='t0251a12' href='#t0251a12'>T 0251a12</a>爾時，上坐外道出家作是念：「沙門瞿曇已<a class='ref t' id='t0251a13' href='#t0251a13'>T 0251a13</a>知我心。」即從床而下，合掌白佛言：「今我可<a class='ref t' id='t0251a14' href='#t0251a14'>T 0251a14</a>得於正法、律出家、受具足，成比丘法不？」</p>
<p><a class='ref t' id='t0251a15' href='#t0251a15'>T 0251a15</a>佛告上坐外道出家：「今汝可得於正法、律<a class='ref t' id='t0251a16' href='#t0251a16'>T 0251a16</a>出家、受具足，成比丘分。」</p>
<p>如是上坐外道出<a class='ref t' id='t0251a17' href='#t0251a17'>T 0251a17</a>家得出家，作比丘已，思惟：「所以善男子剃<a class='ref t' id='t0251a18' href='#t0251a18'>T 0251a18</a>除鬚髮，著袈裟衣，正信非家，出家學道……。」乃<a class='ref t' id='t0251a19' href='#t0251a19'>T 0251a19</a>至心善解脫，得阿羅漢。</p>
<a class='ref t' id='t0251a20' href='#t0251a20'>T 0251a20</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
