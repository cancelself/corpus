<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa957' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 957</span><span class='mirror-right'>（九五七） 身命</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0244a10' href='#t0244a10'>T 0244a10</a>竹園。</p>
<p>時，有婆蹉種出家來詣佛所，合掌問<a class='ref t' id='t0244a11' href='#t0244a11'>T 0244a11</a>訊，問訊已，退坐一面，白佛言：「瞿曇！欲有所<a class='ref t' id='t0244a12' href='#t0244a12'>T 0244a12</a>問，寧有閑暇見答以不？」</p>
<p>佛告婆蹉種出家：<a class='ref t' id='t0244a13' href='#t0244a13'>T 0244a13</a>「隨汝所問，當為汝說。」</p>
<p>婆蹉種出家白佛言：<a class='ref t' id='t0244a14' href='#t0244a14'>T 0244a14</a>「云何？瞿曇！命即身耶？」</p>
<p>佛告婆蹉種出家：「命即<a class='ref t' id='t0244a15' href='#t0244a15'>T 0244a15</a>身者，此是無記。」</p>
<p>「云何？瞿曇！為命異身異耶？」</p>
<p><a class='ref t' id='t0244a16' href='#t0244a16'>T 0244a16</a>佛告婆蹉種出家：「命異身異者，此亦無記。」</p>
<p>婆<a class='ref t' id='t0244a17' href='#t0244a17'>T 0244a17</a>蹉種出家白佛：「云何？瞿曇！命即身耶？答言：<a class='ref t' id='t0244a18' href='#t0244a18'>T 0244a18</a>『無記』。命異身異？答言：『無記』。沙門瞿曇有何等<a class='ref t' id='t0244a19' href='#t0244a19'>T 0244a19</a>奇？弟子命終，即記說言：『某生彼處，某生彼<a class='ref t' id='t0244a20' href='#t0244a20'>T 0244a20</a>處。』彼諸弟子於此命終捨身，即乘意生身<a class='ref t' id='t0244a21' href='#t0244a21'>T 0244a21</a>生於餘處。當於爾時，非為命異身異也？」</p>
<p>佛<a class='ref t' id='t0244a22' href='#t0244a22'>T 0244a22</a>告婆蹉：「此說有餘，不說無餘。」</p>
<p>婆蹉白佛：<a class='ref t' id='t0244a23' href='#t0244a23'>T 0244a23</a>「瞿曇！云何說有餘，不說無餘？」</p>
<p>佛告婆蹉：<a class='ref t' id='t0244a24' href='#t0244a24'>T 0244a24</a>「譬如火，有餘得然，非無餘。」</p>
<p>婆蹉白佛：「我<a class='ref t' id='t0244a25' href='#t0244a25'>T 0244a25</a>見火無餘亦然。」</p>
<p>佛告婆蹉：「云何見火無餘<a class='ref t' id='t0244a26' href='#t0244a26'>T 0244a26</a>亦然？」</p>
<p>婆蹉白佛：「譬如大聚熾火，疾風來吹，<a class='ref t' id='t0244a27' href='#t0244a27'>T 0244a27</a>火飛空中，豈非無餘火耶？」</p>
<p>佛告婆蹉：「風吹<a class='ref t' id='t0244a28' href='#t0244a28'>T 0244a28</a>飛火，即是有餘，非無餘也。」</p>
<p>婆蹉白佛：「瞿<a class='ref t' id='t0244a29' href='#t0244a29'>T 0244a29</a>曇！空中飛火。云何名有餘？」</p>
<p>佛告婆蹉：「空中<a class='ref t' id='t0244b01' href='#t0244b01'>T 0244b01</a>飛火依風故住，依風故然；以依風故，故<a class='ref t' id='t0244b02' href='#t0244b02'>T 0244b02</a>說有餘。」</p>
<p>婆蹉白佛：「眾生於此命終，乘意<a class='ref t' id='t0244b03' href='#t0244b03'>T 0244b03</a>生身往生餘處。云何有餘？」</p>
<p>佛告婆蹉：「眾生<a class='ref t' id='t0244b04' href='#t0244b04'>T 0244b04</a>於此處命終，乘意生身生於餘處，當於爾<a class='ref t' id='t0244b05' href='#t0244b05'>T 0244b05</a>時，因愛故取，因愛而住，故說有餘。」</p>
<p>婆蹉白<a class='ref t' id='t0244b06' href='#t0244b06'>T 0244b06</a>佛：「眾生以愛樂有餘，染著有餘；唯有世<a class='ref t' id='t0244b07' href='#t0244b07'>T 0244b07</a>尊得彼無餘，成等正覺。沙門瞿曇！世間多<a class='ref t' id='t0244b08' href='#t0244b08'>T 0244b08</a>緣，請辭還去。」</p>
<p>佛告婆蹉：「宜知是時！」</p>
<p>婆蹉出<a class='ref t' id='t0244b09' href='#t0244b09'>T 0244b09</a>家聞佛所說，歡喜隨喜，從坐起而去。</p>
<a class='ref t' id='t0244b10' href='#t0244b10'>T 0244b10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
