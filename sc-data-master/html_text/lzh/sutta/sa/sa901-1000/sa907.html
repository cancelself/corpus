<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa907' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 907</span><span class='mirror-right'>（九〇七） 動搖</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0227a03' href='#t0227a03'>T 0227a03</a>竹園。</p>
<p>時，有遮羅周羅那羅聚落主來詣佛<a class='ref t' id='t0227a04' href='#t0227a04'>T 0227a04</a>所，面前問訊慰勞，問訊慰勞已，退坐一面，<a class='ref t' id='t0227a05' href='#t0227a05'>T 0227a05</a>白佛言：「瞿曇！我聞古昔歌舞戲笑耆年宿士<a class='ref t' id='t0227a06' href='#t0227a06'>T 0227a06</a>作如是說：『若伎兒於大眾中歌舞戲笑，作<a class='ref t' id='t0227a07' href='#t0227a07'>T 0227a07</a>種種伎，令彼大眾歡樂喜笑，以是業緣，身<a class='ref t' id='t0227a08' href='#t0227a08'>T 0227a08</a>壞命終，生歡喜天。』於此，瞿曇法中所說云<a class='ref t' id='t0227a09' href='#t0227a09'>T 0227a09</a>何？」</p>
<p>佛告聚落主：「且止！莫問此義。」如是再<a class='ref t' id='t0227a10' href='#t0227a10'>T 0227a10</a>三，猶請不已。</p>
<p>佛告聚落主：「我今問汝，隨<a class='ref t' id='t0227a11' href='#t0227a11'>T 0227a11</a>汝意答。古昔此聚落眾生不離貪欲、貪欲<a class='ref t' id='t0227a12' href='#t0227a12'>T 0227a12</a>縛所縛，不離瞋恚、瞋恚縛所縛，不離愚<a class='ref t' id='t0227a13' href='#t0227a13'>T 0227a13</a>癡、愚癡縛所縛。彼諸伎兒於大眾坐中，種<a class='ref t' id='t0227a14' href='#t0227a14'>T 0227a14</a>種歌舞伎樂嬉戲，令彼眾人歡樂喜笑。聚落<a class='ref t' id='t0227a15' href='#t0227a15'>T 0227a15</a>主！當其彼人歡樂喜笑者，豈不增長貪、恚、<a class='ref t' id='t0227a16' href='#t0227a16'>T 0227a16</a>癡縛耶？」</p>
<p>聚落主白佛言：「如是，瞿曇！」</p>
<p>「聚落<a class='ref t' id='t0227a17' href='#t0227a17'>T 0227a17</a>主！譬如有人以繩反縛，有人長夜以惡<a class='ref t' id='t0227a18' href='#t0227a18'>T 0227a18</a>心欲令此人非義饒益，不安不樂，數數以<a class='ref t' id='t0227a19' href='#t0227a19'>T 0227a19</a>水澆所縛繩，此人被縛豈不轉增急耶？」</p>
<p><a class='ref t' id='t0227a20' href='#t0227a20'>T 0227a20</a>聚落主言：「如是，瞿曇！」</p>
<p>佛言：「聚落主！古昔眾<a class='ref t' id='t0227a21' href='#t0227a21'>T 0227a21</a>生亦復如是，不離貪欲、瞋恚、癡縛，緣彼嬉<a class='ref t' id='t0227a22' href='#t0227a22'>T 0227a22</a>戲歡樂喜笑，更增其縛。」</p>
<p>聚落主言：「實爾，瞿曇！<a class='ref t' id='t0227a23' href='#t0227a23'>T 0227a23</a>彼諸伎兒令其眾生歡樂喜笑，轉增貪欲、<a class='ref t' id='t0227a24' href='#t0227a24'>T 0227a24</a>瞋恚、癡縛。以是因緣，身壞命終，生善趣者，<a class='ref t' id='t0227a25' href='#t0227a25'>T 0227a25</a>無有是處！」</p>
<p>佛告聚落主：「若言古昔伎兒能<a class='ref t' id='t0227a26' href='#t0227a26'>T 0227a26</a>令大眾歡樂喜笑，以是業緣，生歡喜天者，<a class='ref t' id='t0227a27' href='#t0227a27'>T 0227a27</a>是則邪見！若邪見者，應生二趣，若地獄趣、<a class='ref t' id='t0227a28' href='#t0227a28'>T 0227a28</a>若畜生趣。」</p>
<p>說是語時，遮羅周羅那羅聚落主<a class='ref t' id='t0227a29' href='#t0227a29'>T 0227a29</a>悲泣流淚！</p>
<p>爾時，世尊告聚落主：「是故我先三<a class='ref t' id='t0227b01' href='#t0227b01'>T 0227b01</a>問不答，言聚落主：『且止！莫問此義。』」</p>
<p>聚落主<a class='ref t' id='t0227b02' href='#t0227b02'>T 0227b02</a>白佛言：「瞿曇！我不以瞿曇說故而悲泣也。<a class='ref t' id='t0227b03' href='#t0227b03'>T 0227b03</a>我自念，昔來云何為彼愚癡不辨不善諸<a class='ref t' id='t0227b04' href='#t0227b04'>T 0227b04</a>伎兒輩所見欺誑，言大眾中作諸伎樂，乃至<a class='ref t' id='t0227b05' href='#t0227b05'>T 0227b05</a>生歡喜天。我今定思：『云何伎兒歌舞嬉戲生<a class='ref t' id='t0227b06' href='#t0227b06'>T 0227b06</a>歡喜天？』瞿曇！我從今日，捨彼伎兒惡不善<a class='ref t' id='t0227b07' href='#t0227b07'>T 0227b07</a>業，歸佛、歸法、歸比丘僧。」</p>
<p>佛言：「善哉！聚落主！<a class='ref t' id='t0227b08' href='#t0227b08'>T 0227b08</a>此真實要。」</p>
<p>爾時，遮羅周羅那羅聚落主聞佛<a class='ref t' id='t0227b09' href='#t0227b09'>T 0227b09</a>所說，歡喜隨喜，頂禮佛足，歡喜而去。</p>
<a class='ref t' id='t0227b10' href='#t0227b10'>T 0227b10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
