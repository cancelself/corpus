<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa916' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 916</span><span class='mirror-right'>（九一六） 說何論</span></h1>
</header>
<p>如是我聞：</p>
<p>一時，佛住那羅聚落好衣<a class='ref t' id='t0231c04' href='#t0231c04'>T 0231c04</a>菴羅園中。</p>
<p>時，有刀師氏聚落主，尼揵弟子，<a class='ref t' id='t0231c05' href='#t0231c05'>T 0231c05</a>來詣佛所，稽首禮足，退坐一面。</p>
<p>爾時，世尊<a class='ref t' id='t0231c06' href='#t0231c06'>T 0231c06</a>告聚落主：「欲何所論？尼揵若提子為何所<a class='ref t' id='t0231c07' href='#t0231c07'>T 0231c07</a>說？」</p>
<p>聚落主言：「彼尼揵若提子說：『殺生者，一切<a class='ref t' id='t0231c08' href='#t0231c08'>T 0231c08</a>皆墮泥<span class='corr' title='[梨→犁]'>犁</span>中，以多行故，則將至彼；如是盜、<a class='ref t' id='t0231c09' href='#t0231c09'>T 0231c09</a>邪婬、妄語皆墮泥犁中，以多行故，則將至<a class='ref t' id='t0231c10' href='#t0231c10'>T 0231c10</a>彼。』」</p>
<p>佛告聚落主：「若如尼犍若提子說殺生<a class='ref t' id='t0231c11' href='#t0231c11'>T 0231c11</a>者墮泥犁中，以多行故，而往生彼者，則無<a class='ref t' id='t0231c12' href='#t0231c12'>T 0231c12</a>有眾生墮泥犁中。聚落主！於意云何？何等<a class='ref t' id='t0231c13' href='#t0231c13'>T 0231c13</a>眾生於一切時有心殺生？復於何時有心<a class='ref t' id='t0231c14' href='#t0231c14'>T 0231c14</a>不殺生，乃至何時有心妄語，何時有心不妄<a class='ref t' id='t0231c15' href='#t0231c15'>T 0231c15</a>語？」</p>
<p>聚落主白佛言：「世尊！人於晝夜，少時有<a class='ref t' id='t0231c16' href='#t0231c16'>T 0231c16</a>心殺生，乃至少時有心妄語，而多時不有<a class='ref t' id='t0231c17' href='#t0231c17'>T 0231c17</a>心殺生，乃至妄語。」</p>
<p>佛告聚落主：「若如是者，<a class='ref t' id='t0231c18' href='#t0231c18'>T 0231c18</a>豈非無有人墮於泥犁中耶？如尼揵所說：<a class='ref t' id='t0231c19' href='#t0231c19'>T 0231c19</a>『有人殺生者，一切墮泥犁中，多習行者將<a class='ref t' id='t0231c20' href='#t0231c20'>T 0231c20</a>往生彼，乃至妄語亦復如是。』聚落主！彼大師<a class='ref t' id='t0231c21' href='#t0231c21'>T 0231c21</a>出興于世，覺想籌量，入覺想地住。於凡夫<a class='ref t' id='t0231c22' href='#t0231c22'>T 0231c22</a>地自辯所說，隨意籌量，為諸弟子作如是<a class='ref t' id='t0231c23' href='#t0231c23'>T 0231c23</a>說法，言殺生者，一切皆墮泥犁中，多習行<a class='ref t' id='t0231c24' href='#t0231c24'>T 0231c24</a>將往生彼，乃至妄語亦復如是。彼諸弟子若<a class='ref t' id='t0231c25' href='#t0231c25'>T 0231c25</a>信其說，言：『我大師知其所知，見其所見，能<a class='ref t' id='t0231c26' href='#t0231c26'>T 0231c26</a>為弟子作如是說：「若殺生者，一切皆墮泥<a class='ref t' id='t0231c27' href='#t0231c27'>T 0231c27</a>犁中，多習行故，將往生彼。」我本有心殺生、偷<a class='ref t' id='t0231c28' href='#t0231c28'>T 0231c28</a>盜、邪婬、妄語，當墮泥犁中。』得如是見，乃至<a class='ref t' id='t0231c29' href='#t0231c29'>T 0231c29</a>不捨此見，不厭彼業，不覺彼悔，於未來<a class='ref t' id='t0232a01' href='#t0232a01'>T 0232a01</a>世，不捨殺生，乃至不捨妄語，彼意解脫不<a class='ref t' id='t0232a02' href='#t0232a02'>T 0232a02</a>滿足，慧解脫亦不滿足。意解脫不滿足、慧<a class='ref t' id='t0232a03' href='#t0232a03'>T 0232a03</a>解脫不滿足故，則為謗聖邪見；邪見因緣<a class='ref t' id='t0232a04' href='#t0232a04'>T 0232a04</a>故，身壞命終，生惡趣泥犁中。如是，聚落主！<a class='ref t' id='t0232a05' href='#t0232a05'>T 0232a05</a>有因、有緣眾生煩惱，有因、有緣眾生業煩<a class='ref t' id='t0232a06' href='#t0232a06'>T 0232a06</a>惱。</p>
<p>「聚落主！如來、應、等正覺、明行足、善逝、世間<a class='ref t' id='t0232a07' href='#t0232a07'>T 0232a07</a>解、無上士、調御丈夫、天人師、佛世尊出興於<a class='ref t' id='t0232a08' href='#t0232a08'>T 0232a08</a>世，常為眾生呵責殺生，讚歎不殺；呵責<a class='ref t' id='t0232a09' href='#t0232a09'>T 0232a09</a>偷盜、邪婬、妄語，讚歎不盜、不婬、不妄語。常以<a class='ref t' id='t0232a10' href='#t0232a10'>T 0232a10</a>此法，化諸聲聞，令念、樂、信、重，言：『我大師知<a class='ref t' id='t0232a11' href='#t0232a11'>T 0232a11</a>其所知，見其所見，呵責殺生，讚歎不殺，乃<a class='ref t' id='t0232a12' href='#t0232a12'>T 0232a12</a>至呵責妄語，讚歎不妄語，我從昔來，以愚<a class='ref t' id='t0232a13' href='#t0232a13'>T 0232a13</a>癡無慧，有心殺生，我緣是故，今自悔責。』雖<a class='ref t' id='t0232a14' href='#t0232a14'>T 0232a14</a>不能令彼業不為，且因此悔責故，於未<a class='ref t' id='t0232a15' href='#t0232a15'>T 0232a15</a>來世，得離殺生，乃至得離盜、婬、妄語，亦得<a class='ref t' id='t0232a16' href='#t0232a16'>T 0232a16</a>滿足正意解脫，滿足慧解脫，意解脫、慧解脫<a class='ref t' id='t0232a17' href='#t0232a17'>T 0232a17</a>滿足已，得不謗賢聖，正見成就；正見因緣<a class='ref t' id='t0232a18' href='#t0232a18'>T 0232a18</a>故，得生善趣天上。如是，聚落主！有因、有緣<a class='ref t' id='t0232a19' href='#t0232a19'>T 0232a19</a>眾生業煩惱清淨。</p>
<p>「聚落主！彼多聞聖弟子作<a class='ref t' id='t0232a20' href='#t0232a20'>T 0232a20</a>如是學：『隨時晝夜觀察所起少有心殺生、<a class='ref t' id='t0232a21' href='#t0232a21'>T 0232a21</a>多有心不殺生。』若於有心殺生，當自悔責，<a class='ref t' id='t0232a22' href='#t0232a22'>T 0232a22</a>不是不類。若不有心殺生，無怨無憎，心生<a class='ref t' id='t0232a23' href='#t0232a23'>T 0232a23</a>隨喜；隨喜已，歡喜生；歡喜已，心猗息；心猗<a class='ref t' id='t0232a24' href='#t0232a24'>T 0232a24</a>息已，心受樂；受樂已，則心定。心定已，聖弟子<a class='ref t' id='t0232a25' href='#t0232a25'>T 0232a25</a>心與慈俱，無怨無嫉，無有瞋恚，廣大無量，<a class='ref t' id='t0232a26' href='#t0232a26'>T 0232a26</a>滿於一方，正受住；二方、三方，乃至四方、四維、<a class='ref t' id='t0232a27' href='#t0232a27'>T 0232a27</a>上下、一切世間，心與慈俱，無怨無嫉，無有<a class='ref t' id='t0232a28' href='#t0232a28'>T 0232a28</a>瞋恚，廣大無量，善修習，充滿諸方，具足正受<a class='ref t' id='t0232a29' href='#t0232a29'>T 0232a29</a>住。」</p>
<p>爾時，世尊以爪甲抄少土，語刀師氏聚<a class='ref t' id='t0232b01' href='#t0232b01'>T 0232b01</a>落主言：「云何？聚落主！我爪甲土多？大地為<a class='ref t' id='t0232b02' href='#t0232b02'>T 0232b02</a>多？」</p>
<p>聚落主白佛言：「世尊！爪甲土少少耳，大<a class='ref t' id='t0232b03' href='#t0232b03'>T 0232b03</a>地土無量無數。」</p>
<p>佛告聚落主：「如甲上之土<a class='ref t' id='t0232b04' href='#t0232b04'>T 0232b04</a>甚少，大地之土其數無量。如是心與慈俱，<a class='ref t' id='t0232b05' href='#t0232b05'>T 0232b05</a>修習多修習，諸有量業者，如甲上土，不能<a class='ref t' id='t0232b06' href='#t0232b06'>T 0232b06</a>將去，不能令住。如是偷盜對以悲心，邪婬<a class='ref t' id='t0232b07' href='#t0232b07'>T 0232b07</a>對以喜心，妄語對以捨心，不得為比。」</p>
<p>說<a class='ref t' id='t0232b08' href='#t0232b08'>T 0232b08</a>是語時，刀師氏聚落主遠塵離垢，得法眼<a class='ref t' id='t0232b09' href='#t0232b09'>T 0232b09</a>淨，聚落主見法、得法、覺法、知法、深入於法，<a class='ref t' id='t0232b10' href='#t0232b10'>T 0232b10</a>離諸狐疑不由於他、不隨於他，於正法、<a class='ref t' id='t0232b11' href='#t0232b11'>T 0232b11</a>律得無所畏。從坐起，整衣服，右膝著地，<a class='ref t' id='t0232b12' href='#t0232b12'>T 0232b12</a>合掌白佛：「我已度。世尊！已越。世尊！我今歸<a class='ref t' id='t0232b13' href='#t0232b13'>T 0232b13</a>佛、歸法、歸比丘僧，盡其壽命為優婆塞。世<a class='ref t' id='t0232b14' href='#t0232b14'>T 0232b14</a>尊！譬如士夫欲求燈明，取其馬尾，以為<a class='ref t' id='t0232b15' href='#t0232b15'>T 0232b15</a>燈炷，欲吹令然，終不得明，徒自疲勞，燈<a class='ref t' id='t0232b16' href='#t0232b16'>T 0232b16</a>竟不然。我亦如是，欲求明智，於諸愚癡尼<a class='ref t' id='t0232b17' href='#t0232b17'>T 0232b17</a>揵子所，愚癡習近，愚癡和合，愚癡奉事，徒自<a class='ref t' id='t0232b18' href='#t0232b18'>T 0232b18</a>勞苦，不得明智，是故我今重歸依佛、歸法、<a class='ref t' id='t0232b19' href='#t0232b19'>T 0232b19</a>歸僧。從今以去，於彼尼揵愚癡不善不辯<a class='ref t' id='t0232b20' href='#t0232b20'>T 0232b20</a>者所，少信、少敬、少愛、少念，於今遠離。是故，我<a class='ref t' id='t0232b21' href='#t0232b21'>T 0232b21</a>今第三歸佛、歸法、歸僧，乃至盡壽，為優婆<a class='ref t' id='t0232b22' href='#t0232b22'>T 0232b22</a>塞，自淨其心。」</p>
<p>時，刀師氏聚落主聞佛所說，<a class='ref t' id='t0232b23' href='#t0232b23'>T 0232b23</a>歡喜隨喜，作禮而去。</p>
<a class='ref t' id='t0232b24' href='#t0232b24'>T 0232b24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
