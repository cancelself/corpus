<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa981' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 981</span><span class='mirror-right'>（九八一） 幢</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0255a26' href='#t0255a26'>T 0255a26</a>孤獨園。</p>
<p>爾時，世尊告諸比丘：「若比丘住於空<a class='ref t' id='t0255a27' href='#t0255a27'>T 0255a27</a>閑、樹下、空舍，有時恐怖，心驚毛竪者，當念<a class='ref t' id='t0255a28' href='#t0255a28'>T 0255a28</a>如來事及法事、僧事……」如前廣說。「念如來事、法<a class='ref t' id='t0255a29' href='#t0255a29'>T 0255a29</a>事、僧事之時，恐怖即除。</p>
<p>「諸比丘！過去世時，<a class='ref t' id='t0255b01' href='#t0255b01'>T 0255b01</a>釋提桓因與阿修羅共戰。爾時，帝釋語諸<a class='ref t' id='t0255b02' href='#t0255b02'>T 0255b02</a>三十三天言：『諸仁者，諸天阿修羅共鬪戰<a class='ref t' id='t0255b03' href='#t0255b03'>T 0255b03</a>時，若生恐怖，心驚毛竪者，汝當念我伏敵<a class='ref t' id='t0255b04' href='#t0255b04'>T 0255b04</a>之幢。念彼幢時，恐怖即除。』如是。比丘！若於<a class='ref t' id='t0255b05' href='#t0255b05'>T 0255b05</a>空閑、樹下、空舍而生恐怖，心驚毛竪者，當<a class='ref t' id='t0255b06' href='#t0255b06'>T 0255b06</a>念如來：『如來、應、等正覺，乃至佛世尊。』彼當念<a class='ref t' id='t0255b07' href='#t0255b07'>T 0255b07</a>時，恐怖即除。所以者何？彼天帝釋懷貪、恚、<a class='ref t' id='t0255b08' href='#t0255b08'>T 0255b08</a>癡，於生、老、病、死、憂、悲、惱、苦不得解脫，有恐<a class='ref t' id='t0255b09' href='#t0255b09'>T 0255b09</a>怖、畏懼、逃竄、避難，而猶告諸三十三天令<a class='ref t' id='t0255b10' href='#t0255b10'>T 0255b10</a>念我摧伏敵幢，況復如來、應、等正覺，乃至佛<a class='ref t' id='t0255b11' href='#t0255b11'>T 0255b11</a>世尊，離貪、恚、癡，解脫生、老、病、死、憂、悲、惱、苦，<a class='ref t' id='t0255b12' href='#t0255b12'>T 0255b12</a>無諸恐怖、畏懼、逃避，而不能令其念如來<a class='ref t' id='t0255b13' href='#t0255b13'>T 0255b13</a>者，除諸恐怖？」</p>
<p>佛說是經已，諸比丘聞佛所<a class='ref t' id='t0255b14' href='#t0255b14'>T 0255b14</a>說，歡喜奉行。</p>
<a class='ref t' id='t0255b15' href='#t0255b15'>T 0255b15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
