<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa923' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 923</span><span class='mirror-right'>（九二三） 乘調</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0234b22' href='#t0234b22'>T 0234b22</a>竹園。</p>
<p>時，有調馬師名曰只尸，來詣佛所，<a class='ref t' id='t0234b23' href='#t0234b23'>T 0234b23</a>稽首佛足，退坐一面，白佛言：「世尊！我觀世<a class='ref t' id='t0234b24' href='#t0234b24'>T 0234b24</a>間甚為輕賤，猶如群羊。世尊！唯我堪能<a class='ref t' id='t0234b25' href='#t0234b25'>T 0234b25</a>調馬；狂逸惡馬，我作方便，須臾令彼態病<a class='ref t' id='t0234b26' href='#t0234b26'>T 0234b26</a>悉現，隨其態病，方便調伏。」</p>
<p>佛告調馬師聚<a class='ref t' id='t0234b27' href='#t0234b27'>T 0234b27</a>落主：「汝以幾種方便調伏於馬？」</p>
<p>馬師白佛：<a class='ref t' id='t0234b28' href='#t0234b28'>T 0234b28</a>「有三種法調伏惡馬。何等為三？一者柔軟，<a class='ref t' id='t0234b29' href='#t0234b29'>T 0234b29</a>二者麁澁，三者柔軟麁澁。」</p>
<p>佛告聚落主：「汝<a class='ref t' id='t0234c01' href='#t0234c01'>T 0234c01</a>以三種方便調馬，猶不調者，當如之何？」</p>
<p>馬<a class='ref t' id='t0234c02' href='#t0234c02'>T 0234c02</a>師白佛：「遂不調者，便當殺之。所以者何？莫<a class='ref t' id='t0234c03' href='#t0234c03'>T 0234c03</a>令辱我。」調馬師白佛：「世尊是無上調御丈<a class='ref t' id='t0234c04' href='#t0234c04'>T 0234c04</a>夫，為以幾種方便調御丈夫？」</p>
<p>佛告聚落主：<a class='ref t' id='t0234c05' href='#t0234c05'>T 0234c05</a>「我亦以三種方便調御丈夫。何等為三？一<a class='ref t' id='t0234c06' href='#t0234c06'>T 0234c06</a>者一向<span class='corr' title='[軟柔→柔軟] cf.【麗】'>柔軟</span>，二者一向麁澁，三者柔軟麁澁。」</p>
<p><a class='ref t' id='t0234c07' href='#t0234c07'>T 0234c07</a>佛告聚落主：「所謂一向柔軟者，如所說：『此<a class='ref t' id='t0234c08' href='#t0234c08'>T 0234c08</a>是身善行，此是身善行報，此是口、意善行，此<a class='ref t' id='t0234c09' href='#t0234c09'>T 0234c09</a>是口、意善行報，是名天、是名人、是名善趣<a class='ref t' id='t0234c10' href='#t0234c10'>T 0234c10</a>化生、是名涅槃，是為柔軟。』</p>
<p>「麁澁者，如所說：<a class='ref t' id='t0234c11' href='#t0234c11'>T 0234c11</a>『是身惡行，是身惡行報，是口、意惡行，是口、意<a class='ref t' id='t0234c12' href='#t0234c12'>T 0234c12</a>惡行報，是名地獄、是名畜生、是名餓鬼、是<a class='ref t' id='t0234c13' href='#t0234c13'>T 0234c13</a>名惡趣、是名墮惡趣，是名如來麁澁教也。』</p>
<p><a class='ref t' id='t0234c14' href='#t0234c14'>T 0234c14</a>「彼柔軟麁澁俱者，謂如來有時說身善行，有<a class='ref t' id='t0234c15' href='#t0234c15'>T 0234c15</a>時說身善行報，有時說口、意善行，有時說<a class='ref t' id='t0234c16' href='#t0234c16'>T 0234c16</a>口、意善行報；有時說身惡行，有時說身惡<a class='ref t' id='t0234c17' href='#t0234c17'>T 0234c17</a>行報，有時說口、意惡行，有時說口、意惡行<a class='ref t' id='t0234c18' href='#t0234c18'>T 0234c18</a>報。如是名天、如是名人、如是名善趣、如<a class='ref t' id='t0234c19' href='#t0234c19'>T 0234c19</a>是名涅槃。如是名地獄、如是名畜生、餓<a class='ref t' id='t0234c20' href='#t0234c20'>T 0234c20</a>鬼、如是名惡趣、如是墮惡趣，是名如來柔<a class='ref t' id='t0234c21' href='#t0234c21'>T 0234c21</a>軟麁澁教。」</p>
<p>調馬師白佛：「世尊！若以三種方<a class='ref t' id='t0234c22' href='#t0234c22'>T 0234c22</a>便調伏眾生，有不調者，當如之何？」</p>
<p>佛告<a class='ref t' id='t0234c23' href='#t0234c23'>T 0234c23</a>聚落主：「亦當殺之。所以者何？莫令辱我。」</p>
<p><a class='ref t' id='t0234c24' href='#t0234c24'>T 0234c24</a>調馬師白佛言：「若殺生者，於世尊法為不<a class='ref t' id='t0234c25' href='#t0234c25'>T 0234c25</a>清淨，世尊法中亦不殺生，而今言殺，其義<a class='ref t' id='t0234c26' href='#t0234c26'>T 0234c26</a>云何？」</p>
<p>佛告聚落主：「如是！如是！如來法中殺<a class='ref t' id='t0234c27' href='#t0234c27'>T 0234c27</a>生不清淨，如來法中亦不殺生；然如來法中<a class='ref t' id='t0234c28' href='#t0234c28'>T 0234c28</a>以三種教授不調伏者，不復與語、不教、不<a class='ref t' id='t0234c29' href='#t0234c29'>T 0234c29</a>誡。聚落主！於意云何？如來法中不復與語、<a class='ref t' id='t0235a01' href='#t0235a01'>T 0235a01</a>不教、不誡，豈非死耶？」</p>
<p>調馬師白佛：「實爾。世<a class='ref t' id='t0235a02' href='#t0235a02'>T 0235a02</a>尊！不復與語，永不教、誡，真為死也。世尊！以<a class='ref t' id='t0235a03' href='#t0235a03'>T 0235a03</a>是之故，我從今日離諸惡不善業。」</p>
<p>佛告聚<a class='ref t' id='t0235a04' href='#t0235a04'>T 0235a04</a>落主：「善哉所說！」</p>
<p>時，調馬師聚落主只尸聞佛<a class='ref t' id='t0235a05' href='#t0235a05'>T 0235a05</a>所說，歡喜隨喜，禮足而去。</p>
<a class='ref t' id='t0235a06' href='#t0235a06'>T 0235a06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
