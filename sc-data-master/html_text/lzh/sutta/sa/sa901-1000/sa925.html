<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa925' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 925</span><span class='mirror-right'>（九二五） 八種</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0235b23' href='#t0235b23'>T 0235b23</a>竹園。</p>
<p>爾時，世尊告諸比丘：「世間良馬有八種<a class='ref t' id='t0235b24' href='#t0235b24'>T 0235b24</a>德成就者，隨人所欲，取道多少。何等為八？<a class='ref t' id='t0235b25' href='#t0235b25'>T 0235b25</a>生於良馬鄉，是名良馬第一之德。復次，體性<a class='ref t' id='t0235b26' href='#t0235b26'>T 0235b26</a>溫良，不驚恐人，是名良馬第二之德。復次，<a class='ref t' id='t0235b27' href='#t0235b27'>T 0235b27</a>良馬不擇飲食，是名良馬第三之德。復次，<a class='ref t' id='t0235b28' href='#t0235b28'>T 0235b28</a>良馬厭惡不淨，擇地而臥，是名良馬第四<a class='ref t' id='t0235b29' href='#t0235b29'>T 0235b29</a>之德。復次，良馬諸情態速為調馬者現，馬師<a class='ref t' id='t0235c01' href='#t0235c01'>T 0235c01</a>調習，速捨其態，是名良馬第五之德。復次，良<a class='ref t' id='t0235c02' href='#t0235c02'>T 0235c02</a>馬安於駕乘，不顧餘馬，隨其輕重，能盡<a class='ref t' id='t0235c03' href='#t0235c03'>T 0235c03</a>其力，是名良馬第六之德。復次，良馬常隨正<a class='ref t' id='t0235c04' href='#t0235c04'>T 0235c04</a>路，不隨非道，是名良馬第七之德。復次，良<a class='ref t' id='t0235c05' href='#t0235c05'>T 0235c05</a>馬若病、若老，勉力駕乘，不厭不倦，是名良<a class='ref t' id='t0235c06' href='#t0235c06'>T 0235c06</a>馬第八之德。</p>
<p>「如是，丈夫於正法、律八德成<a class='ref t' id='t0235c07' href='#t0235c07'>T 0235c07</a>就，當知是賢士夫。何等為八？謂賢士夫住<a class='ref t' id='t0235c08' href='#t0235c08'>T 0235c08</a>於正戒波羅提木叉律儀，威儀行處具足，見<a class='ref t' id='t0235c09' href='#t0235c09'>T 0235c09</a>微細罪，能生怖畏，受持學戒，是名丈夫於<a class='ref t' id='t0235c10' href='#t0235c10'>T 0235c10</a>正法、律第一之德。復次，丈夫性自賢善，善調<a class='ref t' id='t0235c11' href='#t0235c11'>T 0235c11</a>善住，不惱、不怖諸梵行者，是名丈夫第二之<a class='ref t' id='t0235c12' href='#t0235c12'>T 0235c12</a>德。復次，丈夫次行乞食，隨其所得，若麁、若<a class='ref t' id='t0235c13' href='#t0235c13'>T 0235c13</a>細，其心平等，不嫌、不著，是名丈夫第三之<a class='ref t' id='t0235c14' href='#t0235c14'>T 0235c14</a>德。復次，丈夫心生厭離於身惡業，口、意惡<a class='ref t' id='t0235c15' href='#t0235c15'>T 0235c15</a>業，惡不善法及諸煩惱，重受諸有熾然苦報，<a class='ref t' id='t0235c16' href='#t0235c16'>T 0235c16</a>於未來世生、老、病、死、憂、悲、惱、苦，增其厭離，<a class='ref t' id='t0235c17' href='#t0235c17'>T 0235c17</a>是名丈夫第四之德。復次，丈夫若有沙門過，<a class='ref t' id='t0235c18' href='#t0235c18'>T 0235c18</a>諂曲不實，速告大師及善知識，大師說法<a class='ref t' id='t0235c19' href='#t0235c19'>T 0235c19</a>則時除斷，是名丈夫第五之德。復次，丈夫<a class='ref t' id='t0235c20' href='#t0235c20'>T 0235c20</a>學心具足，作如是念：『設使餘人學以不學，<a class='ref t' id='t0235c21' href='#t0235c21'>T 0235c21</a>我悉當學。』是名丈夫第六之德。復次，丈夫<a class='ref t' id='t0235c22' href='#t0235c22'>T 0235c22</a>行八正道，不行非道，是名丈夫第七之德。<a class='ref t' id='t0235c23' href='#t0235c23'>T 0235c23</a>復次，丈夫乃至盡壽，精勤方便，不厭不倦，<a class='ref t' id='t0235c24' href='#t0235c24'>T 0235c24</a>是名丈夫第八之德。如是丈夫八德成就，<a class='ref t' id='t0235c25' href='#t0235c25'>T 0235c25</a>隨其行地，能速昇進。」</p>
<p>佛說此經已，諸比丘<a class='ref t' id='t0235c26' href='#t0235c26'>T 0235c26</a>聞佛所說，歡喜奉行。</p>
<a class='ref t' id='t0235c27' href='#t0235c27'>T 0235c27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
