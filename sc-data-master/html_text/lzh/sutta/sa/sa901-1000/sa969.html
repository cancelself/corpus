<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa969' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 969</span><span class='mirror-right'>（九六九） 長爪</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0249b01' href='#t0249b01'>T 0249b01</a>竹園。</p>
<p>時，有長爪外道出家來詣佛所，與世<a class='ref t' id='t0249b02' href='#t0249b02'>T 0249b02</a>尊面相問訊慰勞已，退坐一面，白佛言：「瞿<a class='ref t' id='t0249b03' href='#t0249b03'>T 0249b03</a>曇！我一切見不忍。」</p>
<p>佛告火種：「汝言一切見<a class='ref t' id='t0249b04' href='#t0249b04'>T 0249b04</a>不忍者，此見亦不忍耶？」</p>
<p>長爪外道言：「向言<a class='ref t' id='t0249b05' href='#t0249b05'>T 0249b05</a>一切見不忍者，此見亦不忍。」</p>
<p>佛告火種：「如<a class='ref t' id='t0249b06' href='#t0249b06'>T 0249b06</a>是知、如是見，此見則已斷、已捨、已離，餘見<a class='ref t' id='t0249b07' href='#t0249b07'>T 0249b07</a>更不相續、不起、不生。火種！多人與汝所見<a class='ref t' id='t0249b08' href='#t0249b08'>T 0249b08</a>同，多人作如是見、如是說，汝亦與彼相似，<a class='ref t' id='t0249b09' href='#t0249b09'>T 0249b09</a>火種！若諸沙門、婆羅門捨斯等見，餘見不<a class='ref t' id='t0249b10' href='#t0249b10'>T 0249b10</a>起，是等沙門、婆羅門世間亦少少耳。</p>
<p>「火種！<a class='ref t' id='t0249b11' href='#t0249b11'>T 0249b11</a>依三種見。何等為三？有一如是見、如是說：<a class='ref t' id='t0249b12' href='#t0249b12'>T 0249b12</a>『我一切忍。』復次，有一如是見、如是說：『我一<a class='ref t' id='t0249b13' href='#t0249b13'>T 0249b13</a>切不忍。』復次，有一如是見、如是說：『我於一<a class='ref t' id='t0249b14' href='#t0249b14'>T 0249b14</a>忍、一不忍』。火種！若言一切忍者，此見與貪<a class='ref t' id='t0249b15' href='#t0249b15'>T 0249b15</a>俱生，非不貪；與恚俱生，非不恚，與癡俱生，<a class='ref t' id='t0249b16' href='#t0249b16'>T 0249b16</a>非不癡；繫，不離繫，煩惱，非清淨，樂取，染著<a class='ref t' id='t0249b17' href='#t0249b17'>T 0249b17</a>生。若如是見：『我一切不忍。』此見非貪俱、非<a class='ref t' id='t0249b18' href='#t0249b18'>T 0249b18</a>恚俱、非癡俱，清淨非煩惱，離繫非繫，不<a class='ref t' id='t0249b19' href='#t0249b19'>T 0249b19</a>樂不取，不著生。火種！若如是見：『我一忍、一<a class='ref t' id='t0249b20' href='#t0249b20'>T 0249b20</a>不忍。』彼若忍者，則有貪，乃至染著生，若如<a class='ref t' id='t0249b21' href='#t0249b21'>T 0249b21</a>是見不忍者，則離貪，乃至不染著生。</p>
<p>「彼多<a class='ref t' id='t0249b22' href='#t0249b22'>T 0249b22</a>聞聖弟子所學言：『我若作如是見、如是說：<a class='ref t' id='t0249b23' href='#t0249b23'>T 0249b23</a>「我一切忍。」則為二者所責、所詰。何等二種？謂<a class='ref t' id='t0249b24' href='#t0249b24'>T 0249b24</a>一切不忍，及一忍、一不忍，則為此等所責。責<a class='ref t' id='t0249b25' href='#t0249b25'>T 0249b25</a>故詰，詰故害，彼見責、見詰、見害故，則捨所<a class='ref t' id='t0249b26' href='#t0249b26'>T 0249b26</a>見，餘見則不復生。如是斷見、捨見、離見，餘<a class='ref t' id='t0249b27' href='#t0249b27'>T 0249b27</a>見不復相續，不起不生。』</p>
<p>「彼多聞聖弟子作<a class='ref t' id='t0249b28' href='#t0249b28'>T 0249b28</a>如是學：『我若如是見、如是說：「我一切不忍。」<a class='ref t' id='t0249b29' href='#t0249b29'>T 0249b29</a>者，則有二種二詰。何等為二？謂我一切<a class='ref t' id='t0249c01' href='#t0249c01'>T 0249c01</a>忍，及一忍、一不忍。如是二責二詰，乃至不相<a class='ref t' id='t0249c02' href='#t0249c02'>T 0249c02</a>續，不起不生。』</p>
<p>「彼多聞聖弟子作如是學：『我<a class='ref t' id='t0249c03' href='#t0249c03'>T 0249c03</a>若作如是見、如是說：「一忍、一不忍。」則有<a class='ref t' id='t0249c04' href='#t0249c04'>T 0249c04</a>二責二詰。何等二？謂如是見、如是說：「我一<a class='ref t' id='t0249c05' href='#t0249c05'>T 0249c05</a>切忍，及一切不忍。」如是二責，乃至不相續，<a class='ref t' id='t0249c06' href='#t0249c06'>T 0249c06</a>不起不生。』</p>
<p>「復次，火種！如是身色麁四大，聖<a class='ref t' id='t0249c07' href='#t0249c07'>T 0249c07</a>弟子當觀無常、觀生滅、觀離欲、觀滅盡、<a class='ref t' id='t0249c08' href='#t0249c08'>T 0249c08</a>觀捨。若聖弟子觀無常、觀滅、觀離欲、觀滅<a class='ref t' id='t0249c09' href='#t0249c09'>T 0249c09</a>盡、觀捨住者，於彼身、身欲、身念、身愛、身<a class='ref t' id='t0249c10' href='#t0249c10'>T 0249c10</a>染、身著，永滅不住。</p>
<p>「火種！有三種受，謂苦受、<a class='ref t' id='t0249c11' href='#t0249c11'>T 0249c11</a>樂受、不苦不樂受。此三種受，何因？何集？何<a class='ref t' id='t0249c12' href='#t0249c12'>T 0249c12</a>生？何轉？謂此三受觸因、觸集、觸生、觸轉。彼彼<a class='ref t' id='t0249c13' href='#t0249c13'>T 0249c13</a>觸集，則受集；彼彼觸滅，則受滅，寂靜、清涼、永<a class='ref t' id='t0249c14' href='#t0249c14'>T 0249c14</a>盡。彼於此三受，覺苦、覺樂、覺不苦不樂。彼<a class='ref t' id='t0249c15' href='#t0249c15'>T 0249c15</a>彼受若集、若滅、若味、若患、若出如實知；如實<a class='ref t' id='t0249c16' href='#t0249c16'>T 0249c16</a>知已，即於彼受觀察無常、觀生滅、觀離<a class='ref t' id='t0249c17' href='#t0249c17'>T 0249c17</a>欲、觀滅盡、觀捨。彼於身分齊受覺如實知，<a class='ref t' id='t0249c18' href='#t0249c18'>T 0249c18</a>於命分齊受覺如實知，若彼身壞命終後，即<a class='ref t' id='t0249c19' href='#t0249c19'>T 0249c19</a>於爾時一切受永滅、無餘永滅。彼作是<a class='ref t' id='t0249c20' href='#t0249c20'>T 0249c20</a>念：『樂受覺時，其身亦壞；苦受覺時，其身亦壞；<a class='ref t' id='t0249c21' href='#t0249c21'>T 0249c21</a>不苦不樂受覺時，其身亦壞，悉為苦邊。於<a class='ref t' id='t0249c22' href='#t0249c22'>T 0249c22</a>彼樂覺，離繫不繫；於彼苦覺，離繫不繫；<a class='ref t' id='t0249c23' href='#t0249c23'>T 0249c23</a>於不苦不樂覺，離繫不繫。於何離繫？離<a class='ref t' id='t0249c24' href='#t0249c24'>T 0249c24</a>於貪欲、瞋恚、愚癡，離於生、老、病、死、憂、悲、惱、苦，<a class='ref t' id='t0249c25' href='#t0249c25'>T 0249c25</a>我說斯等，名為離苦。』」</p>
<p>當於爾時，尊者舍利<a class='ref t' id='t0249c26' href='#t0249c26'>T 0249c26</a>弗受具足始經半月。時，尊者舍利弗住於<a class='ref t' id='t0249c27' href='#t0249c27'>T 0249c27</a>佛後，執扇扇佛。時，尊者舍利弗作是念：「世<a class='ref t' id='t0249c28' href='#t0249c28'>T 0249c28</a>尊歎說於彼彼法，斷欲、離欲，欲滅盡、欲捨。」爾<a class='ref t' id='t0249c29' href='#t0249c29'>T 0249c29</a>時，尊者舍利弗即於彼彼法觀察無常，觀<a class='ref t' id='t0250a01' href='#t0250a01'>T 0250a01</a>生滅、觀離欲、觀滅盡、觀捨，不起諸漏，心<a class='ref t' id='t0250a02' href='#t0250a02'>T 0250a02</a>得解脫。</p>
<p>爾時，長爪外道出家遠塵離垢，得法<a class='ref t' id='t0250a03' href='#t0250a03'>T 0250a03</a>眼淨。長爪外道出家見法、得法、覺法、入法、<a class='ref t' id='t0250a04' href='#t0250a04'>T 0250a04</a>度諸疑惑，不由他度，入正法、律，得無所<a class='ref t' id='t0250a05' href='#t0250a05'>T 0250a05</a>畏，即從坐起，整衣服，為佛作禮，合掌白佛：<a class='ref t' id='t0250a06' href='#t0250a06'>T 0250a06</a>「願得於正法、律出家、受具足，於佛法中修<a class='ref t' id='t0250a07' href='#t0250a07'>T 0250a07</a>諸梵行。」</p>
<p>佛告長爪外道出家：「汝得於正法、<a class='ref t' id='t0250a08' href='#t0250a08'>T 0250a08</a>律出家、受具足，成比丘分。」</p>
<p>即得善來比丘<a class='ref t' id='t0250a09' href='#t0250a09'>T 0250a09</a>出家，彼思惟：「所以善男子剃除鬚髮，著袈<a class='ref t' id='t0250a10' href='#t0250a10'>T 0250a10</a>裟衣，正信非家，出家學道……。」乃至心善解脫，<a class='ref t' id='t0250a11' href='#t0250a11'>T 0250a11</a>得阿羅漢。</p>
<p>佛說是經已，尊者舍利弗、尊者<a class='ref t' id='t0250a12' href='#t0250a12'>T 0250a12</a>長爪聞佛所說，歡喜奉行。</p>
<a class='ref t' id='t0250a13' href='#t0250a13'>T 0250a13</a>
<p class='endsutta'><span class='t-juanname'>雜阿含經卷第三十四</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
