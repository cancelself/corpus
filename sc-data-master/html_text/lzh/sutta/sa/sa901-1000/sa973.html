<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa973' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 973</span><span class='mirror-right'>（九七三） 旃陀</span></h1>
</header>
<p>如是我聞：</p>
<p>一時，佛住拘睒彌國瞿師<a class='ref t' id='t0251b21' href='#t0251b21'>T 0251b21</a>羅園，尊者阿難亦住於彼。</p>
<p>時，有外道出家<a class='ref t' id='t0251b22' href='#t0251b22'>T 0251b22</a>名曰栴陀，詣尊者阿難所，與尊者阿難共<a class='ref t' id='t0251b23' href='#t0251b23'>T 0251b23</a>相問訊慰勞已，退坐一面，問尊者阿難言：<a class='ref t' id='t0251b24' href='#t0251b24'>T 0251b24</a>「何故於沙門瞿曇所出家修梵行？」</p>
<p>阿難答<a class='ref t' id='t0251b25' href='#t0251b25'>T 0251b25</a>言：「為斷貪欲、瞋恚、愚癡故，於彼出家修梵<a class='ref t' id='t0251b26' href='#t0251b26'>T 0251b26</a>行。」</p>
<p>栴陀復問：「彼能說斷貪欲、瞋恚、愚癡<a class='ref t' id='t0251b27' href='#t0251b27'>T 0251b27</a>耶？」</p>
<p>阿難答言：「我亦能說斷貪欲、瞋恚、愚癡。」</p>
<p><a class='ref t' id='t0251b28' href='#t0251b28'>T 0251b28</a>栴陀復問：「汝見貪欲、瞋恚、愚癡有何過患，<a class='ref t' id='t0251b29' href='#t0251b29'>T 0251b29</a>說斷貪欲、瞋恚、愚癡耶？」</p>
<p>阿難答言：「染著貪<a class='ref t' id='t0251c01' href='#t0251c01'>T 0251c01</a>欲映障心故，或自害，或復害他，或復俱<a class='ref t' id='t0251c02' href='#t0251c02'>T 0251c02</a>害，現法得罪、後世得罪、現法後世二俱得<a class='ref t' id='t0251c03' href='#t0251c03'>T 0251c03</a>罪，彼心常懷憂、苦受覺。若瞋恚映障、愚癡<a class='ref t' id='t0251c04' href='#t0251c04'>T 0251c04</a>映障，自害、害他、自他俱害，乃至常懷憂、苦<a class='ref t' id='t0251c05' href='#t0251c05'>T 0251c05</a>受覺。又復，貪欲為盲、為無目、為無智、為慧<a class='ref t' id='t0251c06' href='#t0251c06'>T 0251c06</a>力羸、為障閡，非明、非等覺，不轉向涅槃。<a class='ref t' id='t0251c07' href='#t0251c07'>T 0251c07</a>瞋恚、愚癡亦復如是。我見貪欲、瞋恚、愚癡<a class='ref t' id='t0251c08' href='#t0251c08'>T 0251c08</a>有如是過患，故說斷貪欲、瞋恚、愚癡。」</p>
<p>栴陀<a class='ref t' id='t0251c09' href='#t0251c09'>T 0251c09</a>復問：「汝見斷貪欲、瞋恚、愚癡有何福利，而<a class='ref t' id='t0251c10' href='#t0251c10'>T 0251c10</a>說斷貪欲、瞋恚、愚癡？」</p>
<p>阿難答言：「斷貪欲已，<a class='ref t' id='t0251c11' href='#t0251c11'>T 0251c11</a>不自害，又不害他，亦不俱害；又復不現法<a class='ref t' id='t0251c12' href='#t0251c12'>T 0251c12</a>得罪、後世得罪、現法後世得罪，心法常懷<a class='ref t' id='t0251c13' href='#t0251c13'>T 0251c13</a>喜樂、受覺。瞋恚、愚癡亦復如是。於現法中<a class='ref t' id='t0251c14' href='#t0251c14'>T 0251c14</a>常離熾然，不待時節，有得餘現法緣自覺<a class='ref t' id='t0251c15' href='#t0251c15'>T 0251c15</a>知。見有如是功德利益故，說斷貪欲、瞋恚、<a class='ref t' id='t0251c16' href='#t0251c16'>T 0251c16</a>愚癡。」</p>
<p>栴陀復問：「尊者阿難！有道有跡，修習<a class='ref t' id='t0251c17' href='#t0251c17'>T 0251c17</a>多修習，能斷貪欲、瞋恚、愚癡不？」</p>
<p>阿難答言：<a class='ref t' id='t0251c18' href='#t0251c18'>T 0251c18</a>「有。謂八正道——正見乃至正定。」</p>
<p>栴陀外道白<a class='ref t' id='t0251c19' href='#t0251c19'>T 0251c19</a>尊者阿難：「此是賢哉之道、賢哉之跡，修習多<a class='ref t' id='t0251c20' href='#t0251c20'>T 0251c20</a>修習，能斷貪欲、瞋恚、愚癡。」</p>
<p>時，栴陀外道聞<a class='ref t' id='t0251c21' href='#t0251c21'>T 0251c21</a>尊者阿難所說，歡喜隨喜，從坐起而去。</p>
<a class='ref t' id='t0251c22' href='#t0251c22'>T 0251c22</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
