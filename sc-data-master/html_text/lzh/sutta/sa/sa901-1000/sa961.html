<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa961' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 961</span><span class='mirror-right'>（九六一） 無我</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0245b10' href='#t0245b10'>T 0245b10</a>竹園。</p>
<p>時，有婆蹉種出家來詣佛所，合掌問<a class='ref t' id='t0245b11' href='#t0245b11'>T 0245b11</a>訊，問訊已，退坐一面，白佛言：「云何？瞿曇！為<a class='ref t' id='t0245b12' href='#t0245b12'>T 0245b12</a>有我耶？」</p>
<p>爾時，世尊默然不答。</p>
<p>如是再三。爾<a class='ref t' id='t0245b13' href='#t0245b13'>T 0245b13</a>時，世尊亦再三不答。</p>
<p>爾時，婆蹉種出家作是<a class='ref t' id='t0245b14' href='#t0245b14'>T 0245b14</a>念：「我已三問沙門瞿曇，而不見答，但當還<a class='ref t' id='t0245b15' href='#t0245b15'>T 0245b15</a>去。」</p>
<p>時，尊者阿難住於佛後，執扇扇佛。爾時，<a class='ref t' id='t0245b16' href='#t0245b16'>T 0245b16</a>阿難白佛言：「世尊！彼婆蹉種出家三問，世尊<a class='ref t' id='t0245b17' href='#t0245b17'>T 0245b17</a>何故不答？豈不增彼婆蹉種出家惡邪見，<a class='ref t' id='t0245b18' href='#t0245b18'>T 0245b18</a>言沙門不能答其所問？」</p>
<p>佛告阿難：「我若答<a class='ref t' id='t0245b19' href='#t0245b19'>T 0245b19</a>言有我，則增彼先來邪見；若答言無我，<a class='ref t' id='t0245b20' href='#t0245b20'>T 0245b20</a>彼先癡惑豈不更增癡惑？言先有我從今<a class='ref t' id='t0245b21' href='#t0245b21'>T 0245b21</a>斷滅。若先來有我則是常見，於今斷滅則<a class='ref t' id='t0245b22' href='#t0245b22'>T 0245b22</a>是斷見。如來離於二邊，處中說法，所謂是<a class='ref t' id='t0245b23' href='#t0245b23'>T 0245b23</a>事有故是事有，是事起故是事生，謂緣無明<a class='ref t' id='t0245b24' href='#t0245b24'>T 0245b24</a>行，乃至生、老、病、死、憂、悲、惱、苦滅。」</p>
<p>佛說此經<a class='ref t' id='t0245b25' href='#t0245b25'>T 0245b25</a>已，尊者阿難聞佛所說，歡喜奉行。</p>
<a class='ref t' id='t0245b26' href='#t0245b26'>T 0245b26</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
