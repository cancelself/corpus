<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa937' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 937</span><span class='mirror-right'>（九三七） 血</span></h1>
</header>
<p>如是我聞：</p>
<p>一時，佛住毘舍離獼猴池<a class='ref t' id='t0240b13' href='#t0240b13'>T 0240b13</a>側重閣講堂。時，有四十比丘住波梨耶聚<a class='ref t' id='t0240b14' href='#t0240b14'>T 0240b14</a>落，一切皆修阿練若行、糞掃衣、乞食，學<a class='ref t' id='t0240b15' href='#t0240b15'>T 0240b15</a>人未離欲，來詣佛所，稽首佛足，退住一面。</p>
<p><a class='ref t' id='t0240b16' href='#t0240b16'>T 0240b16</a>爾時，世尊作是念：「此四十比丘住波梨耶聚<a class='ref t' id='t0240b17' href='#t0240b17'>T 0240b17</a>落，皆修阿練若行、糞掃衣、乞食，學人未離<a class='ref t' id='t0240b18' href='#t0240b18'>T 0240b18</a>欲，我今當為說法，令其即於此生不起<a class='ref t' id='t0240b19' href='#t0240b19'>T 0240b19</a>諸漏，心得解脫。」</p>
<p>爾時，世尊告波梨耶聚落四<a class='ref t' id='t0240b20' href='#t0240b20'>T 0240b20</a>十比丘：「眾生無始生死，無明所蓋，愛繫其<a class='ref t' id='t0240b21' href='#t0240b21'>T 0240b21</a>頸，長夜生死輪轉，不知苦之本際。諸比丘！<a class='ref t' id='t0240b22' href='#t0240b22'>T 0240b22</a>於意云何？恒水洪流趣於大海，中間恒水為<a class='ref t' id='t0240b23' href='#t0240b23'>T 0240b23</a>多？汝等本來長夜生死輪轉，破壞身體流<a class='ref t' id='t0240b24' href='#t0240b24'>T 0240b24</a>血為多？」</p>
<p>諸比丘白佛：「如我解世尊所說義，<a class='ref t' id='t0240b25' href='#t0240b25'>T 0240b25</a>我等長夜輪轉生死，其身破壞流血甚多，多<a class='ref t' id='t0240b26' href='#t0240b26'>T 0240b26</a>於恒水百千萬倍。」</p>
<p>佛告比丘：「置此恒水，乃<a class='ref t' id='t0240b27' href='#t0240b27'>T 0240b27</a>至四大海水為多？汝等長夜輪轉生死，其身<a class='ref t' id='t0240b28' href='#t0240b28'>T 0240b28</a>破壞血流為多？」</p>
<p>諸比丘白佛：「如我解世尊<a class='ref t' id='t0240b29' href='#t0240b29'>T 0240b29</a>所說義，我等長夜輪轉生死，其身破壞流血<a class='ref t' id='t0240c01' href='#t0240c01'>T 0240c01</a>甚多，踰四大海水也。」</p>
<p>佛告諸比丘：「善哉！善<a class='ref t' id='t0240c02' href='#t0240c02'>T 0240c02</a>哉！汝等長夜輪轉生死，所出身血甚多無數，<a class='ref t' id='t0240c03' href='#t0240c03'>T 0240c03</a>過於恒水及四大海。所以者何？汝於長夜，<a class='ref t' id='t0240c04' href='#t0240c04'>T 0240c04</a>曾生象中，或截耳、鼻、頭、尾、四足，其血無量。<a class='ref t' id='t0240c05' href='#t0240c05'>T 0240c05</a>或受馬身，駝、驢、牛、犬諸禽獸類，斷截耳、鼻、頭、<a class='ref t' id='t0240c06' href='#t0240c06'>T 0240c06</a>足四體，其血無量，汝等長夜或為賊盜，為<a class='ref t' id='t0240c07' href='#t0240c07'>T 0240c07</a>人所害，斷截頭、足、耳、鼻，分離四體，其血<a class='ref t' id='t0240c08' href='#t0240c08'>T 0240c08</a>無量。汝等長夜身壞命終，棄於塜間，膿壞流<a class='ref t' id='t0240c09' href='#t0240c09'>T 0240c09</a>血，其數無量，或墮地獄、畜生、餓鬼，身壞命終，<a class='ref t' id='t0240c10' href='#t0240c10'>T 0240c10</a>其流血出亦復無量。」</p>
<p>佛告比丘：「色為是常，<a class='ref t' id='t0240c11' href='#t0240c11'>T 0240c11</a>為非常耶？」</p>
<p>比丘白佛：「無常。世尊！」</p>
<p>佛告比丘：<a class='ref t' id='t0240c12' href='#t0240c12'>T 0240c12</a>「若無常者，是苦耶？」</p>
<p>比丘白佛：「是苦。世尊！」</p>
<p>佛<a class='ref t' id='t0240c13' href='#t0240c13'>T 0240c13</a>告比丘：「若無常、苦者，是變易法，聖弟子寧<a class='ref t' id='t0240c14' href='#t0240c14'>T 0240c14</a>復於中見是我、異我、相在不？」</p>
<p>比丘白佛：「不<a class='ref t' id='t0240c15' href='#t0240c15'>T 0240c15</a>也，世尊！」受、想、行、識亦復如是。</p>
<p>佛告比丘：「若<a class='ref t' id='t0240c16' href='#t0240c16'>T 0240c16</a>所有色，過去、未來、現在，若內、若外，若麤、若<a class='ref t' id='t0240c17' href='#t0240c17'>T 0240c17</a>細，若好、若醜，若遠、若近，彼一切非我、不異<a class='ref t' id='t0240c18' href='#t0240c18'>T 0240c18</a>我、不相在。如是如實知。受、想、行、識亦復<a class='ref t' id='t0240c19' href='#t0240c19'>T 0240c19</a>如是。聖弟子如是觀者，於色厭離，於受、<a class='ref t' id='t0240c20' href='#t0240c20'>T 0240c20</a>想、行、識厭離；厭已不樂，不樂已解脫，解<a class='ref t' id='t0240c21' href='#t0240c21'>T 0240c21</a>脫知見：『我生已盡，梵行已立，所作已作，自<a class='ref t' id='t0240c22' href='#t0240c22'>T 0240c22</a>知不受後有。』」</p>
<p>佛說是法時，四十比丘波梨<a class='ref t' id='t0240c23' href='#t0240c23'>T 0240c23</a>耶聚落住者不起諸漏，心得解脫。</p>
<p>佛說此<a class='ref t' id='t0240c24' href='#t0240c24'>T 0240c24</a>經已，諸比丘聞佛所說，歡喜奉行。</p>
<a class='ref t' id='t0240c25' href='#t0240c25'>T 0240c25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
