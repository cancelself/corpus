<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa980' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 980</span><span class='mirror-right'>（九八〇） 毘舍利賈客</span></h1>
</header>
<p>如是我聞：</p>
<p>一時，佛在跋耆人間遊行，<a class='ref t' id='t0254c03' href='#t0254c03'>T 0254c03</a>至毘舍離國，住獼猴池側重閣講堂。時，毘舍<a class='ref t' id='t0254c04' href='#t0254c04'>T 0254c04</a>離國有眾多賈客，欲向怛剎尸羅國方便<a class='ref t' id='t0254c05' href='#t0254c05'>T 0254c05</a>莊嚴。是眾多賈客聞世尊於跋耆人間遊行，<a class='ref t' id='t0254c06' href='#t0254c06'>T 0254c06</a>至毘舍離國，住獼猴池側重閣講堂。聞已，<a class='ref t' id='t0254c07' href='#t0254c07'>T 0254c07</a>來詣佛所，稽首佛足，退坐一面。佛為諸賈<a class='ref t' id='t0254c08' href='#t0254c08'>T 0254c08</a>客種種說法，示、教、照、喜；示、教、照、喜已，默然<a class='ref t' id='t0254c09' href='#t0254c09'>T 0254c09</a>住。</p>
<p>時，諸賈客從坐起，整衣服，為佛作禮，合<a class='ref t' id='t0254c10' href='#t0254c10'>T 0254c10</a>掌白佛言：「世尊！我等諸賈客方便莊嚴，欲<a class='ref t' id='t0254c11' href='#t0254c11'>T 0254c11</a>至怛剎尸羅國，唯願世尊與諸大眾明旦<a class='ref t' id='t0254c12' href='#t0254c12'>T 0254c12</a>受我供養。」</p>
<p>爾時，世尊默然而許。</p>
<p>時，諸賈客知<a class='ref t' id='t0254c13' href='#t0254c13'>T 0254c13</a>世尊受請已，從坐起，禮佛足，各還自家，辦<a class='ref t' id='t0254c14' href='#t0254c14'>T 0254c14</a>種種淨美飲食，敷床座，安置淨水。晨朝遣<a class='ref t' id='t0254c15' href='#t0254c15'>T 0254c15</a>使，白佛：「時到。」</p>
<p>爾時，世尊與諸大眾著衣持<a class='ref t' id='t0254c16' href='#t0254c16'>T 0254c16</a>鉢。詣諸賈客所，就座而坐。</p>
<p>時，諸賈客以淨<a class='ref t' id='t0254c17' href='#t0254c17'>T 0254c17</a>美飲食自手供養。食畢洗鉢訖，取卑小床，<a class='ref t' id='t0254c18' href='#t0254c18'>T 0254c18</a>於大眾前坐，聽佛說法。</p>
<p>爾時，世尊告諸賈<a class='ref t' id='t0254c19' href='#t0254c19'>T 0254c19</a>客：「汝等當行於曠野中，有諸恐怖，心驚毛<a class='ref t' id='t0254c20' href='#t0254c20'>T 0254c20</a>竪。爾時，當念如來事，謂如來、應、等正覺，乃至<a class='ref t' id='t0254c21' href='#t0254c21'>T 0254c21</a>佛世尊。如是念者，恐怖則除。又，念法事，佛正<a class='ref t' id='t0254c22' href='#t0254c22'>T 0254c22</a>法、律，現法能離熾然，不待時節，通達親近，緣<a class='ref t' id='t0254c23' href='#t0254c23'>T 0254c23</a>自覺知。又，念僧事，世尊弟子善向、正向，乃至<a class='ref t' id='t0254c24' href='#t0254c24'>T 0254c24</a>世間福田。如是念者，恐怖即除。</p>
<p>「過去世時，<a class='ref t' id='t0254c25' href='#t0254c25'>T 0254c25</a>天、阿須輪共鬪。時，天帝釋告諸天眾：『汝等<a class='ref t' id='t0254c26' href='#t0254c26'>T 0254c26</a>與阿須輪共鬪戰之時，生恐怖者，當念<a class='ref t' id='t0254c27' href='#t0254c27'>T 0254c27</a>我幢，名摧伏幢。念彼幢時，恐怖得除。若不<a class='ref t' id='t0254c28' href='#t0254c28'>T 0254c28</a>念我幢者，當念伊舍那天子幢；若不念伊<a class='ref t' id='t0254c29' href='#t0254c29'>T 0254c29</a>舍那天子幢者，當念婆留那天子幢。念彼<a class='ref t' id='t0255a01' href='#t0255a01'>T 0255a01</a>幢時，恐怖即除。』如是，諸商人！汝等於曠野<a class='ref t' id='t0255a02' href='#t0255a02'>T 0255a02</a>中，有恐怖者，當念如來事、法事、僧事。」</p>
<p>爾<a class='ref t' id='t0255a03' href='#t0255a03'>T 0255a03</a>時，世尊為諸毘舍離賈客說供養隨喜偈：</p>
<a class='ref t' id='t0255a04' href='#t0255a04'>T 0255a04</a>
<blockquote class='gatha'>
<p>「供養比丘僧，　　飲食隨時服，<a class='ref t' id='t0255a05' href='#t0255a05'>T 0255a05</a><br>
　專念諦思惟，　　正知而行捨。<a class='ref t' id='t0255a06' href='#t0255a06'>T 0255a06</a><br>
　淨物良福田，　　汝等悉具足，<a class='ref t' id='t0255a07' href='#t0255a07'>T 0255a07</a><br>
　緣斯功德利，　　長夜獲安樂。<a class='ref t' id='t0255a08' href='#t0255a08'>T 0255a08</a><br>
　發心有所求，　　眾利悉皆應，<a class='ref t' id='t0255a09' href='#t0255a09'>T 0255a09</a><br>
　兩足四足安，　　道路往來安。<a class='ref t' id='t0255a10' href='#t0255a10'>T 0255a10</a><br>
　夜安晝亦安，　　一切離諸惡，<a class='ref t' id='t0255a11' href='#t0255a11'>T 0255a11</a><br>
　如沃壤良田，　　精純好種子。<a class='ref t' id='t0255a12' href='#t0255a12'>T 0255a12</a><br>
　溉灌以時澤，　　收實不可量，<a class='ref t' id='t0255a13' href='#t0255a13'>T 0255a13</a><br>
　淨戒良福田，　　精餚饍種子。<a class='ref t' id='t0255a14' href='#t0255a14'>T 0255a14</a><br>
　正行以將順，　　終期妙果成，<a class='ref t' id='t0255a15' href='#t0255a15'>T 0255a15</a><br>
　是故行施者，　　欲求備眾德。<a class='ref t' id='t0255a16' href='#t0255a16'>T 0255a16</a><br>
　當隨智慧行，　　眾果自然備，<a class='ref t' id='t0255a17' href='#t0255a17'>T 0255a17</a><br>
　於明行足尊，　　正心盡恭敬。<a class='ref t' id='t0255a18' href='#t0255a18'>T 0255a18</a><br>
　種殖眾善本，　　終獲大福利，<a class='ref t' id='t0255a19' href='#t0255a19'>T 0255a19</a><br>
　如實知世間，　　得具備正見。<a class='ref t' id='t0255a20' href='#t0255a20'>T 0255a20</a><br>
　具足見正道，　　具足而昇進，<a class='ref t' id='t0255a21' href='#t0255a21'>T 0255a21</a><br>
　遠離一切垢，　　逮得涅槃道，<a class='ref t' id='t0255a22' href='#t0255a22'>T 0255a22</a><br>
　究竟於苦邊，　　是名備眾德。」</p>
</blockquote>
<p><a class='ref t' id='t0255a23' href='#t0255a23'>T 0255a23</a>爾時，世尊為諸毘舍離賈客說種種法，示、教、<a class='ref t' id='t0255a24' href='#t0255a24'>T 0255a24</a>照、喜已，從坐起去。</p>
<a class='ref t' id='t0255a25' href='#t0255a25'>T 0255a25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
