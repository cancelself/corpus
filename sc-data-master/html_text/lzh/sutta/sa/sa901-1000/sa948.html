<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa948' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 948</span><span class='mirror-right'>（九四八） 城</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0242b17' href='#t0242b17'>T 0242b17</a>孤獨園。</p>
<p>爾時，世尊告諸比丘：「眾生於無始生<a class='ref t' id='t0242b18' href='#t0242b18'>T 0242b18</a>死長夜輪轉，不知苦之本際。」</p>
<p>時，有異比丘<a class='ref t' id='t0242b19' href='#t0242b19'>T 0242b19</a>從坐起，整衣服，偏袒右肩，為佛作禮，右膝<a class='ref t' id='t0242b20' href='#t0242b20'>T 0242b20</a>著地，合掌白佛：「世尊！劫長久如？」</p>
<p>佛告比丘：<a class='ref t' id='t0242b21' href='#t0242b21'>T 0242b21</a>「我能為汝說，而汝難知。」</p>
<p>比丘白佛：「可說譬<a class='ref t' id='t0242b22' href='#t0242b22'>T 0242b22</a>不？」</p>
<p>佛言：「可說，比丘！譬如鐵城，方一由旬，高<a class='ref t' id='t0242b23' href='#t0242b23'>T 0242b23</a>下亦爾，滿中芥子，有人百年取一芥子，盡<a class='ref t' id='t0242b24' href='#t0242b24'>T 0242b24</a>其芥子，劫猶不竟。如是，比丘！其劫者，如是<a class='ref t' id='t0242b25' href='#t0242b25'>T 0242b25</a>長久。如是長劫，百千萬億大苦相續，白骨<a class='ref t' id='t0242b26' href='#t0242b26'>T 0242b26</a>成丘，膿血成流，地獄、畜生、餓鬼惡趣。是名，<a class='ref t' id='t0242b27' href='#t0242b27'>T 0242b27</a>比丘！無始生死，長夜輪轉，不知苦之本際。是<a class='ref t' id='t0242b28' href='#t0242b28'>T 0242b28</a>故，比丘！當如是學：『斷除諸有，莫令增長。』」</p>
<p><a class='ref t' id='t0242b29' href='#t0242b29'>T 0242b29</a>佛說此經已，諸比丘聞佛所說，歡喜奉行。</p>
<a class='ref t' id='t0242c01' href='#t0242c01'>T 0242c01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
