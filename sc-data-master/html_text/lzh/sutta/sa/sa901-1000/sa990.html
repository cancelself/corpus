<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa990' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 990</span><span class='mirror-right'>（九九〇） 鹿住</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0257b27' href='#t0257b27'>T 0257b27</a>孤獨園。</p>
<p>爾時，尊者阿難晨朝著衣持鉢，詣<a class='ref t' id='t0257b28' href='#t0257b28'>T 0257b28</a>舍衛城，次第乞食，至鹿住優婆夷舍。</p>
<p>鹿住<a class='ref t' id='t0257b29' href='#t0257b29'>T 0257b29</a>優婆夷遙見尊者阿難，疾敷床座，白言：「尊<a class='ref t' id='t0257c01' href='#t0257c01'>T 0257c01</a>者阿難令坐。」</p>
<p>時，鹿住優婆夷稽首禮阿難足，<a class='ref t' id='t0257c02' href='#t0257c02'>T 0257c02</a>退住一面，白尊者阿<span class='corr' title='[雖→難]'>難</span>：「云何言世尊知法？<a class='ref t' id='t0257c03' href='#t0257c03'>T 0257c03</a>我父富蘭那先修梵行，離欲清淨，不著香<a class='ref t' id='t0257c04' href='#t0257c04'>T 0257c04</a>花，遠諸凡鄙；叔父梨師達多不修梵行，然<a class='ref t' id='t0257c05' href='#t0257c05'>T 0257c05</a>其知足。二俱命終，而今世尊俱記二人同生<a class='ref t' id='t0257c06' href='#t0257c06'>T 0257c06</a>一趣，同一受生，同於後世得斯陀含，生<a class='ref t' id='t0257c07' href='#t0257c07'>T 0257c07</a>兜率天，一來世間，究竟苦邊。云何？阿難！修<a class='ref t' id='t0257c08' href='#t0257c08'>T 0257c08</a>梵行、不修梵行，同生一趣、同一受生、同<a class='ref t' id='t0257c09' href='#t0257c09'>T 0257c09</a>其後世？」</p>
<p>阿難答言：「姊妹！汝今且停。汝不能<a class='ref t' id='t0257c10' href='#t0257c10'>T 0257c10</a>知眾生世間根之差別，如來悉知眾生世間<a class='ref t' id='t0257c11' href='#t0257c11'>T 0257c11</a>根之優劣。」如是說已，從坐起去。</p>
<p>時，尊者阿難<a class='ref t' id='t0257c12' href='#t0257c12'>T 0257c12</a>還精舍，舉衣鉢，洗足已，往詣佛所，稽首<a class='ref t' id='t0257c13' href='#t0257c13'>T 0257c13</a>佛足，退坐一面。以鹿住優婆夷所說廣白<a class='ref t' id='t0257c14' href='#t0257c14'>T 0257c14</a>世尊。</p>
<p>佛告阿難：「彼鹿住優婆夷云何能知眾<a class='ref t' id='t0257c15' href='#t0257c15'>T 0257c15</a>生世間根之優劣？阿難！如來悉知眾生世間<a class='ref t' id='t0257c16' href='#t0257c16'>T 0257c16</a>根之優劣。阿難！或有一犯戒，彼於心解脫、<a class='ref t' id='t0257c17' href='#t0257c17'>T 0257c17</a>慧解脫不如實知，彼所起犯戒無餘滅、無<a class='ref t' id='t0257c18' href='#t0257c18'>T 0257c18</a>餘沒、無餘欲盡。或有一犯戒，於心解脫、慧<a class='ref t' id='t0257c19' href='#t0257c19'>T 0257c19</a>解脫如實知，彼所起犯戒無餘滅、無餘沒、<a class='ref t' id='t0257c20' href='#t0257c20'>T 0257c20</a>無餘欲盡。於彼籌量者言：『此亦有如是法，<a class='ref t' id='t0257c21' href='#t0257c21'>T 0257c21</a>彼亦有是法，此則應俱同生一趣、同一受<a class='ref t' id='t0257c22' href='#t0257c22'>T 0257c22</a>生、同一後世。』彼如是籌量者，得長夜非義<a class='ref t' id='t0257c23' href='#t0257c23'>T 0257c23</a>饒益苦。</p>
<p>「阿難！彼犯戒者，於心解脫、慧解脫<a class='ref t' id='t0257c24' href='#t0257c24'>T 0257c24</a>不如實知，彼所起犯戒無餘滅、無餘沒、無<a class='ref t' id='t0257c25' href='#t0257c25'>T 0257c25</a>餘欲盡。當知此人是退，非勝進，我說彼人<a class='ref t' id='t0257c26' href='#t0257c26'>T 0257c26</a>為退分。阿難！有犯戒，彼於心解脫、慧解<a class='ref t' id='t0257c27' href='#t0257c27'>T 0257c27</a>脫如實知，彼於所起犯戒無餘滅、無餘<a class='ref t' id='t0257c28' href='#t0257c28'>T 0257c28</a>沒、無餘欲盡。當知是人勝進不退，我說彼人<a class='ref t' id='t0257c29' href='#t0257c29'>T 0257c29</a>為勝進分。自非如來，此二有間，誰能悉知？<a class='ref t' id='t0258a01' href='#t0258a01'>T 0258a01</a>是故，阿難！莫籌量人人而取，人善籌量人<a class='ref t' id='t0258a02' href='#t0258a02'>T 0258a02</a>人而病。人籌量人人，自招其患。唯有如來<a class='ref t' id='t0258a03' href='#t0258a03'>T 0258a03</a>能知人耳，如二犯戒，二持戒亦如是。彼於<a class='ref t' id='t0258a04' href='#t0258a04'>T 0258a04</a>心解脫、慧解脫不如實知，彼所起持戒無<a class='ref t' id='t0258a05' href='#t0258a05'>T 0258a05</a>餘滅。若掉動者，彼於心解脫、慧解脫不如<a class='ref t' id='t0258a06' href='#t0258a06'>T 0258a06</a>實知，彼所起掉無餘滅。彼若瞋恨者，彼於<a class='ref t' id='t0258a07' href='#t0258a07'>T 0258a07</a>心解脫、慧解脫不如實知，彼所起瞋恨無<a class='ref t' id='t0258a08' href='#t0258a08'>T 0258a08</a>餘滅。若苦貪者，彼於心解脫、慧解脫如實<a class='ref t' id='t0258a09' href='#t0258a09'>T 0258a09</a>知，彼所起苦貪無餘滅……」穢污清淨如上說，<a class='ref t' id='t0258a10' href='#t0258a10'>T 0258a10</a>乃至「如來能知人人。</p>
<p>「阿難！鹿住優婆夷愚癡<a class='ref t' id='t0258a11' href='#t0258a11'>T 0258a11</a>少智，而於如來一向說法心生狐疑。云何？<a class='ref t' id='t0258a12' href='#t0258a12'>T 0258a12</a>阿難！如來所說，豈有二耶？」</p>
<p>阿難白佛：「不也，<a class='ref t' id='t0258a13' href='#t0258a13'>T 0258a13</a>世尊！」</p>
<p>佛告阿難：「善哉！善哉！如來說法若有<a class='ref t' id='t0258a14' href='#t0258a14'>T 0258a14</a>二者，無有是處。阿難！若富蘭那持戒，梨<a class='ref t' id='t0258a15' href='#t0258a15'>T 0258a15</a>師達多亦同持戒者，所生之趣，富蘭那所不<a class='ref t' id='t0258a16' href='#t0258a16'>T 0258a16</a>能知。梨師達多為生何趣？云何受生？云何<a class='ref t' id='t0258a17' href='#t0258a17'>T 0258a17</a>後世？若梨師達多所成就智，富蘭那亦成<a class='ref t' id='t0258a18' href='#t0258a18'>T 0258a18</a>就此智者，梨師達多亦不能知彼富蘭那<a class='ref t' id='t0258a19' href='#t0258a19'>T 0258a19</a>當生何趣？云何受生？後世云何？阿難！彼富<a class='ref t' id='t0258a20' href='#t0258a20'>T 0258a20</a>蘭那持戒勝，梨師達多智慧勝；彼俱命終，我<a class='ref t' id='t0258a21' href='#t0258a21'>T 0258a21</a>說二人同生一趣，同一受生，後世亦同是斯<a class='ref t' id='t0258a22' href='#t0258a22'>T 0258a22</a>陀含，生兜率天，一來生此究竟苦邊。彼二<a class='ref t' id='t0258a23' href='#t0258a23'>T 0258a23</a>有間，自非如來，誰能得知？是故，阿難！莫<a class='ref t' id='t0258a24' href='#t0258a24'>T 0258a24</a>量人人，量人人者，自生損減。唯有如來<a class='ref t' id='t0258a25' href='#t0258a25'>T 0258a25</a>能知人耳。」</p>
<p>佛說此經已，尊者阿難聞佛所<a class='ref t' id='t0258a26' href='#t0258a26'>T 0258a26</a>說，歡喜奉行。</p>
<a class='ref t' id='t0258a27' href='#t0258a27'>T 0258a27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
