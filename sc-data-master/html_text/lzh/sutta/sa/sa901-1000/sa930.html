<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa930' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 930</span><span class='mirror-right'>（九三〇） 自輕</span></h1>
</header>
<p>如是我聞：</p>
<p>一時，佛住迦毘羅衛國尼<a class='ref t' id='t0237b22' href='#t0237b22'>T 0237b22</a>拘律園中。</p>
<p>爾時，釋氏摩訶男來詣佛所，稽首<a class='ref t' id='t0237b23' href='#t0237b23'>T 0237b23</a>禮足，退坐一面，白佛言：「世尊！此迦毘羅衛<a class='ref t' id='t0237b24' href='#t0237b24'>T 0237b24</a>國安隱豐樂，人民熾盛，我每出入時，眾多<a class='ref t' id='t0237b25' href='#t0237b25'>T 0237b25</a>羽從，狂象、狂人、狂乘常與是俱。我自恐與<a class='ref t' id='t0237b26' href='#t0237b26'>T 0237b26</a>此諸狂俱生俱死，忘於念佛、念法、念比丘僧。<a class='ref t' id='t0237b27' href='#t0237b27'>T 0237b27</a>我自思惟，命終之時，當生何處？」</p>
<p>佛告摩訶<a class='ref t' id='t0237b28' href='#t0237b28'>T 0237b28</a>男：「莫恐，莫怖，命終之後，不生惡趣，終亦<a class='ref t' id='t0237b29' href='#t0237b29'>T 0237b29</a>無惡。譬如大樹，順下、順注、順輸，若截根本，<a class='ref t' id='t0237c01' href='#t0237c01'>T 0237c01</a>當墮何處？」</p>
<p>摩訶男白佛：「隨彼順下、順注、順<a class='ref t' id='t0237c02' href='#t0237c02'>T 0237c02</a>輸。」</p>
<p>佛告摩訶男：「汝亦如是，若命終時，不生<a class='ref t' id='t0237c03' href='#t0237c03'>T 0237c03</a>惡趣，終亦無惡。所以者何？汝已長夜修習<a class='ref t' id='t0237c04' href='#t0237c04'>T 0237c04</a>念佛、念法、念僧，若命終時，此身若火燒，若棄<a class='ref t' id='t0237c05' href='#t0237c05'>T 0237c05</a>塚間，風飄日曝，久成塵末，而心意識久<a class='ref t' id='t0237c06' href='#t0237c06'>T 0237c06</a>遠長夜正信所熏，戒、施、聞、慧所熏，神識上昇，<a class='ref t' id='t0237c07' href='#t0237c07'>T 0237c07</a>向安樂處，未來生天。」</p>
<p>時，摩訶男聞佛所說，<a class='ref t' id='t0237c08' href='#t0237c08'>T 0237c08</a>歡喜隨喜，作禮而去。</p>
<a class='ref t' id='t0237c09' href='#t0237c09'>T 0237c09</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
