<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa287' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 287</span><span class='mirror-right'>（二八七） 城邑</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0080b25' href='#t0080b25'>T 0080b25</a>獨園。</p>
<p>爾時，世尊告諸比丘：「我憶宿命未成<a class='ref t' id='t0080b26' href='#t0080b26'>T 0080b26</a>正覺時，獨一靜處，專精禪思，作是念：『何法有<a class='ref t' id='t0080b27' href='#t0080b27'>T 0080b27</a>故老死有？何法緣故老死有？』即正思惟，生如<a class='ref t' id='t0080b28' href='#t0080b28'>T 0080b28</a>實無間等，生有故老死有，生緣故老死有。如<a class='ref t' id='t0080b29' href='#t0080b29'>T 0080b29</a>是有、取、愛、受、觸、六入處、名色。何法有故名色<a class='ref t' id='t0080c01' href='#t0080c01'>T 0080c01</a>有？何法緣故名色有？即正思惟，如實無間等<a class='ref t' id='t0080c02' href='#t0080c02'>T 0080c02</a>生，識有故名色有，識緣故有名色有。我作是<a class='ref t' id='t0080c03' href='#t0080c03'>T 0080c03</a>思惟時，齊識而還不能過彼，謂緣識名<a class='ref t' id='t0080c04' href='#t0080c04'>T 0080c04</a>色，緣名色六入處，緣六入處觸，緣觸受，<a class='ref t' id='t0080c05' href='#t0080c05'>T 0080c05</a>緣受愛，緣愛取，緣取有，緣有生，緣生老、<a class='ref t' id='t0080c06' href='#t0080c06'>T 0080c06</a>病、死、憂、悲、惱、苦。如是如是純大苦聚集。</p>
<p>「我<a class='ref t' id='t0080c07' href='#t0080c07'>T 0080c07</a>時作是念：『何法無故則老死無？何法滅故老<a class='ref t' id='t0080c08' href='#t0080c08'>T 0080c08</a>死滅？』即正思惟，生如實無間等，生無故老<a class='ref t' id='t0080c09' href='#t0080c09'>T 0080c09</a>死無，生滅故老死滅，如是生、有、取、愛、受、觸、<a class='ref t' id='t0080c10' href='#t0080c10'>T 0080c10</a>六入處、名色、識、行……」廣說。</p>
<p>「我復作是思惟：『何法<a class='ref t' id='t0080c11' href='#t0080c11'>T 0080c11</a>無故行無？何法滅故行滅？』即正思惟，如實無<a class='ref t' id='t0080c12' href='#t0080c12'>T 0080c12</a>間等，無明無故行無，無明滅故行滅，行滅故<a class='ref t' id='t0080c13' href='#t0080c13'>T 0080c13</a>識滅，識滅故名色滅，名色滅故六入處滅，六<a class='ref t' id='t0080c14' href='#t0080c14'>T 0080c14</a>入處滅故觸滅，觸滅故受滅，受滅故愛<a class='ref t' id='t0080c15' href='#t0080c15'>T 0080c15</a>滅，愛滅故取滅，取滅故有滅，有滅故生滅，<a class='ref t' id='t0080c16' href='#t0080c16'>T 0080c16</a>生滅故老、病、死、憂、悲、惱、苦滅，如是如是純<a class='ref t' id='t0080c17' href='#t0080c17'>T 0080c17</a>大苦聚滅。</p>
<p>「我時作是念：『我得古仙人道、古<a class='ref t' id='t0080c18' href='#t0080c18'>T 0080c18</a>仙人逕、古仙人道跡，古仙人從此跡去，我<a class='ref t' id='t0080c19' href='#t0080c19'>T 0080c19</a>今隨去。』譬如有人遊於曠野，披荒覓路，忽<a class='ref t' id='t0080c20' href='#t0080c20'>T 0080c20</a>遇故道古人行處，彼則隨行，漸漸前進，見<a class='ref t' id='t0080c21' href='#t0080c21'>T 0080c21</a>故城邑、<span class='corr' title='[古→故] cf.【麗】'>故</span>王宮殿、園觀浴池、林木清淨。彼<a class='ref t' id='t0080c22' href='#t0080c22'>T 0080c22</a>作是念：『我今當往白王令知。』即往白王：<a class='ref t' id='t0080c23' href='#t0080c23'>T 0080c23</a>『大王當知，我遊曠野，披荒求路，忽見故道<a class='ref t' id='t0080c24' href='#t0080c24'>T 0080c24</a>古人行處，我即隨行；我隨行已，見故城邑、<a class='ref t' id='t0080c25' href='#t0080c25'>T 0080c25</a>故王宮殿、園觀浴池、林流清淨，大王可往<a class='ref t' id='t0080c26' href='#t0080c26'>T 0080c26</a>居止其中。』王即往彼，止住其中，豐樂安<a class='ref t' id='t0080c27' href='#t0080c27'>T 0080c27</a>隱，人民熾盛。</p>
<p>「今我如是，得古仙人道、古仙<a class='ref t' id='t0080c28' href='#t0080c28'>T 0080c28</a>人逕、古仙人跡，古仙人去處，我得隨去，謂<a class='ref t' id='t0080c29' href='#t0080c29'>T 0080c29</a>八聖道，正見、正志、正語、正業、正命、正方便、正念、<a class='ref t' id='t0081a01' href='#t0081a01'>T 0081a01</a>正定。我從彼道見老病死、老病死集、老病<a class='ref t' id='t0081a02' href='#t0081a02'>T 0081a02</a>死滅、老病死滅道跡，見生、有、取、愛、受、觸、六入<a class='ref t' id='t0081a03' href='#t0081a03'>T 0081a03</a>處、名色、識、行、行集、行滅、行滅道跡。我於此法<a class='ref t' id='t0081a04' href='#t0081a04'>T 0081a04</a>自知自覺，成等正覺，為比丘、比丘尼、優婆塞、<a class='ref t' id='t0081a05' href='#t0081a05'>T 0081a05</a>優婆夷，及餘外道沙門、婆羅門、在家、出家，彼<a class='ref t' id='t0081a06' href='#t0081a06'>T 0081a06</a>諸四眾聞法正向、信樂，知法善，梵行增廣，<a class='ref t' id='t0081a07' href='#t0081a07'>T 0081a07</a>多所饒益，開示顯發。」</p>
<p>佛說此經已，諸比丘<a class='ref t' id='t0081a08' href='#t0081a08'>T 0081a08</a>聞佛所說，歡喜奉行。</p>
<a class='ref t' id='t0081a09' href='#t0081a09'>T 0081a09</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
