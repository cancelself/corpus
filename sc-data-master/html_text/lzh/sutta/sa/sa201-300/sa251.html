<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa251' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 251</span><span class='mirror-right'>（二五一） 拘絺羅</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0060b23' href='#t0060b23'>T 0060b23</a>竹園。</p>
<p>爾時，尊者舍利弗、尊者摩訶拘絺羅俱<a class='ref t' id='t0060b24' href='#t0060b24'>T 0060b24</a>在耆闍崛山中。</p>
<p>尊者摩訶拘絺羅晡時從禪<a class='ref t' id='t0060b25' href='#t0060b25'>T 0060b25</a>覺，詣尊者舍利弗所，共相問訊已，退坐一<a class='ref t' id='t0060b26' href='#t0060b26'>T 0060b26</a>面，語尊者舍利弗：「欲有所問，寧有閑暇<a class='ref t' id='t0060b27' href='#t0060b27'>T 0060b27</a>見答已不？」</p>
<p>舍利弗言：「隨仁所問，知者當<a class='ref t' id='t0060b28' href='#t0060b28'>T 0060b28</a>答。」</p>
<p>尊者摩訶拘絺羅問尊者舍利弗言：<a class='ref t' id='t0060b29' href='#t0060b29'>T 0060b29</a>「謂無明者。云何為無明？」</p>
<p>尊者舍利弗言：「所<a class='ref t' id='t0060c01' href='#t0060c01'>T 0060c01</a>謂無知，無知者是為無明。云何無知？謂眼<a class='ref t' id='t0060c02' href='#t0060c02'>T 0060c02</a>無常不如實知，是名無知，眼生滅法不<a class='ref t' id='t0060c03' href='#t0060c03'>T 0060c03</a>如實知，是名無知。耳、鼻、舌、身、意亦復如是。<a class='ref t' id='t0060c04' href='#t0060c04'>T 0060c04</a>如是，尊者摩訶拘絺羅！於此六觸入處如<a class='ref t' id='t0060c05' href='#t0060c05'>T 0060c05</a>實不知、不見、不無間等、愚闇、無明、大冥，是<a class='ref t' id='t0060c06' href='#t0060c06'>T 0060c06</a>名無明。」</p>
<p>尊者摩訶拘絺羅又問尊者舍利<a class='ref t' id='t0060c07' href='#t0060c07'>T 0060c07</a>弗：「所謂明者。云何為明？」</p>
<p>舍利弗言：「所謂為<a class='ref t' id='t0060c08' href='#t0060c08'>T 0060c08</a>知，知者是明，為何所知？謂眼無常、眼無常<a class='ref t' id='t0060c09' href='#t0060c09'>T 0060c09</a>如實知，眼生滅法、眼生滅法如實知。耳、鼻、舌、<a class='ref t' id='t0060c10' href='#t0060c10'>T 0060c10</a>身、意亦復如是。尊者摩訶拘絺羅！於此六<a class='ref t' id='t0060c11' href='#t0060c11'>T 0060c11</a>觸入處如實知、見、明、覺、悟、慧、無間等，是名<a class='ref t' id='t0060c12' href='#t0060c12'>T 0060c12</a>為明。」</p>
<p>時，二正士各聞所說，展轉隨喜，各<a class='ref t' id='t0060c13' href='#t0060c13'>T 0060c13</a>還其所。</p>
<a class='ref t' id='t0060c14' href='#t0060c14'>T 0060c14</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
