<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa257' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 257</span><span class='mirror-right'>（二五七） 無明</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0064c21' href='#t0064c21'>T 0064c21</a>竹園。時，尊者舍利弗、尊者摩訶拘絺羅在<a class='ref t' id='t0064c22' href='#t0064c22'>T 0064c22</a>耆闍崛山。</p>
<p>時，摩訶拘絺羅晡時從禪起，詣<a class='ref t' id='t0064c23' href='#t0064c23'>T 0064c23</a>尊者舍利弗所，共相問訊，種種相娛悅已，<a class='ref t' id='t0064c24' href='#t0064c24'>T 0064c24</a>却坐一面。</p>
<p>時，尊者摩訶拘絺羅語舍利弗<a class='ref t' id='t0064c25' href='#t0064c25'>T 0064c25</a>言：「欲有所問，寧有少暇為我說不？」</p>
<p>舍利<a class='ref t' id='t0064c26' href='#t0064c26'>T 0064c26</a>弗言：「仁者且問，知者當說。」</p>
<p>摩訶拘絺羅問<a class='ref t' id='t0064c27' href='#t0064c27'>T 0064c27</a>舍利弗言：「所謂無明，復云何為無明？誰有<a class='ref t' id='t0064c28' href='#t0064c28'>T 0064c28</a>此無明？」</p>
<p>舍利弗答言：「無明者謂不知，不知者<a class='ref t' id='t0064c29' href='#t0064c29'>T 0064c29</a>是無明。」</p>
<p>「何所不知？」</p>
<p>「謂色不如實知，色集、色滅、<a class='ref t' id='t0065a01' href='#t0065a01'>T 0065a01</a>色滅道跡不如實知。受、想、行、識不如實<a class='ref t' id='t0065a02' href='#t0065a02'>T 0065a02</a>知，識集、識滅、識滅道跡不如實知。摩訶<a class='ref t' id='t0065a03' href='#t0065a03'>T 0065a03</a>拘絺羅！於此五受陰不如實知、不知、不見、<a class='ref t' id='t0065a04' href='#t0065a04'>T 0065a04</a>不無間等、愚、闇、不明，是名無明，成就此<a class='ref t' id='t0065a05' href='#t0065a05'>T 0065a05</a>者，名有無明。」</p>
<p>又問舍利弗：「云何為明？誰<a class='ref t' id='t0065a06' href='#t0065a06'>T 0065a06</a>有此明？」</p>
<p>舍利弗言：「所謂明者是知，知者是<a class='ref t' id='t0065a07' href='#t0065a07'>T 0065a07</a>明。」</p>
<p>又問：「何所知？」</p>
<p>舍利弗言：「色如實知，色集、<a class='ref t' id='t0065a08' href='#t0065a08'>T 0065a08</a>色滅、色滅道跡如實知。受、想、行、識如實知，<a class='ref t' id='t0065a09' href='#t0065a09'>T 0065a09</a>識集、識滅、識滅道跡如實知。拘絺羅！於此五<a class='ref t' id='t0065a10' href='#t0065a10'>T 0065a10</a>受陰如實知、見、明、覺、慧、無間等，是名為明，<a class='ref t' id='t0065a11' href='#t0065a11'>T 0065a11</a>成就此法者，是名有明。」</p>
<p>是二正士各聞所<a class='ref t' id='t0065a12' href='#t0065a12'>T 0065a12</a>說，展轉隨喜，從坐而起，各還本處。</p>
<a class='ref t' id='t0065a13' href='#t0065a13'>T 0065a13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
