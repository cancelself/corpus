<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa212' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 212</span><span class='mirror-right'>（二一二） 不放逸行</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0053c08' href='#t0053c08'>T 0053c08</a>孤獨園。</p>
<p>爾時，世尊告諸比丘：「我不為一切比<a class='ref t' id='t0053c09' href='#t0053c09'>T 0053c09</a>丘說不放逸行，亦非不為一切比丘說不<a class='ref t' id='t0053c10' href='#t0053c10'>T 0053c10</a>放逸行。</p>
<p>「不向何等像類比丘說不放逸行？<a class='ref t' id='t0053c11' href='#t0053c11'>T 0053c11</a>若比丘得阿羅漢，盡諸有漏，離諸重擔，逮<a class='ref t' id='t0053c12' href='#t0053c12'>T 0053c12</a>得己利，盡諸有結，心正解脫。如是像類比<a class='ref t' id='t0053c13' href='#t0053c13'>T 0053c13</a>丘，我不為說不放逸行。所以者何？彼諸比<a class='ref t' id='t0053c14' href='#t0053c14'>T 0053c14</a>丘已作不放逸故，不復堪能作放逸事，我<a class='ref t' id='t0053c15' href='#t0053c15'>T 0053c15</a>今見彼諸尊者得不放逸果，是故不為彼<a class='ref t' id='t0053c16' href='#t0053c16'>T 0053c16</a>說不放逸行。</p>
<p>「為何等像類比丘說不放逸<a class='ref t' id='t0053c17' href='#t0053c17'>T 0053c17</a>行？若諸比丘在學地者，未得心意增上安<a class='ref t' id='t0053c18' href='#t0053c18'>T 0053c18</a>隱，向涅槃住，如是像類比丘，我為其說不<a class='ref t' id='t0053c19' href='#t0053c19'>T 0053c19</a>放逸行。所以者何？以彼比丘習學諸根，心<a class='ref t' id='t0053c20' href='#t0053c20'>T 0053c20</a>樂隨順資生之具，親近善友，不久當得盡<a class='ref t' id='t0053c21' href='#t0053c21'>T 0053c21</a>諸有漏，無漏心解脫、慧解脫，現法自知作證：<a class='ref t' id='t0053c22' href='#t0053c22'>T 0053c22</a>『我生已盡，梵行已立，所作已作，自知不受<a class='ref t' id='t0053c23' href='#t0053c23'>T 0053c23</a>後有。』所以者何？彼眼識所可愛樂、染著之色，<a class='ref t' id='t0053c24' href='#t0053c24'>T 0053c24</a>彼比丘見已，不喜、不讚歎、不染、不繫著住；<a class='ref t' id='t0053c25' href='#t0053c25'>T 0053c25</a>以不喜、不讚歎、不染、不著住故，專精勝進，身<a class='ref t' id='t0053c26' href='#t0053c26'>T 0053c26</a>心止息，心安極住不忘，常定一心，無量法<a class='ref t' id='t0053c27' href='#t0053c27'>T 0053c27</a>喜，但逮得第一三昧正受，終不退滅隨於<a class='ref t' id='t0053c28' href='#t0053c28'>T 0053c28</a>眼色。於耳、鼻、舌、身、意識法亦復如是。」</p>
<p>佛說<a class='ref t' id='t0053c29' href='#t0053c29'>T 0053c29</a>此經已，諸比丘聞佛所說，歡喜奉行。</p>
<a class='ref t' id='t0054a01' href='#t0054a01'>T 0054a01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
