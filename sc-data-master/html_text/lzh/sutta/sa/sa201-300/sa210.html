<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa210' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 210</span><span class='mirror-right'>（二一〇） 莫樂莫苦</span></h1>
</header>
<p>如是我聞：</p>
<p>一時，佛住毘舍離耆婆拘<a class='ref t' id='t0053a12' href='#t0053a12'>T 0053a12</a>摩羅藥師菴羅園。</p>
<p>爾時，世尊告諸比丘：「莫<a class='ref t' id='t0053a13' href='#t0053a13'>T 0053a13</a>樂莫苦。所以者何？有六觸入處地獄，眾生<a class='ref t' id='t0053a14' href='#t0053a14'>T 0053a14</a>生彼地獄中者，眼所見不可愛色、不見可<a class='ref t' id='t0053a15' href='#t0053a15'>T 0053a15</a>愛色，見不可念色、不見可念色，見不善色、<a class='ref t' id='t0053a16' href='#t0053a16'>T 0053a16</a>不見善色，以是因緣故，一向受憂苦。耳<a class='ref t' id='t0053a17' href='#t0053a17'>T 0053a17</a>聲、鼻香、舌味、身觸、意識法，見不可愛、不見<a class='ref t' id='t0053a18' href='#t0053a18'>T 0053a18</a>可愛，見不可念、不見可念，見不善法、不<a class='ref t' id='t0053a19' href='#t0053a19'>T 0053a19</a>見善法，以是因緣故，長受憂苦。</p>
<p>「諸比丘！<a class='ref t' id='t0053a20' href='#t0053a20'>T 0053a20</a>有六觸入處，其有眾生生彼處者，眼見可<a class='ref t' id='t0053a21' href='#t0053a21'>T 0053a21</a>愛、不見不可愛，見可念色、非不可念色，<a class='ref t' id='t0053a22' href='#t0053a22'>T 0053a22</a>見善色、非不善色，以是因緣故，一向長受<a class='ref t' id='t0053a23' href='#t0053a23'>T 0053a23</a>喜樂。耳聲、鼻香、舌味、身觸、意所識法，可愛非<a class='ref t' id='t0053a24' href='#t0053a24'>T 0053a24</a>不可愛、可念非不可念、見善非不善。」</p>
<p>佛說<a class='ref t' id='t0053a25' href='#t0053a25'>T 0053a25</a>此經已，諸比丘聞佛所說，歡喜奉行。</p>
<a class='ref t' id='t0053a26' href='#t0053a26'>T 0053a26</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
