<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa294' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 294</span><span class='mirror-right'>（二九四） 愚痴黠慧</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0083c24' href='#t0083c24'>T 0083c24</a>竹園。</p>
<p>爾時，世尊告諸比丘：「愚癡無聞凡夫<a class='ref t' id='t0083c25' href='#t0083c25'>T 0083c25</a>無明覆、愛緣繫，得此識身。內有此識身，外<a class='ref t' id='t0083c26' href='#t0083c26'>T 0083c26</a>有名色，此二因緣生觸。此六觸入所觸，愚<a class='ref t' id='t0083c27' href='#t0083c27'>T 0083c27</a>癡無聞凡夫苦樂受覺，因起種種。云何為六？<a class='ref t' id='t0083c28' href='#t0083c28'>T 0083c28</a>眼觸入處，耳、鼻、舌、身、意觸入處。若黠慧者無<a class='ref t' id='t0083c29' href='#t0083c29'>T 0083c29</a>明覆，愛緣繫得此識身。如是內有識身，外<a class='ref t' id='t0084a01' href='#t0084a01'>T 0084a01</a>有名色，此二緣生六觸入處，六觸所觸故，<a class='ref t' id='t0084a02' href='#t0084a02'>T 0084a02</a>智者生苦樂受覺，因起種種。何等為六？眼觸<a class='ref t' id='t0084a03' href='#t0084a03'>T 0084a03</a>入處，耳、鼻、舌、身、意觸入處。愚夫、黠慧，彼於<a class='ref t' id='t0084a04' href='#t0084a04'>T 0084a04</a>我所修諸梵者，有何差別？」</p>
<p>比丘白佛言：「世<a class='ref t' id='t0084a05' href='#t0084a05'>T 0084a05</a>尊是法根、法眼、法依。善哉！世尊！唯願演說，<a class='ref t' id='t0084a06' href='#t0084a06'>T 0084a06</a>諸比丘聞已，當受奉行。」</p>
<p>爾時，世尊告諸比<a class='ref t' id='t0084a07' href='#t0084a07'>T 0084a07</a>丘：「諦聽，善思，當為汝說。諸比丘！彼愚癡無<a class='ref t' id='t0084a08' href='#t0084a08'>T 0084a08</a>聞凡夫無明所覆，愛緣所繫，得此識身，彼<a class='ref t' id='t0084a09' href='#t0084a09'>T 0084a09</a>無明不斷，愛緣不盡，身壞命終，還復受身；<a class='ref t' id='t0084a10' href='#t0084a10'>T 0084a10</a>還受身故，不得解脫生、老、病、死、憂、悲、惱、苦。<a class='ref t' id='t0084a11' href='#t0084a11'>T 0084a11</a>所以者何？此愚癡凡夫本不修梵行，向正<a class='ref t' id='t0084a12' href='#t0084a12'>T 0084a12</a>盡苦，究竟苦邊故，是故身壞命終，還復受<a class='ref t' id='t0084a13' href='#t0084a13'>T 0084a13</a>身；還受身故，不得解脫生、老、病、死、憂、悲、惱、<a class='ref t' id='t0084a14' href='#t0084a14'>T 0084a14</a>苦。</p>
<p>「若黠慧者無明所覆，愛緣所繫，得此<a class='ref t' id='t0084a15' href='#t0084a15'>T 0084a15</a>識身，彼無明斷，愛緣盡；無明斷，愛緣盡故，身<a class='ref t' id='t0084a16' href='#t0084a16'>T 0084a16</a>壞命終，更不復受；不更受故，得解脫生、老、<a class='ref t' id='t0084a17' href='#t0084a17'>T 0084a17</a>病、死、憂、悲、惱、苦。所以者何？彼先修梵行，正向<a class='ref t' id='t0084a18' href='#t0084a18'>T 0084a18</a>盡苦，究竟苦邊故，是故彼身壞命終，更不復<a class='ref t' id='t0084a19' href='#t0084a19'>T 0084a19</a>受；更不受故，得解脫生、老、病、死、憂、悲、惱、苦，<a class='ref t' id='t0084a20' href='#t0084a20'>T 0084a20</a>是名凡夫及黠慧者，彼於我所修諸梵行，種<a class='ref t' id='t0084a21' href='#t0084a21'>T 0084a21</a>種差別。」</p>
<p>佛說此經已，諸比丘聞佛所說，歡<a class='ref t' id='t0084a22' href='#t0084a22'>T 0084a22</a>喜奉行。</p>
<a class='ref t' id='t0084a23' href='#t0084a23'>T 0084a23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
