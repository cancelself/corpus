<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa291' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 291</span><span class='mirror-right'>（二九一） 觸法</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0082a29' href='#t0082a29'>T 0082a29</a>竹園。</p>
<p>爾時，世尊告諸比丘：「我說內觸法，汝<a class='ref t' id='t0082b01' href='#t0082b01'>T 0082b01</a>等為取不？」</p>
<p>時，有異比丘從座起，整衣服，稽<a class='ref t' id='t0082b02' href='#t0082b02'>T 0082b02</a>首禮足，合掌白佛言：「世尊！所說內觸法，我<a class='ref t' id='t0082b03' href='#t0082b03'>T 0082b03</a>已取也。」時，彼比丘於佛前如是如是自記<a class='ref t' id='t0082b04' href='#t0082b04'>T 0082b04</a>說。如是如是世尊不悅。</p>
<p>爾時，尊者阿難在<a class='ref t' id='t0082b05' href='#t0082b05'>T 0082b05</a>佛後執扇扇佛，佛告阿難：「如聖法、律內觸<a class='ref t' id='t0082b06' href='#t0082b06'>T 0082b06</a>法，異於此比丘所說。」</p>
<p>阿難白佛：「今正是時，<a class='ref t' id='t0082b07' href='#t0082b07'>T 0082b07</a>唯願世尊為諸比丘說賢聖法、律內觸法，<a class='ref t' id='t0082b08' href='#t0082b08'>T 0082b08</a>諸比丘聞已，當受奉行。」</p>
<p>佛告阿難：「善哉！諦<a class='ref t' id='t0082b09' href='#t0082b09'>T 0082b09</a>聽，當為汝說。此諸比丘取內觸法，應如是<a class='ref t' id='t0082b10' href='#t0082b10'>T 0082b10</a>思惟：『若眾生所有種種眾苦生，此苦何因、何<a class='ref t' id='t0082b11' href='#t0082b11'>T 0082b11</a>集、何生、何觸？』作如是取時，當知此苦億波<a class='ref t' id='t0082b12' href='#t0082b12'>T 0082b12</a>提因、億波提集、億波提生、億波提轉。</p>
<p>「復次，比<a class='ref t' id='t0082b13' href='#t0082b13'>T 0082b13</a>丘內觸法，又億波提何因、何集、何生、何觸？彼<a class='ref t' id='t0082b14' href='#t0082b14'>T 0082b14</a>取時當復知億波提愛因、愛集、愛生、愛觸。</p>
<p>「復<a class='ref t' id='t0082b15' href='#t0082b15'>T 0082b15</a>次，比丘取內觸法，當復知愛何因、何集、何<a class='ref t' id='t0082b16' href='#t0082b16'>T 0082b16</a>生、何觸。如是取時當知世間所念諦正之<a class='ref t' id='t0082b17' href='#t0082b17'>T 0082b17</a>色，於彼愛生而生、繫而繫、住而住。</p>
<p>「若諸沙門、<a class='ref t' id='t0082b18' href='#t0082b18'>T 0082b18</a>婆羅門於世間所念諦正之色，作常想、恒想、<a class='ref t' id='t0082b19' href='#t0082b19'>T 0082b19</a>安隱想、無病想、我想、我所想而見，則於此色<a class='ref t' id='t0082b20' href='#t0082b20'>T 0082b20</a>愛增長；愛增長已，億波提增長，億波提增長<a class='ref t' id='t0082b21' href='#t0082b21'>T 0082b21</a>已，苦增長；苦增長已，則不解脫生、老、病、死、<a class='ref t' id='t0082b22' href='#t0082b22'>T 0082b22</a>憂、悲、惱、苦，我說彼不解脫苦。譬如路側清<a class='ref t' id='t0082b23' href='#t0082b23'>T 0082b23</a>涼池水，香味具足，有人以毒著中，陽春之<a class='ref t' id='t0082b24' href='#t0082b24'>T 0082b24</a>月，諸行路者風熱渴逼，競來欲飲。有人語<a class='ref t' id='t0082b25' href='#t0082b25'>T 0082b25</a>言：『士夫！此是清涼，色香味具足，然中有毒，<a class='ref t' id='t0082b26' href='#t0082b26'>T 0082b26</a>汝等勿飲。若當飲者，或令汝死，或近死<a class='ref t' id='t0082b27' href='#t0082b27'>T 0082b27</a>苦。而彼渴者不信而飲，雖得美味，須臾或<a class='ref t' id='t0082b28' href='#t0082b28'>T 0082b28</a>死，或近死苦。』如是，沙門婆羅門見世間可<a class='ref t' id='t0082b29' href='#t0082b29'>T 0082b29</a>念端政之色，作常見、恒見、安隱見、無病見、我、<a class='ref t' id='t0082c01' href='#t0082c01'>T 0082c01</a>我所見，乃至不得解脫生、老、病、死、憂、悲、惱、<a class='ref t' id='t0082c02' href='#t0082c02'>T 0082c02</a>苦。</p>
<p>「若諸沙門、婆羅門於世間可念端政之<a class='ref t' id='t0082c03' href='#t0082c03'>T 0082c03</a>色觀察如病、如癰、如刺、如殺、無常、苦、空、非<a class='ref t' id='t0082c04' href='#t0082c04'>T 0082c04</a>我，彼愛則離，愛離故億波提離，億波提離故<a class='ref t' id='t0082c05' href='#t0082c05'>T 0082c05</a>則苦離，苦離故則生、老、病、死、憂、悲、惱、苦離。譬<a class='ref t' id='t0082c06' href='#t0082c06'>T 0082c06</a>如路側清涼池水，香味具足，有人以毒著<a class='ref t' id='t0082c07' href='#t0082c07'>T 0082c07</a>中，陽春之月，諸行路者風熱渴逼，競來欲<a class='ref t' id='t0082c08' href='#t0082c08'>T 0082c08</a>飲，有人語言：『此水有毒！汝等勿飲，若<a class='ref t' id='t0082c09' href='#t0082c09'>T 0082c09</a>當飲者，或令汝死，或近死苦。』彼則念言：<a class='ref t' id='t0082c10' href='#t0082c10'>T 0082c10</a>『此水有毒，若當飲者，或令我死，或近死<a class='ref t' id='t0082c11' href='#t0082c11'>T 0082c11</a>苦，我且忍渴，食乾<span class='t-gaiji'>麨<!--gaiji,,1[麩-夫＋少],2&#x9EA8;,3--></span>飯，不取水飲。』如是，<a class='ref t' id='t0082c12' href='#t0082c12'>T 0082c12</a>沙門、婆羅門於世間可念之色觀察如病、如<a class='ref t' id='t0082c13' href='#t0082c13'>T 0082c13</a>癰、如刺、如殺、無常、苦、空、非我，乃至解脫生、<a class='ref t' id='t0082c14' href='#t0082c14'>T 0082c14</a>老、病、死、憂、悲、惱、苦。是故，阿難！於此法如是<a class='ref t' id='t0082c15' href='#t0082c15'>T 0082c15</a>見、如是聞、如是覺、如是知，於過去、未來亦<a class='ref t' id='t0082c16' href='#t0082c16'>T 0082c16</a>如此道。如是觀察。」</p>
<p>佛說此經已，諸比丘<a class='ref t' id='t0082c17' href='#t0082c17'>T 0082c17</a>聞佛所說，歡喜奉行。</p>
<a class='ref t' id='t0082c18' href='#t0082c18'>T 0082c18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
