<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa296' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 296</span><span class='mirror-right'>（二九六） 因緣法</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0084b13' href='#t0084b13'>T 0084b13</a>竹園。</p>
<p>爾時，世尊告諸比丘：「我今當說因緣<a class='ref t' id='t0084b14' href='#t0084b14'>T 0084b14</a>法及緣生法。</p>
<p>「云何為因緣法？謂此有故彼有，<a class='ref t' id='t0084b15' href='#t0084b15'>T 0084b15</a>謂緣無明行，緣行識，乃至如是如是純大<a class='ref t' id='t0084b16' href='#t0084b16'>T 0084b16</a>苦聚集。</p>
<p>「云何緣生法？謂無明、行。若佛出世，若<a class='ref t' id='t0084b17' href='#t0084b17'>T 0084b17</a>未出世，此法常住，法住法界，彼如來自所覺<a class='ref t' id='t0084b18' href='#t0084b18'>T 0084b18</a>知，成等正覺，為人演說，開示顯發，謂緣無<a class='ref t' id='t0084b19' href='#t0084b19'>T 0084b19</a>明有行，乃至緣生有老死。若佛出世，若未<a class='ref t' id='t0084b20' href='#t0084b20'>T 0084b20</a>出世，此法常住，法住法界，彼如來自覺知，<a class='ref t' id='t0084b21' href='#t0084b21'>T 0084b21</a>成等正覺，為人演說，開示顯發，謂緣生故，<a class='ref t' id='t0084b22' href='#t0084b22'>T 0084b22</a>有老、病、死、憂、悲、惱、苦。此等諸法，法住、法空、法<a class='ref t' id='t0084b23' href='#t0084b23'>T 0084b23</a>如、法爾，法不離如，法不異如，審諦真實、不<a class='ref t' id='t0084b24' href='#t0084b24'>T 0084b24</a>顛倒。如是隨順緣起，是名緣生法。謂無明、<a class='ref t' id='t0084b25' href='#t0084b25'>T 0084b25</a>行、識、名色、六入處、觸、受、愛、取、有、生、老、病、死、憂、悲、<a class='ref t' id='t0084b26' href='#t0084b26'>T 0084b26</a>惱、苦，是名緣生法。</p>
<p>「多聞聖弟子於此因緣<a class='ref t' id='t0084b27' href='#t0084b27'>T 0084b27</a>法、緣生法正知善見，不求前際，言：『我過去<a class='ref t' id='t0084b28' href='#t0084b28'>T 0084b28</a>世若有、若無？我過去世何等類？我過去世<a class='ref t' id='t0084b29' href='#t0084b29'>T 0084b29</a>何如？』不求後際：『我於當來世為有、為<a class='ref t' id='t0084c01' href='#t0084c01'>T 0084c01</a>無？云何類？何如？』內不猶豫：『此是何等？云何<a class='ref t' id='t0084c02' href='#t0084c02'>T 0084c02</a>有此為前？誰終當云何之？此眾生從何<a class='ref t' id='t0084c03' href='#t0084c03'>T 0084c03</a>來？於此沒當何之？』若沙門、婆羅門起凡<a class='ref t' id='t0084c04' href='#t0084c04'>T 0084c04</a>俗見所繫，謂說我見所繫、說眾生見所繫、<a class='ref t' id='t0084c05' href='#t0084c05'>T 0084c05</a>說壽命見所繫、忌諱吉慶見所繫，爾時悉<a class='ref t' id='t0084c06' href='#t0084c06'>T 0084c06</a>斷、悉知，斷其根本，如截多羅樹頭，於未<a class='ref t' id='t0084c07' href='#t0084c07'>T 0084c07</a>來世，成不生法。是名多聞聖弟子於因<a class='ref t' id='t0084c08' href='#t0084c08'>T 0084c08</a>緣法、緣生法如實正知，善見、善覺、善修、善<a class='ref t' id='t0084c09' href='#t0084c09'>T 0084c09</a>入。」</p>
<p>佛說此經已，諸比丘聞佛所說，歡喜<a class='ref t' id='t0084c10' href='#t0084c10'>T 0084c10</a>奉行。</p>
<a class='ref t' id='t0084c11' href='#t0084c11'>T 0084c11</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
