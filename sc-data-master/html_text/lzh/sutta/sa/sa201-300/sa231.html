<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa231' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 231</span><span class='mirror-right'>（二三一） 三彌離提</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0056b12' href='#t0056b12'>T 0056b12</a>孤獨園。</p>
<p>時，有比丘名三彌離提，往詣佛所，<a class='ref t' id='t0056b13' href='#t0056b13'>T 0056b13</a>稽首佛足，退坐一面，白佛言：「世尊！所謂世<a class='ref t' id='t0056b14' href='#t0056b14'>T 0056b14</a>間者，云何名世間？」</p>
<p>佛告三彌離提：「危脆敗<a class='ref t' id='t0056b15' href='#t0056b15'>T 0056b15</a>壞，是名世間。云何危脆敗壞？三彌離提！眼<a class='ref t' id='t0056b16' href='#t0056b16'>T 0056b16</a>是危脆敗壞法，若色、眼識、眼觸、眼觸因緣生<a class='ref t' id='t0056b17' href='#t0056b17'>T 0056b17</a>受，內覺若苦、若樂、不苦不樂，彼一切亦是危<a class='ref t' id='t0056b18' href='#t0056b18'>T 0056b18</a>脆敗壞。耳、鼻、舌、身、意亦復如是。是說危脆<a class='ref t' id='t0056b19' href='#t0056b19'>T 0056b19</a>敗壞法，名為世間。」</p>
<p>佛說此經已，三彌離提<a class='ref t' id='t0056b20' href='#t0056b20'>T 0056b20</a>比丘聞佛所說，歡喜奉行。</p>
<a class='ref t' id='t0056b21' href='#t0056b21'>T 0056b21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
