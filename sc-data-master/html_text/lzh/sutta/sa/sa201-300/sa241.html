<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa241' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 241</span><span class='mirror-right'>（二四一） 燒熱</span></h1>
</header>
<p>如是我聞：</p>
<p>一時，佛住毘舍離獼猴池<a class='ref t' id='t0058a08' href='#t0058a08'>T 0058a08</a>側重閣講堂。</p>
<p>爾時，世尊告諸比丘：「愚癡無聞<a class='ref t' id='t0058a09' href='#t0058a09'>T 0058a09</a>凡夫，比丘！寧以火燒熱銅籌以燒其目，令<a class='ref t' id='t0058a10' href='#t0058a10'>T 0058a10</a>其熾然，不以眼識取於色相、取隨形好。<a class='ref t' id='t0058a11' href='#t0058a11'>T 0058a11</a>所以者何？取於色相、取隨形好故，墮惡趣<a class='ref t' id='t0058a12' href='#t0058a12'>T 0058a12</a>中如沈鐵丸。</p>
<p>「愚癡無聞凡夫，寧燒鐵錐以<a class='ref t' id='t0058a13' href='#t0058a13'>T 0058a13</a>鑽其耳，不以耳識取其聲相、取隨聲好。<a class='ref t' id='t0058a14' href='#t0058a14'>T 0058a14</a>所以者何？耳識取聲相、取隨聲好者，身壞<a class='ref t' id='t0058a15' href='#t0058a15'>T 0058a15</a>命終墮惡趣中如沈鐵丸。</p>
<p>「愚癡無聞凡夫，<a class='ref t' id='t0058a16' href='#t0058a16'>T 0058a16</a>寧以利刀斷截其鼻，不以鼻識取於香<a class='ref t' id='t0058a17' href='#t0058a17'>T 0058a17</a>相、取隨香好。所以者何？以取香相、取隨<a class='ref t' id='t0058a18' href='#t0058a18'>T 0058a18</a>香好故，身壞命終墮惡趣中如沈鐵<a class='ref t' id='t0058a19' href='#t0058a19'>T 0058a19</a>丸。</p>
<p>「愚癡無聞凡夫，寧以利刀斷截其舌，不<a class='ref t' id='t0058a20' href='#t0058a20'>T 0058a20</a>以舌識取於味相、取隨味好。所以者何？<a class='ref t' id='t0058a21' href='#t0058a21'>T 0058a21</a>以取味相、隨味好故，身壞命終墮惡趣中<a class='ref t' id='t0058a22' href='#t0058a22'>T 0058a22</a>如沈鐵丸。</p>
<p>「愚癡無聞凡夫，寧以剛鐵利槍<a class='ref t' id='t0058a23' href='#t0058a23'>T 0058a23</a>以刺其身，不以身識取於觸相及隨觸好。<a class='ref t' id='t0058a24' href='#t0058a24'>T 0058a24</a>所以者何？以取觸相及隨觸好故，身壞命<a class='ref t' id='t0058a25' href='#t0058a25'>T 0058a25</a>終墮惡趣中如沈鐵丸。</p>
<p>「諸比丘！睡眠者<a class='ref t' id='t0058a26' href='#t0058a26'>T 0058a26</a>是愚癡活、是癡命，無利、無福，然諸比丘寧<a class='ref t' id='t0058a27' href='#t0058a27'>T 0058a27</a>當睡眠，不於彼色而起覺想；若起覺想<a class='ref t' id='t0058a28' href='#t0058a28'>T 0058a28</a>者，必生纏縛諍訟，能令多眾起於非義，不<a class='ref t' id='t0058a29' href='#t0058a29'>T 0058a29</a>能饒益安樂天人。</p>
<p>「彼多聞聖弟子作如是<a class='ref t' id='t0058b01' href='#t0058b01'>T 0058b01</a>學：『我今寧以熾然鐵槍以貫其目，不以眼<a class='ref t' id='t0058b02' href='#t0058b02'>T 0058b02</a>識取於色相，墮三惡趣，長夜受苦。我從今<a class='ref t' id='t0058b03' href='#t0058b03'>T 0058b03</a>日當正思惟：「觀眼無常、有為、心緣生法，若<a class='ref t' id='t0058b04' href='#t0058b04'>T 0058b04</a>色、眼識、眼觸、眼觸因緣生受，內覺若苦、若樂、<a class='ref t' id='t0058b05' href='#t0058b05'>T 0058b05</a>不苦不樂，彼亦無常、有為、心緣生法。」』耳、鼻、舌、<a class='ref t' id='t0058b06' href='#t0058b06'>T 0058b06</a>身入處當如是學：『寧以鐵槍貫其身體，<a class='ref t' id='t0058b07' href='#t0058b07'>T 0058b07</a>不以身識取於觸相及隨觸好故，墮三惡<a class='ref t' id='t0058b08' href='#t0058b08'>T 0058b08</a>道。我從今日當正思惟：「觀身無常、有為、心<a class='ref t' id='t0058b09' href='#t0058b09'>T 0058b09</a>緣生法，若觸、身識、身觸、身觸因緣生受，內<a class='ref t' id='t0058b10' href='#t0058b10'>T 0058b10</a>覺若苦、若樂、不苦不樂，彼亦無常、有為、心緣<a class='ref t' id='t0058b11' href='#t0058b11'>T 0058b11</a>生法。」』</p>
<p>「多聞聖弟子作如是學：『睡眠者是愚<a class='ref t' id='t0058b12' href='#t0058b12'>T 0058b12</a>癡活、癡命，無果、無利、無福，我當不眠，亦不<a class='ref t' id='t0058b13' href='#t0058b13'>T 0058b13</a>起覺想，起想者生於纏縛諍訟，令多人<a class='ref t' id='t0058b14' href='#t0058b14'>T 0058b14</a>非義饒益，不得安樂。』</p>
<p>「多聞聖弟子如是觀<a class='ref t' id='t0058b15' href='#t0058b15'>T 0058b15</a>者，於眼生厭，若色、眼識、眼觸、眼觸因緣生<a class='ref t' id='t0058b16' href='#t0058b16'>T 0058b16</a>受，內覺若苦、若樂、不苦不樂，彼亦生厭，厭故<a class='ref t' id='t0058b17' href='#t0058b17'>T 0058b17</a>不樂，不樂故解脫，解脫知見：『我生已盡，梵<a class='ref t' id='t0058b18' href='#t0058b18'>T 0058b18</a>行已立，所作已作，自知不受後有。』耳、鼻、舌、<a class='ref t' id='t0058b19' href='#t0058b19'>T 0058b19</a>身、意亦復如是。」</p>
<p>佛說此經已，諸比丘聞<a class='ref t' id='t0058b20' href='#t0058b20'>T 0058b20</a>佛所說，歡喜奉行。</p>
<a class='ref t' id='t0058b21' href='#t0058b21'>T 0058b21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
