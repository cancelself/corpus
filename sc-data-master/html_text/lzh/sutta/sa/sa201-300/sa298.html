<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa298' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 298</span><span class='mirror-right'>（二九八） 法說義說</span></h1>
</header>
<p>如是我聞：</p>
<p>一時，佛住拘留搜調牛聚<a class='ref t' id='t0085a12' href='#t0085a12'>T 0085a12</a>落。</p>
<p>爾時，世尊告諸比丘：「我今當說緣起法<a class='ref t' id='t0085a13' href='#t0085a13'>T 0085a13</a>法說、義說。諦聽，善思，當為汝說。</p>
<p>「云何緣起<a class='ref t' id='t0085a14' href='#t0085a14'>T 0085a14</a>法法說？謂此有故彼有，此起故彼起，謂緣<a class='ref t' id='t0085a15' href='#t0085a15'>T 0085a15</a>無明行，乃至純大苦聚集，是名緣起法法<a class='ref t' id='t0085a16' href='#t0085a16'>T 0085a16</a>說。</p>
<p>「云何義說？謂緣無明行者。彼云何無<a class='ref t' id='t0085a17' href='#t0085a17'>T 0085a17</a>明？若不知前際、不知後際、不知前後際，<a class='ref t' id='t0085a18' href='#t0085a18'>T 0085a18</a>不知於內、不知於外、不知內外，不知業、<a class='ref t' id='t0085a19' href='#t0085a19'>T 0085a19</a>不知報、不知業報，不知佛、不知法、不<a class='ref t' id='t0085a20' href='#t0085a20'>T 0085a20</a>知僧，不知苦、不知集、不知滅、不知道，<a class='ref t' id='t0085a21' href='#t0085a21'>T 0085a21</a>不知因、不知因所起法，不知善不善、有<a class='ref t' id='t0085a22' href='#t0085a22'>T 0085a22</a>罪無罪、習不習、若劣若勝、染污清淨，分別<a class='ref t' id='t0085a23' href='#t0085a23'>T 0085a23</a>緣起，皆悉不知；於六觸入處，不如實覺知，<a class='ref t' id='t0085a24' href='#t0085a24'>T 0085a24</a>於彼彼不知、不見、無無間等、癡闇、無明、大<a class='ref t' id='t0085a25' href='#t0085a25'>T 0085a25</a>冥，是名無明。</p>
<p>「緣無明行者，云何為行？行<a class='ref t' id='t0085a26' href='#t0085a26'>T 0085a26</a>有三種——身行、口行、意行。緣行識者，云何<a class='ref t' id='t0085a27' href='#t0085a27'>T 0085a27</a>為識？謂六識身——眼識身、耳識身、鼻識身、舌識<a class='ref t' id='t0085a28' href='#t0085a28'>T 0085a28</a>身、身識身、意識身。緣識名色者，云何名？謂四<a class='ref t' id='t0085a29' href='#t0085a29'>T 0085a29</a>無色陰——受陰、想陰、行陰、識陰。云何色？謂四大、<a class='ref t' id='t0085b01' href='#t0085b01'>T 0085b01</a>四大所造色，是名為色。此色及前所說名，是<a class='ref t' id='t0085b02' href='#t0085b02'>T 0085b02</a>為名色。緣名色六入處者，云何為六入處？<a class='ref t' id='t0085b03' href='#t0085b03'>T 0085b03</a>謂六內入處——眼入處、耳入處、鼻入處、舌入處、<a class='ref t' id='t0085b04' href='#t0085b04'>T 0085b04</a>身入處、意入處。緣六入處觸者，云何為觸？<a class='ref t' id='t0085b05' href='#t0085b05'>T 0085b05</a>謂六觸身——眼觸身、耳觸身、鼻觸身、舌觸身、身<a class='ref t' id='t0085b06' href='#t0085b06'>T 0085b06</a>觸身、意觸身。緣觸受者，云何為受？謂三受——<a class='ref t' id='t0085b07' href='#t0085b07'>T 0085b07</a>苦受、樂受、不苦不樂受。緣受愛者，彼云何<a class='ref t' id='t0085b08' href='#t0085b08'>T 0085b08</a>為愛？謂三愛——欲愛、色愛、無色愛。緣愛取者，<a class='ref t' id='t0085b09' href='#t0085b09'>T 0085b09</a>云何為取？四取——欲取、見取、戒取、我取。緣取<a class='ref t' id='t0085b10' href='#t0085b10'>T 0085b10</a>有者，云何為有？三有——欲有、色有、無色有。緣<a class='ref t' id='t0085b11' href='#t0085b11'>T 0085b11</a>有生者，云何為生？若彼彼眾生，彼彼身種<a class='ref t' id='t0085b12' href='#t0085b12'>T 0085b12</a>類一生，超越和合出生，得陰、得界、得入處、<a class='ref t' id='t0085b13' href='#t0085b13'>T 0085b13</a>得命根，是名為生。緣生老死者，云何為老？<a class='ref t' id='t0085b14' href='#t0085b14'>T 0085b14</a>若髮白露頂，皮緩根熟，支弱背僂，垂頭呻吟，<a class='ref t' id='t0085b15' href='#t0085b15'>T 0085b15</a>短氣前輸，柱杖而行，身體黧黑，四體班駮，<a class='ref t' id='t0085b16' href='#t0085b16'>T 0085b16</a>闇鈍垂熟，造行艱難羸劣，是名為老。云何<a class='ref t' id='t0085b17' href='#t0085b17'>T 0085b17</a>為死？彼彼眾生，彼彼種類沒、遷移、身壞、壽<a class='ref t' id='t0085b18' href='#t0085b18'>T 0085b18</a>盡、火離、命滅，捨陰時到，是名為死。此死及<a class='ref t' id='t0085b19' href='#t0085b19'>T 0085b19</a>前說老，是名老死。是名緣起義說。」</p>
<p>佛說此<a class='ref t' id='t0085b20' href='#t0085b20'>T 0085b20</a>經已，諸比丘聞佛所說，歡喜奉行。</p>
<a class='ref t' id='t0085b21' href='#t0085b21'>T 0085b21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
