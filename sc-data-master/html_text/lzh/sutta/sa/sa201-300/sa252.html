<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa252' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 252</span><span class='mirror-right'>（二五二） 優波先那</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0060c15' href='#t0060c15'>T 0060c15</a>園。</p>
<p>時，有比丘名優波先那，住王舍城寒林<a class='ref t' id='t0060c16' href='#t0060c16'>T 0060c16</a>中塜間蛇頭巖下迦陵伽行處。時，尊者優波<a class='ref t' id='t0060c17' href='#t0060c17'>T 0060c17</a>先那獨一於內坐禪。</p>
<p>時，有惡毒蛇長尺許，<a class='ref t' id='t0060c18' href='#t0060c18'>T 0060c18</a>於上石間墮優波先那身上，優波先那喚<a class='ref t' id='t0060c19' href='#t0060c19'>T 0060c19</a>舍利弗：「語諸比丘，毒蛇墮我身上，我身中<a class='ref t' id='t0060c20' href='#t0060c20'>T 0060c20</a>毒，汝等駛來，扶持我身，出置於外，莫令<a class='ref t' id='t0060c21' href='#t0060c21'>T 0060c21</a>於內身壞碎，如糠糟聚。」</p>
<p>時，尊者舍利弗於<a class='ref t' id='t0060c22' href='#t0060c22'>T 0060c22</a>近處，住一樹下，聞優波先那語，即詣優波<a class='ref t' id='t0060c23' href='#t0060c23'>T 0060c23</a>先那所，語優波先那言：「我今觀汝色貌，諸<a class='ref t' id='t0060c24' href='#t0060c24'>T 0060c24</a>根不異於常，而言中毒，持我身出，莫令<a class='ref t' id='t0060c25' href='#t0060c25'>T 0060c25</a>散壞，如糠糟聚，竟為云何？」</p>
<p>優波先那語舍<a class='ref t' id='t0060c26' href='#t0060c26'>T 0060c26</a>利弗言：「若當有言：『我眼是我、我所。耳、鼻、舌、<a class='ref t' id='t0060c27' href='#t0060c27'>T 0060c27</a>身、意。耳、鼻、舌、身、意是我、我所。色、聲、香、味、觸、法，<a class='ref t' id='t0060c28' href='#t0060c28'>T 0060c28</a>色、聲、香、味、觸、法是我、我所。地界，地界是我、我<a class='ref t' id='t0060c29' href='#t0060c29'>T 0060c29</a>所。水、火、風、空、識界，水、火、風、空、識界是我、我所。<a class='ref t' id='t0061a01' href='#t0061a01'>T 0061a01</a>色陰，色陰是我、我所。受、想、行、識陰，受、想、行、識<a class='ref t' id='t0061a02' href='#t0061a02'>T 0061a02</a>陰是我、我所』者，面色諸根應有變異。我今<a class='ref t' id='t0061a03' href='#t0061a03'>T 0061a03</a>不爾，眼非我、我所；乃至識陰非我、我所，是<a class='ref t' id='t0061a04' href='#t0061a04'>T 0061a04</a>故面色諸根無有變異。」</p>
<p>舍利弗言：「如是，優<a class='ref t' id='t0061a05' href='#t0061a05'>T 0061a05</a>波先那！汝若長夜離我、我所、我慢繫著使，<a class='ref t' id='t0061a06' href='#t0061a06'>T 0061a06</a>斷其根本，如截多羅樹頭，於未來世永<a class='ref t' id='t0061a07' href='#t0061a07'>T 0061a07</a>不復起，云何面色諸根當有變異。」</p>
<p>時，舍利<a class='ref t' id='t0061a08' href='#t0061a08'>T 0061a08</a>弗即周匝扶持優波先那身出於窟外，優波<a class='ref t' id='t0061a09' href='#t0061a09'>T 0061a09</a>先那身中毒碎壞，如聚糠糟。</p>
<p>時，舍利弗即<a class='ref t' id='t0061a10' href='#t0061a10'>T 0061a10</a>說偈言：</p>
<a class='ref t' id='t0061a11' href='#t0061a11'>T 0061a11</a>
<blockquote class='gatha'>
<p>「久殖諸梵行，　　善修八聖道，<a class='ref t' id='t0061a12' href='#t0061a12'>T 0061a12</a><br>
　歡喜而捨壽，　　猶如棄毒鉢。<a class='ref t' id='t0061a13' href='#t0061a13'>T 0061a13</a><br>
　久殖諸梵行，　　善修八聖道，<a class='ref t' id='t0061a14' href='#t0061a14'>T 0061a14</a><br>
　歡喜而捨壽，　　如人重病愈。<a class='ref t' id='t0061a15' href='#t0061a15'>T 0061a15</a><br>
　久殖諸梵行，　　善修八聖道，<a class='ref t' id='t0061a16' href='#t0061a16'>T 0061a16</a><br>
　如出火燒宅，　　臨死無憂悔，<a class='ref t' id='t0061a17' href='#t0061a17'>T 0061a17</a><br>
　久殖諸梵行，　　善修八聖道，<a class='ref t' id='t0061a18' href='#t0061a18'>T 0061a18</a><br>
　以慧觀世間，　　猶如穢草木，<a class='ref t' id='t0061a19' href='#t0061a19'>T 0061a19</a><br>
　不復更求餘，　　餘亦不相續。」</p>
</blockquote>
<p><a class='ref t' id='t0061a20' href='#t0061a20'>T 0061a20</a>時，尊者舍利弗供養優波先那尸已，往詣佛<a class='ref t' id='t0061a21' href='#t0061a21'>T 0061a21</a>所，稽首禮足，退坐一面，白佛言：「世尊！尊<a class='ref t' id='t0061a22' href='#t0061a22'>T 0061a22</a>者優波先那有小惡毒蛇，如治眼籌，墮其<a class='ref t' id='t0061a23' href='#t0061a23'>T 0061a23</a>身上，其身即壞，如聚糠糟。」</p>
<p>佛告舍利弗：「若<a class='ref t' id='t0061a24' href='#t0061a24'>T 0061a24</a>優波先那誦此偈者，則不中毒，身亦不壞，<a class='ref t' id='t0061a25' href='#t0061a25'>T 0061a25</a>如聚糠糟。」</p>
<p>舍利弗白佛言：「世尊！誦何等偈？<a class='ref t' id='t0061a26' href='#t0061a26'>T 0061a26</a>何等辭句？」</p>
<p>佛即為舍利弗而說偈言：</p>
<a class='ref t' id='t0061a27' href='#t0061a27'>T 0061a27</a>
<blockquote class='gatha'>
<p>「常慈念於彼，　　堅固賴吒羅，<a class='ref t' id='t0061a28' href='#t0061a28'>T 0061a28</a><br>
　慈伊羅槃那，　　尸婆弗多羅，<a class='ref t' id='t0061a29' href='#t0061a29'>T 0061a29</a><br>
　欽婆羅上馬，　　亦慈迦拘吒，<a class='ref t' id='t0061b01' href='#t0061b01'>T 0061b01</a><br>
　及彼黑瞿曇，　　難徒跋難陀。<a class='ref t' id='t0061b02' href='#t0061b02'>T 0061b02</a><br>
　慈悲於無足，　　及以二足者，<a class='ref t' id='t0061b03' href='#t0061b03'>T 0061b03</a><br>
　四足與多足，　　亦悉起慈悲，<a class='ref t' id='t0061b04' href='#t0061b04'>T 0061b04</a><br>
　慈悲於諸龍，　　依於水陸者，<a class='ref t' id='t0061b05' href='#t0061b05'>T 0061b05</a><br>
　慈一切眾生，　　有量及無量，<a class='ref t' id='t0061b06' href='#t0061b06'>T 0061b06</a><br>
　安樂於一切，　　亦離煩惱生，<a class='ref t' id='t0061b07' href='#t0061b07'>T 0061b07</a><br>
　欲令一切賢，　　一切莫生惡。<a class='ref t' id='t0061b08' href='#t0061b08'>T 0061b08</a><br>
　常住蛇頭巖，　　眾惡不來集，<a class='ref t' id='t0061b09' href='#t0061b09'>T 0061b09</a><br>
　凶害惡毒蛇，　　能害眾生命，<a class='ref t' id='t0061b10' href='#t0061b10'>T 0061b10</a><br>
　如此真諦言，　　無上大師說，<a class='ref t' id='t0061b11' href='#t0061b11'>T 0061b11</a><br>
　我今誦習此，　　大師真實語，<a class='ref t' id='t0061b12' href='#t0061b12'>T 0061b12</a><br>
　一切諸惡毒，　　無能害我身。<a class='ref t' id='t0061b13' href='#t0061b13'>T 0061b13</a><br>
　貪欲瞋恚癡，　　世間之三毒，<a class='ref t' id='t0061b14' href='#t0061b14'>T 0061b14</a><br>
　如此三毒惡，　　永除名佛寶，<a class='ref t' id='t0061b15' href='#t0061b15'>T 0061b15</a><br>
　法寶滅眾毒，　　僧寶亦無餘，<a class='ref t' id='t0061b16' href='#t0061b16'>T 0061b16</a><br>
　破壞凶惡毒，　　攝受護善人，<a class='ref t' id='t0061b17' href='#t0061b17'>T 0061b17</a><br>
　佛破一切毒，　　汝蛇毒今破。」</p>
</blockquote>
<p><a class='ref t' id='t0061b18' href='#t0061b18'>T 0061b18</a>故說是呪術章句，所謂：</p>
<p><a class='ref t' id='t0061b19' href='#t0061b19'>T 0061b19</a><span class='dharani'>「塢躭婆隷　躭婆隷　<span class='t-gaiji'>航<!--gaiji,航,1[舟＊冗],2,3--></span>陸波婆躭陸　<span class='t-gaiji'>［木＊奈］<!--gaiji,,1[木＊奈],2&#x3B88;,3--></span><a class='ref t' id='t0061b20' href='#t0061b20'>T 0061b20</a>渧　肅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>渧　抧跋渧　文那移　三摩移<a class='ref t' id='t0061b21' href='#t0061b21'>T 0061b21</a>　檀諦　尼羅枳施　婆羅拘閇塢隷　塢娛隷」<a class='ref t' id='t0061b22' href='#t0061b22'>T 0061b22</a>悉波呵</span></p>
<p><a class='ref t' id='t0061b23' href='#t0061b23'>T 0061b23</a>「舍利弗！優波先那善男子爾時說此偈，說<a class='ref t' id='t0061b24' href='#t0061b24'>T 0061b24</a>此章句者，蛇毒不能中其身，身亦不壞，如<a class='ref t' id='t0061b25' href='#t0061b25'>T 0061b25</a>糠糟聚。」</p>
<p>舍利弗白佛言：「世尊！優婆先那<a class='ref t' id='t0061b26' href='#t0061b26'>T 0061b26</a>未曾聞此偈，未曾聞此呪術章句，世尊今<a class='ref t' id='t0061b27' href='#t0061b27'>T 0061b27</a>日說此，正為當來世耳。」</p>
<p>尊者舍利弗聞佛<a class='ref t' id='t0061b28' href='#t0061b28'>T 0061b28</a>所說，歡喜作禮而去。</p>
<a class='ref t' id='t0061b29' href='#t0061b29'>T 0061b29</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
