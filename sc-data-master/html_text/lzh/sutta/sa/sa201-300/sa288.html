<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa288' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 288</span><span class='mirror-right'>（二八八） 蘆</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0081a10' href='#t0081a10'>T 0081a10</a>園。</p>
<p>爾時，尊者舍利弗、尊者摩訶拘絺羅在<a class='ref t' id='t0081a11' href='#t0081a11'>T 0081a11</a>耆闍崛山。</p>
<p>爾時，尊者舍利弗晡時從禪覺，<a class='ref t' id='t0081a12' href='#t0081a12'>T 0081a12</a>詣尊者摩訶拘絺羅，共相問訊慶慰已，於<a class='ref t' id='t0081a13' href='#t0081a13'>T 0081a13</a>一面坐。語尊者摩訶拘絺羅：「欲有所問，寧<a class='ref t' id='t0081a14' href='#t0081a14'>T 0081a14</a>有閑暇見答與不？」</p>
<p>尊者摩訶拘絺羅語尊<a class='ref t' id='t0081a15' href='#t0081a15'>T 0081a15</a>者舍利弗言：「仁者且問，知者當答。」</p>
<p>尊者舍利<a class='ref t' id='t0081a16' href='#t0081a16'>T 0081a16</a>弗問尊者摩訶拘絺羅：「云何？尊者摩訶拘絺<a class='ref t' id='t0081a17' href='#t0081a17'>T 0081a17</a>羅，有老不？」</p>
<p>答言：「有。」</p>
<p>尊者舍利弗復問：「有死<a class='ref t' id='t0081a18' href='#t0081a18'>T 0081a18</a>不？」</p>
<p>答言：「有。」</p>
<p>復問：「云何？老死自作耶？為他作<a class='ref t' id='t0081a19' href='#t0081a19'>T 0081a19</a>耶？為自他作耶？為非自非他無因作耶？」</p>
<p>答<a class='ref t' id='t0081a20' href='#t0081a20'>T 0081a20</a>言：「尊者舍利弗！老死非自作、非他作、非自<a class='ref t' id='t0081a21' href='#t0081a21'>T 0081a21</a>他作、亦非非自他作無因作，然彼生緣故<a class='ref t' id='t0081a22' href='#t0081a22'>T 0081a22</a>有老死。」</p>
<p>「如是生、有、取、愛、受、觸、六入處、名色，<a class='ref t' id='t0081a23' href='#t0081a23'>T 0081a23</a>為自作、為他作、為自他作、為非自他無因<a class='ref t' id='t0081a24' href='#t0081a24'>T 0081a24</a>作？」</p>
<p>答言：「尊者舍利弗！名色非自作、非他作、<a class='ref t' id='t0081a25' href='#t0081a25'>T 0081a25</a>非自他作、非非自他作無因作，然彼名色緣<a class='ref t' id='t0081a26' href='#t0081a26'>T 0081a26</a>識生。」</p>
<p>復問：「彼識為自作、為他作、為自他<a class='ref t' id='t0081a27' href='#t0081a27'>T 0081a27</a>作、為非自非他無因作？」</p>
<p>答言：「尊者舍利弗！<a class='ref t' id='t0081a28' href='#t0081a28'>T 0081a28</a>彼識非自作、非他作、非自他作、非非自<a class='ref t' id='t0081a29' href='#t0081a29'>T 0081a29</a>他作無因作，然彼識緣名色生。」</p>
<p>尊者舍利<a class='ref t' id='t0081b01' href='#t0081b01'>T 0081b01</a>弗復問：「尊者摩訶拘絺羅！先言名色非自作、<a class='ref t' id='t0081b02' href='#t0081b02'>T 0081b02</a>非他作、非自他作、非非自他作無因作，然<a class='ref t' id='t0081b03' href='#t0081b03'>T 0081b03</a>彼名色緣識生，而今復言名色緣識，此義<a class='ref t' id='t0081b04' href='#t0081b04'>T 0081b04</a>云何？」</p>
<p>尊者摩訶拘絺羅答言：「今當說譬，如<a class='ref t' id='t0081b05' href='#t0081b05'>T 0081b05</a>智者因譬得解。譬如三蘆立於空地，展轉<a class='ref t' id='t0081b06' href='#t0081b06'>T 0081b06</a>相依，而得竪立，若去其一，二亦不立，<a class='ref t' id='t0081b07' href='#t0081b07'>T 0081b07</a>若去其二，一亦不立，展轉相依，而得竪立，<a class='ref t' id='t0081b08' href='#t0081b08'>T 0081b08</a>識緣名色亦復如是。展轉相依，而得生長。」</p>
<p><a class='ref t' id='t0081b09' href='#t0081b09'>T 0081b09</a>尊者舍利弗言：「善哉！善哉！尊者摩訶拘絺羅！<a class='ref t' id='t0081b10' href='#t0081b10'>T 0081b10</a>世尊聲聞中，智慧明達，善調無畏，見甘露<a class='ref t' id='t0081b11' href='#t0081b11'>T 0081b11</a>法，以甘露法具足身作證者，謂尊者摩訶拘<a class='ref t' id='t0081b12' href='#t0081b12'>T 0081b12</a>絺羅，乃有如是甚深義辯，種種難問，皆悉<a class='ref t' id='t0081b13' href='#t0081b13'>T 0081b13</a>能答，如無價寶珠，世所頂戴，我今頂戴尊<a class='ref t' id='t0081b14' href='#t0081b14'>T 0081b14</a>者摩訶拘絺羅亦復如是。我今於汝所，快<a class='ref t' id='t0081b15' href='#t0081b15'>T 0081b15</a>得善利，諸餘梵行數詣其所，亦得善利，以<a class='ref t' id='t0081b16' href='#t0081b16'>T 0081b16</a>彼尊者善說法故。我今以此尊者摩訶拘絺<a class='ref t' id='t0081b17' href='#t0081b17'>T 0081b17</a>羅所說法故，當以三十種讚歎稱揚隨喜。」</p>
<p><a class='ref t' id='t0081b18' href='#t0081b18'>T 0081b18</a>尊者摩訶拘絺羅說：「老死厭患、離欲、滅盡，是<a class='ref t' id='t0081b19' href='#t0081b19'>T 0081b19</a>名法師；說生、有、取、愛、受、觸、六入處、名色、識，厭<a class='ref t' id='t0081b20' href='#t0081b20'>T 0081b20</a>患、離欲、滅盡，是名法師；若比丘於老死厭<a class='ref t' id='t0081b21' href='#t0081b21'>T 0081b21</a>患、離欲、滅盡向，是名法師；乃至識厭患、離欲、<a class='ref t' id='t0081b22' href='#t0081b22'>T 0081b22</a>滅盡向，是名法師；若比丘於老死厭患、離<a class='ref t' id='t0081b23' href='#t0081b23'>T 0081b23</a>欲、滅盡，不起諸漏，心善解脫，是名法師；乃<a class='ref t' id='t0081b24' href='#t0081b24'>T 0081b24</a>至識厭患、離欲、滅盡，不起諸漏，心善解脫，<a class='ref t' id='t0081b25' href='#t0081b25'>T 0081b25</a>是名法師。」</p>
<p>尊者摩訶拘絺羅語尊者舍利<a class='ref t' id='t0081b26' href='#t0081b26'>T 0081b26</a>弗言：「善哉！善哉！於世尊聲聞中，智慧明達，<a class='ref t' id='t0081b27' href='#t0081b27'>T 0081b27</a>善調無畏，見甘露法，以甘露法具足身作<a class='ref t' id='t0081b28' href='#t0081b28'>T 0081b28</a>證者，謂尊者舍利弗，能作如是種種甚深正<a class='ref t' id='t0081b29' href='#t0081b29'>T 0081b29</a>智之問，猶如世間無價寶珠，人皆頂戴，汝今<a class='ref t' id='t0081c01' href='#t0081c01'>T 0081c01</a>如是，普為一切諸梵行者之所頂戴、恭敬、奉<a class='ref t' id='t0081c02' href='#t0081c02'>T 0081c02</a>事。我於今日快得善利，得與尊者共論<a class='ref t' id='t0081c03' href='#t0081c03'>T 0081c03</a>妙義。」</p>
<p>時，二正士更相隨喜，各還所住。</p>
<a class='ref t' id='t0081c04' href='#t0081c04'>T 0081c04</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
