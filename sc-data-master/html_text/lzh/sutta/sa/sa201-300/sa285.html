<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa285' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 285</span><span class='mirror-right'>（二八五） 佛縛</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0079c28' href='#t0079c28'>T 0079c28</a>獨園。</p>
<p>爾時，世尊告諸比丘：「我憶宿命未成<a class='ref t' id='t0079c29' href='#t0079c29'>T 0079c29</a>正覺時，獨一靜處，專精禪思，生如是念：<a class='ref t' id='t0080a01' href='#t0080a01'>T 0080a01</a>『世間難入，所謂若生、若老、若病、若死、若遷、<a class='ref t' id='t0080a02' href='#t0080a02'>T 0080a02</a>若受生，然諸眾生，生、老、死上及所依不如<a class='ref t' id='t0080a03' href='#t0080a03'>T 0080a03</a>實知。』</p>
<p>「我作是念：『何法有故生有？何法緣<a class='ref t' id='t0080a04' href='#t0080a04'>T 0080a04</a>故生有？』即正思惟，起無間等知，有有故生<a class='ref t' id='t0080a05' href='#t0080a05'>T 0080a05</a>有，有緣故生有。</p>
<p>「復思惟：『何法有故有有？何<a class='ref t' id='t0080a06' href='#t0080a06'>T 0080a06</a>法緣故有有？』即正思惟，如實無間等起知，取<a class='ref t' id='t0080a07' href='#t0080a07'>T 0080a07</a>有故有有，取緣故有有。</p>
<p>「又作是念：『取復何<a class='ref t' id='t0080a08' href='#t0080a08'>T 0080a08</a>緣、何法有故取有？何法緣故取有？』即正思惟，<a class='ref t' id='t0080a09' href='#t0080a09'>T 0080a09</a>如實無間等起知，取法味著、顧念、心縛，愛欲<a class='ref t' id='t0080a10' href='#t0080a10'>T 0080a10</a>增長；彼愛有故取有，愛故緣取，取緣有，有緣<a class='ref t' id='t0080a11' href='#t0080a11'>T 0080a11</a>生，生緣老、病、死、憂、悲、惱、苦。如是如是純大<a class='ref t' id='t0080a12' href='#t0080a12'>T 0080a12</a>苦聚集。</p>
<p>「諸比丘！於意云何？譬如緣膏油及<a class='ref t' id='t0080a13' href='#t0080a13'>T 0080a13</a>炷，燈明得燒，數增油、炷，彼燈明得久住不？」</p>
<p><a class='ref t' id='t0080a14' href='#t0080a14'>T 0080a14</a>答言：「如是，世尊！」</p>
<p>「如是，諸比丘！於色取味著、<a class='ref t' id='t0080a15' href='#t0080a15'>T 0080a15</a>顧念、愛縛，增長愛緣故取，取緣有，有緣生，<a class='ref t' id='t0080a16' href='#t0080a16'>T 0080a16</a>生緣老、病、死、憂、悲、惱、苦。如是如是純大苦<a class='ref t' id='t0080a17' href='#t0080a17'>T 0080a17</a>聚集。</p>
<p>「我時復作是念：『何法無故無此老、病、<a class='ref t' id='t0080a18' href='#t0080a18'>T 0080a18</a>死？何法滅故老、病、死滅？』即正思惟，起如<a class='ref t' id='t0080a19' href='#t0080a19'>T 0080a19</a>實無間等，無生則無老、病、死，生滅故，則老、病、<a class='ref t' id='t0080a20' href='#t0080a20'>T 0080a20</a>死滅。</p>
<p>「復作是念：『何法無故無生？何法滅故<a class='ref t' id='t0080a21' href='#t0080a21'>T 0080a21</a>生滅？』即正思惟，起如實無間等，有無故生<a class='ref t' id='t0080a22' href='#t0080a22'>T 0080a22</a>無，有滅故生滅。</p>
<p>「又復思惟：『何法無故有無？何<a class='ref t' id='t0080a23' href='#t0080a23'>T 0080a23</a>法滅故有滅？』即正思惟，生如實無間等觀，取<a class='ref t' id='t0080a24' href='#t0080a24'>T 0080a24</a>無故有無，取滅故有滅。</p>
<p>「又作是念：『何法無<a class='ref t' id='t0080a25' href='#t0080a25'>T 0080a25</a>故取無？何法滅故取滅？』即正思惟，生如實<a class='ref t' id='t0080a26' href='#t0080a26'>T 0080a26</a>無間等觀，所取法無常、生滅、離欲、滅盡、捨離，<a class='ref t' id='t0080a27' href='#t0080a27'>T 0080a27</a>心不顧念，心不縛著，愛則滅，彼愛滅故取<a class='ref t' id='t0080a28' href='#t0080a28'>T 0080a28</a>滅，取滅故有滅，有滅故生滅，生滅故老、病、死、<a class='ref t' id='t0080a29' href='#t0080a29'>T 0080a29</a>憂、悲、惱、苦滅，如是如是純大苦聚滅。</p>
<p>「諸比<a class='ref t' id='t0080b01' href='#t0080b01'>T 0080b01</a>丘！於意云何？譬如油、炷然燈，若不增油治<a class='ref t' id='t0080b02' href='#t0080b02'>T 0080b02</a>炷，非彼燈明未來不生、盡、磨滅耶？」</p>
<p>比丘白<a class='ref t' id='t0080b03' href='#t0080b03'>T 0080b03</a>佛：「如是，世尊！」</p>
<p>「如是，諸比丘！於所取法<a class='ref t' id='t0080b04' href='#t0080b04'>T 0080b04</a>觀察無常、生滅、離欲、滅盡、捨離，心不顧念，<a class='ref t' id='t0080b05' href='#t0080b05'>T 0080b05</a>心不縛著，愛則滅，愛滅則取滅，乃至純大苦<a class='ref t' id='t0080b06' href='#t0080b06'>T 0080b06</a>聚滅。」</p>
<p>佛說此經已，諸比丘聞佛所說，歡喜<a class='ref t' id='t0080b07' href='#t0080b07'>T 0080b07</a>奉行。</p>
<a class='ref t' id='t0080b08' href='#t0080b08'>T 0080b08</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
