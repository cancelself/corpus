<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1005' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1005</span><span class='mirror-right'>（一〇〇五） 義利</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0263a29' href='#t0263a29'>T 0263a29</a>孤獨園。</p>
<p>時，有天子，容色絕妙，於後夜時來<a class='ref t' id='t0263b01' href='#t0263b01'>T 0263b01</a>詣佛所，稽首佛足，退坐一面。身諸光明遍<a class='ref t' id='t0263b02' href='#t0263b02'>T 0263b02</a>照祇樹給孤獨園。</p>
<p>時，彼天子說偈問佛：</p>
<a class='ref t' id='t0263b03' href='#t0263b03'>T 0263b03</a>
<blockquote class='gatha'>
<p>「何等人之物，　　何名第一伴，<a class='ref t' id='t0263b04' href='#t0263b04'>T 0263b04</a><br>
　以何而活命，　　眾生何處依。」</p>
</blockquote>
<p><a class='ref t' id='t0263b05' href='#t0263b05'>T 0263b05</a>爾時，世尊說偈答言：</p>
<a class='ref t' id='t0263b06' href='#t0263b06'>T 0263b06</a>
<blockquote class='gatha'>
<p>「田宅眾生有，　　賢妻第一伴，<a class='ref t' id='t0263b07' href='#t0263b07'>T 0263b07</a><br>
　飲食已存命，　　業為眾生依。」</p>
</blockquote>
<p><a class='ref t' id='t0263b08' href='#t0263b08'>T 0263b08</a>時，彼天子復說偈言：</p>
<a class='ref t' id='t0263b09' href='#t0263b09'>T 0263b09</a>
<blockquote class='gatha'>
<p>「久見婆羅門，　　逮得般涅槃，<a class='ref t' id='t0263b10' href='#t0263b10'>T 0263b10</a><br>
　一切怖已過，　　永超世恩愛。」</p>
</blockquote>
<p><a class='ref t' id='t0263b11' href='#t0263b11'>T 0263b11</a>時，彼天子聞佛所說，歡喜隨喜，稽首佛足，即<a class='ref t' id='t0263b12' href='#t0263b12'>T 0263b12</a>沒不現。</p>
<a class='ref t' id='t0263b13' href='#t0263b13'>T 0263b13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
