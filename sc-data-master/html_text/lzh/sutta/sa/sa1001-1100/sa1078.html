<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1078' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1078</span><span class='mirror-right'>（一〇七八） 散倒吒</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0281c04' href='#t0281c04'>T 0281c04</a>竹園。</p>
<p>時，有異比丘，於夜明相出時，出搨補<a class='ref t' id='t0281c05' href='#t0281c05'>T 0281c05</a>河邊，脫衣著岸邊，入水洗浴。浴已上岸，<a class='ref t' id='t0281c06' href='#t0281c06'>T 0281c06</a>被一衣，待身乾。</p>
<p>時，有一天子放身光明，普<a class='ref t' id='t0281c07' href='#t0281c07'>T 0281c07</a>照搨補河側，語比丘言：「汝少出家，鮮白髮<a class='ref t' id='t0281c08' href='#t0281c08'>T 0281c08</a>黑，年始盛美，應習五欲，莊嚴瓔珞，塗香華<a class='ref t' id='t0281c09' href='#t0281c09'>T 0281c09</a>鬘，五樂自娛，而於是時，違親背俗，悲泣別<a class='ref t' id='t0281c10' href='#t0281c10'>T 0281c10</a>離，剃除鬚髮，著袈裟衣，正信非家，出家學<a class='ref t' id='t0281c11' href='#t0281c11'>T 0281c11</a>道。如何捨現前樂，而求非時之利？」</p>
<p>比丘<a class='ref t' id='t0281c12' href='#t0281c12'>T 0281c12</a>答言：「我不捨現前樂求非時樂，我今乃是<a class='ref t' id='t0281c13' href='#t0281c13'>T 0281c13</a>捨非時樂得現前樂。」</p>
<p>天問比丘：「云何捨非<a class='ref t' id='t0281c14' href='#t0281c14'>T 0281c14</a>時樂得現前樂？」</p>
<p>比丘答言：「如世尊說，非時<a class='ref t' id='t0281c15' href='#t0281c15'>T 0281c15</a>之欲，少味多苦，少利多難。我今於現法中，<a class='ref t' id='t0281c16' href='#t0281c16'>T 0281c16</a>已離熾然，不待時節，能自通達，現前觀察，<a class='ref t' id='t0281c17' href='#t0281c17'>T 0281c17</a>緣自知覺。如是，天子！是名捨非時樂得現<a class='ref t' id='t0281c18' href='#t0281c18'>T 0281c18</a>前樂。」</p>
<p>天復問比丘：「云何復是如來所說，非<a class='ref t' id='t0281c19' href='#t0281c19'>T 0281c19</a>時之欲，少樂多苦？云何復是如來所說，現法<a class='ref t' id='t0281c20' href='#t0281c20'>T 0281c20</a>利樂，乃至緣自覺知？」</p>
<p>比丘答言：「我年少出<a class='ref t' id='t0281c21' href='#t0281c21'>T 0281c21</a>家，不能廣宣如來所說正法、律儀。世尊近<a class='ref t' id='t0281c22' href='#t0281c22'>T 0281c22</a>在迦蘭陀竹園。汝可往詣如來，問其所疑，<a class='ref t' id='t0281c23' href='#t0281c23'>T 0281c23</a>如世尊說，隨憶受持。」</p>
<p>天子復言：「比丘！於如<a class='ref t' id='t0281c24' href='#t0281c24'>T 0281c24</a>來所，有諸力天眾多圍遶，我先無問，未易<a class='ref t' id='t0281c25' href='#t0281c25'>T 0281c25</a>可詣。比丘！汝若能為先白世尊者，我可<a class='ref t' id='t0281c26' href='#t0281c26'>T 0281c26</a>隨往。」</p>
<p>比丘答言：「當為汝去！」</p>
<p>天白比丘：「唯然，<a class='ref t' id='t0281c27' href='#t0281c27'>T 0281c27</a>尊者！我隨後來。」</p>
<p>時，彼比丘往詣佛所，稽首<a class='ref t' id='t0281c28' href='#t0281c28'>T 0281c28</a>禮足，退住一面，以向天子往反問答具白<a class='ref t' id='t0281c29' href='#t0281c29'>T 0281c29</a>世尊：「今者，世尊！彼天子誠實言者須臾應至，<a class='ref t' id='t0282a01' href='#t0282a01'>T 0282a01</a>不誠實者自當不來。」</p>
<p>時，彼天子遙語比丘：<a class='ref t' id='t0282a02' href='#t0282a02'>T 0282a02</a>「我已在此，我已在此。」</p>
<p>爾時，世尊即說偈言：</p>
<a class='ref t' id='t0282a03' href='#t0282a03'>T 0282a03</a>
<blockquote class='gatha'>
<p>「眾生隨愛想，　　以愛想而住，<a class='ref t' id='t0282a04' href='#t0282a04'>T 0282a04</a><br>
　以不知愛故，　　則為死方便。」</p>
</blockquote>
<p><a class='ref t' id='t0282a05' href='#t0282a05'>T 0282a05</a>佛告天子：「汝解此偈者，便可發問。」</p>
<p>天子白<a class='ref t' id='t0282a06' href='#t0282a06'>T 0282a06</a>佛：「不解，世尊！不解，善逝！」佛復說偈而告天<a class='ref t' id='t0282a07' href='#t0282a07'>T 0282a07</a>子曰：</p>
<a class='ref t' id='t0282a08' href='#t0282a08'>T 0282a08</a>
<blockquote class='gatha'>
<p>「若知所愛者，　　不於彼生愛，<a class='ref t' id='t0282a09' href='#t0282a09'>T 0282a09</a><br>
　彼此無所有，　　他人莫能說。」</p>
</blockquote>
<p><a class='ref t' id='t0282a10' href='#t0282a10'>T 0282a10</a>佛告天子：「汝解此義者，便可發問。」</p>
<p>天子白<a class='ref t' id='t0282a11' href='#t0282a11'>T 0282a11</a>佛：「不解，世尊！不解，善逝！」</p>
<p>佛復說偈言：</p>
<a class='ref t' id='t0282a12' href='#t0282a12'>T 0282a12</a>
<blockquote class='gatha'>
<p>「見等勝劣者，　　則有言論生，<a class='ref t' id='t0282a13' href='#t0282a13'>T 0282a13</a><br>
　三事不傾動，　　則無軟中上。」</p>
</blockquote>
<p><a class='ref t' id='t0282a14' href='#t0282a14'>T 0282a14</a>佛告天子：「解此義者，則可發問。」</p>
<p>天子白佛：<a class='ref t' id='t0282a15' href='#t0282a15'>T 0282a15</a>「不解，世尊！不解，善逝！」</p>
<p>佛復說偈言：</p>
<a class='ref t' id='t0282a16' href='#t0282a16'>T 0282a16</a>
<blockquote class='gatha'>
<p>「斷愛及名色，　　除慢無所繫，<a class='ref t' id='t0282a17' href='#t0282a17'>T 0282a17</a><br>
　寂滅息瞋恚，　　離結絕悕望，<a class='ref t' id='t0282a18' href='#t0282a18'>T 0282a18</a><br>
　不見於人天，　　此世及他世。」</p>
</blockquote>
<p><a class='ref t' id='t0282a19' href='#t0282a19'>T 0282a19</a>佛告天子：「解此義者，乃可發問。」</p>
<p>天子白佛：<a class='ref t' id='t0282a20' href='#t0282a20'>T 0282a20</a>「已解，世尊！已解，善逝！」</p>
<p>佛說此經已，彼天子<a class='ref t' id='t0282a21' href='#t0282a21'>T 0282a21</a>聞佛所說，歡喜隨喜，即沒不現。</p>
<a class='ref t' id='t0282a22' href='#t0282a22'>T 0282a22</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
