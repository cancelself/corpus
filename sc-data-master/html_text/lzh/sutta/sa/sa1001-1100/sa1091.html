<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1091' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1091</span><span class='mirror-right'>（一〇九一） 求德</span></h1>
</header>
<p>如是我聞：</p>
<p>一時，佛住王舍城毘婆羅<a class='ref t' id='t0286a03' href='#t0286a03'>T 0286a03</a>山七葉樹林石室中。</p>
<p>時，有尊者瞿低迦，住<a class='ref t' id='t0286a04' href='#t0286a04'>T 0286a04</a>王舍城仙人山側黑石室中，獨一思惟，不<a class='ref t' id='t0286a05' href='#t0286a05'>T 0286a05</a>放逸行，修自饒益，時受意解脫身作證，數數<a class='ref t' id='t0286a06' href='#t0286a06'>T 0286a06</a>退轉；一、二、三、四、五、六反退，還復得，時受意解<a class='ref t' id='t0286a07' href='#t0286a07'>T 0286a07</a>脫身作證，尋復退轉。</p>
<p>彼尊者瞿低迦作是念：<a class='ref t' id='t0286a08' href='#t0286a08'>T 0286a08</a>「我獨一靜處思惟，不放逸行，精勤修習，以自饒<a class='ref t' id='t0286a09' href='#t0286a09'>T 0286a09</a>益，時受意解脫身作證，而復數數退轉；乃至<a class='ref t' id='t0286a10' href='#t0286a10'>T 0286a10</a>六反，猶復退轉。我今當以刀自殺，莫令第<a class='ref t' id='t0286a11' href='#t0286a11'>T 0286a11</a>七退轉。」</p>
<p>時，魔波旬作是念：「沙門瞿曇住王舍<a class='ref t' id='t0286a12' href='#t0286a12'>T 0286a12</a>城毘婆羅山側七葉樹林石窟中，有弟子瞿<a class='ref t' id='t0286a13' href='#t0286a13'>T 0286a13</a>低迦住王舍城仙人山側黑石室中，獨一靜<a class='ref t' id='t0286a14' href='#t0286a14'>T 0286a14</a>處，專精思惟，得時受意解脫身作證，六反退<a class='ref t' id='t0286a15' href='#t0286a15'>T 0286a15</a>轉，而復還得。彼作是念：『我已六反退，而復還<a class='ref t' id='t0286a16' href='#t0286a16'>T 0286a16</a>得，莫令我第七退轉，我寧以刀自殺，莫令<a class='ref t' id='t0286a17' href='#t0286a17'>T 0286a17</a>第七退轉。』若彼比丘以刀自殺者，莫令自殺，<a class='ref t' id='t0286a18' href='#t0286a18'>T 0286a18</a>出我境界去，我今當往告彼大師。」</p>
<p>爾時，波<a class='ref t' id='t0286a19' href='#t0286a19'>T 0286a19</a>旬執琉璃柄琵琶，詣世尊所，鼓絃說偈：</p>
<a class='ref t' id='t0286a20' href='#t0286a20'>T 0286a20</a>
<blockquote class='gatha'>
<p>「大智大方便，　　自在大神力，<a class='ref t' id='t0286a21' href='#t0286a21'>T 0286a21</a><br>
　得熾然弟子，　　而今欲取死。<a class='ref t' id='t0286a22' href='#t0286a22'>T 0286a22</a><br>
　大牟尼當制，　　勿令其自殺，<a class='ref t' id='t0286a23' href='#t0286a23'>T 0286a23</a><br>
　何聞佛世尊，　　正法律聲聞。<a class='ref t' id='t0286a24' href='#t0286a24'>T 0286a24</a><br>
　學其所不得，　　而取於命終。」</p>
</blockquote>
<p><a class='ref t' id='t0286a25' href='#t0286a25'>T 0286a25</a>時，魔說此偈已，世尊說偈答言：</p>
<a class='ref t' id='t0286a26' href='#t0286a26'>T 0286a26</a>
<blockquote class='gatha'>
<p>「波旬放逸種，　　以自事故來，<a class='ref t' id='t0286a27' href='#t0286a27'>T 0286a27</a><br>
　堅固具足士，　　常住妙禪定。<a class='ref t' id='t0286a28' href='#t0286a28'>T 0286a28</a><br>
　晝夜勤精進，　　不顧於性命，<a class='ref t' id='t0286a29' href='#t0286a29'>T 0286a29</a><br>
　見三有可畏，　　斷除彼愛欲。<a class='ref t' id='t0286b01' href='#t0286b01'>T 0286b01</a><br>
　已摧伏魔軍，　　瞿低般涅槃，<a class='ref t' id='t0286b02' href='#t0286b02'>T 0286b02</a><br>
　波旬心憂惱，　　琵琶落於地。<a class='ref t' id='t0286b03' href='#t0286b03'>T 0286b03</a><br>
　內懷憂慼已，　　即沒而不現。」</p>
</blockquote>
<p><a class='ref t' id='t0286b04' href='#t0286b04'>T 0286b04</a>爾時，世尊告諸比丘：「汝等當來，共至仙人山<a class='ref t' id='t0286b05' href='#t0286b05'>T 0286b05</a>側黑石室所，觀瞿低迦比丘以刀自殺。」</p>
<p>爾時，<a class='ref t' id='t0286b06' href='#t0286b06'>T 0286b06</a>世尊與眾多比丘往至仙人山側黑石室中，<a class='ref t' id='t0286b07' href='#t0286b07'>T 0286b07</a>見瞿低迦比丘殺身在地，告諸比丘：「汝等<a class='ref t' id='t0286b08' href='#t0286b08'>T 0286b08</a>見此瞿低迦比丘殺身在地不？」</p>
<p>諸比丘白<a class='ref t' id='t0286b09' href='#t0286b09'>T 0286b09</a>佛：「唯然，已見，世尊！」</p>
<p>佛告比丘：「汝等見瞿低<a class='ref t' id='t0286b10' href='#t0286b10'>T 0286b10</a>迦比丘周匝遶身黑闇烟起，充滿四方不？」</p>
<p>比<a class='ref t' id='t0286b11' href='#t0286b11'>T 0286b11</a>丘白佛：「已見，世尊！」</p>
<p>佛告比丘：「此是惡魔波<a class='ref t' id='t0286b12' href='#t0286b12'>T 0286b12</a>旬於瞿低迦善男子身側，周匝求其識神，<a class='ref t' id='t0286b13' href='#t0286b13'>T 0286b13</a>然比丘瞿低迦以不住心，執刀自殺。」</p>
<p>爾時，<a class='ref t' id='t0286b14' href='#t0286b14'>T 0286b14</a>世尊為瞿低迦比丘受第一記。</p>
<p>爾時，波旬而<a class='ref t' id='t0286b15' href='#t0286b15'>T 0286b15</a>說偈言：</p>
<a class='ref t' id='t0286b16' href='#t0286b16'>T 0286b16</a>
<blockquote class='gatha'>
<p>「上下及諸方，　　遍求彼識神，<a class='ref t' id='t0286b17' href='#t0286b17'>T 0286b17</a><br>
　都不見其處，　　瞿低何所之？」</p>
</blockquote>
<p><a class='ref t' id='t0286b18' href='#t0286b18'>T 0286b18</a>爾時，世尊復說偈言：</p>
<a class='ref t' id='t0286b19' href='#t0286b19'>T 0286b19</a>
<blockquote class='gatha'>
<p>「如是堅固士，　　一切無所求，<a class='ref t' id='t0286b20' href='#t0286b20'>T 0286b20</a><br>
　拔恩愛根本，　　瞿低般涅槃。」</p>
</blockquote>
<p><a class='ref t' id='t0286b21' href='#t0286b21'>T 0286b21</a>佛說此經已，諸比丘聞佛所說，歡喜奉行。</p>
<a class='ref t' id='t0286b22' href='#t0286b22'>T 0286b22</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
