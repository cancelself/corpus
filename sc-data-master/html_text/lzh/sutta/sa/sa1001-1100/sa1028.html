<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1028' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1028</span><span class='mirror-right'>（一〇二八） 疾病</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0268b28' href='#t0268b28'>T 0268b28</a>孤獨園。時，有眾多比丘集於伽梨隸講堂。<a class='ref t' id='t0268b29' href='#t0268b29'>T 0268b29</a>時，多有比丘疾病。</p>
<p>爾時，世尊晡時從禪覺，<a class='ref t' id='t0268b30' href='#t0268b30'>T 0268b30</a>往至伽梨隸講堂，於大眾前敷座而坐。<a class='ref t' id='t0268c01' href='#t0268c01'>T 0268c01</a>坐已，告諸比丘：「當正念正智以待時，是則<a class='ref t' id='t0268c02' href='#t0268c02'>T 0268c02</a>為我隨順之教。比丘！云何為正念？謂比丘<a class='ref t' id='t0268c03' href='#t0268c03'>T 0268c03</a>內身身觀念處，精勤方便，正念正智，調伏世<a class='ref t' id='t0268c04' href='#t0268c04'>T 0268c04</a>間貪憂；外身身觀念處、內外身身觀念處，內<a class='ref t' id='t0268c05' href='#t0268c05'>T 0268c05</a>受、外受、內外受，內心、外心、內外心，內法、外法、<a class='ref t' id='t0268c06' href='#t0268c06'>T 0268c06</a>內外法法觀念處，精勤方便，正念正智，調<a class='ref t' id='t0268c07' href='#t0268c07'>T 0268c07</a>伏世間貪憂，是名比丘正憶念。</p>
<p>「云何正智？謂<a class='ref t' id='t0268c08' href='#t0268c08'>T 0268c08</a>比丘若來若去，正知而住，瞻視觀察，屈<a class='ref t' id='t0268c09' href='#t0268c09'>T 0268c09</a>申俯仰，執持衣鉢，行、住、坐、臥、眠、覺，乃至五<a class='ref t' id='t0268c10' href='#t0268c10'>T 0268c10</a>十、六十，依語默正智行。比丘！是名正智。</p>
<p>「如是，<a class='ref t' id='t0268c11' href='#t0268c11'>T 0268c11</a>比丘！正念正智住者能起樂受，有因緣，非<a class='ref t' id='t0268c12' href='#t0268c12'>T 0268c12</a>無因緣。云何因緣？謂緣於身，作是思惟：『我<a class='ref t' id='t0268c13' href='#t0268c13'>T 0268c13</a>此身無常、有為、心因緣生；樂受亦無常、有為、<a class='ref t' id='t0268c14' href='#t0268c14'>T 0268c14</a>心因緣生。』身及樂受觀察無常，觀察生滅，<a class='ref t' id='t0268c15' href='#t0268c15'>T 0268c15</a>觀察離欲，觀察滅盡，觀察捨彼，觀察身及<a class='ref t' id='t0268c16' href='#t0268c16'>T 0268c16</a>樂受無常，乃至捨已，若於身及樂受貪欲使<a class='ref t' id='t0268c17' href='#t0268c17'>T 0268c17</a>者永不復使。</p>
<p>「如是，正念正智生苦受因緣，<a class='ref t' id='t0268c18' href='#t0268c18'>T 0268c18</a>非不因緣。云何為因緣？如是緣身，作是思<a class='ref t' id='t0268c19' href='#t0268c19'>T 0268c19</a>惟：『我此身無常、有為、心因緣生；苦受亦無常、<a class='ref t' id='t0268c20' href='#t0268c20'>T 0268c20</a>有為、心因緣生。』身及苦受觀察無常，乃至捨，<a class='ref t' id='t0268c21' href='#t0268c21'>T 0268c21</a>於此及苦受瞋恚所使，永不復使。</p>
<p>「如是，正<a class='ref t' id='t0268c22' href='#t0268c22'>T 0268c22</a>念正智生不苦不樂受因緣，非不因緣。云<a class='ref t' id='t0268c23' href='#t0268c23'>T 0268c23</a>何因緣？謂身因緣，作是思惟：『我此身無常、有<a class='ref t' id='t0268c24' href='#t0268c24'>T 0268c24</a>為、心因緣生；彼不苦不樂受亦無常、有為、心<a class='ref t' id='t0268c25' href='#t0268c25'>T 0268c25</a>因緣生。』彼身及不苦不樂受觀察無常，乃至<a class='ref t' id='t0268c26' href='#t0268c26'>T 0268c26</a>捨，若所有身及不苦不樂受無明使使，使永<a class='ref t' id='t0268c27' href='#t0268c27'>T 0268c27</a>不復使。多聞聖弟子如是觀者，於色厭離，<a class='ref t' id='t0268c28' href='#t0268c28'>T 0268c28</a>於受、想、行、識厭離，厭離已離欲，離欲已解<a class='ref t' id='t0268c29' href='#t0268c29'>T 0268c29</a>脫，解脫知見：『我生已盡，梵行已立，所作已<a class='ref t' id='t0268c30' href='#t0268c30'>T 0268c30</a>作，自知不受後有。』」</p>
<p>爾時，世尊即說偈言：</p>
<a class='ref t' id='t0269a01' href='#t0269a01'>T 0269a01</a>
<blockquote class='gatha'>
<p>「樂覺所覺時，　　莫能知樂覺，<a class='ref t' id='t0269a02' href='#t0269a02'>T 0269a02</a><br>
　貪欲使所使，　　不見於出離。<a class='ref t' id='t0269a03' href='#t0269a03'>T 0269a03</a><br>
　苦受所覺時，　　莫能知苦受，<a class='ref t' id='t0269a04' href='#t0269a04'>T 0269a04</a><br>
　瞋恚使所使，　　不見出離道。<a class='ref t' id='t0269a05' href='#t0269a05'>T 0269a05</a><br>
　不苦不樂受，　　等正覺所說，<a class='ref t' id='t0269a06' href='#t0269a06'>T 0269a06</a><br>
　彼亦不能知，　　終不度彼岸。<a class='ref t' id='t0269a07' href='#t0269a07'>T 0269a07</a><br>
　若比丘精勤，　　正智不傾動，<a class='ref t' id='t0269a08' href='#t0269a08'>T 0269a08</a><br>
　於彼一切受，　　黠慧能悉知。<a class='ref t' id='t0269a09' href='#t0269a09'>T 0269a09</a><br>
　能知諸受已，　　現法盡諸漏，<a class='ref t' id='t0269a10' href='#t0269a10'>T 0269a10</a><br>
　依慧而命終，　　涅槃不墮數。」</p>
</blockquote>
<p><a class='ref t' id='t0269a11' href='#t0269a11'>T 0269a11</a>佛說此經已，諸比丘聞佛所說，歡喜奉行。</p>
<a class='ref t' id='t0269a12' href='#t0269a12'>T 0269a12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
