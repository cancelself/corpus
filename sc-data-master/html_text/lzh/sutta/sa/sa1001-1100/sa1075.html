<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1075' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1075</span><span class='mirror-right'>（一〇七五） 陀驃</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0279c15' href='#t0279c15'>T 0279c15</a>竹園。</p>
<p>時，有陀驃摩羅子，舊住王舍城，典知<a class='ref t' id='t0279c16' href='#t0279c16'>T 0279c16</a>眾僧飲食，床座隨次差請，不令越次。</p>
<p>時，有<a class='ref t' id='t0279c17' href='#t0279c17'>T 0279c17</a>慈地比丘，頻三過次得麤食處，食時辛苦，<a class='ref t' id='t0279c18' href='#t0279c18'>T 0279c18</a>作是念：「怪哉！大苦！陀驃摩羅子比丘有情<a class='ref t' id='t0279c19' href='#t0279c19'>T 0279c19</a>故，以麤食惱我，令我食時極苦，我當云<a class='ref t' id='t0279c20' href='#t0279c20'>T 0279c20</a>何為其作不饒益事？」</p>
<p>時，慈地比丘有姊妹比<a class='ref t' id='t0279c21' href='#t0279c21'>T 0279c21</a>丘尼，名蜜多羅，住王舍城王園比丘尼眾<a class='ref t' id='t0279c22' href='#t0279c22'>T 0279c22</a>中。蜜多羅比丘尼來詣慈地比丘，稽首禮足，<a class='ref t' id='t0279c23' href='#t0279c23'>T 0279c23</a>於一面住。慈地比丘不顧眄，不與語。蜜多<a class='ref t' id='t0279c24' href='#t0279c24'>T 0279c24</a>羅比丘尼語慈地比丘：「阿梨！何故不見顧<a class='ref t' id='t0279c25' href='#t0279c25'>T 0279c25</a>眄，不共言語？」</p>
<p>慈地比丘言：「陀驃摩羅子比<a class='ref t' id='t0279c26' href='#t0279c26'>T 0279c26</a>丘數以麤食惱我，令我食時極苦，汝復棄<a class='ref t' id='t0279c27' href='#t0279c27'>T 0279c27</a>我。」</p>
<p>比丘尼言：「當如何？」</p>
<p>慈地比丘言：「汝可至<a class='ref t' id='t0279c28' href='#t0279c28'>T 0279c28</a>世尊所，白言：『世尊！陀驃摩羅子比丘非法不<a class='ref t' id='t0279c29' href='#t0279c29'>T 0279c29</a>類，共我作非梵行波羅夷罪。』我當證言：『如<a class='ref t' id='t0280a01' href='#t0280a01'>T 0280a01</a>是。世尊！如妹所說。』」</p>
<p>比丘尼言：「阿梨！我當云<a class='ref t' id='t0280a02' href='#t0280a02'>T 0280a02</a>何於梵行比丘所，以波羅夷謗？」</p>
<p>慈地比丘<a class='ref t' id='t0280a03' href='#t0280a03'>T 0280a03</a>言：「汝若不如是者，我與汝絕，不復來往言<a class='ref t' id='t0280a04' href='#t0280a04'>T 0280a04</a>語、共相瞻視。」</p>
<p>時，比丘尼須臾默念，而作是言：<a class='ref t' id='t0280a05' href='#t0280a05'>T 0280a05</a>「阿梨！欲令我爾，當從其教。」</p>
<p>慈地比丘言：<a class='ref t' id='t0280a06' href='#t0280a06'>T 0280a06</a>「汝且待我先至世尊所，汝隨後來。」</p>
<p>時，慈地比<a class='ref t' id='t0280a07' href='#t0280a07'>T 0280a07</a>丘即往稽首，禮世尊足，退住一面。蜜多羅<a class='ref t' id='t0280a08' href='#t0280a08'>T 0280a08</a>比丘尼即隨後至，稽首佛足，退住一面，白<a class='ref t' id='t0280a09' href='#t0280a09'>T 0280a09</a>佛言：「世尊！一何不善不類陀驃摩羅子！於<a class='ref t' id='t0280a10' href='#t0280a10'>T 0280a10</a>我所作非梵行波羅夷罪。」</p>
<p>慈地比丘復白佛<a class='ref t' id='t0280a11' href='#t0280a11'>T 0280a11</a>言：「如妹所說，我先亦知。」</p>
<p>爾時，陀驃摩羅<a class='ref t' id='t0280a12' href='#t0280a12'>T 0280a12</a>子比丘即在彼大眾中。</p>
<p>爾時，世尊告陀驃摩<a class='ref t' id='t0280a13' href='#t0280a13'>T 0280a13</a>羅子比丘：「汝聞此語不？」</p>
<p>陀驃摩羅子比丘<a class='ref t' id='t0280a14' href='#t0280a14'>T 0280a14</a>言：「已聞，世尊！」</p>
<p>佛告陀驃摩羅子比丘：「汝今云<a class='ref t' id='t0280a15' href='#t0280a15'>T 0280a15</a>何？」</p>
<p>陀驃摩羅子白佛：「如世尊所知，如善逝<a class='ref t' id='t0280a16' href='#t0280a16'>T 0280a16</a>所知。」</p>
<p>佛告陀驃摩羅子：「汝言如世尊所知，<a class='ref t' id='t0280a17' href='#t0280a17'>T 0280a17</a>今非是時，汝今憶念，當言憶念；不憶念，<a class='ref t' id='t0280a18' href='#t0280a18'>T 0280a18</a>當言不憶念。」</p>
<p>陀驃摩羅子言：「我不自憶念。」</p>
<p><a class='ref t' id='t0280a19' href='#t0280a19'>T 0280a19</a>爾時，尊者羅睺羅住於佛後，執扇扇佛，白<a class='ref t' id='t0280a20' href='#t0280a20'>T 0280a20</a>佛言：「世尊！不善不類是比丘尼言：『尊者陀<a class='ref t' id='t0280a21' href='#t0280a21'>T 0280a21</a>驃摩羅子共我作非梵行。』慈地比丘言：『如<a class='ref t' id='t0280a22' href='#t0280a22'>T 0280a22</a>是，世尊！我先已知，如<span class='corr' title='[姝→妹]'>妹</span>所說。』」</p>
<p>佛告羅睺羅：<a class='ref t' id='t0280a23' href='#t0280a23'>T 0280a23</a>「我今問汝，隨意答我。若蜜多羅比丘尼來<a class='ref t' id='t0280a24' href='#t0280a24'>T 0280a24</a>語我言：『世尊！不善不類羅睺羅，共我作非<a class='ref t' id='t0280a25' href='#t0280a25'>T 0280a25</a>梵行波羅夷罪。』慈地比丘復白我言：『如是，世<a class='ref t' id='t0280a26' href='#t0280a26'>T 0280a26</a>尊！如<span class='corr' title='[姝→妹]'>妹</span>所說，我先亦知』者，汝當云何？」</p>
<p>羅睺<a class='ref t' id='t0280a27' href='#t0280a27'>T 0280a27</a>羅白佛：「世尊！我若憶念，當言憶念；不憶念，<a class='ref t' id='t0280a28' href='#t0280a28'>T 0280a28</a>當言不憶念。」</p>
<p>佛言：「羅睺羅！愚癡人汝尚得<a class='ref t' id='t0280a29' href='#t0280a29'>T 0280a29</a>作此語，陀驃摩羅子清淨比丘何以不得<a class='ref t' id='t0280b01' href='#t0280b01'>T 0280b01</a>作如是語？」</p>
<p>爾時，世尊告諸比丘：「於陀驃摩<a class='ref t' id='t0280b02' href='#t0280b02'>T 0280b02</a>羅子比丘當憶念，蜜多羅比丘尼當以自言<a class='ref t' id='t0280b03' href='#t0280b03'>T 0280b03</a>滅，慈地比丘僧當極善呵諫教誡：『汝云何<a class='ref t' id='t0280b04' href='#t0280b04'>T 0280b04</a>見？何處見？汝何因往見？』」世尊如是教已，從<a class='ref t' id='t0280b05' href='#t0280b05'>T 0280b05</a>座起，入室坐禪。</p>
<p>爾時，諸比丘於陀驃摩羅<a class='ref t' id='t0280b06' href='#t0280b06'>T 0280b06</a>子比丘憶念，蜜多羅比丘尼與自言滅，慈<a class='ref t' id='t0280b07' href='#t0280b07'>T 0280b07</a>地比丘極善呵諫教誡言：「汝云何見？何處見？<a class='ref t' id='t0280b08' href='#t0280b08'>T 0280b08</a>何因往見？」</p>
<p>如是諫時，彼作是言：「彼陀驃摩<a class='ref t' id='t0280b09' href='#t0280b09'>T 0280b09</a>羅子不作非梵行，不犯波羅夷，然陀驃摩<a class='ref t' id='t0280b10' href='#t0280b10'>T 0280b10</a>羅子比丘三以麤惡食恐怖，令我食時辛<a class='ref t' id='t0280b11' href='#t0280b11'>T 0280b11</a>苦。我於陀驃摩羅子比丘愛恚癡怖，故作<a class='ref t' id='t0280b12' href='#t0280b12'>T 0280b12</a>是說，然陀驃摩羅子清淨無罪。」</p>
<p>爾時，世尊晡<a class='ref t' id='t0280b13' href='#t0280b13'>T 0280b13</a>時從禪覺，至大眾前敷座而坐。諸比丘白<a class='ref t' id='t0280b14' href='#t0280b14'>T 0280b14</a>佛言：「世尊！我等於陀驃摩羅子比丘所憶<a class='ref t' id='t0280b15' href='#t0280b15'>T 0280b15</a>念持，蜜多羅比丘尼與自言滅，慈地比丘極<a class='ref t' id='t0280b16' href='#t0280b16'>T 0280b16</a>善呵諫，乃至彼言：『陀驃摩羅子清淨無罪。』」</p>
<p>爾<a class='ref t' id='t0280b17' href='#t0280b17'>T 0280b17</a>時，世尊告諸比丘：「云何愚癡？以因飲食故，<a class='ref t' id='t0280b18' href='#t0280b18'>T 0280b18</a>知而妄語。」爾時，世尊即說偈言：</p>
<a class='ref t' id='t0280b19' href='#t0280b19'>T 0280b19</a>
<blockquote class='gatha'>
<p>「若能捨一法，　　知而故妄語，<a class='ref t' id='t0280b20' href='#t0280b20'>T 0280b20</a><br>
　不計於後世，　　無惡而不為。<a class='ref t' id='t0280b21' href='#t0280b21'>T 0280b21</a><br>
　寧食熱鐵丸，　　如熾然炭火，<a class='ref t' id='t0280b22' href='#t0280b22'>T 0280b22</a><br>
　不以犯禁戒，　　而食僧信施。」</p>
</blockquote>
<p><a class='ref t' id='t0280b23' href='#t0280b23'>T 0280b23</a>佛說此經已，諸比丘聞佛所說，歡喜奉<a class='ref t' id='t0280b24' href='#t0280b24'>T 0280b24</a>行。</p>
<a class='ref t' id='t0280b25' href='#t0280b25'>T 0280b25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
