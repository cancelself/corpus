<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1034' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1034</span><span class='mirror-right'>（一〇三四） 長壽</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0270a19' href='#t0270a19'>T 0270a19</a>竹園。</p>
<p>時，有長壽童子，是樹提長者孫子，身<a class='ref t' id='t0270a20' href='#t0270a20'>T 0270a20</a>嬰重病。</p>
<p>爾時，世尊聞長壽童子身嬰重病，<a class='ref t' id='t0270a21' href='#t0270a21'>T 0270a21</a>晨朝著衣持鉢，入王舍城乞食，次第到長<a class='ref t' id='t0270a22' href='#t0270a22'>T 0270a22</a>壽童子舍。長壽童子遙見世尊，扶床欲起……<a class='ref t' id='t0270a23' href='#t0270a23'>T 0270a23</a>乃至說三受，如叉摩修多羅廣說，乃至「病苦<a class='ref t' id='t0270a24' href='#t0270a24'>T 0270a24</a>但增無損。是故，童子！當如是學：『於佛不壞<a class='ref t' id='t0270a25' href='#t0270a25'>T 0270a25</a>淨，於法、僧不壞淨，聖戒成就。』當如是學。」</p>
<p>童<a class='ref t' id='t0270a26' href='#t0270a26'>T 0270a26</a>子白佛言：「世尊！如世尊說四不壞淨，我今<a class='ref t' id='t0270a27' href='#t0270a27'>T 0270a27</a>悉有，我常於佛不壞淨，於法、僧不壞淨，<a class='ref t' id='t0270a28' href='#t0270a28'>T 0270a28</a>聖戒成就。」</p>
<p>佛告童子：「汝當依四不壞淨，於<a class='ref t' id='t0270a29' href='#t0270a29'>T 0270a29</a>上修習六明分想。何等為六？謂一切行無常<a class='ref t' id='t0270b01' href='#t0270b01'>T 0270b01</a>想、無常苦想、苦無我想、觀食想、一切世間<a class='ref t' id='t0270b02' href='#t0270b02'>T 0270b02</a>不可樂想、死想。」</p>
<p>童子白佛言：「如世尊說，依<a class='ref t' id='t0270b03' href='#t0270b03'>T 0270b03</a>四不壞淨，修習六明分想，我今悉有。然我<a class='ref t' id='t0270b04' href='#t0270b04'>T 0270b04</a>作是念：『我命終後，不知我祖父樹提長者當<a class='ref t' id='t0270b05' href='#t0270b05'>T 0270b05</a>云何？』」</p>
<p>爾時，樹提長者語長壽童子言：「汝於<a class='ref t' id='t0270b06' href='#t0270b06'>T 0270b06</a>我所，故念且停。汝今且聽世尊說法，思惟<a class='ref t' id='t0270b07' href='#t0270b07'>T 0270b07</a>憶念，可得長夜福利安樂饒益。」</p>
<p>時，長壽童<a class='ref t' id='t0270b08' href='#t0270b08'>T 0270b08</a>子言：「我於一切諸行當作無常想、無常苦<a class='ref t' id='t0270b09' href='#t0270b09'>T 0270b09</a>想、苦無我想、觀食想、一切世間不可樂想、死<a class='ref t' id='t0270b10' href='#t0270b10'>T 0270b10</a>想，常現在前。」</p>
<p>佛告童子：「汝今自記斯陀含<a class='ref t' id='t0270b11' href='#t0270b11'>T 0270b11</a>果。」</p>
<p>長壽童子白佛言：「世尊！唯願世尊住我<a class='ref t' id='t0270b12' href='#t0270b12'>T 0270b12</a>舍食。」爾時世尊默然而許。</p>
<p>長壽童子即辦種<a class='ref t' id='t0270b13' href='#t0270b13'>T 0270b13</a>種淨美飲食，恭敬供養。世尊食已，復為童<a class='ref t' id='t0270b14' href='#t0270b14'>T 0270b14</a>子種種說法，示、教、照、喜已，從坐起而去。</p>
<a class='ref t' id='t0270b15' href='#t0270b15'>T 0270b15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
