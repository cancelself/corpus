<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1025' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1025</span><span class='mirror-right'>（一〇二五） 疾病</span></h1>
</header>
<p>如是我聞：</p>
<p>一時，佛住舍衛國祇樹<a class='ref t' id='t0267c08' href='#t0267c08'>T 0267c08</a>給孤獨園。時，有異比丘年少新學，於此法、<a class='ref t' id='t0267c09' href='#t0267c09'>T 0267c09</a>律出家未久，少知識，獨一客旅，無人供給，<a class='ref t' id='t0267c10' href='#t0267c10'>T 0267c10</a>住邊聚落客僧房中，疾病困篤。</p>
<p>時，有眾多比<a class='ref t' id='t0267c11' href='#t0267c11'>T 0267c11</a>丘詣佛所，稽首禮足，却坐一面，白佛言：「世<a class='ref t' id='t0267c12' href='#t0267c12'>T 0267c12</a>尊！有一比丘年少新學，乃至疾病困篤，住<a class='ref t' id='t0267c13' href='#t0267c13'>T 0267c13</a>邊聚落客僧房中。有是病比丘多死無活。<a class='ref t' id='t0267c14' href='#t0267c14'>T 0267c14</a>善哉！世尊！往彼住處，以哀愍故！」</p>
<p>爾時，世尊<a class='ref t' id='t0267c15' href='#t0267c15'>T 0267c15</a>默然而許。即日晡時從禪覺，至彼住處。</p>
<p>彼<a class='ref t' id='t0267c16' href='#t0267c16'>T 0267c16</a>病比丘遙見世尊，扶床欲起。</p>
<p>佛告比丘：「息<a class='ref t' id='t0267c17' href='#t0267c17'>T 0267c17</a>臥勿起！云何？比丘！苦患寧可忍不？……」如前差<a class='ref t' id='t0267c18' href='#t0267c18'>T 0267c18</a>摩迦修多羅廣說如是三受，乃至「病苦但增<a class='ref t' id='t0267c19' href='#t0267c19'>T 0267c19</a>不損。」</p>
<p>佛告病比丘：「我今問汝，隨意答我。<a class='ref t' id='t0267c20' href='#t0267c20'>T 0267c20</a>汝得無變悔耶？」</p>
<p>病比丘白佛：「實有變悔。<a class='ref t' id='t0267c21' href='#t0267c21'>T 0267c21</a>世尊！」</p>
<p>佛告病比丘：「汝得無犯戒耶？」</p>
<p>病比丘<a class='ref t' id='t0267c22' href='#t0267c22'>T 0267c22</a>白佛言：「世尊！實不犯戒。」</p>
<p>佛告病比丘：「汝若<a class='ref t' id='t0267c23' href='#t0267c23'>T 0267c23</a>不犯戒，何為變悔？」</p>
<p>病比丘白佛：「世尊！我年<a class='ref t' id='t0267c24' href='#t0267c24'>T 0267c24</a>幼稚出家未久，於過人法勝妙知見未有<a class='ref t' id='t0267c25' href='#t0267c25'>T 0267c25</a>所得，我作是念：『命終之時，知生何處？』故生<a class='ref t' id='t0267c26' href='#t0267c26'>T 0267c26</a>變悔。」</p>
<p>佛告比丘：「我今問汝，隨意答我。云何？<a class='ref t' id='t0267c27' href='#t0267c27'>T 0267c27</a>比丘！有眼故有眼識耶？」</p>
<p>比丘白佛：「如是，<a class='ref t' id='t0267c28' href='#t0267c28'>T 0267c28</a>世尊！」</p>
<p>復問：「比丘！於意云何？有眼識故有<a class='ref t' id='t0267c29' href='#t0267c29'>T 0267c29</a>眼觸、眼觸因緣生內受，若苦、若樂、不苦不樂<a class='ref t' id='t0268a01' href='#t0268a01'>T 0268a01</a>耶？」</p>
<p>比丘白佛：「如是，世尊！」耳、鼻、舌、身、意亦如<a class='ref t' id='t0268a02' href='#t0268a02'>T 0268a02</a>是說。</p>
<p>「云何？比丘！若無眼則無眼識耶？」</p>
<p>比丘<a class='ref t' id='t0268a03' href='#t0268a03'>T 0268a03</a>白佛：「如是，世尊！」</p>
<p>復問：「比丘！若無眼識則<a class='ref t' id='t0268a04' href='#t0268a04'>T 0268a04</a>無眼觸耶？若無眼觸，則無<span class='corr' title='[限→眼]'>眼</span>觸因緣生內<a class='ref t' id='t0268a05' href='#t0268a05'>T 0268a05</a>受，若苦、若樂、不苦不樂耶？」</p>
<p>比丘白佛：「如是，<a class='ref t' id='t0268a06' href='#t0268a06'>T 0268a06</a>世尊！」耳、鼻、舌、身、意亦如是說。</p>
<p>「是故，比丘！當<a class='ref t' id='t0268a07' href='#t0268a07'>T 0268a07</a>善思惟如是法，得善命終，後世亦善。」爾<a class='ref t' id='t0268a08' href='#t0268a08'>T 0268a08</a>時，世尊為病比丘種種說法，示、教、照、喜已，從<a class='ref t' id='t0268a09' href='#t0268a09'>T 0268a09</a>坐起去。</p>
<p>時，病比丘，世尊去後，尋即命終。臨<a class='ref t' id='t0268a10' href='#t0268a10'>T 0268a10</a>命終時，諸根喜悅，顏貌清淨，膚色鮮白。</p>
<p>時，眾<a class='ref t' id='t0268a11' href='#t0268a11'>T 0268a11</a>多比丘詣佛所，稽首禮足，退坐一面，白佛<a class='ref t' id='t0268a12' href='#t0268a12'>T 0268a12</a>言：「世尊！彼年少比丘疾病困篤，尊者今已命<a class='ref t' id='t0268a13' href='#t0268a13'>T 0268a13</a>終。當命終時，諸根喜悅，顏貌清淨，膚色鮮<a class='ref t' id='t0268a14' href='#t0268a14'>T 0268a14</a>白。云何？世尊！如是比丘當生何處？云何受<a class='ref t' id='t0268a15' href='#t0268a15'>T 0268a15</a>生？後世云何？」</p>
<p>佛告諸比丘：「彼命過比丘是真<a class='ref t' id='t0268a16' href='#t0268a16'>T 0268a16</a>寶物，聞我說法，分明解了，於法無畏，得般<a class='ref t' id='t0268a17' href='#t0268a17'>T 0268a17</a>涅槃，汝等但當供養舍利。」</p>
<p>世尊爾時為彼<a class='ref t' id='t0268a18' href='#t0268a18'>T 0268a18</a>比丘受第一記。</p>
<p>佛說此經已，諸比丘聞<a class='ref t' id='t0268a19' href='#t0268a19'>T 0268a19</a>佛所說，歡喜奉行。</p>
<a class='ref t' id='t0268a20' href='#t0268a20'>T 0268a20</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
