<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1070' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1070</span><span class='mirror-right'>（一〇七〇） 年少</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0277c20' href='#t0277c20'>T 0277c20</a>孤獨園。</p>
<p>時，有眾多比丘集供養堂，悉共作<a class='ref t' id='t0277c21' href='#t0277c21'>T 0277c21</a>衣。時，有一年少比丘！出家未久，初入法、律，<a class='ref t' id='t0277c22' href='#t0277c22'>T 0277c22</a>不欲營助諸比丘作衣。</p>
<p>時，眾多比丘詣世<a class='ref t' id='t0277c23' href='#t0277c23'>T 0277c23</a>尊所，稽首禮足，退坐一面，白佛言：「世尊！時，<a class='ref t' id='t0277c24' href='#t0277c24'>T 0277c24</a>有眾多比丘集供養堂，為作衣故。有一年<a class='ref t' id='t0277c25' href='#t0277c25'>T 0277c25</a>少比丘，出家未久，始入法、律，不欲營助諸<a class='ref t' id='t0277c26' href='#t0277c26'>T 0277c26</a>比丘作衣。」</p>
<p>爾時，世尊問彼比丘：「汝實不欲<a class='ref t' id='t0277c27' href='#t0277c27'>T 0277c27</a>營助諸比丘作衣耶？」</p>
<p>彼比丘白佛言：「世尊！<a class='ref t' id='t0277c28' href='#t0277c28'>T 0277c28</a>隨我所能，當力營助。」</p>
<p>爾時，世尊知彼比丘<a class='ref t' id='t0277c29' href='#t0277c29'>T 0277c29</a>心之所念，告諸比丘：「汝等莫與是年少比<a class='ref t' id='t0278a01' href='#t0278a01'>T 0278a01</a>丘語。所以者何？是比丘得四增心法，正受<a class='ref t' id='t0278a02' href='#t0278a02'>T 0278a02</a>現法安樂住，不勤而得。若彼本心所為，剃鬚<a class='ref t' id='t0278a03' href='#t0278a03'>T 0278a03</a>髮，著袈裟衣，出家學道，增進修學，現法自<a class='ref t' id='t0278a04' href='#t0278a04'>T 0278a04</a>知作證：『我生已盡，梵行已立，所作已作，自<a class='ref t' id='t0278a05' href='#t0278a05'>T 0278a05</a>知不受後有。』」爾時，世尊即說偈言：</p>
<a class='ref t' id='t0278a06' href='#t0278a06'>T 0278a06</a>
<blockquote class='gatha'>
<p>「非下劣方便，　　薄德少智慧，<a class='ref t' id='t0278a07' href='#t0278a07'>T 0278a07</a><br>
　正向於涅槃，　　免脫煩惱鏁。<a class='ref t' id='t0278a08' href='#t0278a08'>T 0278a08</a><br>
　此賢年少者，　　逮得上士處，<a class='ref t' id='t0278a09' href='#t0278a09'>T 0278a09</a><br>
　離欲心解脫，　　涅槃不復生。<a class='ref t' id='t0278a10' href='#t0278a10'>T 0278a10</a><br>
　持此最後身，　　摧伏眾魔軍。」</p>
</blockquote>
<p><a class='ref t' id='t0278a11' href='#t0278a11'>T 0278a11</a>佛說此經已，諸比丘聞佛所說，歡喜奉行。</p>
<a class='ref t' id='t0278a12' href='#t0278a12'>T 0278a12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
