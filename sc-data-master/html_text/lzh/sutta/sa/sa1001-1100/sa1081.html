<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1081' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1081</span><span class='mirror-right'>（一〇八一） 苦子</span></h1>
</header>
<a class='ref t' id='t-juan39' href='#t-juan39'>T -juan39</a>　<a class='ref t' id='t0283a16' href='#t0283a16'>T 0283a16</a><a class='ref t' id='t0283a17' href='#t0283a17'>T 0283a17</a>
<p class='suttainfo'><span class='t-juanname'>雜阿含經卷第三十九</span><br>
<a class='ref t' id='t0283a18' href='#t0283a18'>T 0283a18</a><a class='ref t' id='t0283a19' href='#t0283a19'>T 0283a19</a><span class='scribe'>宋天竺三藏求那跋陀羅譯</span></p>
<p><a class='ref t' id='t0283a20' href='#t0283a20'>T 0283a20</a>如是我聞：</p>
<p>一時，佛住波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>國鹿<a class='ref t' id='t0283a21' href='#t0283a21'>T 0283a21</a>野苑中。</p>
<p>爾時，世尊晨朝著衣持鉢，入波羅<a class='ref t' id='t0283a22' href='#t0283a22'>T 0283a22</a><span class='t-gaiji'>［木＊奈］<!--gaiji,,1[木＊奈],2&#x3B88;,3--></span>城乞食。時，有異比丘著衣持鉢，入城<a class='ref t' id='t0283a23' href='#t0283a23'>T 0283a23</a>乞食，於其路邊，住一樹下，起不善覺，以<a class='ref t' id='t0283a24' href='#t0283a24'>T 0283a24</a>依惡貪。</p>
<p>爾時，世尊見彼比丘住一樹下，以<a class='ref t' id='t0283a25' href='#t0283a25'>T 0283a25</a>生不善覺，依惡貪嗜，而告之曰：「比丘！比<a class='ref t' id='t0283a26' href='#t0283a26'>T 0283a26</a>丘！莫種苦種，而發熏生臭，汁漏流出。若<a class='ref t' id='t0283a27' href='#t0283a27'>T 0283a27</a>比丘種苦種子，自發生臭，汁漏流出者，欲<a class='ref t' id='t0283a28' href='#t0283a28'>T 0283a28</a>令蛆蠅不競集者，無有是處！」</p>
<p>時，彼比丘<a class='ref t' id='t0283a29' href='#t0283a29'>T 0283a29</a>作是念：「世尊知我心之惡念。」即生恐怖，身<a class='ref t' id='t0283b01' href='#t0283b01'>T 0283b01</a>毛皆竪。</p>
<p>爾時，世尊入城乞食畢，還精舍，舉<a class='ref t' id='t0283b02' href='#t0283b02'>T 0283b02</a>衣鉢，洗足已，入室坐禪。晡時從禪覺，至於<a class='ref t' id='t0283b03' href='#t0283b03'>T 0283b03</a>僧中，於眾前敷座而坐，告諸比丘：「我今晨<a class='ref t' id='t0283b04' href='#t0283b04'>T 0283b04</a>朝著衣持鉢，入城乞食，見一比丘住於樹<a class='ref t' id='t0283b05' href='#t0283b05'>T 0283b05</a>下，以生不善覺，依惡貪嗜。我時見已，即告<a class='ref t' id='t0283b06' href='#t0283b06'>T 0283b06</a>之言：『比丘！比丘！莫種苦種，發熏生臭，惡汁<a class='ref t' id='t0283b07' href='#t0283b07'>T 0283b07</a>流出。若有比丘種苦種子，發熏生臭，惡汁<a class='ref t' id='t0283b08' href='#t0283b08'>T 0283b08</a>流出，蛆蠅不集，無有是處！』時，彼比丘即思<a class='ref t' id='t0283b09' href='#t0283b09'>T 0283b09</a>念：『佛已知我心之所念。』慚愧恐怖，心驚毛<a class='ref t' id='t0283b10' href='#t0283b10'>T 0283b10</a>竪，隨路而去。」</p>
<p>時，有異比丘從坐起，整衣<a class='ref t' id='t0283b11' href='#t0283b11'>T 0283b11</a>服，偏袒右肩，合掌白佛：「世尊！云何苦種？云<a class='ref t' id='t0283b12' href='#t0283b12'>T 0283b12</a>何生臭？云何汁流？云何蛆蠅？」</p>
<p>佛告比丘：「忿<a class='ref t' id='t0283b13' href='#t0283b13'>T 0283b13</a>怒煩怨，名曰苦種。五欲功德，名為生臭。於<a class='ref t' id='t0283b14' href='#t0283b14'>T 0283b14</a>六觸入處不攝律儀，是名汁流。謂觸入處<a class='ref t' id='t0283b15' href='#t0283b15'>T 0283b15</a>不攝已，貪、憂、諸惡不善心競生，是名蛆蠅。」<a class='ref t' id='t0283b16' href='#t0283b16'>T 0283b16</a>爾時，世尊即說偈言：</p>
<a class='ref t' id='t0283b17' href='#t0283b17'>T 0283b17</a>
<blockquote class='gatha'>
<p>「耳目不防護，　　貪欲從是生，<a class='ref t' id='t0283b18' href='#t0283b18'>T 0283b18</a><br>
　是名為苦種。　　生臭汁潛流，<a class='ref t' id='t0283b19' href='#t0283b19'>T 0283b19</a><br>
　諸覺觀氣味，　　依於惡貪嗜，<a class='ref t' id='t0283b20' href='#t0283b20'>T 0283b20</a><br>
　聚落及空處，　　若於晝若夜，<a class='ref t' id='t0283b21' href='#t0283b21'>T 0283b21</a><br>
　遠離修梵行，　　究竟於苦邊，<a class='ref t' id='t0283b22' href='#t0283b22'>T 0283b22</a><br>
　若內心寂靜，　　決定諦明了。<a class='ref t' id='t0283b23' href='#t0283b23'>T 0283b23</a><br>
　臥覺常安樂，　　諸惡蛆蠅滅，<a class='ref t' id='t0283b24' href='#t0283b24'>T 0283b24</a><br>
　正士所習近，　　善說賢聖路。<a class='ref t' id='t0283b25' href='#t0283b25'>T 0283b25</a><br>
　了知八正道，　　不還更受身。」</p>
</blockquote>
<p><a class='ref t' id='t0283b26' href='#t0283b26'>T 0283b26</a>佛說此經已，諸比丘聞佛所說，歡喜奉行。</p>
<a class='ref t' id='t0283b27' href='#t0283b27'>T 0283b27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
