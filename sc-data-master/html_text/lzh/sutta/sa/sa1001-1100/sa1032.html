<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1032' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1032</span><span class='mirror-right'>（一〇三二） 給孤獨</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0269c09' href='#t0269c09'>T 0269c09</a>孤獨園。</p>
<p>爾時，尊者舍利弗聞給孤獨長者身<a class='ref t' id='t0269c10' href='#t0269c10'>T 0269c10</a>遭苦患。聞已，語尊者阿難：「知不？給孤獨長<a class='ref t' id='t0269c11' href='#t0269c11'>T 0269c11</a>者身遭苦患，當共往看。」尊者阿難默然而<a class='ref t' id='t0269c12' href='#t0269c12'>T 0269c12</a>許。</p>
<p>時，尊者舍利弗與尊者阿難共詣給孤<a class='ref t' id='t0269c13' href='#t0269c13'>T 0269c13</a>獨長者舍。長者遙見尊者舍利弗，扶床欲<a class='ref t' id='t0269c14' href='#t0269c14'>T 0269c14</a>起……乃至說三種受，如叉摩修多羅廣說，「身<a class='ref t' id='t0269c15' href='#t0269c15'>T 0269c15</a>諸苦患轉增無損。」</p>
<p>尊者舍利弗告長者言：<a class='ref t' id='t0269c16' href='#t0269c16'>T 0269c16</a>「當如是學：『不著眼，不依眼界生貪欲識；<a class='ref t' id='t0269c17' href='#t0269c17'>T 0269c17</a>不著耳、鼻、舌、身，意亦不著，不依意界生<a class='ref t' id='t0269c18' href='#t0269c18'>T 0269c18</a>貪欲識。不著色，不依色界生貪欲識；不<a class='ref t' id='t0269c19' href='#t0269c19'>T 0269c19</a>著聲、香、味、觸、法，不依法界生貪欲識。不<a class='ref t' id='t0269c20' href='#t0269c20'>T 0269c20</a>著於地界，不依地界生貪欲識；不著於<a class='ref t' id='t0269c21' href='#t0269c21'>T 0269c21</a>水、火、風、空、識界，不依識界生貪欲識。不<a class='ref t' id='t0269c22' href='#t0269c22'>T 0269c22</a>著色陰，不依色陰生貪欲識；不著受、<a class='ref t' id='t0269c23' href='#t0269c23'>T 0269c23</a>想、行、識陰，不依識陰生貪欲識。』」</p>
<p>時，給孤獨<a class='ref t' id='t0269c24' href='#t0269c24'>T 0269c24</a>長者悲歎流淚。尊者阿難告長者言：「汝今怯<a class='ref t' id='t0269c25' href='#t0269c25'>T 0269c25</a>劣耶？」</p>
<p>長者白阿難：「不怯劣也。我自顧念，<a class='ref t' id='t0269c26' href='#t0269c26'>T 0269c26</a>奉佛以來二十餘年，未聞尊者舍利弗說<a class='ref t' id='t0269c27' href='#t0269c27'>T 0269c27</a>深妙法，如今所聞。」</p>
<p>尊者舍利弗告長者言：<a class='ref t' id='t0269c28' href='#t0269c28'>T 0269c28</a>「我亦久來未嘗為諸長者說如是法。」</p>
<p>長者<a class='ref t' id='t0269c29' href='#t0269c29'>T 0269c29</a>白尊者舍利弗：「有居家白衣，有勝信、勝念、<a class='ref t' id='t0270a01' href='#t0270a01'>T 0270a01</a>勝樂，不聞深法，而生退沒。善哉！尊者舍利<a class='ref t' id='t0270a02' href='#t0270a02'>T 0270a02</a>弗！當為居家白衣說深妙法，以哀愍故！<a class='ref t' id='t0270a03' href='#t0270a03'>T 0270a03</a>尊者舍利弗！今於此食。」尊者舍利弗等默然<a class='ref t' id='t0270a04' href='#t0270a04'>T 0270a04</a>受請。</p>
<p>即設種種淨美飲食，恭敬供養。食已，<a class='ref t' id='t0270a05' href='#t0270a05'>T 0270a05</a>復為長者種種說法，示、教、照、喜；示、教、照、喜<a class='ref t' id='t0270a06' href='#t0270a06'>T 0270a06</a>已，即從坐起而去。</p>
<a class='ref t' id='t0270a07' href='#t0270a07'>T 0270a07</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
