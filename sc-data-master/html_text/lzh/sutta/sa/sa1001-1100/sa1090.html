<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1090' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1090</span><span class='mirror-right'>（一〇九〇） 無所為</span></h1>
</header>
<p>如是我聞：</p>
<p>一時，佛住王舍城毘婆羅<a class='ref t' id='t0285c07' href='#t0285c07'>T 0285c07</a>山七葉樹林石室中。</p>
<p>爾時，世尊夜起露地，或<a class='ref t' id='t0285c08' href='#t0285c08'>T 0285c08</a>坐或經行。至後夜時，洗足入室，安身臥息，右<a class='ref t' id='t0285c09' href='#t0285c09'>T 0285c09</a>脇著地，足足相累，繫念明相，正念正智，作<a class='ref t' id='t0285c10' href='#t0285c10'>T 0285c10</a>起覺想。</p>
<p>時，魔波旬作是念：「沙門瞿曇住王舍<a class='ref t' id='t0285c11' href='#t0285c11'>T 0285c11</a>城毘婆羅山七葉樹林石室中，夜起露地若<a class='ref t' id='t0285c12' href='#t0285c12'>T 0285c12</a>坐若行，至後夜時，洗足入室而坐，右脇臥息，<a class='ref t' id='t0285c13' href='#t0285c13'>T 0285c13</a>足足相累，繫念明相，正念正智，作起覺想。<a class='ref t' id='t0285c14' href='#t0285c14'>T 0285c14</a>我今當往，為作留難。」化作年少，往住佛前，<a class='ref t' id='t0285c15' href='#t0285c15'>T 0285c15</a>而說偈言：</p>
<a class='ref t' id='t0285c16' href='#t0285c16'>T 0285c16</a>
<blockquote class='gatha'>
<p>「為因我故眠，　　為是後邊故，<a class='ref t' id='t0285c17' href='#t0285c17'>T 0285c17</a><br>
　多有錢財寶，　　何故守空閑？<a class='ref t' id='t0285c18' href='#t0285c18'>T 0285c18</a><br>
　獨一無等侶，　　而著於睡眠。」</p>
</blockquote>
<p><a class='ref t' id='t0285c19' href='#t0285c19'>T 0285c19</a>爾時，世尊作是念：「惡魔波旬欲作嬈亂。」即<a class='ref t' id='t0285c20' href='#t0285c20'>T 0285c20</a>說偈言：</p>
<a class='ref t' id='t0285c21' href='#t0285c21'>T 0285c21</a>
<blockquote class='gatha'>
<p>「不因汝故眠，　　非為最後邊，<a class='ref t' id='t0285c22' href='#t0285c22'>T 0285c22</a><br>
　亦無多錢財，　　唯集無憂寶。<a class='ref t' id='t0285c23' href='#t0285c23'>T 0285c23</a><br>
　哀愍世間故，　　右脇而臥息，<a class='ref t' id='t0285c24' href='#t0285c24'>T 0285c24</a><br>
　覺亦不疑惑，　　眠亦不恐怖。<a class='ref t' id='t0285c25' href='#t0285c25'>T 0285c25</a><br>
　若晝若復夜，　　無增亦無損，<a class='ref t' id='t0285c26' href='#t0285c26'>T 0285c26</a><br>
　為哀眾生眠，　　故無有損減。<a class='ref t' id='t0285c27' href='#t0285c27'>T 0285c27</a><br>
　正復以百槍，　　貫身常掘動，<a class='ref t' id='t0285c28' href='#t0285c28'>T 0285c28</a><br>
　猶得安隱眠，　　已離內槍故。」</p>
</blockquote>
<p><a class='ref t' id='t0285c29' href='#t0285c29'>T 0285c29</a>時，魔波旬作是念：「沙門瞿曇已知我心。」內<a class='ref t' id='t0286a01' href='#t0286a01'>T 0286a01</a>懷憂慼，即沒不現。</p>
<a class='ref t' id='t0286a02' href='#t0286a02'>T 0286a02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
