<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1080' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1080</span><span class='mirror-right'>（一〇八〇） 慚愧根</span></h1>
</header>
<p>如是我聞：</p>
<p>一時，佛住波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>國仙人<a class='ref t' id='t0282c19' href='#t0282c19'>T 0282c19</a>住處鹿野苑中。</p>
<p>爾時，世尊晨朝著衣持鉢，<a class='ref t' id='t0282c20' href='#t0282c20'>T 0282c20</a>入波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>城乞食。</p>
<p>時，有異比丘以不住心，<a class='ref t' id='t0282c21' href='#t0282c21'>T 0282c21</a>其心惑亂，不攝諸根，晨朝著衣持鉢，入<a class='ref t' id='t0282c22' href='#t0282c22'>T 0282c22</a>波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>城乞食。是比丘遙見世尊，見已，攝<a class='ref t' id='t0282c23' href='#t0282c23'>T 0282c23</a>持諸根，端視而行。世尊見是比丘攝持諸<a class='ref t' id='t0282c24' href='#t0282c24'>T 0282c24</a>根，端視而行，見已入城。乞食畢，還精舍，舉<a class='ref t' id='t0282c25' href='#t0282c25'>T 0282c25</a>衣鉢，洗足已，入室坐禪。晡時從禪覺，入僧<a class='ref t' id='t0282c26' href='#t0282c26'>T 0282c26</a>中，敷坐具，於大眾前坐，告諸比丘：「我今<a class='ref t' id='t0282c27' href='#t0282c27'>T 0282c27</a>晨朝著衣持鉢，入波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>城乞食，見有<a class='ref t' id='t0282c28' href='#t0282c28'>T 0282c28</a>比丘！以不住心、惑亂心，諸根放散，亦持衣<a class='ref t' id='t0282c29' href='#t0282c29'>T 0282c29</a>鉢入城乞食，彼遙見我，即自斂攝竟，為是<a class='ref t' id='t0283a01' href='#t0283a01'>T 0283a01</a>誰？」</p>
<p>時，彼比丘從座起，整衣服，到於佛前，偏<a class='ref t' id='t0283a02' href='#t0283a02'>T 0283a02</a>袒右肩，合掌白佛：「世尊！我於晨朝入城乞<a class='ref t' id='t0283a03' href='#t0283a03'>T 0283a03</a>食，其心惑亂，不攝諸根行，遙見世尊，即自<a class='ref t' id='t0283a04' href='#t0283a04'>T 0283a04</a>斂心，攝持諸根。」</p>
<p>佛告比丘：「善哉！善哉！汝見<a class='ref t' id='t0283a05' href='#t0283a05'>T 0283a05</a>我已，能自斂心，攝持諸根。比丘！是法應當<a class='ref t' id='t0283a06' href='#t0283a06'>T 0283a06</a>如是。若見比丘，亦應自攝持。若復見比<a class='ref t' id='t0283a07' href='#t0283a07'>T 0283a07</a>丘尼、優婆塞、優婆夷，亦當如是攝持諸根，<a class='ref t' id='t0283a08' href='#t0283a08'>T 0283a08</a>當得長夜以義饒益，安隱快樂。」</p>
<p>爾時，眾中復<a class='ref t' id='t0283a09' href='#t0283a09'>T 0283a09</a>有異比丘說偈歎曰：</p>
<a class='ref t' id='t0283a10' href='#t0283a10'>T 0283a10</a>
<blockquote class='gatha'>
<p>「以其心迷亂，　　不專繫念住，<a class='ref t' id='t0283a11' href='#t0283a11'>T 0283a11</a><br>
　晨朝持衣鉢，　　入城邑乞食。<a class='ref t' id='t0283a12' href='#t0283a12'>T 0283a12</a><br>
　中路見大師，　　威德容儀備，<a class='ref t' id='t0283a13' href='#t0283a13'>T 0283a13</a><br>
　欣悅生慚愧，　　即攝持諸根。」</p>
</blockquote>
<p><a class='ref t' id='t0283a14' href='#t0283a14'>T 0283a14</a>佛說此經已，諸比丘聞佛所說，歡喜奉行。</p>
<a class='ref t' id='t0283a15' href='#t0283a15'>T 0283a15</a>
<p class='endsutta'><span class='t-juanname'>雜阿含經卷第三十八</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
