<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1089' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1089</span><span class='mirror-right'>（一〇八九） 大毒蛇</span></h1>
</header>
<p>如是我聞：</p>
<p>一時，佛住王舍城耆闍崛<a class='ref t' id='t0285b17' href='#t0285b17'>T 0285b17</a>山中。</p>
<p>爾時，世尊夜起經行，至後夜時，洗足入<a class='ref t' id='t0285b18' href='#t0285b18'>T 0285b18</a>房，正身端坐，繫念在前。</p>
<p>時，魔波旬作是念：<a class='ref t' id='t0285b19' href='#t0285b19'>T 0285b19</a>「今沙門瞿曇住王舍城耆闍崛山中，夜起經<a class='ref t' id='t0285b20' href='#t0285b20'>T 0285b20</a>行，後夜入房，正身端坐，繫念在前。我今當<a class='ref t' id='t0285b21' href='#t0285b21'>T 0285b21</a>往，為作留難。」即化作大龍，遶佛身七匝，舉<a class='ref t' id='t0285b22' href='#t0285b22'>T 0285b22</a>頭臨佛頂上，身如大船，頭如大帆，眼如銅<a class='ref t' id='t0285b23' href='#t0285b23'>T 0285b23</a>鑪，舌如曳電，出息入息若雷雹聲。</p>
<p>爾時，世尊<a class='ref t' id='t0285b24' href='#t0285b24'>T 0285b24</a>作是念：「惡魔波旬欲作嬈亂。」即說偈言：</p>
<a class='ref t' id='t0285b25' href='#t0285b25'>T 0285b25</a>
<blockquote class='gatha'>
<p>「猶如空舍宅，　　牟尼心虛寂，<a class='ref t' id='t0285b26' href='#t0285b26'>T 0285b26</a><br>
　於中而旋轉，　　佛身亦如是。<a class='ref t' id='t0285b27' href='#t0285b27'>T 0285b27</a><br>
　無量凶惡龍，　　蚊虻蠅蚤等，<a class='ref t' id='t0285b28' href='#t0285b28'>T 0285b28</a><br>
　普集食其身，　　不能動毛髮。<a class='ref t' id='t0285b29' href='#t0285b29'>T 0285b29</a><br>
　破裂於虛空，　　傾覆於大地，<a class='ref t' id='t0285c01' href='#t0285c01'>T 0285c01</a><br>
　一切眾生類，　　悉來作恐怖。<a class='ref t' id='t0285c02' href='#t0285c02'>T 0285c02</a><br>
　刀矛槍利箭，　　悉來害佛身，<a class='ref t' id='t0285c03' href='#t0285c03'>T 0285c03</a><br>
　如是諸暴害，　　不能傷一毛。」</p>
</blockquote>
<p><a class='ref t' id='t0285c04' href='#t0285c04'>T 0285c04</a>時，魔波旬作是念：「沙門瞿曇已知我心。」內<a class='ref t' id='t0285c05' href='#t0285c05'>T 0285c05</a>懷憂慼，即沒不現。</p>
<a class='ref t' id='t0285c06' href='#t0285c06'>T 0285c06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
