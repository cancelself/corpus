<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1073' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1073</span><span class='mirror-right'>（一〇七三） 阿難</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0278c09' href='#t0278c09'>T 0278c09</a>孤獨園。</p>
<p>爾時，尊者阿難獨一靜處，作是思<a class='ref t' id='t0278c10' href='#t0278c10'>T 0278c10</a>惟：「有三種香，順風而熏，不能逆風。何等為<a class='ref t' id='t0278c11' href='#t0278c11'>T 0278c11</a>三？謂根香、莖香、華香。或復有香，順風熏，<a class='ref t' id='t0278c12' href='#t0278c12'>T 0278c12</a>亦逆風熏，亦順風逆風熏耶？」作是念已，晡<a class='ref t' id='t0278c13' href='#t0278c13'>T 0278c13</a>時從禪覺，往詣佛所，稽首佛足，退住一面，<a class='ref t' id='t0278c14' href='#t0278c14'>T 0278c14</a>白佛言：「世尊！我獨一靜處，作是思惟：『有三<a class='ref t' id='t0278c15' href='#t0278c15'>T 0278c15</a>種香，順風而熏，不能逆風。何等為三？謂<a class='ref t' id='t0278c16' href='#t0278c16'>T 0278c16</a>根香、莖香、華香。或復有香，順風熏、逆風熏，<a class='ref t' id='t0278c17' href='#t0278c17'>T 0278c17</a>亦順風逆風熏耶？』」</p>
<p>佛告阿難：「如是！如是！有<a class='ref t' id='t0278c18' href='#t0278c18'>T 0278c18</a>三種香，順風熏，不能逆風，謂根香、莖香、華<a class='ref t' id='t0278c19' href='#t0278c19'>T 0278c19</a>香。阿難！亦有香，順風熏、逆風熏、順風逆風<a class='ref t' id='t0278c20' href='#t0278c20'>T 0278c20</a>熏。阿難！順風熏、逆風熏、順風逆風熏者。阿<a class='ref t' id='t0278c21' href='#t0278c21'>T 0278c21</a>難！有善男子、善女人，在所城邑、聚落，成就<a class='ref t' id='t0278c22' href='#t0278c22'>T 0278c22</a>真實法，盡形壽不殺生、不偷盜、不邪婬、不<a class='ref t' id='t0278c23' href='#t0278c23'>T 0278c23</a>妄語、不飲酒。如是善男子、善女人，八方上<a class='ref t' id='t0278c24' href='#t0278c24'>T 0278c24</a>下，崇善士夫，無不稱歎言：『某方某聚落善<a class='ref t' id='t0278c25' href='#t0278c25'>T 0278c25</a>男子、善女人，持戒清淨，成真實法，盡形壽<a class='ref t' id='t0278c26' href='#t0278c26'>T 0278c26</a>不殺，乃至不飲酒。』阿難！是名有香順風熏、<a class='ref t' id='t0278c27' href='#t0278c27'>T 0278c27</a>逆風熏、順風逆風熏。」爾時，世尊即說偈言：</p>
<a class='ref t' id='t0278c28' href='#t0278c28'>T 0278c28</a>
<blockquote class='gatha'>
<p>「非根莖華香，　　能逆風而熏，<a class='ref t' id='t0278c29' href='#t0278c29'>T 0278c29</a><br>
　唯有善士女，　　持戒清淨香。<a class='ref t' id='t0279a01' href='#t0279a01'>T 0279a01</a><br>
　逆順滿諸方，　　無不普聞知，<a class='ref t' id='t0279a02' href='#t0279a02'>T 0279a02</a><br>
　多迦羅栴檀，　　優鉢羅末利。<a class='ref t' id='t0279a03' href='#t0279a03'>T 0279a03</a><br>
　如是比諸香，　　戒香最為上，<a class='ref t' id='t0279a04' href='#t0279a04'>T 0279a04</a><br>
　栴檀等諸香，　　所熏少分限。<a class='ref t' id='t0279a05' href='#t0279a05'>T 0279a05</a><br>
　唯有戒德香，　　流熏上昇天，<a class='ref t' id='t0279a06' href='#t0279a06'>T 0279a06</a><br>
　斯等淨戒香，　　不放逸正受。<a class='ref t' id='t0279a07' href='#t0279a07'>T 0279a07</a><br>
　正智等解脫，　　魔道莫能入，<a class='ref t' id='t0279a08' href='#t0279a08'>T 0279a08</a><br>
　是名安隱道，　　是道則清淨。<a class='ref t' id='t0279a09' href='#t0279a09'>T 0279a09</a><br>
　正向妙禪定，　　斷諸魔結縛。」</p>
</blockquote>
<p><a class='ref t' id='t0279a10' href='#t0279a10'>T 0279a10</a>佛說此經已，尊者阿難聞佛所說，歡喜隨<a class='ref t' id='t0279a11' href='#t0279a11'>T 0279a11</a>喜，作禮而去。</p>
<a class='ref t' id='t0279a12' href='#t0279a12'>T 0279a12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
