<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1079' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1079</span><span class='mirror-right'>（一〇七九） 丘塚</span></h1>
</header>
<p>如是我聞：</p>
<p>一時，佛在王舍城迦蘭陀<a class='ref t' id='t0282a23' href='#t0282a23'>T 0282a23</a>竹園。</p>
<p>時，有異比丘於後夜時至搨補河<a class='ref t' id='t0282a24' href='#t0282a24'>T 0282a24</a>邊，脫衣置岸邊，入水洗浴。浴已，還上岸，著<a class='ref t' id='t0282a25' href='#t0282a25'>T 0282a25</a>一衣，待身乾。</p>
<p>時，有一天子放身光明，普照<a class='ref t' id='t0282a26' href='#t0282a26'>T 0282a26</a>搨補河側，問比丘言：「比丘！比丘！此是丘塚，<a class='ref t' id='t0282a27' href='#t0282a27'>T 0282a27</a>夜則起烟，晝則火然，彼婆羅門見已而作<a class='ref t' id='t0282a28' href='#t0282a28'>T 0282a28</a>是言：『壞此丘塚，發掘者智，持以刀劍。』又<a class='ref t' id='t0282a29' href='#t0282a29'>T 0282a29</a>見大龜，婆羅門見已，作是言：『除此大龜，發<a class='ref t' id='t0282b01' href='#t0282b01'>T 0282b01</a>掘者智，持以刀劍。』見有氍氀，婆羅門見已，<a class='ref t' id='t0282b02' href='#t0282b02'>T 0282b02</a>作此言：『却此氍氀，發掘者智，持以刀劍。』見<a class='ref t' id='t0282b03' href='#t0282b03'>T 0282b03</a>有肉段，彼婆羅門見已，作是言：『除此肉段，<a class='ref t' id='t0282b04' href='#t0282b04'>T 0282b04</a>發掘者智，持以刀劍。』見有屠殺，婆羅門見<a class='ref t' id='t0282b05' href='#t0282b05'>T 0282b05</a>已，作是言：『壞是屠殺處，發掘者智，持以刀<a class='ref t' id='t0282b06' href='#t0282b06'>T 0282b06</a>劍。』見有楞耆，彼婆羅門見已，作是言：『却此<a class='ref t' id='t0282b07' href='#t0282b07'>T 0282b07</a>楞耆，發掘者智，持以刀劍。』見有二道，彼婆<a class='ref t' id='t0282b08' href='#t0282b08'>T 0282b08</a>羅門見已，作是言：『除此二道，發掘者智，持<a class='ref t' id='t0282b09' href='#t0282b09'>T 0282b09</a>以刀劍。』見有門扇，婆羅門見已，作是言：『却<a class='ref t' id='t0282b10' href='#t0282b10'>T 0282b10</a>此門扇，發掘者智，持以刀劍。』見有大龍，婆<a class='ref t' id='t0282b11' href='#t0282b11'>T 0282b11</a>羅門見已，作是言：『止！勿却大龍，應當恭敬。』<a class='ref t' id='t0282b12' href='#t0282b12'>T 0282b12</a>比丘！汝來受此論，往問世尊，如佛所說，汝<a class='ref t' id='t0282b13' href='#t0282b13'>T 0282b13</a>隨受持。所以者何？除如來，我不見世間諸<a class='ref t' id='t0282b14' href='#t0282b14'>T 0282b14</a>天、魔、梵、沙門、婆羅門於此論心悅樂者，若諸<a class='ref t' id='t0282b15' href='#t0282b15'>T 0282b15</a>弟子從我所聞，然後能說。」</p>
<p>爾時，比丘從彼天<a class='ref t' id='t0282b16' href='#t0282b16'>T 0282b16</a>所聞此論已，往詣世尊，稽首禮足，退坐<a class='ref t' id='t0282b17' href='#t0282b17'>T 0282b17</a>一面。以彼天子所問諸論廣問世尊：「云何<a class='ref t' id='t0282b18' href='#t0282b18'>T 0282b18</a>為丘塚？云何為夜則起烟？云何為晝則火<a class='ref t' id='t0282b19' href='#t0282b19'>T 0282b19</a>然？云何是婆羅門？云何發掘？云何智者？云何<a class='ref t' id='t0282b20' href='#t0282b20'>T 0282b20</a>刀劍？云何為大龜？云何氍氀？云何為肉段？<a class='ref t' id='t0282b21' href='#t0282b21'>T 0282b21</a>云何為屠殺處？云何為楞耆？云何為二道？<a class='ref t' id='t0282b22' href='#t0282b22'>T 0282b22</a>云何為門扇？云何為大龍？」</p>
<p>佛告比丘：「丘塚<a class='ref t' id='t0282b23' href='#t0282b23'>T 0282b23</a>者，謂眾生身，麤四大色父母遺體，摶食、衣<a class='ref t' id='t0282b24' href='#t0282b24'>T 0282b24</a>服、覆蓋、澡浴、摩飾、長養，皆是變壞磨滅之法。<a class='ref t' id='t0282b25' href='#t0282b25'>T 0282b25</a>夜起烟者，謂有人於夜時起，隨覺隨觀。<a class='ref t' id='t0282b26' href='#t0282b26'>T 0282b26</a>晝行其教，身業、口業。婆羅門者，謂如來、應、<a class='ref t' id='t0282b27' href='#t0282b27'>T 0282b27</a>等正覺。發掘者，謂精勤方便。智士者，謂多<a class='ref t' id='t0282b28' href='#t0282b28'>T 0282b28</a>聞聖弟子。刀劍者，謂智慧刀劍。大龜者，謂<a class='ref t' id='t0282b29' href='#t0282b29'>T 0282b29</a>五蓋。氍氀者，謂忿恨。肉段者，謂慳愱。屠<a class='ref t' id='t0282c01' href='#t0282c01'>T 0282c01</a>殺者，謂五欲功德。楞耆者，謂無明。二道，謂<a class='ref t' id='t0282c02' href='#t0282c02'>T 0282c02</a>疑惑。門扇者，謂我慢。大龍者，謂漏盡羅漢。<a class='ref t' id='t0282c03' href='#t0282c03'>T 0282c03</a>如是，比丘！若大師為聲聞所作，哀愍悲念，<a class='ref t' id='t0282c04' href='#t0282c04'>T 0282c04</a>以義安慰，於汝已作，汝等當作所作，當<a class='ref t' id='t0282c05' href='#t0282c05'>T 0282c05</a>於曝露、林中、空舍、山澤、巖窟，敷草樹葉，思<a class='ref t' id='t0282c06' href='#t0282c06'>T 0282c06</a>惟禪思，不起放逸，莫令後悔，是則為我隨<a class='ref t' id='t0282c07' href='#t0282c07'>T 0282c07</a>順之教。」即說偈言：</p>
<a class='ref t' id='t0282c08' href='#t0282c08'>T 0282c08</a>
<blockquote class='gatha'>
<p>「說身為丘塚，　　覺觀夜起烟，<a class='ref t' id='t0282c09' href='#t0282c09'>T 0282c09</a><br>
　晝業為火然，　　婆羅門正覺。<a class='ref t' id='t0282c10' href='#t0282c10'>T 0282c10</a><br>
　精進勤發掘，　　黠慧明智士，<a class='ref t' id='t0282c11' href='#t0282c11'>T 0282c11</a><br>
　以智慧利劍，　　厭離勝進者。<a class='ref t' id='t0282c12' href='#t0282c12'>T 0282c12</a><br>
　五蓋為巨龜，　　忿恨為氍氀，<a class='ref t' id='t0282c13' href='#t0282c13'>T 0282c13</a><br>
　慳愱為肉段，　　五欲屠殺處。<a class='ref t' id='t0282c14' href='#t0282c14'>T 0282c14</a><br>
　無明為楞耆，　　疑惑於二道，<a class='ref t' id='t0282c15' href='#t0282c15'>T 0282c15</a><br>
　門扇現我慢，　　漏盡羅漢龍。<a class='ref t' id='t0282c16' href='#t0282c16'>T 0282c16</a><br>
　究竟斷諸論，　　故我如是說。」</p>
</blockquote>
<p><a class='ref t' id='t0282c17' href='#t0282c17'>T 0282c17</a>佛說此經已，彼比丘聞佛所說，歡喜奉行。</p>
<a class='ref t' id='t0282c18' href='#t0282c18'>T 0282c18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
