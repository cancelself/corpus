<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1071' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1071</span><span class='mirror-right'>（一〇七一） 長老</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0278a13' href='#t0278a13'>T 0278a13</a>孤獨園。</p>
<p>時，有比丘名曰上坐，獨住一處，亦<a class='ref t' id='t0278a14' href='#t0278a14'>T 0278a14</a>常讚歎獨一住者，獨行乞食，食已，獨還，獨<a class='ref t' id='t0278a15' href='#t0278a15'>T 0278a15</a>坐禪思。</p>
<p>時，有眾多比丘詣佛所，稽首佛足，<a class='ref t' id='t0278a16' href='#t0278a16'>T 0278a16</a>退坐一面，白佛言：「世尊！有尊者名曰上<a class='ref t' id='t0278a17' href='#t0278a17'>T 0278a17</a>坐，樂一獨處，亦常讚歎獨一住者，獨入<a class='ref t' id='t0278a18' href='#t0278a18'>T 0278a18</a>聚落乞食，獨出聚落，還至住處，獨坐禪<a class='ref t' id='t0278a19' href='#t0278a19'>T 0278a19</a>思。」</p>
<p>爾時，世尊語一比丘：「汝往詣彼上坐比<a class='ref t' id='t0278a20' href='#t0278a20'>T 0278a20</a>丘所，語上坐比丘言：『大師告汝！』」</p>
<p>比丘受<a class='ref t' id='t0278a21' href='#t0278a21'>T 0278a21</a>教，詣上坐比丘所，白言：「尊者！大師告汝！」</p>
<p><a class='ref t' id='t0278a22' href='#t0278a22'>T 0278a22</a>時，上坐比丘即時奉命，詣世尊所，稽首禮<a class='ref t' id='t0278a23' href='#t0278a23'>T 0278a23</a>足，退住一面。</p>
<p>爾時，世尊告上坐比丘：「汝實<a class='ref t' id='t0278a24' href='#t0278a24'>T 0278a24</a>獨一靜處，讚歎獨處者，獨行乞食，獨出聚<a class='ref t' id='t0278a25' href='#t0278a25'>T 0278a25</a>落，獨坐禪思耶？」</p>
<p>上坐比丘白佛：「實爾，世尊！」</p>
<p><a class='ref t' id='t0278a26' href='#t0278a26'>T 0278a26</a>佛告上坐比丘：「汝云何獨一處，讚歎獨住<a class='ref t' id='t0278a27' href='#t0278a27'>T 0278a27</a>者，獨行乞食，獨還住處，獨坐禪思？」</p>
<p>上坐比<a class='ref t' id='t0278a28' href='#t0278a28'>T 0278a28</a>丘白佛：「我唯獨一靜處，讚歎獨住者，獨行<a class='ref t' id='t0278a29' href='#t0278a29'>T 0278a29</a>乞食，獨出聚落，獨坐禪思。」</p>
<p>佛告上坐比丘：<a class='ref t' id='t0278b01' href='#t0278b01'>T 0278b01</a>「汝是一住者，我不言非一住，然更有勝妙<a class='ref t' id='t0278b02' href='#t0278b02'>T 0278b02</a>一住。何等為勝妙一住？謂比丘前者枯乾，<a class='ref t' id='t0278b03' href='#t0278b03'>T 0278b03</a>後者滅盡，中無貪喜，是婆羅門心不猶豫，<a class='ref t' id='t0278b04' href='#t0278b04'>T 0278b04</a>已捨憂悔，離諸有愛，群聚使斷，是名一住，<a class='ref t' id='t0278b05' href='#t0278b05'>T 0278b05</a>無有勝住過於此者！」爾時，世尊即說偈言：</p>
<a class='ref t' id='t0278b06' href='#t0278b06'>T 0278b06</a>
<blockquote class='gatha'>
<p>「悉映於一切，　　悉知諸世間，<a class='ref t' id='t0278b07' href='#t0278b07'>T 0278b07</a><br>
　不著一切法，　　悉離一切愛，<a class='ref t' id='t0278b08' href='#t0278b08'>T 0278b08</a><br>
　如是樂住者，　　我說為一住。」</p>
</blockquote>
<p><a class='ref t' id='t0278b09' href='#t0278b09'>T 0278b09</a>佛說此經已，尊者上坐聞佛所說，歡喜隨<a class='ref t' id='t0278b10' href='#t0278b10'>T 0278b10</a>喜，作禮而去。</p>
<a class='ref t' id='t0278b11' href='#t0278b11'>T 0278b11</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
