<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1083' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1083</span><span class='mirror-right'>（一〇八三） 食藕根</span></h1>
</header>
<p>如是我聞：</p>
<p>一時，佛住毘舍離國獼猴<a class='ref t' id='t0284a06' href='#t0284a06'>T 0284a06</a>池側重閣講堂。時，有眾多比丘晨朝著衣持<a class='ref t' id='t0284a07' href='#t0284a07'>T 0284a07</a>鉢，入毘舍離乞食。</p>
<p>時，有年少比丘出家未<a class='ref t' id='t0284a08' href='#t0284a08'>T 0284a08</a>久，不閑法、律，當乞食時，不知先後次第。餘<a class='ref t' id='t0284a09' href='#t0284a09'>T 0284a09</a>比丘見已而告之言：「汝是年少，出家未久，<a class='ref t' id='t0284a10' href='#t0284a10'>T 0284a10</a>未知法、律，莫越！莫重！前後失次而行乞<a class='ref t' id='t0284a11' href='#t0284a11'>T 0284a11</a>食，長夜當得不饒益苦。」</p>
<p>年少比丘言：「諸上<a class='ref t' id='t0284a12' href='#t0284a12'>T 0284a12</a>座亦復越次，不隨前後，非獨我也。」如是<a class='ref t' id='t0284a13' href='#t0284a13'>T 0284a13</a>再三，不能令止。</p>
<p>眾多比丘乞食已，還精舍，<a class='ref t' id='t0284a14' href='#t0284a14'>T 0284a14</a>舉衣鉢，洗足已，詣佛所，稽首禮足，退坐一<a class='ref t' id='t0284a15' href='#t0284a15'>T 0284a15</a>面，白佛言：「世尊！我等晨朝著衣持鉢，入毘<a class='ref t' id='t0284a16' href='#t0284a16'>T 0284a16</a>舍離乞食，有一年少比丘！於此法、律出家<a class='ref t' id='t0284a17' href='#t0284a17'>T 0284a17</a>未久，行乞食時不以次第，前後復重。諸比<a class='ref t' id='t0284a18' href='#t0284a18'>T 0284a18</a>丘等再三諫不受，而作是言：『諸上座亦不<a class='ref t' id='t0284a19' href='#t0284a19'>T 0284a19</a>次第，何故呵我？』我等諸比丘三呵不受，故<a class='ref t' id='t0284a20' href='#t0284a20'>T 0284a20</a>來白世尊。唯願世尊為除非法，哀愍故！」</p>
<p>佛<a class='ref t' id='t0284a21' href='#t0284a21'>T 0284a21</a>告諸比丘：「如空澤中有大湖水，有大龍象<a class='ref t' id='t0284a22' href='#t0284a22'>T 0284a22</a>而居其中，拔諸藕根，洗去泥土，然後食<a class='ref t' id='t0284a23' href='#t0284a23'>T 0284a23</a>之。食已，身體肥悅，多力多樂，以是因緣，常喜<a class='ref t' id='t0284a24' href='#t0284a24'>T 0284a24</a>樂住。有異種族象，形體羸小，効彼龍象，拔<a class='ref t' id='t0284a25' href='#t0284a25'>T 0284a25</a>其藕根，洗不能淨，合泥土食。食之不消，<a class='ref t' id='t0284a26' href='#t0284a26'>T 0284a26</a>體不肥悅，轉轉羸弱，緣斯致死，或同死苦。</p>
<p><a class='ref t' id='t0284a27' href='#t0284a27'>T 0284a27</a>「如是，宿德比丘學道日久，不樂嬉戲，久修<a class='ref t' id='t0284a28' href='#t0284a28'>T 0284a28</a>梵行，大師所歎，諸餘明智修梵行者亦復<a class='ref t' id='t0284a29' href='#t0284a29'>T 0284a29</a>加歎。是等比丘依止城邑聚落，晨朝著衣持<a class='ref t' id='t0284b01' href='#t0284b01'>T 0284b01</a>鉢，入城乞食，善護身口，善攝諸根，專心繫<a class='ref t' id='t0284b02' href='#t0284b02'>T 0284b02</a>念，能令彼人不信者信、信者不異，若得財<a class='ref t' id='t0284b03' href='#t0284b03'>T 0284b03</a>利、衣被、飲食、床臥、湯藥，不染、不著、不貪、不嗜、<a class='ref t' id='t0284b04' href='#t0284b04'>T 0284b04</a>不迷、不逐，見其過患，見其出離，然復食之。<a class='ref t' id='t0284b05' href='#t0284b05'>T 0284b05</a>食已，身心悅澤，得色得力，以是因緣，常得<a class='ref t' id='t0284b06' href='#t0284b06'>T 0284b06</a>安樂。</p>
<p>「彼年少比丘出家未久，未閑法、律，依<a class='ref t' id='t0284b07' href='#t0284b07'>T 0284b07</a>諸長老，依止聚落，著衣持鉢，入村乞食，不<a class='ref t' id='t0284b08' href='#t0284b08'>T 0284b08</a>善護身，不守根門，不專繫念，不能令彼<a class='ref t' id='t0284b09' href='#t0284b09'>T 0284b09</a>不信者信、信者不變。若得財利、衣被、飲食、臥<a class='ref t' id='t0284b10' href='#t0284b10'>T 0284b10</a>具、湯藥，染著貪逐，不見過患，不見出離，<a class='ref t' id='t0284b11' href='#t0284b11'>T 0284b11</a>以嗜欲心食，不能令身悅澤，安隱快樂。緣<a class='ref t' id='t0284b12' href='#t0284b12'>T 0284b12</a>斯食故，轉向於死，或同死苦。所言死者，謂<a class='ref t' id='t0284b13' href='#t0284b13'>T 0284b13</a>捨戒還俗，失正法、正律。同死苦者，謂犯正<a class='ref t' id='t0284b14' href='#t0284b14'>T 0284b14</a>法、律，不識罪相，不知除罪。」爾時，世尊即<a class='ref t' id='t0284b15' href='#t0284b15'>T 0284b15</a>說偈言：</p>
<a class='ref t' id='t0284b16' href='#t0284b16'>T 0284b16</a>
<blockquote class='gatha'>
<p>「龍象拔藕根，　　水洗而食之，<a class='ref t' id='t0284b17' href='#t0284b17'>T 0284b17</a><br>
　異族象効彼，　　合泥而取食。<a class='ref t' id='t0284b18' href='#t0284b18'>T 0284b18</a><br>
　因雜泥食故，　　羸病遂至死。」</p>
</blockquote>
<p><a class='ref t' id='t0284b19' href='#t0284b19'>T 0284b19</a>佛說此經已，諸比丘聞佛所說，歡喜奉行。</p>
<a class='ref t' id='t0284b20' href='#t0284b20'>T 0284b20</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
