<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa615' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 615</span><span class='mirror-right'>（六一五） 比丘尼</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0172a27' href='#t0172a27'>T 0172a27</a>獨園。</p>
<p>爾時，尊者阿難晨朝著衣持鉢，入舍<a class='ref t' id='t0172a28' href='#t0172a28'>T 0172a28</a>衛城乞食，於路中思惟：「我今先至比丘尼<a class='ref t' id='t0172a29' href='#t0172a29'>T 0172a29</a>寺。」即往比丘尼寺。</p>
<p>諸比丘尼遙見尊者阿難<a class='ref t' id='t0172b01' href='#t0172b01'>T 0172b01</a>來，疾敷床座，請令就座。</p>
<p>時，諸比丘尼禮尊<a class='ref t' id='t0172b02' href='#t0172b02'>T 0172b02</a>者阿難足，退坐一面，白尊者阿難：「我等諸<a class='ref t' id='t0172b03' href='#t0172b03'>T 0172b03</a>比丘尼修四念處繫心住，自知前後昇降。」</p>
<p><a class='ref t' id='t0172b04' href='#t0172b04'>T 0172b04</a>尊者阿難告諸比丘尼：「善哉！善哉！姊妹！當<a class='ref t' id='t0172b05' href='#t0172b05'>T 0172b05</a>如汝等所說而學，凡修習四念處善繫心<a class='ref t' id='t0172b06' href='#t0172b06'>T 0172b06</a>住者，應如是知前後昇降。」</p>
<p>時，尊者阿難為<a class='ref t' id='t0172b07' href='#t0172b07'>T 0172b07</a>諸比丘尼種種說法，種種說法已，從座起<a class='ref t' id='t0172b08' href='#t0172b08'>T 0172b08</a>去。</p>
<p>爾時，尊者阿難於舍衛城中乞食還，舉<a class='ref t' id='t0172b09' href='#t0172b09'>T 0172b09</a>衣鉢，洗足已，詣世尊所，稽首佛足，退坐一<a class='ref t' id='t0172b10' href='#t0172b10'>T 0172b10</a>面。以比丘尼所說具白世尊。</p>
<p>佛告阿難：「善<a class='ref t' id='t0172b11' href='#t0172b11'>T 0172b11</a>哉！善哉！應如是學四念處善繫心住，知前<a class='ref t' id='t0172b12' href='#t0172b12'>T 0172b12</a>後昇降。所以者何？心於外求，然後制令求<a class='ref t' id='t0172b13' href='#t0172b13'>T 0172b13</a>其心，散亂心、不解脫皆如實知。若比丘<a class='ref t' id='t0172b14' href='#t0172b14'>T 0172b14</a>於身身觀念住，於彼身身觀念住已，若身<a class='ref t' id='t0172b15' href='#t0172b15'>T 0172b15</a>躭睡，心法懈怠，彼比丘當起淨信，取於淨<a class='ref t' id='t0172b16' href='#t0172b16'>T 0172b16</a>相，起淨信心；憶念淨相已，其心則悅，悅已<a class='ref t' id='t0172b17' href='#t0172b17'>T 0172b17</a>生喜；其心喜已，身則猗息；身猗息已，則受<a class='ref t' id='t0172b18' href='#t0172b18'>T 0172b18</a>身樂；受身樂已，其心則定。心定者，聖弟子<a class='ref t' id='t0172b19' href='#t0172b19'>T 0172b19</a>當作是學：『我於此義，外散之心攝令休<a class='ref t' id='t0172b20' href='#t0172b20'>T 0172b20</a>息，不起覺想及已觀想，無覺無觀，捨念樂<a class='ref t' id='t0172b21' href='#t0172b21'>T 0172b21</a>住；樂住已，如實知。』受、心、法念亦如是說。」</p>
<p>佛<a class='ref t' id='t0172b22' href='#t0172b22'>T 0172b22</a>說此經已，尊者阿難聞佛所說，歡喜奉行。</p>
<a class='ref t' id='t0172b23' href='#t0172b23'>T 0172b23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
