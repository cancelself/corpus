<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa639' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 639</span><span class='mirror-right'>（六三九） 布薩</span></h1>
</header>
<p>如是我聞：</p>
<p>一時，佛住摩偷羅國跋陀<a class='ref t' id='t0177a16' href='#t0177a16'>T 0177a16</a>羅河側傘蓋菴羅樹林中，尊者舍利弗、目揵<a class='ref t' id='t0177a17' href='#t0177a17'>T 0177a17</a>連涅槃未久。爾時，世尊月十五日布薩時，於<a class='ref t' id='t0177a18' href='#t0177a18'>T 0177a18</a>大眾前敷座而坐。</p>
<p>爾時，世尊觀察眾會已，<a class='ref t' id='t0177a19' href='#t0177a19'>T 0177a19</a>告諸比丘：「我觀大眾，見已虛空，以舍利弗、<a class='ref t' id='t0177a20' href='#t0177a20'>T 0177a20</a>大目揵連般涅槃故。我聲聞唯此二人善能<a class='ref t' id='t0177a21' href='#t0177a21'>T 0177a21</a>說法，教誡、教授，辯說滿足。有二種財，錢財及<a class='ref t' id='t0177a22' href='#t0177a22'>T 0177a22</a>法財，錢財者從世人求，法財者從舍利弗、<a class='ref t' id='t0177a23' href='#t0177a23'>T 0177a23</a>大目揵連求，如來已離施財及法財。</p>
<p>「汝等<a class='ref t' id='t0177a24' href='#t0177a24'>T 0177a24</a>莫以舍利弗、目揵連涅槃故愁憂苦惱。譬<a class='ref t' id='t0177a25' href='#t0177a25'>T 0177a25</a>如大樹，根、莖、枝、葉、華、果茂盛，大枝先折，亦<a class='ref t' id='t0177a26' href='#t0177a26'>T 0177a26</a>如寶山，大巖先崩。如是，如來大眾之中，舍利<a class='ref t' id='t0177a27' href='#t0177a27'>T 0177a27</a>弗、目揵連二大聲聞先般涅槃。是故，比丘！<a class='ref t' id='t0177a28' href='#t0177a28'>T 0177a28</a>汝等勿生愁憂苦惱，何有生法、起法、作法、<a class='ref t' id='t0177a29' href='#t0177a29'>T 0177a29</a>為法、壞敗之法而不磨滅？欲令不壞，無有<a class='ref t' id='t0177b01' href='#t0177b01'>T 0177b01</a>是處，我先已說，一切可愛之物皆歸離散，我<a class='ref t' id='t0177b02' href='#t0177b02'>T 0177b02</a>今不久亦當過去。是故汝等當知，自洲以自<a class='ref t' id='t0177b03' href='#t0177b03'>T 0177b03</a>依、法洲以法依、不異洲不異依，謂內身身<a class='ref t' id='t0177b04' href='#t0177b04'>T 0177b04</a>觀念住，精勤方便，正智正念，調伏世間貪<a class='ref t' id='t0177b05' href='#t0177b05'>T 0177b05</a>憂。如是外身、內外身，受、心、法法觀念住，精勤<a class='ref t' id='t0177b06' href='#t0177b06'>T 0177b06</a>方便，正智正念，調伏世間貪憂，是名自洲<a class='ref t' id='t0177b07' href='#t0177b07'>T 0177b07</a>以自依，法洲以法依，不異洲不異依。」</p>
<p>佛說<a class='ref t' id='t0177b08' href='#t0177b08'>T 0177b08</a>此經已，諸比丘聞佛所說，歡喜奉行。</p>
<a class='ref t' id='t0177b09' href='#t0177b09'>T 0177b09</a>
<p class='endsutta'><span class='t-juanname'>雜阿含經卷第二十四</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
