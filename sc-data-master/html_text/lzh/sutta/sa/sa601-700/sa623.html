<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa623' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 623</span><span class='mirror-right'>（六二三） 世間</span></h1>
</header>
<p>如是我聞：</p>
<p>一時，佛住波羅奈仙人住<a class='ref t' id='t0174b16' href='#t0174b16'>T 0174b16</a>處鹿野苑中。</p>
<p>爾時，世尊告諸比丘：「世間言<a class='ref t' id='t0174b17' href='#t0174b17'>T 0174b17</a>美色，世間美色者，能令多人集聚觀看者<a class='ref t' id='t0174b18' href='#t0174b18'>T 0174b18</a>不？」</p>
<p>諸比丘白佛：「如是，世尊！」</p>
<p>佛告比丘：「若<a class='ref t' id='t0174b19' href='#t0174b19'>T 0174b19</a>世間美色，世間美色者，又能種種歌舞伎樂，<a class='ref t' id='t0174b20' href='#t0174b20'>T 0174b20</a>復極令多眾聚集看不？」</p>
<p>比丘白佛：「如是，世<a class='ref t' id='t0174b21' href='#t0174b21'>T 0174b21</a>尊！」</p>
<p>佛告比丘：「若有世間美色，世間美色者，<a class='ref t' id='t0174b22' href='#t0174b22'>T 0174b22</a>在於一處，作種種歌舞伎樂戲笑，復有大<a class='ref t' id='t0174b23' href='#t0174b23'>T 0174b23</a>眾雲集一處，若有士夫不愚不癡，樂樂背<a class='ref t' id='t0174b24' href='#t0174b24'>T 0174b24</a>苦，貪生畏死，有人語言：『士夫，汝當持滿油<a class='ref t' id='t0174b25' href='#t0174b25'>T 0174b25</a>鉢，於世間美色者所及大眾中過，使一能<a class='ref t' id='t0174b26' href='#t0174b26'>T 0174b26</a>殺人者，拔刀隨汝，若失一渧油者，輒<a class='ref t' id='t0174b27' href='#t0174b27'>T 0174b27</a>當斬汝命。』云何？比丘！彼持油鉢士夫能<a class='ref t' id='t0174b28' href='#t0174b28'>T 0174b28</a>不念油鉢，不念殺人者，觀彼伎女及大眾<a class='ref t' id='t0174b29' href='#t0174b29'>T 0174b29</a>不？」</p>
<p>比丘白佛：「不也，世尊！所以者何？世尊！彼<a class='ref t' id='t0174c01' href='#t0174c01'>T 0174c01</a>士夫自見其後有拔刀者，常作是念：『我若<a class='ref t' id='t0174c02' href='#t0174c02'>T 0174c02</a>落油一渧，彼拔刀者當截我頭。』唯一其<a class='ref t' id='t0174c03' href='#t0174c03'>T 0174c03</a>心，繫念油鉢，於世間美色及大眾中徐步<a class='ref t' id='t0174c04' href='#t0174c04'>T 0174c04</a>而過，不敢顧眄。」</p>
<p>「如是，比丘！若有沙門、婆羅<a class='ref t' id='t0174c05' href='#t0174c05'>T 0174c05</a>門正身自重，一其心念，不顧聲色，善攝一<a class='ref t' id='t0174c06' href='#t0174c06'>T 0174c06</a>切心法，住身念處者，則是我弟子，隨我<a class='ref t' id='t0174c07' href='#t0174c07'>T 0174c07</a>教者。云何為比丘正身自重，一其心念，<a class='ref t' id='t0174c08' href='#t0174c08'>T 0174c08</a>不顧聲色，攝持一切心法，住身念處。如是，<a class='ref t' id='t0174c09' href='#t0174c09'>T 0174c09</a>比丘！身身觀念，精勤方便，正智正念，調<a class='ref t' id='t0174c10' href='#t0174c10'>T 0174c10</a>伏世間貪憂，受、心、法法觀念住亦復如是。是<a class='ref t' id='t0174c11' href='#t0174c11'>T 0174c11</a>名比丘正身自重，一其心念，不顧聲色，善<a class='ref t' id='t0174c12' href='#t0174c12'>T 0174c12</a>攝心法，住四念處。」</p>
<p>爾時，世尊即說偈言：</p>
<a class='ref t' id='t0174c13' href='#t0174c13'>T 0174c13</a>
<blockquote class='gatha'>
<p>「專心正念，　　護持油鉢，<a class='ref t' id='t0174c14' href='#t0174c14'>T 0174c14</a><br>
　自心隨護，　　未曾至方，<a class='ref t' id='t0174c15' href='#t0174c15'>T 0174c15</a><br>
　甚難得過，　　勝妙微細，<a class='ref t' id='t0174c16' href='#t0174c16'>T 0174c16</a><br>
　諸佛所說，　　言教利劍。<a class='ref t' id='t0174c17' href='#t0174c17'>T 0174c17</a><br>
　當一其心，　　專精護持，<a class='ref t' id='t0174c18' href='#t0174c18'>T 0174c18</a><br>
　非彼凡人，　　放逸之事，<a class='ref t' id='t0174c19' href='#t0174c19'>T 0174c19</a><br>
　能入如是，　　不放逸教。」</p>
</blockquote>
<p><a class='ref t' id='t0174c20' href='#t0174c20'>T 0174c20</a>佛說此經已，諸比丘聞佛所說，歡喜奉行。</p>
<a class='ref t' id='t0174c21' href='#t0174c21'>T 0174c21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
