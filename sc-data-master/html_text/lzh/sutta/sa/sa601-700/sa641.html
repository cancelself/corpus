<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa641' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 641</span><span class='mirror-right'>Aśokavadāna</span></h1>
</header>
<p>阿育王施半阿摩勒果因緣經</p>
<p><a class='ref t' id='t0180a07' href='#t0180a07'>T 0180a07</a>阿育王於如來法中得大敬信。時，王問諸<a class='ref t' id='t0180a08' href='#t0180a08'>T 0180a08</a>比丘言：「誰於如來法中行大布施？」</p>
<p>諸比丘<a class='ref t' id='t0180a09' href='#t0180a09'>T 0180a09</a>白王言：「給孤獨長者最行大施。」</p>
<p>王復問曰：<a class='ref t' id='t0180a10' href='#t0180a10'>T 0180a10</a>「彼施幾許寶物？」</p>
<p>比丘答曰：「以億千金。」</p>
<p>王聞<a class='ref t' id='t0180a11' href='#t0180a11'>T 0180a11</a>已。如是思惟：「彼長者尚能捨億千金，我今<a class='ref t' id='t0180a12' href='#t0180a12'>T 0180a12</a>為王，何緣復以億千金施？當以億百千<a class='ref t' id='t0180a13' href='#t0180a13'>T 0180a13</a>金施。」</p>
<p>時，王起八萬四千佛塔，於彼諸塔中<a class='ref t' id='t0180a14' href='#t0180a14'>T 0180a14</a>復施百千金，復作五歲大會，會有三百千<a class='ref t' id='t0180a15' href='#t0180a15'>T 0180a15</a>比丘，用三百億金供養於彼僧眾中。第一<a class='ref t' id='t0180a16' href='#t0180a16'>T 0180a16</a>分是阿羅漢，第二分是學人，第三分是真實<a class='ref t' id='t0180a17' href='#t0180a17'>T 0180a17</a>凡夫。除私庫藏，此閻浮提夫人、婇女、太子、<a class='ref t' id='t0180a18' href='#t0180a18'>T 0180a18</a>大臣施與聖僧，四十億金還復贖取。如是<a class='ref t' id='t0180a19' href='#t0180a19'>T 0180a19</a>計挍，用九十六億千金，乃至王得重病時，<a class='ref t' id='t0180a20' href='#t0180a20'>T 0180a20</a>王自知命欲終盡。</p>
<p>時，有大臣名羅陀崛<a class='ref t' id='t0180a21' href='#t0180a21'>T 0180a21</a>多。時，王宿命是施佛土時同伴小兒。時，彼<a class='ref t' id='t0180a22' href='#t0180a22'>T 0180a22</a>大臣羅陀崛多見王重病，命垂欲盡，稽首<a class='ref t' id='t0180a23' href='#t0180a23'>T 0180a23</a>以偈問王：</p>
<a class='ref t' id='t0180a24' href='#t0180a24'>T 0180a24</a>
<blockquote class='gatha'>
<p>「顏貌常鮮澤，　　百千婇女遶，<a class='ref t' id='t0180a25' href='#t0180a25'>T 0180a25</a><br>
　譬如諸蓮華，　　蜜蜂當聚集，<a class='ref t' id='t0180a26' href='#t0180a26'>T 0180a26</a><br>
　今覩聖王顏，　　無有諸鮮澤。」</p>
</blockquote>
<p><a class='ref t' id='t0180a27' href='#t0180a27'>T 0180a27</a>王即以偈答：</p>
<a class='ref t' id='t0180a28' href='#t0180a28'>T 0180a28</a>
<blockquote class='gatha'>
<p>「我今無所憂，　　失財及王位，<a class='ref t' id='t0180a29' href='#t0180a29'>T 0180a29</a><br>
　此身及餘親，　　及諸種種寶，<a class='ref t' id='t0180b01' href='#t0180b01'>T 0180b01</a><br>
　我今所愁者，　　不復覩賢聖，<a class='ref t' id='t0180b02' href='#t0180b02'>T 0180b02</a><br>
　四事以供養，　　我今唯念此，<a class='ref t' id='t0180b03' href='#t0180b03'>T 0180b03</a><br>
　顏色有變異，　　心意無所寧。</p>
</blockquote>
<p><a class='ref t' id='t0180b04' href='#t0180b04'>T 0180b04</a>「又復，我常所願，欲以滿億百千金作功德，<a class='ref t' id='t0180b05' href='#t0180b05'>T 0180b05</a>今願不得滿足，便就後世時，計挍前後所<a class='ref t' id='t0180b06' href='#t0180b06'>T 0180b06</a>施金銀珍寶，唯減四億未滿。」王即辦諸珍<a class='ref t' id='t0180b07' href='#t0180b07'>T 0180b07</a>寶，送與鷄雀寺中。</p>
<p>法益之子，名三波提，<a class='ref t' id='t0180b08' href='#t0180b08'>T 0180b08</a>為太子諸臣等，啟太子言：「大王將終不久，<a class='ref t' id='t0180b09' href='#t0180b09'>T 0180b09</a>今以此珍寶送與寺舍中，今庫藏財寶已<a class='ref t' id='t0180b10' href='#t0180b10'>T 0180b10</a>竭，諸王法以物為尊，太子今宜斷之，勿<a class='ref t' id='t0180b11' href='#t0180b11'>T 0180b11</a>使大王用盡也。」時，太子即勅典藏者，勿復<a class='ref t' id='t0180b12' href='#t0180b12'>T 0180b12</a>出與大王用之。</p>
<p>時，大王自知索諸物不<a class='ref t' id='t0180b13' href='#t0180b13'>T 0180b13</a>復能得，所食金器送與寺中。時，太子令<a class='ref t' id='t0180b14' href='#t0180b14'>T 0180b14</a>斷金器，給以銀器，王食已，復送與寺中。又<a class='ref t' id='t0180b15' href='#t0180b15'>T 0180b15</a>斷銀器，給以銅器，王亦以此送與寺中。又<a class='ref t' id='t0180b16' href='#t0180b16'>T 0180b16</a>斷銅器，給以瓦器。</p>
<p>時，大王手中有半阿摩<a class='ref t' id='t0180b17' href='#t0180b17'>T 0180b17</a>勒果，悲淚告諸大臣：「今誰為地主？」</p>
<p>時，諸臣<a class='ref t' id='t0180b18' href='#t0180b18'>T 0180b18</a>啟白大王：「王為地主。」</p>
<p>時，王即說偈答曰：</p>
<a class='ref t' id='t0180b19' href='#t0180b19'>T 0180b19</a>
<blockquote class='gatha'>
<p>「汝等護我心，　　何假虛妄語，<a class='ref t' id='t0180b20' href='#t0180b20'>T 0180b20</a><br>
　我今坐王位，　　不復得自在。<a class='ref t' id='t0180b21' href='#t0180b21'>T 0180b21</a><br>
　阿摩勒半果，　　今在於我手，<a class='ref t' id='t0180b22' href='#t0180b22'>T 0180b22</a><br>
　此即是我物，　　於是得自由。<a class='ref t' id='t0180b23' href='#t0180b23'>T 0180b23</a><br>
　嗚呼尊富貴，　　可厭可棄捨，<a class='ref t' id='t0180b24' href='#t0180b24'>T 0180b24</a><br>
　先領閻浮提，　　今一旦貧至。<a class='ref t' id='t0180b25' href='#t0180b25'>T 0180b25</a><br>
　如恒河駛流，　　一逝而不返，<a class='ref t' id='t0180b26' href='#t0180b26'>T 0180b26</a><br>
　富貴亦復然，　　逝者不復還。」</p>
</blockquote>
<p><a class='ref t' id='t0180b27' href='#t0180b27'>T 0180b27</a>又復，如佛偈所說：</p>
<a class='ref t' id='t0180b28' href='#t0180b28'>T 0180b28</a>
<blockquote class='gatha'>
<p>「凡盛必有衰，　　以衰為究竟，<a class='ref t' id='t0180b29' href='#t0180b29'>T 0180b29</a><br>
　如來神口說，　　真實無有異，<a class='ref t' id='t0180c01' href='#t0180c01'>T 0180c01</a><br>
　先時所教令，　　速疾無有閡，<a class='ref t' id='t0180c02' href='#t0180c02'>T 0180c02</a><br>
　今有所求索，　　無復從我教，<a class='ref t' id='t0180c03' href='#t0180c03'>T 0180c03</a><br>
　如風閡於山，　　如水閡於岸，<a class='ref t' id='t0180c04' href='#t0180c04'>T 0180c04</a><br>
　我今所教令，　　於今已永絕，<a class='ref t' id='t0180c05' href='#t0180c05'>T 0180c05</a><br>
　將從無量眾，　　擊鼓吹貝螺，<a class='ref t' id='t0180c06' href='#t0180c06'>T 0180c06</a><br>
　常作諸伎樂，　　受諸五欲樂，<a class='ref t' id='t0180c07' href='#t0180c07'>T 0180c07</a><br>
　婇女數百眾，　　日夜自娛樂，<a class='ref t' id='t0180c08' href='#t0180c08'>T 0180c08</a><br>
　今者都永盡，　　如樹無花實，<a class='ref t' id='t0180c09' href='#t0180c09'>T 0180c09</a><br>
　顏貌轉枯盡，　　色力亦復然，<a class='ref t' id='t0180c10' href='#t0180c10'>T 0180c10</a><br>
　如花轉萎悴，　　我今亦復爾。」</p>
</blockquote>
<p><a class='ref t' id='t0180c11' href='#t0180c11'>T 0180c11</a>時，阿育王呼侍者言：「汝今憶我恩養，汝持<a class='ref t' id='t0180c12' href='#t0180c12'>T 0180c12</a>此半阿摩勒果送鷄雀寺中，作我意，禮拜<a class='ref t' id='t0180c13' href='#t0180c13'>T 0180c13</a>諸比丘僧足，白言：『阿育王問訊諸大聖眾，我<a class='ref t' id='t0180c14' href='#t0180c14'>T 0180c14</a>是阿育王，領此閻浮提，閻浮提是我所有，<a class='ref t' id='t0180c15' href='#t0180c15'>T 0180c15</a>今者頓盡，無有財寶布施眾僧，於一切財<a class='ref t' id='t0180c16' href='#t0180c16'>T 0180c16</a>而不得自在。今唯此半阿摩勒果，我得自<a class='ref t' id='t0180c17' href='#t0180c17'>T 0180c17</a>由，此是最後布施檀<span class='corr' title='[婆→波] cf.【麗】'>波</span>羅蜜，哀愍我故，納<a class='ref t' id='t0180c18' href='#t0180c18'>T 0180c18</a>受此施，令我得供養僧福。』而說偈言：</p>
<a class='ref t' id='t0180c19' href='#t0180c19'>T 0180c19</a>
<blockquote class='gatha'>
<p>「半阿摩勒果，　　是我之所有，<a class='ref t' id='t0180c20' href='#t0180c20'>T 0180c20</a><br>
　於我得自在，　　今捨於大眾。<a class='ref t' id='t0180c21' href='#t0180c21'>T 0180c21</a><br>
　緣心在於聖，　　更無濟我者，<a class='ref t' id='t0180c22' href='#t0180c22'>T 0180c22</a><br>
　憐愍於我故，　　納受阿摩勒。<a class='ref t' id='t0180c23' href='#t0180c23'>T 0180c23</a><br>
　為我食此施，　　因是福無量，<a class='ref t' id='t0180c24' href='#t0180c24'>T 0180c24</a><br>
　世世受妙樂，　　用之無有盡。」</p>
</blockquote>
<p><a class='ref t' id='t0180c25' href='#t0180c25'>T 0180c25</a>時，彼使者受王勅已，即持此半阿摩勒果，<a class='ref t' id='t0180c26' href='#t0180c26'>T 0180c26</a>至鷄雀寺中，至上座前，五體著地作禮，長<a class='ref t' id='t0180c27' href='#t0180c27'>T 0180c27</a>跪合掌，向上座而說偈曰：</p>
<a class='ref t' id='t0180c28' href='#t0180c28'>T 0180c28</a>
<blockquote class='gatha'>
<p>「領於閻浮提，　　一繖繫一鼓，<a class='ref t' id='t0180c29' href='#t0180c29'>T 0180c29</a><br>
　遊行無所礙，　　如日照於世，<a class='ref t' id='t0181a01' href='#t0181a01'>T 0181a01</a><br>
　業行報已至，　　在世不復久，<a class='ref t' id='t0181a02' href='#t0181a02'>T 0181a02</a><br>
　無有王威德，　　如日雲所翳，<a class='ref t' id='t0181a03' href='#t0181a03'>T 0181a03</a><br>
　號曰阿育王，　　稽首禮僧足，<a class='ref t' id='t0181a04' href='#t0181a04'>T 0181a04</a><br>
　送此布施物，　　謂半阿摩勒，<a class='ref t' id='t0181a05' href='#t0181a05'>T 0181a05</a><br>
　願求來世福，　　哀愍彼王故，<a class='ref t' id='t0181a06' href='#t0181a06'>T 0181a06</a><br>
　聖眾愍彼故，　　受是半果施。」</p>
</blockquote>
<p><a class='ref t' id='t0181a07' href='#t0181a07'>T 0181a07</a>時，彼上座告諸大眾：「誰聞是語而不厭世<a class='ref t' id='t0181a08' href='#t0181a08'>T 0181a08</a>間？我等聞是事，不可不生厭離，如佛經<a class='ref t' id='t0181a09' href='#t0181a09'>T 0181a09</a>所說。見他衰事，應生厭離，若有識類眾生<a class='ref t' id='t0181a10' href='#t0181a10'>T 0181a10</a>者，聞是事豈得不捨世間？」而說偈曰：</p>
<a class='ref t' id='t0181a11' href='#t0181a11'>T 0181a11</a>
<blockquote class='gatha'>
<p>「人王世中最，　　阿育孔雀姓，<a class='ref t' id='t0181a12' href='#t0181a12'>T 0181a12</a><br>
　閻浮提自在，　　阿摩勒為主，<a class='ref t' id='t0181a13' href='#t0181a13'>T 0181a13</a><br>
　太子及諸臣，　　共奪大王施，<a class='ref t' id='t0181a14' href='#t0181a14'>T 0181a14</a><br>
　送半阿摩勒，　　降伏憍財者，<a class='ref t' id='t0181a15' href='#t0181a15'>T 0181a15</a><br>
　使彼生厭心，　　愚夫不識施，<a class='ref t' id='t0181a16' href='#t0181a16'>T 0181a16</a><br>
　因果受妙樂，　　示送半摩勒。」</p>
</blockquote>
<p><a class='ref t' id='t0181a17' href='#t0181a17'>T 0181a17</a>時，彼上座作是念言：「云何令此半阿摩勒，<a class='ref t' id='t0181a18' href='#t0181a18'>T 0181a18</a>一切眾僧得其分食？」即教令研磨，著石榴<a class='ref t' id='t0181a19' href='#t0181a19'>T 0181a19</a>羹中，行已，眾僧一切皆得周遍。</p>
<p>時，王復問傍<a class='ref t' id='t0181a20' href='#t0181a20'>T 0181a20</a>臣曰：「誰是閻浮提王？」</p>
<p>臣啟王言：「大王是也。」</p>
<p><a class='ref t' id='t0181a21' href='#t0181a21'>T 0181a21</a>時，王從臥起而坐，顧望四方，合掌作禮，念<a class='ref t' id='t0181a22' href='#t0181a22'>T 0181a22</a>諸佛德，心念口言：「我今復以此閻浮提施<a class='ref t' id='t0181a23' href='#t0181a23'>T 0181a23</a>與三寶，隨意用之。」而說偈曰：</p>
<a class='ref t' id='t0181a24' href='#t0181a24'>T 0181a24</a>
<blockquote class='gatha'>
<p>「今此閻浮提，　　多有珍寶飾，<a class='ref t' id='t0181a25' href='#t0181a25'>T 0181a25</a><br>
　施與良福田，　　果報自然得，<a class='ref t' id='t0181a26' href='#t0181a26'>T 0181a26</a><br>
　以此施功德，　　不求天帝釋，<a class='ref t' id='t0181a27' href='#t0181a27'>T 0181a27</a><br>
　梵王及人主，　　世界諸妙樂，<a class='ref t' id='t0181a28' href='#t0181a28'>T 0181a28</a><br>
　如是等果報，　　我悉不用受，<a class='ref t' id='t0181a29' href='#t0181a29'>T 0181a29</a><br>
　以是施功德，　　疾得成佛道，<a class='ref t' id='t0181b01' href='#t0181b01'>T 0181b01</a><br>
　為世所尊仰，　　成得一切智，<a class='ref t' id='t0181b02' href='#t0181b02'>T 0181b02</a><br>
　世間作善友，　　導師最第一。」</p>
</blockquote>
<p><a class='ref t' id='t0181b03' href='#t0181b03'>T 0181b03</a>時，王以此語盡書紙上，而封緘之，以齒印<a class='ref t' id='t0181b04' href='#t0181b04'>T 0181b04</a>印之。作如是事畢，便即就盡。</p>
<p><a class='ref t' id='t0181b05' href='#t0181b05'>T 0181b05</a>爾時，太子及諸臣、宮人、婇女、國界人民，興<a class='ref t' id='t0181b06' href='#t0181b06'>T 0181b06</a>種種供養葬送，如王之法而闍維之。</p>
<p><a class='ref t' id='t0181b07' href='#t0181b07'>T 0181b07</a>爾時，諸臣欲立太子紹王位，中有一大<a class='ref t' id='t0181b08' href='#t0181b08'>T 0181b08</a>臣，名曰阿<span class='corr' title='[[少／免]→[少／兔]]'><span class='t-gaiji'>［少／兔］<!--gaiji,,1[少／兔],2&#x3779;,3--></span></span>羅陀，語諸臣曰：「不得立太<a class='ref t' id='t0181b09' href='#t0181b09'>T 0181b09</a>子為王。所以者何？大王阿育在時，本誓願<a class='ref t' id='t0181b10' href='#t0181b10'>T 0181b10</a>滿十萬億金作諸功德，唯減四億，不滿十<a class='ref t' id='t0181b11' href='#t0181b11'>T 0181b11</a>萬，以是故，今捨閻浮提施與三寶，欲令<a class='ref t' id='t0181b12' href='#t0181b12'>T 0181b12</a>滿足。今是大地屬於三寶，云何而立為王？」</p>
<p><a class='ref t' id='t0181b13' href='#t0181b13'>T 0181b13</a>時，諸臣聞已，即送四億諸金，送與寺中，即<a class='ref t' id='t0181b14' href='#t0181b14'>T 0181b14</a>便立法益之子為王，名三波提。次復太子，<a class='ref t' id='t0181b15' href='#t0181b15'>T 0181b15</a>名毘梨訶波低，為紹王位，毘梨訶波低太<a class='ref t' id='t0181b16' href='#t0181b16'>T 0181b16</a>子，名曰毘梨訶西那，次紹王位。毘梨訶西<a class='ref t' id='t0181b17' href='#t0181b17'>T 0181b17</a>那太子，名曰沸沙須摩，次紹王位。沸沙須<a class='ref t' id='t0181b18' href='#t0181b18'>T 0181b18</a>摩太子，名曰沸沙蜜多羅，次紹王位。</p>
<p>時，<a class='ref t' id='t0181b19' href='#t0181b19'>T 0181b19</a>沸沙蜜多羅問諸臣曰：「我當作何等事，<a class='ref t' id='t0181b20' href='#t0181b20'>T 0181b20</a>令我名德久存於世？」</p>
<p>時，賢善諸臣信樂三<a class='ref t' id='t0181b21' href='#t0181b21'>T 0181b21</a>寶者，啟王言：「阿育大王是王之前種姓，彼<a class='ref t' id='t0181b22' href='#t0181b22'>T 0181b22</a>王在世，造立八萬四千如來塔，復興種種<a class='ref t' id='t0181b23' href='#t0181b23'>T 0181b23</a>供養，此之名德，相傳至今。王欲求此名<a class='ref t' id='t0181b24' href='#t0181b24'>T 0181b24</a>者，當造立八萬四千塔，及諸供養。」</p>
<p>王言：「大<a class='ref t' id='t0181b25' href='#t0181b25'>T 0181b25</a>王阿育有大威德，能辦此事，我不能作，更<a class='ref t' id='t0181b26' href='#t0181b26'>T 0181b26</a>思餘事。」</p>
<p>中有惡臣，不信向者，啟王言：「世間<a class='ref t' id='t0181b27' href='#t0181b27'>T 0181b27</a>二種法傳世不滅，一者作善，二者作惡。大<a class='ref t' id='t0181b28' href='#t0181b28'>T 0181b28</a>王阿育作諸善行，王今當行惡行，打壞八<a class='ref t' id='t0181b29' href='#t0181b29'>T 0181b29</a>萬四千塔。」</p>
<p>時，王用侫臣語，即興四兵眾，往<a class='ref t' id='t0181c01' href='#t0181c01'>T 0181c01</a>詣寺舍，壞諸塔寺。王先往鷄雀寺中，寺門<a class='ref t' id='t0181c02' href='#t0181c02'>T 0181c02</a>前有石師子，即作師子吼。王聞之即大驚<a class='ref t' id='t0181c03' href='#t0181c03'>T 0181c03</a>怖，非生獸之類，而能吼鳴，還入城中。如是<a class='ref t' id='t0181c04' href='#t0181c04'>T 0181c04</a>再三，欲壞彼寺。</p>
<p><a class='ref t' id='t0181c05' href='#t0181c05'>T 0181c05</a>時，王呼諸比丘來，問諸比丘：「使我壞塔為<a class='ref t' id='t0181c06' href='#t0181c06'>T 0181c06</a>善？壞僧房為善？」</p>
<p>比丘答曰：「二不應行。王<a class='ref t' id='t0181c07' href='#t0181c07'>T 0181c07</a>其欲壞者，寧壞僧房，勿壞佛塔。」</p>
<p>時，王殺害<a class='ref t' id='t0181c08' href='#t0181c08'>T 0181c08</a>比丘，及壞塔寺。如是漸漸至婆伽羅國，又<a class='ref t' id='t0181c09' href='#t0181c09'>T 0181c09</a>復唱令：「若有人能得沙門釋子頭來者，賞<a class='ref t' id='t0181c10' href='#t0181c10'>T 0181c10</a>之千金。」</p>
<p>爾時，彼國中有一阿羅漢，化作眾<a class='ref t' id='t0181c11' href='#t0181c11'>T 0181c11</a>多比丘頭，與諸百姓，令送至於王所，令<a class='ref t' id='t0181c12' href='#t0181c12'>T 0181c12</a>王庫藏財寶竭盡。時，彼王聞阿羅漢作如是<a class='ref t' id='t0181c13' href='#t0181c13'>T 0181c13</a>事，倍復瞋恚，欲殺彼阿羅漢。</p>
<p>時，彼羅漢入<a class='ref t' id='t0181c14' href='#t0181c14'>T 0181c14</a>滅盡正受，王作無量方便，殺彼聖人，終不<a class='ref t' id='t0181c15' href='#t0181c15'>T 0181c15</a>能得。入滅盡三昧力故，不傷其體。如是<a class='ref t' id='t0181c16' href='#t0181c16'>T 0181c16</a>漸進至佛塔門邊。</p>
<p>彼所塔中，有一鬼神，止<a class='ref t' id='t0181c17' href='#t0181c17'>T 0181c17</a>住其中，守護佛塔，名曰牙齒。彼鬼神作是<a class='ref t' id='t0181c18' href='#t0181c18'>T 0181c18</a>念：「我是佛弟子，受持禁戒，不殺害眾生，我<a class='ref t' id='t0181c19' href='#t0181c19'>T 0181c19</a>今不能殺害於王。」又復作念：「有一神名<a class='ref t' id='t0181c20' href='#t0181c20'>T 0181c20</a>曰為蟲，行諸惡行，兇暴勇健，求索我女，我<a class='ref t' id='t0181c21' href='#t0181c21'>T 0181c21</a>不與之；今者為護正法故，當嫁與彼，令<a class='ref t' id='t0181c22' href='#t0181c22'>T 0181c22</a>其守護佛法。」即呼彼神語言：「我今嫁女與<a class='ref t' id='t0181c23' href='#t0181c23'>T 0181c23</a>汝，然共立約誓，汝要當降伏此王，勿使<a class='ref t' id='t0181c24' href='#t0181c24'>T 0181c24</a>興諸惡行，壞滅正法。」</p>
<p>時，王所有一大鬼神，<a class='ref t' id='t0181c25' href='#t0181c25'>T 0181c25</a>名曰烏茶，威德具足，故彼神不奈王何。<a class='ref t' id='t0181c26' href='#t0181c26'>T 0181c26</a>時，牙齒神作方便，今日王威勢自然由此<a class='ref t' id='t0181c27' href='#t0181c27'>T 0181c27</a>鬼神，我今誘誑共作親厚。如是與彼神<a class='ref t' id='t0181c28' href='#t0181c28'>T 0181c28</a>作知識，極作知識已，即將此神至於南<a class='ref t' id='t0181c29' href='#t0181c29'>T 0181c29</a>方大海中。</p>
<p>時彼蟲神排攩大山，推迮王<a class='ref t' id='t0181c30' href='#t0181c30'>T 0181c30</a>上，及四兵眾，無不死盡。眾人唱言：「快哉！快<a class='ref t' id='t0182a01' href='#t0182a01'>T 0182a01</a>哉！」是世人相傳，名為快哉。彼王終亡，孔雀<a class='ref t' id='t0182a02' href='#t0182a02'>T 0182a02</a>苗裔於此永終，是故世間富樂不足為<a class='ref t' id='t0182a03' href='#t0182a03'>T 0182a03</a>貪。阿育大王有智之人，覺世無常，身命難<a class='ref t' id='t0182a04' href='#t0182a04'>T 0182a04</a>保，五家財物亦如幻化。覺了彼法，勤行精<a class='ref t' id='t0182a05' href='#t0182a05'>T 0182a05</a>進，作諸功德，乃至臨終，係心三寶，念念不<a class='ref t' id='t0182a06' href='#t0182a06'>T 0182a06</a>絕，無所悋惜，唯願盡成阿耨多羅三藐三<a class='ref t' id='t0182a07' href='#t0182a07'>T 0182a07</a>菩提。</p>
<a class='ref t' id='t0182a08' href='#t0182a08'>T 0182a08</a>
<p class='endsutta'><span class='t-juanname'>雜阿含經卷第二十五</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
