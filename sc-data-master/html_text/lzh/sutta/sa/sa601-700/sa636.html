<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa636' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 636</span><span class='mirror-right'>（六三六） 比丘</span></h1>
</header>
<p>如是我聞：</p>
<p>一時，佛住巴連弗邑鷄林<a class='ref t' id='t0176a20' href='#t0176a20'>T 0176a20</a>精舍。</p>
<p>爾時，世尊告諸比丘：「當為汝說修四<a class='ref t' id='t0176a21' href='#t0176a21'>T 0176a21</a>念處。何等為修四念處？若比丘！如來、應、等正<a class='ref t' id='t0176a22' href='#t0176a22'>T 0176a22</a>覺、明行足、善逝、世間解、無上士、調御丈夫、天人<a class='ref t' id='t0176a23' href='#t0176a23'>T 0176a23</a>師、佛世尊出興于世，演說正法，上語亦善，<a class='ref t' id='t0176a24' href='#t0176a24'>T 0176a24</a>中語亦善，下語亦善，善義善味，純一滿淨，梵<a class='ref t' id='t0176a25' href='#t0176a25'>T 0176a25</a>行顯示。若族姓子、族姓女從佛聞法，得淨<a class='ref t' id='t0176a26' href='#t0176a26'>T 0176a26</a>信心。如是修學，見在家和合欲樂之過，煩<a class='ref t' id='t0176a27' href='#t0176a27'>T 0176a27</a>惱結縛，樂居空閑，出家學道，不樂在家，處<a class='ref t' id='t0176a28' href='#t0176a28'>T 0176a28</a>於非家，欲一向清淨，盡其形壽，純一滿淨，<a class='ref t' id='t0176a29' href='#t0176a29'>T 0176a29</a>鮮白梵行：『我當剃除<span class='corr' title='[髮鬚→鬚髮] cf.【麗】'>鬚髮</span>，著袈裟衣，正信<a class='ref t' id='t0176b01' href='#t0176b01'>T 0176b01</a>非家，出家學道。』作是思惟已，即便放捨錢<a class='ref t' id='t0176b02' href='#t0176b02'>T 0176b02</a>財親屬，剃除鬚髮，著袈裟衣，正信非家，出<a class='ref t' id='t0176b03' href='#t0176b03'>T 0176b03</a>家學道，正其身行，護口四過，正命清淨，習<a class='ref t' id='t0176b04' href='#t0176b04'>T 0176b04</a>賢聖戒，守諸根門，護心正念。眼見色時，不<a class='ref t' id='t0176b05' href='#t0176b05'>T 0176b05</a>取形相，若於眼根住不律儀，世間貪憂、惡<a class='ref t' id='t0176b06' href='#t0176b06'>T 0176b06</a>不善法常漏於心，而今於眼起正律儀；耳、<a class='ref t' id='t0176b07' href='#t0176b07'>T 0176b07</a>鼻、舌、身、意起正律儀，亦復如是。</p>
<p>「彼以賢聖<a class='ref t' id='t0176b08' href='#t0176b08'>T 0176b08</a>戒律成就，善攝根門，來往周旋，顧視屈伸，<a class='ref t' id='t0176b09' href='#t0176b09'>T 0176b09</a>坐臥眠覺語默，住智正智。彼成就如此聖<a class='ref t' id='t0176b10' href='#t0176b10'>T 0176b10</a>戒，守護根門，正智正念，寂靜遠離，空處、樹<a class='ref t' id='t0176b11' href='#t0176b11'>T 0176b11</a>下、閑房獨坐，正身正念，繫心安住。斷世貪<a class='ref t' id='t0176b12' href='#t0176b12'>T 0176b12</a>憂，離貪欲，淨除貪欲；斷世瞋恚、睡眠、掉悔、<a class='ref t' id='t0176b13' href='#t0176b13'>T 0176b13</a>疑蓋，離瞋恚、睡眠、掉悔、疑蓋，淨除瞋恚、睡<a class='ref t' id='t0176b14' href='#t0176b14'>T 0176b14</a>眠、掉悔、疑蓋。斷除五蓋惱心，慧力羸、諸障閡<a class='ref t' id='t0176b15' href='#t0176b15'>T 0176b15</a>分、不趣涅槃者，是故，內身身觀念住，精勤<a class='ref t' id='t0176b16' href='#t0176b16'>T 0176b16</a>方便，正智正念，調伏世間貪憂；如是外身、<a class='ref t' id='t0176b17' href='#t0176b17'>T 0176b17</a>內外身，受、心、法法觀念住，亦如是說。是名比<a class='ref t' id='t0176b18' href='#t0176b18'>T 0176b18</a>丘修四念處。」</p>
<p>佛說此經已，諸比丘聞佛所<a class='ref t' id='t0176b19' href='#t0176b19'>T 0176b19</a>說，歡喜奉行。</p>
<a class='ref t' id='t0176b20' href='#t0176b20'>T 0176b20</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
