<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa708' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 708</span><span class='mirror-right'>（七〇八） 木封</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0190a09' href='#t0190a09'>T 0190a09</a>孤獨園。</p>
<p>爾時，世尊告諸比丘：「若族姓子捨<a class='ref t' id='t0190a10' href='#t0190a10'>T 0190a10</a>諸世務，出家學道，剃除鬚髮，著袈裟正<a class='ref t' id='t0190a11' href='#t0190a11'>T 0190a11</a>信非家，出家學道。如是出家，而於其中，有<a class='ref t' id='t0190a12' href='#t0190a12'>T 0190a12</a>愚癡士夫依止聚落城邑，晨朝著衣持鉢，<a class='ref t' id='t0190a13' href='#t0190a13'>T 0190a13</a>入村乞食，不善護身，不守根門，不攝其<a class='ref t' id='t0190a14' href='#t0190a14'>T 0190a14</a>念，觀察女人少壯好色而生染著，不正思<a class='ref t' id='t0190a15' href='#t0190a15'>T 0190a15</a>惟，心馳取相，趣色欲想，為欲心熾盛，燒心<a class='ref t' id='t0190a16' href='#t0190a16'>T 0190a16</a>燒身，返俗還戒而自退沒。厭離俗務，出<a class='ref t' id='t0190a17' href='#t0190a17'>T 0190a17</a>家學道而反染著，增諸罪業而自破壞，沈<a class='ref t' id='t0190a18' href='#t0190a18'>T 0190a18</a>翳沒溺。</p>
<p>「有五種大樹，其種至微，而樹生長<a class='ref t' id='t0190a19' href='#t0190a19'>T 0190a19</a>巨大，而能映障眾雜小樹，蔭翳萎悴，不得<a class='ref t' id='t0190a20' href='#t0190a20'>T 0190a20</a>生長。何等五？謂揵遮耶樹、迦捭多羅樹、<a class='ref t' id='t0190a21' href='#t0190a21'>T 0190a21</a>阿濕波他樹、優曇鉢羅樹、尼拘留他樹。<a class='ref t' id='t0190a22' href='#t0190a22'>T 0190a22</a>如是五種心樹，種子至微，而漸漸長大，蔭<a class='ref t' id='t0190a23' href='#t0190a23'>T 0190a23</a>覆諸節，能令諸節蔭覆墮臥。何等為五？謂<a class='ref t' id='t0190a24' href='#t0190a24'>T 0190a24</a>貪欲蓋漸漸增長，睡眠、掉悔、疑蓋漸漸增<a class='ref t' id='t0190a25' href='#t0190a25'>T 0190a25</a>長，以增長故，令善心蔭覆墮臥。</p>
<p>「若修習<a class='ref t' id='t0190a26' href='#t0190a26'>T 0190a26</a>七覺支，多修習已，轉成不退。何等為七？謂<a class='ref t' id='t0190a27' href='#t0190a27'>T 0190a27</a>念覺支、擇法、精進、猗、喜、定、捨覺支。如是七<a class='ref t' id='t0190a28' href='#t0190a28'>T 0190a28</a>覺支，修習多修習已，轉成不退轉。」</p>
<p>佛說此<a class='ref t' id='t0190a29' href='#t0190a29'>T 0190a29</a>經已，諸比丘聞佛所說，歡喜奉行。</p>
<a class='ref t' id='t0190b01' href='#t0190b01'>T 0190b01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
