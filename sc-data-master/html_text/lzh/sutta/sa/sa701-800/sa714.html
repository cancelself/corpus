<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa714' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 714</span><span class='mirror-right'>（七一四） 火</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0191c16' href='#t0191c16'>T 0191c16</a>孤獨園。</p>
<p>時，有眾多比丘……如上說。差別者：「有<a class='ref t' id='t0191c17' href='#t0191c17'>T 0191c17</a>諸外道出家作如是說者，當復問言：『若心<a class='ref t' id='t0191c18' href='#t0191c18'>T 0191c18</a>微劣猶豫者，爾時應修何等覺分？何等為<a class='ref t' id='t0191c19' href='#t0191c19'>T 0191c19</a>非修時？若復<span class='corr' title='[悼→掉]'>掉</span>心者、<span class='corr' title='[悼→掉]'>掉</span>心猶豫者，爾時復修<a class='ref t' id='t0191c20' href='#t0191c20'>T 0191c20</a>何等覺分？何等為非時？』如是問者，彼諸外<a class='ref t' id='t0191c21' href='#t0191c21'>T 0191c21</a>道心則駭散，說諸異法，心生忿恚、憍慢、毀呰、<a class='ref t' id='t0191c22' href='#t0191c22'>T 0191c22</a>嫌恨、不忍，或默然低頭，失辯潛思。所以者<a class='ref t' id='t0191c23' href='#t0191c23'>T 0191c23</a>何？我不見諸天、魔、梵、沙門、婆羅門、天、人<a class='ref t' id='t0191c24' href='#t0191c24'>T 0191c24</a>眾中，聞我所說歡喜隨喜者，唯除如來及<a class='ref t' id='t0191c25' href='#t0191c25'>T 0191c25</a>聲聞眾於此聞者。</p>
<p>「諸比丘！若爾時其心微<a class='ref t' id='t0191c26' href='#t0191c26'>T 0191c26</a>劣、其心猶豫者，不應修猗覺分、定覺分、捨<a class='ref t' id='t0191c27' href='#t0191c27'>T 0191c27</a>覺分。所以者何？微劣心生、微劣猶豫，以此<a class='ref t' id='t0191c28' href='#t0191c28'>T 0191c28</a>諸法增其微劣故。譬如小火，欲令其燃，<a class='ref t' id='t0191c29' href='#t0191c29'>T 0191c29</a>增以燋炭。云何？比丘！非為增炭令火滅<a class='ref t' id='t0192a01' href='#t0192a01'>T 0192a01</a>耶？」</p>
<p>比丘白佛：「如是，世尊！」</p>
<p>「如是，比丘！微劣猶<a class='ref t' id='t0192a02' href='#t0192a02'>T 0192a02</a>豫，若修猗覺分、定覺分、捨覺分者，此則非<a class='ref t' id='t0192a03' href='#t0192a03'>T 0192a03</a>時，增懈怠故。若掉心起，若掉心猶豫，爾時<a class='ref t' id='t0192a04' href='#t0192a04'>T 0192a04</a>不應修擇法覺分、精進覺分、喜覺分。所以<a class='ref t' id='t0192a05' href='#t0192a05'>T 0192a05</a>者何？掉心起、掉心猶豫，以此諸法能令<a class='ref t' id='t0192a06' href='#t0192a06'>T 0192a06</a>其增。譬如熾火，欲令其滅，足其乾薪，於意<a class='ref t' id='t0192a07' href='#t0192a07'>T 0192a07</a>云何？豈不令火增熾燃耶？」</p>
<p>比丘白佛：「如是，<a class='ref t' id='t0192a08' href='#t0192a08'>T 0192a08</a>世尊！」</p>
<p>佛告比丘：「如是掉心生、掉心猶豫，修<a class='ref t' id='t0192a09' href='#t0192a09'>T 0192a09</a>擇法覺分、精進覺分、喜覺分，增其掉心。諸<a class='ref t' id='t0192a10' href='#t0192a10'>T 0192a10</a>比丘！若微劣心生、微劣猶豫，是時應修擇<a class='ref t' id='t0192a11' href='#t0192a11'>T 0192a11</a>法覺分、精進覺分、喜覺分。所以者何？微劣心<a class='ref t' id='t0192a12' href='#t0192a12'>T 0192a12</a>生、微劣猶豫，以此諸法示、教、照、喜。譬如<a class='ref t' id='t0192a13' href='#t0192a13'>T 0192a13</a>小火，欲令其燃，足其乾薪。云何？比丘！此火<a class='ref t' id='t0192a14' href='#t0192a14'>T 0192a14</a>寧熾燃不？」</p>
<p>比丘白佛：「如是，世尊！」</p>
<p>佛告比丘：<a class='ref t' id='t0192a15' href='#t0192a15'>T 0192a15</a>「如是微劣心生、微劣猶豫，當於爾時修擇<a class='ref t' id='t0192a16' href='#t0192a16'>T 0192a16</a>法覺分、精進覺分、喜覺分，示、教、照、喜。若掉心<a class='ref t' id='t0192a17' href='#t0192a17'>T 0192a17</a>生、掉心猶豫，修猗覺分、定覺分、捨覺分。所<a class='ref t' id='t0192a18' href='#t0192a18'>T 0192a18</a>以者何？掉心生、掉心猶豫，此等諸法，能令<a class='ref t' id='t0192a19' href='#t0192a19'>T 0192a19</a>內住一心攝持。譬如燃火，欲令其滅，足其<a class='ref t' id='t0192a20' href='#t0192a20'>T 0192a20</a>燋炭，彼火則滅。如是，比丘！掉心猶豫，修擇<a class='ref t' id='t0192a21' href='#t0192a21'>T 0192a21</a>法覺分、精進、喜，則非時，修猗、定、捨覺分，自<a class='ref t' id='t0192a22' href='#t0192a22'>T 0192a22</a>此則<span class='corr' title='[非→是]'>是</span>時，此等諸法內住一心攝持。念覺分<a class='ref t' id='t0192a23' href='#t0192a23'>T 0192a23</a>者，一切兼助。」</p>
<p>佛說此經已，諸比丘聞佛所<a class='ref t' id='t0192a24' href='#t0192a24'>T 0192a24</a>說，歡喜奉行。</p>
<a class='ref t' id='t0192a25' href='#t0192a25'>T 0192a25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
