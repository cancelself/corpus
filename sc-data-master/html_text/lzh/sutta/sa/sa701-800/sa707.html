<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa707' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 707</span><span class='mirror-right'>（七〇七） 障蓋</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0189c15' href='#t0189c15'>T 0189c15</a>孤獨園。</p>
<p>爾時，世尊告諸比丘：「有五障、五<a class='ref t' id='t0189c16' href='#t0189c16'>T 0189c16</a>蓋，煩惱於心，能羸智慧，障閡之分，非明、<a class='ref t' id='t0189c17' href='#t0189c17'>T 0189c17</a>非正覺，不轉趣涅槃。何等為五？謂貪欲蓋、<a class='ref t' id='t0189c18' href='#t0189c18'>T 0189c18</a>瞋<span class='corr' title='[→恚] cf.【麗】'>恚</span>蓋、睡眠蓋、掉悔蓋、疑蓋。如此五蓋，為覆<a class='ref t' id='t0189c19' href='#t0189c19'>T 0189c19</a>為蓋，煩惱於心，令智慧羸，為障閡分，<a class='ref t' id='t0189c20' href='#t0189c20'>T 0189c20</a>非明、非等覺，不轉趣涅槃。</p>
<p>「若七覺支，非<a class='ref t' id='t0189c21' href='#t0189c21'>T 0189c21</a>覆非蓋，不惱於心，增長智慧，為明、為正<a class='ref t' id='t0189c22' href='#t0189c22'>T 0189c22</a>覺，轉趣涅槃。何等為七？謂念覺支等……」如上<a class='ref t' id='t0189c23' href='#t0189c23'>T 0189c23</a>說，乃至捨覺支。「如此七覺支，非翳非蓋，<a class='ref t' id='t0189c24' href='#t0189c24'>T 0189c24</a>不惱於心，增長智慧，為明、為正覺，轉趣<a class='ref t' id='t0189c25' href='#t0189c25'>T 0189c25</a>涅槃。」爾時，世尊即說偈曰：</p>
<a class='ref t' id='t0189c26' href='#t0189c26'>T 0189c26</a>
<blockquote class='gatha'>
<p>「貪欲瞋恚蓋，　　睡眠掉悔疑，<a class='ref t' id='t0189c27' href='#t0189c27'>T 0189c27</a><br>
　如此五種蓋，　　增長諸煩惱，<a class='ref t' id='t0189c28' href='#t0189c28'>T 0189c28</a><br>
　此五覆世間，　　深著難可度，<a class='ref t' id='t0189c29' href='#t0189c29'>T 0189c29</a><br>
　障蔽於眾生，　　令不見正道。<a class='ref t' id='t0190a01' href='#t0190a01'>T 0190a01</a><br>
　若得七覺支，　　則能為照明，<a class='ref t' id='t0190a02' href='#t0190a02'>T 0190a02</a><br>
　唯此真諦言，　　等正覺所說，<a class='ref t' id='t0190a03' href='#t0190a03'>T 0190a03</a><br>
　念覺支為首，　　擇法正思惟，<a class='ref t' id='t0190a04' href='#t0190a04'>T 0190a04</a><br>
　精進猗喜覺，　　三昧捨覺支，<a class='ref t' id='t0190a05' href='#t0190a05'>T 0190a05</a><br>
　如此七覺支，　　牟尼之正道，<a class='ref t' id='t0190a06' href='#t0190a06'>T 0190a06</a><br>
　隨順大仙人，　　脫生死怖畏。」</p>
</blockquote>
<p><a class='ref t' id='t0190a07' href='#t0190a07'>T 0190a07</a>佛說此經已，諸比丘聞佛所說，歡喜奉行。</p>
<a class='ref t' id='t0190a08' href='#t0190a08'>T 0190a08</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
