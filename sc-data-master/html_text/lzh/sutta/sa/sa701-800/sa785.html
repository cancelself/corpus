<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa785' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 785</span><span class='mirror-right'>（七八五） 邪正</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0203a20' href='#t0203a20'>T 0203a20</a>孤獨園。</p>
<p>爾時，世尊告諸比丘……如上說。差別<a class='ref t' id='t0203a21' href='#t0203a21'>T 0203a21</a>者：「何等為正見？謂正見有二種，有正見，是<a class='ref t' id='t0203a22' href='#t0203a22'>T 0203a22</a>世、俗，有漏、有取，轉向善趣；有正見，是聖、出世<a class='ref t' id='t0203a23' href='#t0203a23'>T 0203a23</a>間，無漏、無取，正盡苦，轉向苦邊。何等為正<a class='ref t' id='t0203a24' href='#t0203a24'>T 0203a24</a>見有漏、有取，向於善趣？若彼見有施、有說，<a class='ref t' id='t0203a25' href='#t0203a25'>T 0203a25</a>乃至知世間有阿羅漢，不受後有，是名世<a class='ref t' id='t0203a26' href='#t0203a26'>T 0203a26</a>間正見，世、俗，有漏、有取，向於善趣。何等為正<a class='ref t' id='t0203a27' href='#t0203a27'>T 0203a27</a>見是聖、出世間，無漏、不取，正盡苦，轉向苦邊？<a class='ref t' id='t0203a28' href='#t0203a28'>T 0203a28</a>謂聖弟子苦苦思惟，集、滅、道道思惟，無漏思<a class='ref t' id='t0203a29' href='#t0203a29'>T 0203a29</a>惟相應，於法選擇，分別推求，覺知黠慧，開<a class='ref t' id='t0203b01' href='#t0203b01'>T 0203b01</a>覺觀察，是名正見是聖、出世間，無漏、不取，正<a class='ref t' id='t0203b02' href='#t0203b02'>T 0203b02</a>盡苦，轉向苦邊。何等為正志？謂正志二種。<a class='ref t' id='t0203b03' href='#t0203b03'>T 0203b03</a>有正志世、俗，有漏、有取，向於善趣；有正志，是<a class='ref t' id='t0203b04' href='#t0203b04'>T 0203b04</a>聖、出世間，無漏、不取，正盡苦，轉向苦邊。何等<a class='ref t' id='t0203b05' href='#t0203b05'>T 0203b05</a>為正志有世、俗，有漏、有取，向於善趣？謂正<a class='ref t' id='t0203b06' href='#t0203b06'>T 0203b06</a>志出要覺、無恚覺、不害覺，是名正志世、俗，<a class='ref t' id='t0203b07' href='#t0203b07'>T 0203b07</a>有漏、有取，向於善趣。何等為正志是聖、出世<a class='ref t' id='t0203b08' href='#t0203b08'>T 0203b08</a>間，無漏、不取，正盡苦，轉向苦邊？謂聖弟子苦<a class='ref t' id='t0203b09' href='#t0203b09'>T 0203b09</a>苦思惟，集、滅、道道思惟，無漏思惟相應心法，<a class='ref t' id='t0203b10' href='#t0203b10'>T 0203b10</a>分別自決意解，計數立意，是名正志是聖、出<a class='ref t' id='t0203b11' href='#t0203b11'>T 0203b11</a>世間，無漏、不取，正盡苦，轉向苦邊。</p>
<p>「何等為正<a class='ref t' id='t0203b12' href='#t0203b12'>T 0203b12</a>語？正語有二種。有正語，世、俗，有漏、有取，向<a class='ref t' id='t0203b13' href='#t0203b13'>T 0203b13</a>於善趣；有正語，是聖、出世間，無漏、不取，正<a class='ref t' id='t0203b14' href='#t0203b14'>T 0203b14</a>盡苦，轉向苦邊。何等為正語世、俗，有漏、有取，<a class='ref t' id='t0203b15' href='#t0203b15'>T 0203b15</a>向於善趣？謂正語離妄語、兩舌、惡口、綺語，是<a class='ref t' id='t0203b16' href='#t0203b16'>T 0203b16</a>名正語世、俗，有漏、有取，向於善趣。何等正語<a class='ref t' id='t0203b17' href='#t0203b17'>T 0203b17</a>是聖、出世間，無漏、不取，正盡苦，轉向苦邊？謂<a class='ref t' id='t0203b18' href='#t0203b18'>T 0203b18</a>聖弟子苦苦思惟，集、滅、道道思惟，除邪命，<a class='ref t' id='t0203b19' href='#t0203b19'>T 0203b19</a>念口四惡行、諸餘口惡行，離於彼，無漏、遠<a class='ref t' id='t0203b20' href='#t0203b20'>T 0203b20</a>離、不著，固守、攝持不犯，不度時節，不越<a class='ref t' id='t0203b21' href='#t0203b21'>T 0203b21</a>限防，是名正語是聖、出世間，無漏、不取，正<a class='ref t' id='t0203b22' href='#t0203b22'>T 0203b22</a>盡苦，轉向苦邊。</p>
<p>「何等為正業？正業有二種。<a class='ref t' id='t0203b23' href='#t0203b23'>T 0203b23</a>有正業，世、俗，有漏、有取，向於善趣；有正業，是<a class='ref t' id='t0203b24' href='#t0203b24'>T 0203b24</a>聖、出世間，無漏、不取，正盡苦，轉向苦邊。何等<a class='ref t' id='t0203b25' href='#t0203b25'>T 0203b25</a>為正業世、俗，有漏、有取，轉向善趣？謂離殺、<a class='ref t' id='t0203b26' href='#t0203b26'>T 0203b26</a>盜、婬，是名正業世、俗，有漏、有取，轉向善趣。何<a class='ref t' id='t0203b27' href='#t0203b27'>T 0203b27</a>等為正業是聖、出世間，無漏、不取，正盡苦，轉<a class='ref t' id='t0203b28' href='#t0203b28'>T 0203b28</a>向苦邊。謂聖弟子苦苦思惟，集、滅、道道思<a class='ref t' id='t0203b29' href='#t0203b29'>T 0203b29</a>惟，除邪命，念身三惡行、諸餘身惡行數，無<a class='ref t' id='t0203c01' href='#t0203c01'>T 0203c01</a>漏、心不樂著，固守、執持不犯，不度時節，不<a class='ref t' id='t0203c02' href='#t0203c02'>T 0203c02</a>越限防，是名正業是聖、出世間，無漏、不取，<a class='ref t' id='t0203c03' href='#t0203c03'>T 0203c03</a>正盡苦，轉向苦邊。</p>
<p>「何等為正命？正命有二<a class='ref t' id='t0203c04' href='#t0203c04'>T 0203c04</a>種。有正命，是世、俗，有漏、有取，轉向善趣；有<a class='ref t' id='t0203c05' href='#t0203c05'>T 0203c05</a>正命，是聖、出世間，無漏、不取，正盡苦，轉向苦<a class='ref t' id='t0203c06' href='#t0203c06'>T 0203c06</a>邊。何等為正命世、俗，有漏、有取，轉向善趣？謂<a class='ref t' id='t0203c07' href='#t0203c07'>T 0203c07</a>如法求衣食、臥具、隨病湯藥，非不如法，是<a class='ref t' id='t0203c08' href='#t0203c08'>T 0203c08</a>名正命世、俗，有漏、有取，轉向善趣。何等為正<a class='ref t' id='t0203c09' href='#t0203c09'>T 0203c09</a>命是聖、出世間，無漏、不取，正盡苦，轉向苦邊？<a class='ref t' id='t0203c10' href='#t0203c10'>T 0203c10</a>謂聖弟子苦苦思惟，集、滅、道道思惟，於諸<a class='ref t' id='t0203c11' href='#t0203c11'>T 0203c11</a>邪命無漏、不樂著，固守、執持不犯，不越時<a class='ref t' id='t0203c12' href='#t0203c12'>T 0203c12</a>節，不度限防，是名正命是聖、出世間，無漏、<a class='ref t' id='t0203c13' href='#t0203c13'>T 0203c13</a>不取，正盡苦，轉向苦邊。</p>
<p>「何等為正方便？正<a class='ref t' id='t0203c14' href='#t0203c14'>T 0203c14</a>方便有二種。有正方便，世、俗，有漏、有取，轉向<a class='ref t' id='t0203c15' href='#t0203c15'>T 0203c15</a>善趣；有正方便，是聖、出世間，無漏、不取，正盡<a class='ref t' id='t0203c16' href='#t0203c16'>T 0203c16</a>苦，轉向苦邊。何等為正方便世、俗，有漏、有<a class='ref t' id='t0203c17' href='#t0203c17'>T 0203c17</a>取，轉向善趣？謂欲、精進、方便超出、堅固建立，<a class='ref t' id='t0203c18' href='#t0203c18'>T 0203c18</a>堪能造作精進、心法攝受、常、不休息，是名<a class='ref t' id='t0203c19' href='#t0203c19'>T 0203c19</a>正方便世、俗，有漏、有取，轉向善趣。何等為正<a class='ref t' id='t0203c20' href='#t0203c20'>T 0203c20</a>方便是聖、出世間，無漏、不取，盡苦，轉向苦<a class='ref t' id='t0203c21' href='#t0203c21'>T 0203c21</a>邊？謂聖弟子苦苦思惟，集、滅、道道思惟，無漏<a class='ref t' id='t0203c22' href='#t0203c22'>T 0203c22</a>憶念相應心法，欲、精進、方便、勤踊，超出、建立<a class='ref t' id='t0203c23' href='#t0203c23'>T 0203c23</a>堅固、堪能造作精進，心法攝受、常、不休息，<a class='ref t' id='t0203c24' href='#t0203c24'>T 0203c24</a>是名正方便是聖、出世間，無漏、不取，正盡苦，<a class='ref t' id='t0203c25' href='#t0203c25'>T 0203c25</a>轉向苦邊。</p>
<p>「何等為正念？正念有二種。世、俗，<a class='ref t' id='t0203c26' href='#t0203c26'>T 0203c26</a>有漏、有取，轉向善趣；有正念，是聖、出世間，無<a class='ref t' id='t0203c27' href='#t0203c27'>T 0203c27</a>漏、不取，正盡苦，轉向苦邊。何等為正念世、<a class='ref t' id='t0203c28' href='#t0203c28'>T 0203c28</a>俗，有漏、有取，轉向善趣？若念、隨念、重念、憶念，<a class='ref t' id='t0203c29' href='#t0203c29'>T 0203c29</a>不妄、不虛，是名正念世、俗，有漏、有取，正向<a class='ref t' id='t0204a01' href='#t0204a01'>T 0204a01</a>善趣。何等為正念是聖、出世間，無漏、不取，轉<a class='ref t' id='t0204a02' href='#t0204a02'>T 0204a02</a>向苦邊？謂聖弟子苦苦思惟，集、滅、道道思惟，<a class='ref t' id='t0204a03' href='#t0204a03'>T 0204a03</a>無漏思惟相應，若念、隨念、重念、憶念，不妄、<a class='ref t' id='t0204a04' href='#t0204a04'>T 0204a04</a>不虛，是名正念是聖、出世間，無漏、不取，轉向<a class='ref t' id='t0204a05' href='#t0204a05'>T 0204a05</a>苦邊。</p>
<p>「何等為正定？正定有二種。有正定，世、<a class='ref t' id='t0204a06' href='#t0204a06'>T 0204a06</a>俗，有漏、有取，轉向善趣；有正定，是聖、出世間，<a class='ref t' id='t0204a07' href='#t0204a07'>T 0204a07</a>無漏、不取，正盡苦，轉向苦邊。何等為正定世、<a class='ref t' id='t0204a08' href='#t0204a08'>T 0204a08</a>俗，有漏、有取，轉向善趣？若心住不亂、不動、攝<a class='ref t' id='t0204a09' href='#t0204a09'>T 0204a09</a>受、寂止、三昧、一心，是名正定世、俗，有漏、有取，<a class='ref t' id='t0204a10' href='#t0204a10'>T 0204a10</a>轉向善趣。何等為正定是聖、出世間，無漏、不<a class='ref t' id='t0204a11' href='#t0204a11'>T 0204a11</a>取，正盡苦，轉向苦邊？謂聖弟子苦苦思惟，集、<a class='ref t' id='t0204a12' href='#t0204a12'>T 0204a12</a>滅、道道思惟，無漏思惟相應心法住，不亂、不<a class='ref t' id='t0204a13' href='#t0204a13'>T 0204a13</a>散、攝受、寂止、三昧、一心，是名正定是聖、出世<a class='ref t' id='t0204a14' href='#t0204a14'>T 0204a14</a>間，無漏、不取，正盡苦，轉向苦邊。」</p>
<p>佛說此經<a class='ref t' id='t0204a15' href='#t0204a15'>T 0204a15</a>已，諸比丘聞佛所說，歡喜奉行。</p>
<a class='ref t' id='t0204a16' href='#t0204a16'>T 0204a16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
