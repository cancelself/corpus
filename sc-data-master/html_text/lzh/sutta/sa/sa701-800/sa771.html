<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa771' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 771</span><span class='mirror-right'>（七七一） 彼岸</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0201a26' href='#t0201a26'>T 0201a26</a>孤獨園。</p>
<p>時，有生聞婆羅門來詣佛所，與世<a class='ref t' id='t0201a27' href='#t0201a27'>T 0201a27</a>尊面相問訊慰勞，問訊慰勞已，退坐一面，白<a class='ref t' id='t0201a28' href='#t0201a28'>T 0201a28</a>佛言：「瞿曇！謂非彼岸及彼岸。瞿曇！云何非彼<a class='ref t' id='t0201a29' href='#t0201a29'>T 0201a29</a>岸？云何彼岸？」</p>
<p>佛告婆羅門：「邪見者，非彼岸。<a class='ref t' id='t0201b01' href='#t0201b01'>T 0201b01</a>正見者，是彼岸。邪志、邪語、邪業、邪命、邪方<a class='ref t' id='t0201b02' href='#t0201b02'>T 0201b02</a>便、邪念、邪定非彼岸。正見是彼岸，正志、正<a class='ref t' id='t0201b03' href='#t0201b03'>T 0201b03</a>語、正業、正命、正方便、正念、正定是彼岸。」</p>
<p>爾<a class='ref t' id='t0201b04' href='#t0201b04'>T 0201b04</a>時，世尊即說偈言：</p>
<a class='ref t' id='t0201b05' href='#t0201b05'>T 0201b05</a>
<blockquote class='gatha'>
<p>「希有諸人民，　　能度於彼岸，<a class='ref t' id='t0201b06' href='#t0201b06'>T 0201b06</a><br>
　一切諸世間，　　徘徊遊此岸。<a class='ref t' id='t0201b07' href='#t0201b07'>T 0201b07</a><br>
　於此正法律，　　能善隨順者，<a class='ref t' id='t0201b08' href='#t0201b08'>T 0201b08</a><br>
　斯等能度彼，　　生死難度岸。」</p>
</blockquote>
<p><a class='ref t' id='t0201b09' href='#t0201b09'>T 0201b09</a>時，生聞婆羅門聞佛所說，歡喜隨喜，從座起<a class='ref t' id='t0201b10' href='#t0201b10'>T 0201b10</a>去。</p>
<a class='ref t' id='t0201b11' href='#t0201b11'>T 0201b11</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
