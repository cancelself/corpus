<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa713' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 713</span><span class='mirror-right'>（七一三） 轉趣</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0191a18' href='#t0191a18'>T 0191a18</a>孤獨園。</p>
<p>時，有眾多比丘晨朝著衣持鉢，<a class='ref t' id='t0191a19' href='#t0191a19'>T 0191a19</a>入舍衛城乞食。時，眾多比丘作是念：「今日<a class='ref t' id='t0191a20' href='#t0191a20'>T 0191a20</a>太早，乞食時未至，我等且過諸外道精舍。」</p>
<p><a class='ref t' id='t0191a21' href='#t0191a21'>T 0191a21</a>眾多比丘即入外道精舍，與諸外道共相問<a class='ref t' id='t0191a22' href='#t0191a22'>T 0191a22</a>訊慰勞，問訊慰勞已，於一面坐已，諸外道<a class='ref t' id='t0191a23' href='#t0191a23'>T 0191a23</a>問比丘言：「沙門瞿曇為諸弟子說法，斷五<a class='ref t' id='t0191a24' href='#t0191a24'>T 0191a24</a>蓋覆心，慧力羸，為障礙分，不轉趣涅槃，住<a class='ref t' id='t0191a25' href='#t0191a25'>T 0191a25</a>四念處，修七覺意。我等亦復為諸弟子說<a class='ref t' id='t0191a26' href='#t0191a26'>T 0191a26</a>斷五蓋覆心，慧力羸，善住四念處，修七覺<a class='ref t' id='t0191a27' href='#t0191a27'>T 0191a27</a>分。我等與彼沙門瞿曇有何等異？俱能說<a class='ref t' id='t0191a28' href='#t0191a28'>T 0191a28</a>法。」</p>
<p>時，眾多比丘聞外道所說，心不喜悅，反<a class='ref t' id='t0191a29' href='#t0191a29'>T 0191a29</a>呵罵，從座起去。入舍衛城，乞食已，還精舍，<a class='ref t' id='t0191b01' href='#t0191b01'>T 0191b01</a>舉衣鉢，洗足已，往詣佛所，稽首佛足，退<a class='ref t' id='t0191b02' href='#t0191b02'>T 0191b02</a>坐一面。以諸外道所說，具白世尊。</p>
<p>爾時，世<a class='ref t' id='t0191b03' href='#t0191b03'>T 0191b03</a>尊告眾多比丘：「彼外道說是語時，汝等應<a class='ref t' id='t0191b04' href='#t0191b04'>T 0191b04</a>反問言：『諸外道！五蓋者，種應有十。七覺者，<a class='ref t' id='t0191b05' href='#t0191b05'>T 0191b05</a>種應有十四。何等為五蓋之十、七覺之十<a class='ref t' id='t0191b06' href='#t0191b06'>T 0191b06</a>四？』如是問者，彼諸外道則自駭散，說諸外<a class='ref t' id='t0191b07' href='#t0191b07'>T 0191b07</a>道法，瞋恚、憍慢、毀呰、嫌恨、不忍心生，或默然<a class='ref t' id='t0191b08' href='#t0191b08'>T 0191b08</a>低頭，失辯潛思。所以者何？我不見諸天、<a class='ref t' id='t0191b09' href='#t0191b09'>T 0191b09</a>魔、梵、沙門、婆羅門、天、人眾中，聞我所說<a class='ref t' id='t0191b10' href='#t0191b10'>T 0191b10</a>歡喜隨順者，唯除如來及聲聞眾於此聞<a class='ref t' id='t0191b11' href='#t0191b11'>T 0191b11</a>者。</p>
<p>「諸比丘！何等為五蓋之十？謂有內貪欲，<a class='ref t' id='t0191b12' href='#t0191b12'>T 0191b12</a>有外貪欲。彼內貪欲者即是蓋，非智非等<a class='ref t' id='t0191b13' href='#t0191b13'>T 0191b13</a>覺，不轉趣涅槃。彼外貪欲即是蓋，非智非<a class='ref t' id='t0191b14' href='#t0191b14'>T 0191b14</a>等覺，不轉趣涅槃。謂瞋恚有瞋恚相，若瞋<a class='ref t' id='t0191b15' href='#t0191b15'>T 0191b15</a>恚及瞋恚相即是蓋，非智非等覺，不轉<a class='ref t' id='t0191b16' href='#t0191b16'>T 0191b16</a>趣涅槃。有睡有眠，彼睡彼眠即是蓋，非智<a class='ref t' id='t0191b17' href='#t0191b17'>T 0191b17</a>非等覺，不轉趣涅槃。有掉有悔，彼掉彼<a class='ref t' id='t0191b18' href='#t0191b18'>T 0191b18</a>悔即是蓋，非智非等覺，不轉趣涅槃。有<a class='ref t' id='t0191b19' href='#t0191b19'>T 0191b19</a>疑善法，有疑不善法，彼善法疑、不善法疑<a class='ref t' id='t0191b20' href='#t0191b20'>T 0191b20</a>即是蓋，非智非等覺，不轉趣涅槃。是名五<a class='ref t' id='t0191b21' href='#t0191b21'>T 0191b21</a>蓋說十。</p>
<p>「何等為七覺分說十四？有內法心<a class='ref t' id='t0191b22' href='#t0191b22'>T 0191b22</a>念住，有外法心念住。彼內法念住即是念覺<a class='ref t' id='t0191b23' href='#t0191b23'>T 0191b23</a>分，是智是等覺，能轉趣涅槃。彼外法念住<a class='ref t' id='t0191b24' href='#t0191b24'>T 0191b24</a>即是念覺分，是智是等覺，能轉趣涅槃。</p>
<p>「有<a class='ref t' id='t0191b25' href='#t0191b25'>T 0191b25</a>擇善法、擇不善法。彼善法擇，即是擇法覺分，<a class='ref t' id='t0191b26' href='#t0191b26'>T 0191b26</a>是智是等覺，能轉趣涅槃。彼不善法擇，即是<a class='ref t' id='t0191b27' href='#t0191b27'>T 0191b27</a>擇法覺分，是智是等覺，能轉趣涅槃。</p>
<p>「有精<a class='ref t' id='t0191b28' href='#t0191b28'>T 0191b28</a>進斷不善法，有精進長養善法。彼斷不善<a class='ref t' id='t0191b29' href='#t0191b29'>T 0191b29</a>法精進，即是精進覺分。是智是等覺，能轉<a class='ref t' id='t0191c01' href='#t0191c01'>T 0191c01</a>趣涅槃。彼長養善法精進，即是精進覺分，<a class='ref t' id='t0191c02' href='#t0191c02'>T 0191c02</a>是智是等覺，能轉趣涅槃。</p>
<p>「有喜，有喜處。彼<a class='ref t' id='t0191c03' href='#t0191c03'>T 0191c03</a>喜即是喜覺分，是智是等覺，能轉趣涅槃。彼<a class='ref t' id='t0191c04' href='#t0191c04'>T 0191c04</a>喜處，亦即是喜覺分，是智是等覺，能轉趣涅<a class='ref t' id='t0191c05' href='#t0191c05'>T 0191c05</a>槃。</p>
<p>「有身猗息，有心猗息。彼身猗息，即是猗<a class='ref t' id='t0191c06' href='#t0191c06'>T 0191c06</a>覺分，是智是等覺，能轉趣涅槃。彼心猗息，<a class='ref t' id='t0191c07' href='#t0191c07'>T 0191c07</a>即是猗覺分，是智是等覺，能轉趣涅槃。</p>
<p>「有<a class='ref t' id='t0191c08' href='#t0191c08'>T 0191c08</a>定，有定相。彼定即是定覺分，是智是等覺，<a class='ref t' id='t0191c09' href='#t0191c09'>T 0191c09</a>能轉趣涅槃。彼定相即是定覺分，是智是等<a class='ref t' id='t0191c10' href='#t0191c10'>T 0191c10</a>覺，能轉趣涅槃。</p>
<p>「有捨善法，有捨不善法。彼<a class='ref t' id='t0191c11' href='#t0191c11'>T 0191c11</a>善法捨，即是捨覺分，是智是等覺，能轉趣涅<a class='ref t' id='t0191c12' href='#t0191c12'>T 0191c12</a>槃。彼不善法捨，即是捨覺分，是智是等覺，能<a class='ref t' id='t0191c13' href='#t0191c13'>T 0191c13</a>轉趣涅槃，是名七覺分說為十四。」</p>
<p>佛說此<a class='ref t' id='t0191c14' href='#t0191c14'>T 0191c14</a>經已，眾多比丘聞佛所說，歡喜奉行。</p>
<a class='ref t' id='t0191c15' href='#t0191c15'>T 0191c15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
