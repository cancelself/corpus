<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa758' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 758</span><span class='mirror-right'>（七五八） 三法</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0199b06' href='#t0199b06'>T 0199b06</a>孤獨園。</p>
<p>爾時，世尊告諸比丘：「無母子畏，有<a class='ref t' id='t0199b07' href='#t0199b07'>T 0199b07</a>母子畏。愚癡無聞凡夫所說，而不能知無<a class='ref t' id='t0199b08' href='#t0199b08'>T 0199b08</a>母子畏，有母子畏。</p>
<p>「諸比丘！有三種無母子<a class='ref t' id='t0199b09' href='#t0199b09'>T 0199b09</a>畏，愚癡無聞凡夫所說。何等為三？諸比丘！<a class='ref t' id='t0199b10' href='#t0199b10'>T 0199b10</a>有時兵兇亂起，殘害國土，隨流波迸，子失<a class='ref t' id='t0199b11' href='#t0199b11'>T 0199b11</a>其母，母失其子，是名第一無母子畏，愚癡<a class='ref t' id='t0199b12' href='#t0199b12'>T 0199b12</a>無聞凡夫所說。</p>
<p>「復次，比丘！有時大火卒起，<a class='ref t' id='t0199b13' href='#t0199b13'>T 0199b13</a>焚燒城邑聚落，人民馳走，母子相失，是名<a class='ref t' id='t0199b14' href='#t0199b14'>T 0199b14</a>第二無母子畏，愚癡無聞凡夫所說。</p>
<p>「復次，比<a class='ref t' id='t0199b15' href='#t0199b15'>T 0199b15</a>丘！有時山中大雨，洪水流出，漂沒聚落，人<a class='ref t' id='t0199b16' href='#t0199b16'>T 0199b16</a>民馳走，母子相失，是名第三無母子畏，愚癡<a class='ref t' id='t0199b17' href='#t0199b17'>T 0199b17</a>無聞凡夫所說。</p>
<p>「然此等畏，是有母子畏，愚癡<a class='ref t' id='t0199b18' href='#t0199b18'>T 0199b18</a>無聞凡夫說名無母子畏。彼有時兵兇亂<a class='ref t' id='t0199b19' href='#t0199b19'>T 0199b19</a>起，殘害國土，隨流波迸，母子相失，或時於<a class='ref t' id='t0199b20' href='#t0199b20'>T 0199b20</a>彼母子相見，是名第一有母子畏，愚癡無聞<a class='ref t' id='t0199b21' href='#t0199b21'>T 0199b21</a>凡夫說名無母子畏。</p>
<p>「復次，大火卒起，焚燒<a class='ref t' id='t0199b22' href='#t0199b22'>T 0199b22</a>城邑聚落，人民馳走，母子相失，或復相見，是<a class='ref t' id='t0199b23' href='#t0199b23'>T 0199b23</a>名第二有母子畏，愚癡無聞凡夫說名無母<a class='ref t' id='t0199b24' href='#t0199b24'>T 0199b24</a>子畏。</p>
<p>「復次，山中大雨，洪水流出，漂沒聚落，<a class='ref t' id='t0199b25' href='#t0199b25'>T 0199b25</a>此人馳走，母子相失，或尋相見，是名第三有<a class='ref t' id='t0199b26' href='#t0199b26'>T 0199b26</a>母子畏，愚癡無聞凡夫說名無母子畏。</p>
<p>「比<a class='ref t' id='t0199b27' href='#t0199b27'>T 0199b27</a>丘！有三種無母子畏，是我自覺成三菩提之<a class='ref t' id='t0199b28' href='#t0199b28'>T 0199b28</a>所記說。何等為三？若比丘！子若老時，無母<a class='ref t' id='t0199b29' href='#t0199b29'>T 0199b29</a>能語：『子！汝莫老，我當代汝。』其母老時，亦無<a class='ref t' id='t0199c01' href='#t0199c01'>T 0199c01</a>子語：『母！令莫老，我代之老。』是名第一無母<a class='ref t' id='t0199c02' href='#t0199c02'>T 0199c02</a>子畏，我自覺成三菩提之所記說。</p>
<p>「復次，比丘！<a class='ref t' id='t0199c03' href='#t0199c03'>T 0199c03</a>有時子病，母不能語：『子！令莫病，我當代<a class='ref t' id='t0199c04' href='#t0199c04'>T 0199c04</a>汝。』母病之時，子亦不能語：『母！莫病，我當<a class='ref t' id='t0199c05' href='#t0199c05'>T 0199c05</a>代母。』是名第二無母子畏，我自覺成三菩提<a class='ref t' id='t0199c06' href='#t0199c06'>T 0199c06</a>之所記說。</p>
<p>「復次，子若死時，無母能語：『子！令<a class='ref t' id='t0199c07' href='#t0199c07'>T 0199c07</a>莫死，我今代汝。』母若死時，無子能語：『母！令<a class='ref t' id='t0199c08' href='#t0199c08'>T 0199c08</a>莫死，我當代母。』是名第三無母子畏，我自<a class='ref t' id='t0199c09' href='#t0199c09'>T 0199c09</a>覺成三菩提之所記說。」</p>
<p>諸比丘白佛：「有道有<a class='ref t' id='t0199c10' href='#t0199c10'>T 0199c10</a>跡，修習多修習，斷前三種有母子畏，斷後<a class='ref t' id='t0199c11' href='#t0199c11'>T 0199c11</a>三種無母子畏不？」</p>
<p>佛告比丘：「有道有跡，斷<a class='ref t' id='t0199c12' href='#t0199c12'>T 0199c12</a>彼三畏。何等為道。何等為跡，修習多修習，<a class='ref t' id='t0199c13' href='#t0199c13'>T 0199c13</a>斷前三種有母子畏，斷後三種無母子畏？謂<a class='ref t' id='t0199c14' href='#t0199c14'>T 0199c14</a>八聖道分，正見、正志、正語、正業、正命、正方<a class='ref t' id='t0199c15' href='#t0199c15'>T 0199c15</a>便、正念、正定。」</p>
<p>佛說此經已，諸比丘聞佛所<a class='ref t' id='t0199c16' href='#t0199c16'>T 0199c16</a>說，歡喜奉行。</p>
<a class='ref t' id='t0199c17' href='#t0199c17'>T 0199c17</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
