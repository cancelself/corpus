<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa703' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 703</span><span class='mirror-right'>（七〇三） 如來力</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0189a21' href='#t0189a21'>T 0189a21</a>獨園。</p>
<p>爾時，世尊告諸比丘：「若所有法，彼彼<a class='ref t' id='t0189a22' href='#t0189a22'>T 0189a22</a>意解作證，悉皆如來無畏智所生。若比丘來<a class='ref t' id='t0189a23' href='#t0189a23'>T 0189a23</a>為我聲聞，不諂不偽，質直心生，我則教誡、<a class='ref t' id='t0189a24' href='#t0189a24'>T 0189a24</a>教授為其說法。晨朝為彼教誡、教授說法，<a class='ref t' id='t0189a25' href='#t0189a25'>T 0189a25</a>至日中時得勝進處；若日暮時為彼教誡、<a class='ref t' id='t0189a26' href='#t0189a26'>T 0189a26</a>教授說法，至晨朝時得勝進處。如是教授<a class='ref t' id='t0189a27' href='#t0189a27'>T 0189a27</a>已，彼生正直心，實則知實、不實知不實，上<a class='ref t' id='t0189a28' href='#t0189a28'>T 0189a28</a>則知上、無上則知無上，當知、當見、當得、<a class='ref t' id='t0189a29' href='#t0189a29'>T 0189a29</a>當覺者，皆悉了知，斯有是處。</p>
<p>「謂五學力、十<a class='ref t' id='t0189b01' href='#t0189b01'>T 0189b01</a>種如來力。何等為五學力？謂信力、精進力、<a class='ref t' id='t0189b02' href='#t0189b02'>T 0189b02</a>念力、定力、慧力。如來十種力。何等為十？謂<a class='ref t' id='t0189b03' href='#t0189b03'>T 0189b03</a>是處如實知非處……」如上十力廣說。「若有來問<a class='ref t' id='t0189b04' href='#t0189b04'>T 0189b04</a>處非處智力者，如如來處非處智等正覺<a class='ref t' id='t0189b05' href='#t0189b05'>T 0189b05</a>所知所見所覺，為彼記說，乃至漏盡智力，亦<a class='ref t' id='t0189b06' href='#t0189b06'>T 0189b06</a>如是說。諸比丘！處非處智力者，我說是定<a class='ref t' id='t0189b07' href='#t0189b07'>T 0189b07</a>非不定，乃至漏盡智者，我說是定非不定，<a class='ref t' id='t0189b08' href='#t0189b08'>T 0189b08</a>定者正道，非定者邪道。」</p>
<p>佛說此經已，諸比<a class='ref t' id='t0189b09' href='#t0189b09'>T 0189b09</a>丘聞佛所說，歡喜奉行。</p>
<a class='ref t' id='t0189b10' href='#t0189b10'>T 0189b10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
