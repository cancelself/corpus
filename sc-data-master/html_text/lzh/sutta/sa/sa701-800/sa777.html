<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa777' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 777</span><span class='mirror-right'>（七七七） 一法</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0201c10' href='#t0201c10'>T 0201c10</a>獨園。</p>
<p>爾時，世尊告諸比丘：「於內法中，我不<a class='ref t' id='t0201c11' href='#t0201c11'>T 0201c11</a>見一法令未生惡不善法生，已生惡不善法<a class='ref t' id='t0201c12' href='#t0201c12'>T 0201c12</a>重生令增廣，未生善法不生，已生者令退，<a class='ref t' id='t0201c13' href='#t0201c13'>T 0201c13</a>所謂不正思惟。諸比丘！不正思惟者，未生邪<a class='ref t' id='t0201c14' href='#t0201c14'>T 0201c14</a>見令生，已生者重生令增廣，未生正見不<a class='ref t' id='t0201c15' href='#t0201c15'>T 0201c15</a>生，已生者令退。如是未生邪志、邪語、邪業、<a class='ref t' id='t0201c16' href='#t0201c16'>T 0201c16</a>邪命、邪方便、邪念、邪定令生，已生者重生<a class='ref t' id='t0201c17' href='#t0201c17'>T 0201c17</a>令增廣；未生正志、正語、正業、正命、正方便、<a class='ref t' id='t0201c18' href='#t0201c18'>T 0201c18</a>正念、正定不生，已生者令退。</p>
<p>「諸比丘！我於<a class='ref t' id='t0201c19' href='#t0201c19'>T 0201c19</a>內法中，不見一法，未生惡不善法令不生，<a class='ref t' id='t0201c20' href='#t0201c20'>T 0201c20</a>已生惡不善法令滅，未生善法令生，已生善<a class='ref t' id='t0201c21' href='#t0201c21'>T 0201c21</a>法重生令增廣，如說正思惟。諸比丘！正思<a class='ref t' id='t0201c22' href='#t0201c22'>T 0201c22</a>惟者，令未生邪見不生，已生邪見令滅，未<a class='ref t' id='t0201c23' href='#t0201c23'>T 0201c23</a>生正見令生，已生正見重生令增廣。如是<a class='ref t' id='t0201c24' href='#t0201c24'>T 0201c24</a>未生邪志、邪語、邪業、邪命、邪方便、邪念、邪<a class='ref t' id='t0201c25' href='#t0201c25'>T 0201c25</a>定令不生，已生者令滅，未生正志、正語、正<a class='ref t' id='t0201c26' href='#t0201c26'>T 0201c26</a>業、正命、正方便、正念、正定令生，已生者重<a class='ref t' id='t0201c27' href='#t0201c27'>T 0201c27</a>生令增廣。」</p>
<p>佛說此經已，諸比丘聞佛所說，<a class='ref t' id='t0201c28' href='#t0201c28'>T 0201c28</a>歡喜奉行。</p>
<a class='ref t' id='t0201c29' href='#t0201c29'>T 0201c29</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
