<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa743' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 743</span><span class='mirror-right'>（七四三） 慈</span></h1>
</header>
<p>如是我聞：</p>
<p>一時，佛住釋氏黃枕邑。時，<a class='ref t' id='t0197b16' href='#t0197b16'>T 0197b16</a>眾多比丘晨朝著衣持鉢，入黃枕邑乞食。</p>
<p><a class='ref t' id='t0197b17' href='#t0197b17'>T 0197b17</a>時，眾多比丘作是念：「今日太早，乞食時未<a class='ref t' id='t0197b18' href='#t0197b18'>T 0197b18</a>至，我等可過外道精舍。」爾時，眾多比丘即<a class='ref t' id='t0197b19' href='#t0197b19'>T 0197b19</a>入外道精舍，與諸外道出家共相問訊慰勞<a class='ref t' id='t0197b20' href='#t0197b20'>T 0197b20</a>已，於一面坐。</p>
<p>諸外道出家言：「沙門瞿曇為諸<a class='ref t' id='t0197b21' href='#t0197b21'>T 0197b21</a>弟子說如是法不：『斷五蓋惱心，慧力羸、為<a class='ref t' id='t0197b22' href='#t0197b22'>T 0197b22</a>障礙分、不趣涅槃，盡攝其心，住四念處。<a class='ref t' id='t0197b23' href='#t0197b23'>T 0197b23</a>心與慈俱，無怨無嫉，亦無瞋恚，廣大無量，<a class='ref t' id='t0197b24' href='#t0197b24'>T 0197b24</a>善修充滿；四方、四維、上、下一切世間，心與慈<a class='ref t' id='t0197b25' href='#t0197b25'>T 0197b25</a>俱，無怨無嫉，亦無瞋恚，廣大無量，善修習<a class='ref t' id='t0197b26' href='#t0197b26'>T 0197b26</a>充滿，如是修習。』悲、喜、捨心俱亦如是說。我<a class='ref t' id='t0197b27' href='#t0197b27'>T 0197b27</a>等亦復為諸弟子作如是說，我等與彼沙<a class='ref t' id='t0197b28' href='#t0197b28'>T 0197b28</a>門瞿曇有何等異？所謂俱能說法。」</p>
<p>時，眾多<a class='ref t' id='t0197b29' href='#t0197b29'>T 0197b29</a>比丘聞諸外道出家所說，心不喜悅，默然不<a class='ref t' id='t0197c01' href='#t0197c01'>T 0197c01</a>呵，從座起去。入黃枕邑，乞食已，還精舍，舉<a class='ref t' id='t0197c02' href='#t0197c02'>T 0197c02</a>衣鉢，洗足已，詣佛所，稽首禮足，退坐一<a class='ref t' id='t0197c03' href='#t0197c03'>T 0197c03</a>面。以彼外道出家所說廣白世尊。</p>
<p>爾時，世<a class='ref t' id='t0197c04' href='#t0197c04'>T 0197c04</a>尊告諸比丘：「如彼外道出家所說，汝等應<a class='ref t' id='t0197c05' href='#t0197c05'>T 0197c05</a>問：『修習慈心，為何所勝？修習悲、喜、捨心，為<a class='ref t' id='t0197c06' href='#t0197c06'>T 0197c06</a>何所勝？』如是問時，彼諸外道出家，心則駭<a class='ref t' id='t0197c07' href='#t0197c07'>T 0197c07</a>散，或說外異事，或瞋慢、毀呰、違背、不忍，或<a class='ref t' id='t0197c08' href='#t0197c08'>T 0197c08</a>默然萎熟，低頭失辯，思惟而住。所以者何？我<a class='ref t' id='t0197c09' href='#t0197c09'>T 0197c09</a>不見諸天、魔、梵、沙門、婆羅門、天、人眾中，聞<a class='ref t' id='t0197c10' href='#t0197c10'>T 0197c10</a>我所說隨順樂者，唯除如來及聲聞眾者。<a class='ref t' id='t0197c11' href='#t0197c11'>T 0197c11</a>比丘！心與慈俱多修習，於淨最勝；悲心修習<a class='ref t' id='t0197c12' href='#t0197c12'>T 0197c12</a>多修習，空入處最勝；喜心修習多修習，識入<a class='ref t' id='t0197c13' href='#t0197c13'>T 0197c13</a>處最勝；捨心修習多修習，無所有入處最勝。」</p>
<p><a class='ref t' id='t0197c14' href='#t0197c14'>T 0197c14</a>佛說此經已，諸比丘聞佛所說，歡喜奉行。</p>
<a class='ref t' id='t0197c15' href='#t0197c15'>T 0197c15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
