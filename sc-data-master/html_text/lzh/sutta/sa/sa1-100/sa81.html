<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa81' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 81</span><span class='mirror-right'>（八一） 富蘭那</span></h1>
</header>
<p>如是我聞：</p>
<p>一時，佛住毘耶離獼猴池<a class='ref t' id='t0020b29' href='#t0020b29'>T 0020b29</a>側重閣講堂。</p>
<p>爾時，有離車名摩訶男，日<a class='ref t' id='t0020c01' href='#t0020c01'>T 0020c01</a>日遊行，往詣佛所。時，彼離車作是念：「若我<a class='ref t' id='t0020c02' href='#t0020c02'>T 0020c02</a>早詣世尊所者，世尊及我知識比丘皆悉<a class='ref t' id='t0020c03' href='#t0020c03'>T 0020c03</a>禪思，我今當詣七菴羅樹阿耆毘外道所。」<a class='ref t' id='t0020c04' href='#t0020c04'>T 0020c04</a>即往詣彼富蘭那迦葉住處。</p>
<p>時，富蘭那迦<a class='ref t' id='t0020c05' href='#t0020c05'>T 0020c05</a>葉——外道眾主，與五百外道前後圍遶，高聲<a class='ref t' id='t0020c06' href='#t0020c06'>T 0020c06</a>嬉戲，論說俗事。時，富蘭那迦葉遙見離車<a class='ref t' id='t0020c07' href='#t0020c07'>T 0020c07</a>摩訶男來，告其眷屬，令寂靜住：「汝等默然！<a class='ref t' id='t0020c08' href='#t0020c08'>T 0020c08</a>是離車摩訶男是沙門瞿曇弟子，此是沙門<a class='ref t' id='t0020c09' href='#t0020c09'>T 0020c09</a>瞿曇白衣弟子，毘耶離中最為上首，常樂<a class='ref t' id='t0020c10' href='#t0020c10'>T 0020c10</a>靜寂，讚歎寂靜，彼所之詣寂靜之眾，是故<a class='ref t' id='t0020c11' href='#t0020c11'>T 0020c11</a>汝等應當寂靜。」</p>
<p>時，摩訶男詣彼眾富蘭那<a class='ref t' id='t0020c12' href='#t0020c12'>T 0020c12</a>所，與富蘭那共相問訊，相慰勞已，却坐一<a class='ref t' id='t0020c13' href='#t0020c13'>T 0020c13</a>面。時，摩訶男語富蘭那言：「我聞富蘭那為<a class='ref t' id='t0020c14' href='#t0020c14'>T 0020c14</a>諸弟子說法：『無因、無緣眾生有垢，無因、無緣<a class='ref t' id='t0020c15' href='#t0020c15'>T 0020c15</a>眾生清淨。』世有此論，汝為審有此，為是外<a class='ref t' id='t0020c16' href='#t0020c16'>T 0020c16</a>人相毀之言？世人所撰，為是法、為非法，頗<a class='ref t' id='t0020c17' href='#t0020c17'>T 0020c17</a>有世人共論、難問、嫌責以不？」</p>
<p>富蘭那迦葉<a class='ref t' id='t0020c18' href='#t0020c18'>T 0020c18</a>言：「實有此論，非世妄傳。我立此論，是如法<a class='ref t' id='t0020c19' href='#t0020c19'>T 0020c19</a>論，我說此法，皆是順法，無有世人來共難<a class='ref t' id='t0020c20' href='#t0020c20'>T 0020c20</a>問而呵責者。所以者何？摩訶男！我如是見、如<a class='ref t' id='t0020c21' href='#t0020c21'>T 0020c21</a>是說：『無因、無緣眾生有垢，無因、無緣眾生清<a class='ref t' id='t0020c22' href='#t0020c22'>T 0020c22</a>淨。』」</p>
<p>時，摩訶男聞富蘭那所說，心不喜樂，呵<a class='ref t' id='t0020c23' href='#t0020c23'>T 0020c23</a>罵已，從坐起去，向世尊所，頭面禮足，却坐<a class='ref t' id='t0020c24' href='#t0020c24'>T 0020c24</a>一面，以向與富蘭那所論事，向佛廣說。</p>
<p>佛<a class='ref t' id='t0020c25' href='#t0020c25'>T 0020c25</a>告離車摩訶男：「彼富蘭那為出意語，不足<a class='ref t' id='t0020c26' href='#t0020c26'>T 0020c26</a>記也。如是富蘭那愚癡，不辨、不善、非因<a class='ref t' id='t0020c27' href='#t0020c27'>T 0020c27</a>而作是說：『無因、無緣眾生有垢，無因、無緣眾<a class='ref t' id='t0020c28' href='#t0020c28'>T 0020c28</a>生清淨。』所以者何？有因、有緣眾生有垢，有<a class='ref t' id='t0020c29' href='#t0020c29'>T 0020c29</a>因、有緣眾生清淨。</p>
<p>「摩訶男！何因、何緣眾生有<a class='ref t' id='t0021a01' href='#t0021a01'>T 0021a01</a>垢，何因、何緣眾生清淨？摩訶男！若色一向<a class='ref t' id='t0021a02' href='#t0021a02'>T 0021a02</a>是苦，非樂、非隨樂、非樂長養、離樂者，眾生<a class='ref t' id='t0021a03' href='#t0021a03'>T 0021a03</a>不應因此而生樂著。摩訶男！以色非一向<a class='ref t' id='t0021a04' href='#t0021a04'>T 0021a04</a>是苦，<span class='corr' title='[非→是]'>是</span>樂、隨樂、樂所長養、不離樂，是故眾<a class='ref t' id='t0021a05' href='#t0021a05'>T 0021a05</a>生於色染著；染著故繫，繫故有惱。摩訶男！<a class='ref t' id='t0021a06' href='#t0021a06'>T 0021a06</a>若受、想、行、識一向是苦，非樂、非隨樂、非<a class='ref t' id='t0021a07' href='#t0021a07'>T 0021a07</a>樂長養、離樂者，眾生不應因此而生樂著。<a class='ref t' id='t0021a08' href='#t0021a08'>T 0021a08</a>摩訶男！以識非一向是苦，<span class='corr' title='[非→是]'>是</span>樂，隨樂、樂所<a class='ref t' id='t0021a09' href='#t0021a09'>T 0021a09</a>長養、不離樂，是故眾生於識染著；染著故<a class='ref t' id='t0021a10' href='#t0021a10'>T 0021a10</a>繫，繫故生惱。摩訶男！是名有因、有緣眾<a class='ref t' id='t0021a11' href='#t0021a11'>T 0021a11</a>生有垢。</p>
<p>「摩訶男！何因、何緣眾生清淨？摩訶<a class='ref t' id='t0021a12' href='#t0021a12'>T 0021a12</a>男！若色一向是樂，非苦、非隨苦、非憂苦<a class='ref t' id='t0021a13' href='#t0021a13'>T 0021a13</a>長養、離苦者，眾生不應因色而生厭離。摩<a class='ref t' id='t0021a14' href='#t0021a14'>T 0021a14</a>訶男！以色非一向樂，是苦、隨苦、憂苦長養、<a class='ref t' id='t0021a15' href='#t0021a15'>T 0021a15</a>不離苦，是故眾生厭離於色；厭故不樂，<a class='ref t' id='t0021a16' href='#t0021a16'>T 0021a16</a>不樂故解脫。摩訶男！若受、想、行、識一向是<a class='ref t' id='t0021a17' href='#t0021a17'>T 0021a17</a>樂，非苦、非隨苦、非憂苦長養、離苦者，眾<a class='ref t' id='t0021a18' href='#t0021a18'>T 0021a18</a>生不應因識而生厭離。摩訶男！以受、想、行、<a class='ref t' id='t0021a19' href='#t0021a19'>T 0021a19</a>識非一向樂，是苦、隨苦、憂苦長養、不離苦，<a class='ref t' id='t0021a20' href='#t0021a20'>T 0021a20</a>是故眾生厭離於識；厭故不樂，不樂故解<a class='ref t' id='t0021a21' href='#t0021a21'>T 0021a21</a>脫。摩訶男！是名有因、有緣眾生清淨。」</p>
<p>時，摩訶<a class='ref t' id='t0021a22' href='#t0021a22'>T 0021a22</a>男聞佛所說，歡喜隨喜，禮佛而退。</p>
<a class='ref t' id='t0021a23' href='#t0021a23'>T 0021a23</a>
<blockquote class='gatha'>
<p>知法及重擔　　往詣、觀、欲貪<a class='ref t' id='t0021a24' href='#t0021a24'>T 0021a24</a><br>
　生及與略說　　法印、富蘭那</p>
</blockquote>
<a class='ref t' id='t0021a25' href='#t0021a25'>T 0021a25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
