<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa41' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 41</span><span class='mirror-right'>（四一） 五轉</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0009b08' href='#t0009b08'>T 0009b08</a>獨園。</p>
<p>爾時，世尊告諸比丘：「有五受陰——色受<a class='ref t' id='t0009b09' href='#t0009b09'>T 0009b09</a>陰，受、想、行、識受陰。我於此五受陰，五種如<a class='ref t' id='t0009b10' href='#t0009b10'>T 0009b10</a>實知——色如實知，色集、色味、色患、色離如實知。<a class='ref t' id='t0009b11' href='#t0009b11'>T 0009b11</a>如是受、想、行、識如實知，識集、識味、識患、識離<a class='ref t' id='t0009b12' href='#t0009b12'>T 0009b12</a>如實知。</p>
<p>「云何色如實知？諸所有色，一切四大<a class='ref t' id='t0009b13' href='#t0009b13'>T 0009b13</a>及四大造色，是名色，如是色如實知。云何色<a class='ref t' id='t0009b14' href='#t0009b14'>T 0009b14</a>集如實知？於色喜愛，是名色集，如是色集<a class='ref t' id='t0009b15' href='#t0009b15'>T 0009b15</a>如實知。云何色味如實知？謂色因緣生喜樂，<a class='ref t' id='t0009b16' href='#t0009b16'>T 0009b16</a>是名色味，如是色味如實知。云何色患如實<a class='ref t' id='t0009b17' href='#t0009b17'>T 0009b17</a>知？若色無常、苦、變易法，是名色患，如是色<a class='ref t' id='t0009b18' href='#t0009b18'>T 0009b18</a>患如實知。云何色離如實知？若於色調伏<a class='ref t' id='t0009b19' href='#t0009b19'>T 0009b19</a>欲貪、斷欲貪、越欲貪，是名色離，如是色<a class='ref t' id='t0009b20' href='#t0009b20'>T 0009b20</a>離如實知。</p>
<p>「云何受如實知？有六受身——眼觸生<a class='ref t' id='t0009b21' href='#t0009b21'>T 0009b21</a>受，耳、鼻、舌、身、意觸生受，是名受，如是受如<a class='ref t' id='t0009b22' href='#t0009b22'>T 0009b22</a>實知。云何受集如實知？觸集是受集，如是<a class='ref t' id='t0009b23' href='#t0009b23'>T 0009b23</a>受集如實知。云何受味如實知？緣六受生<a class='ref t' id='t0009b24' href='#t0009b24'>T 0009b24</a>喜樂，是名受味，如是受味如實知。云何受<a class='ref t' id='t0009b25' href='#t0009b25'>T 0009b25</a>患如實知？若受無常、苦、變易法，是名受患，如<a class='ref t' id='t0009b26' href='#t0009b26'>T 0009b26</a>是受患如實知。云何受離如實知？於受調<a class='ref t' id='t0009b27' href='#t0009b27'>T 0009b27</a>伏欲貪、斷欲貪、越欲貪，是名受離，如是<a class='ref t' id='t0009b28' href='#t0009b28'>T 0009b28</a>受離如實知。</p>
<p>「云何想如實知？謂六想身。云何<a class='ref t' id='t0009b29' href='#t0009b29'>T 0009b29</a>為六？謂眼觸生想，耳、鼻、舌、身、意觸生想，是<a class='ref t' id='t0009c01' href='#t0009c01'>T 0009c01</a>名想，如是想如實知。云何想集如實知？謂<a class='ref t' id='t0009c02' href='#t0009c02'>T 0009c02</a>觸集是想集，如是想集如實知。云何想味如<a class='ref t' id='t0009c03' href='#t0009c03'>T 0009c03</a>實知？想因緣生喜樂，是名想味，如是想味<a class='ref t' id='t0009c04' href='#t0009c04'>T 0009c04</a>如實知。云何想患如實知？謂想無常、苦、變易<a class='ref t' id='t0009c05' href='#t0009c05'>T 0009c05</a>法，是名想患，如是想患如實知。云何想離<a class='ref t' id='t0009c06' href='#t0009c06'>T 0009c06</a>如實知？若於想調伏欲貪、斷欲貪、越欲<a class='ref t' id='t0009c07' href='#t0009c07'>T 0009c07</a>貪，是名想離，如是想離如實知。</p>
<p>「云何行如<a class='ref t' id='t0009c08' href='#t0009c08'>T 0009c08</a>實知？謂六思身——眼觸生思，耳、鼻、舌、身、意觸<a class='ref t' id='t0009c09' href='#t0009c09'>T 0009c09</a>生思，是名為行，如是行如實知。云何行<a class='ref t' id='t0009c10' href='#t0009c10'>T 0009c10</a>集如實知？觸集是行集，如是行集如實知。<a class='ref t' id='t0009c11' href='#t0009c11'>T 0009c11</a>云何行味如實知？謂行因緣生喜樂，是名<a class='ref t' id='t0009c12' href='#t0009c12'>T 0009c12</a>行味，如是行味如實知。云何行患如實知？<a class='ref t' id='t0009c13' href='#t0009c13'>T 0009c13</a>若行無常、苦、變易法，是名行患，如是行患如<a class='ref t' id='t0009c14' href='#t0009c14'>T 0009c14</a>實知。云何行離如實知？若行調伏欲貪、<a class='ref t' id='t0009c15' href='#t0009c15'>T 0009c15</a>斷欲貪、越欲貪，是名行離，如是行離如實<a class='ref t' id='t0009c16' href='#t0009c16'>T 0009c16</a>知。</p>
<p>「云何識如實知？謂六識身——眼識身，耳、鼻、<a class='ref t' id='t0009c17' href='#t0009c17'>T 0009c17</a>舌、身、意識身，是名為識身，如是識身如實<a class='ref t' id='t0009c18' href='#t0009c18'>T 0009c18</a>知。云何識集如實知？謂名色集，是名識<a class='ref t' id='t0009c19' href='#t0009c19'>T 0009c19</a>集，如是識集如實知。云何識味如實知？<a class='ref t' id='t0009c20' href='#t0009c20'>T 0009c20</a>識因緣生喜樂，是名識味，如是識味如<a class='ref t' id='t0009c21' href='#t0009c21'>T 0009c21</a>實知。云何識患如實知？若識無常、苦、變易法，<a class='ref t' id='t0009c22' href='#t0009c22'>T 0009c22</a>是名識患，如是識患如實知。云何識離如實<a class='ref t' id='t0009c23' href='#t0009c23'>T 0009c23</a>知？謂於識調伏欲貪、斷欲貪、越欲貪，是<a class='ref t' id='t0009c24' href='#t0009c24'>T 0009c24</a>名識離，如是識離如實知。</p>
<p>「比丘！若沙門、婆<a class='ref t' id='t0009c25' href='#t0009c25'>T 0009c25</a>羅門於色如是知、如是見；如是知、如是見，<a class='ref t' id='t0009c26' href='#t0009c26'>T 0009c26</a>離欲向，是名正向。若正向者，我說彼入。<a class='ref t' id='t0009c27' href='#t0009c27'>T 0009c27</a>受、想、行、識亦復如是。若沙門、婆羅門於色如<a class='ref t' id='t0009c28' href='#t0009c28'>T 0009c28</a>實知、如實見，於色生厭、離欲，不起諸漏，<a class='ref t' id='t0009c29' href='#t0009c29'>T 0009c29</a>心得解脫；若心得解脫者，則為純一；純<a class='ref t' id='t0010a01' href='#t0010a01'>T 0010a01</a>一者，則梵行立；梵行立者，離他自在，是名苦<a class='ref t' id='t0010a02' href='#t0010a02'>T 0010a02</a>邊。受、想、行、識亦復如是。」</p>
<p>佛說此經已，諸比<a class='ref t' id='t0010a03' href='#t0010a03'>T 0010a03</a>丘聞佛所說，歡喜奉行。</p>
<a class='ref t' id='t0010a04' href='#t0010a04'>T 0010a04</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
