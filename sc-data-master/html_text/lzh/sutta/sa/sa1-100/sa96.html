<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa96' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 96</span><span class='mirror-right'>（九六） 婆羅門</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0026b19' href='#t0026b19'>T 0026b19</a>獨園。</p>
<p>爾時，世尊晨朝著衣持鉢，入舍衛城<a class='ref t' id='t0026b20' href='#t0026b20'>T 0026b20</a>乞食。時，有異婆羅門，年耆根熟，執杖持鉢，<a class='ref t' id='t0026b21' href='#t0026b21'>T 0026b21</a>家家乞食。</p>
<p>爾時，世尊告婆羅門：「汝今云何<a class='ref t' id='t0026b22' href='#t0026b22'>T 0026b22</a>年耆根熟，柱杖持鉢，家家乞食？」婆羅門白<a class='ref t' id='t0026b23' href='#t0026b23'>T 0026b23</a>佛：「瞿曇！我家中所有財物悉付其子，為子<a class='ref t' id='t0026b24' href='#t0026b24'>T 0026b24</a>娶妻，然後捨家，是故柱杖持鉢，家家乞<a class='ref t' id='t0026b25' href='#t0026b25'>T 0026b25</a>食。」</p>
<p>佛告婆羅門：「汝能於我所受誦一偈，還<a class='ref t' id='t0026b26' href='#t0026b26'>T 0026b26</a>歸於眾中，為兒說耶？」</p>
<p>婆羅門白佛：「能受。瞿<a class='ref t' id='t0026b27' href='#t0026b27'>T 0026b27</a>曇！」</p>
<p>爾時，世尊即說偈言：</p>
<a class='ref t' id='t0026b28' href='#t0026b28'>T 0026b28</a>
<blockquote class='gatha'>
<p>「生子心歡喜，　　為子聚財物，<a class='ref t' id='t0026b29' href='#t0026b29'>T 0026b29</a><br>
　亦為娉其妻，　　而自捨出家。<a class='ref t' id='t0026c01' href='#t0026c01'>T 0026c01</a><br>
　邊鄙田舍兒，　　違負於其父，<a class='ref t' id='t0026c02' href='#t0026c02'>T 0026c02</a><br>
　人形羅剎心，　　棄捨於尊老，<a class='ref t' id='t0026c03' href='#t0026c03'>T 0026c03</a><br>
　老馬無復用，　　則奪其<span class='t-gaiji'>［麩-夫＋黃］<!--gaiji,,1[麩-夫＋黃],2&#x4D43;,3--></span>麥，<a class='ref t' id='t0026c04' href='#t0026c04'>T 0026c04</a><br>
　兒少而父老，　　家家行乞食，<a class='ref t' id='t0026c05' href='#t0026c05'>T 0026c05</a><br>
　曲杖為最勝，　　非子為恩愛，<a class='ref t' id='t0026c06' href='#t0026c06'>T 0026c06</a><br>
　為我防惡牛，　　免險地得安，<a class='ref t' id='t0026c07' href='#t0026c07'>T 0026c07</a><br>
　能却兇暴狗，　　扶我闇處行，<a class='ref t' id='t0026c08' href='#t0026c08'>T 0026c08</a><br>
　避深坑空井，　　草木棘<span class='corr' title='[剌→刺]'>刺</span>林，<a class='ref t' id='t0026c09' href='#t0026c09'>T 0026c09</a><br>
　憑杖威力故，　　峙立不墮落。」</p>
</blockquote>
<p><a class='ref t' id='t0026c10' href='#t0026c10'>T 0026c10</a>時，婆羅門從世尊受斯偈已，還歸婆羅門<a class='ref t' id='t0026c11' href='#t0026c11'>T 0026c11</a>大眾中為子而說。先白大眾：「聽我所說。」然<a class='ref t' id='t0026c12' href='#t0026c12'>T 0026c12</a>後誦偈……如上廣說。其子愧怖，即抱其父，還<a class='ref t' id='t0026c13' href='#t0026c13'>T 0026c13</a>將入家，摩身洗浴，覆以青衣被，立為家主。</p>
<p><a class='ref t' id='t0026c14' href='#t0026c14'>T 0026c14</a>時，婆羅門作是念：「我今得勝族姓，是沙門<a class='ref t' id='t0026c15' href='#t0026c15'>T 0026c15</a>瞿曇恩。我經所說：『為師者如師供養，為和<a class='ref t' id='t0026c16' href='#t0026c16'>T 0026c16</a>尚者如和尚供養。』我今所得，皆沙門瞿<a class='ref t' id='t0026c17' href='#t0026c17'>T 0026c17</a>曇力，即是我師，我今當以上妙好衣以奉<a class='ref t' id='t0026c18' href='#t0026c18'>T 0026c18</a>瞿曇。」</p>
<p>時，婆羅門持上妙衣，至世尊所，面<a class='ref t' id='t0026c19' href='#t0026c19'>T 0026c19</a>前問訊慰勞已，退坐一面，白佛言：「瞿曇！我<a class='ref t' id='t0026c20' href='#t0026c20'>T 0026c20</a>今居家成就，是瞿曇力。我經記說：『為師者<a class='ref t' id='t0026c21' href='#t0026c21'>T 0026c21</a>以師供養，為和尚者以和尚供養。』今日<a class='ref t' id='t0026c22' href='#t0026c22'>T 0026c22</a>瞿曇即為我師，願受此衣，哀愍故！」</p>
<p>世尊即<a class='ref t' id='t0026c23' href='#t0026c23'>T 0026c23</a>受，為哀愍故。</p>
<p>爾時，世尊為婆羅門說種種<a class='ref t' id='t0026c24' href='#t0026c24'>T 0026c24</a>法，示、教、照、喜。</p>
<p>時，婆羅門聞佛所說，歡喜隨<a class='ref t' id='t0026c25' href='#t0026c25'>T 0026c25</a>喜，作禮而去。</p>
<a class='ref t' id='t0026c26' href='#t0026c26'>T 0026c26</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
