<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa31' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 31</span><span class='mirror-right'>（三一） 輸屢那</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0006c05' href='#t0006c05'>T 0006c05</a>園。</p>
<p>爾時，尊者舍利弗在耆闍崛山。</p>
<p>時，有長者<a class='ref t' id='t0006c06' href='#t0006c06'>T 0006c06</a>子名輸屢那，日日遊行，到耆闍崛山，詣舍<a class='ref t' id='t0006c07' href='#t0006c07'>T 0006c07</a>利弗所，頭面禮足，却坐一面。</p>
<p>時，舍利弗謂：<a class='ref t' id='t0006c08' href='#t0006c08'>T 0006c08</a>「輸屢那！若沙門、婆羅門於色不如實知，色<a class='ref t' id='t0006c09' href='#t0006c09'>T 0006c09</a>集不如實知，色滅不如實知，色滅道跡不<a class='ref t' id='t0006c10' href='#t0006c10'>T 0006c10</a>如實知故，輸屢那！當知此沙門、婆羅門不<a class='ref t' id='t0006c11' href='#t0006c11'>T 0006c11</a>堪能斷色。如是沙門、婆羅門於受、想、行、識<a class='ref t' id='t0006c12' href='#t0006c12'>T 0006c12</a>不如實知，識集不如實知，識滅不如實知，<a class='ref t' id='t0006c13' href='#t0006c13'>T 0006c13</a>識滅道跡不如實知故，不堪能斷識。</p>
<p>「輸屢<a class='ref t' id='t0006c14' href='#t0006c14'>T 0006c14</a>那！若沙門、婆羅門於色如實知，色集如實<a class='ref t' id='t0006c15' href='#t0006c15'>T 0006c15</a>知，色滅如實知，色滅道跡如實知故，輸屢<a class='ref t' id='t0006c16' href='#t0006c16'>T 0006c16</a>那！當知此沙門、婆羅門堪能斷色。如是，輸<a class='ref t' id='t0006c17' href='#t0006c17'>T 0006c17</a>屢那！若沙門、婆羅門於受、想、行、識如實知，<a class='ref t' id='t0006c18' href='#t0006c18'>T 0006c18</a>識集如實知，識滅如實知，識滅道跡如實<a class='ref t' id='t0006c19' href='#t0006c19'>T 0006c19</a>知故，輸屢那！當知此沙門、婆羅門堪能斷<a class='ref t' id='t0006c20' href='#t0006c20'>T 0006c20</a>識。</p>
<p>「輸屢那！於意云何？色為常、為無常耶？」</p>
<p><a class='ref t' id='t0006c21' href='#t0006c21'>T 0006c21</a>答言：「無常。」</p>
<p>又問：「若無常者，是苦耶？」</p>
<p>答言：「是<a class='ref t' id='t0006c22' href='#t0006c22'>T 0006c22</a>苦。」</p>
<p>舍利弗言：「若色無常、苦者，是變易法，聖<a class='ref t' id='t0006c23' href='#t0006c23'>T 0006c23</a>弟子寧於中見色是我、異我、相在不？」</p>
<p>答言：<a class='ref t' id='t0006c24' href='#t0006c24'>T 0006c24</a>「不也。」</p>
<p>「輸屢那！如是受、想、行、識為常、為無常<a class='ref t' id='t0006c25' href='#t0006c25'>T 0006c25</a>耶？」</p>
<p>答言：「無常。」</p>
<p>又問：「若無常者，是苦耶？」</p>
<p>答言：<a class='ref t' id='t0006c26' href='#t0006c26'>T 0006c26</a>「是苦。」</p>
<p>又問：「若無常、苦者，是變易法，聖弟子<a class='ref t' id='t0006c27' href='#t0006c27'>T 0006c27</a>寧於中見識是我、異我、相在不？」</p>
<p>答曰：「不也。」</p>
<p><a class='ref t' id='t0006c28' href='#t0006c28'>T 0006c28</a>「輸屢那！當知色，若過去、若未來、若現在，若內、<a class='ref t' id='t0006c29' href='#t0006c29'>T 0006c29</a>若外，若麁、若細、若好、若醜，若遠、若近，於<a class='ref t' id='t0007a01' href='#t0007a01'>T 0007a01</a>一切色不是我、不異我、不相在，是名如<a class='ref t' id='t0007a02' href='#t0007a02'>T 0007a02</a>實知。輸屢那！聖弟子於色生厭、離欲、解脫，<a class='ref t' id='t0007a03' href='#t0007a03'>T 0007a03</a>解脫生、老、病、死、憂、悲、苦、惱。</p>
<p>「如是受、想、行、識，若<a class='ref t' id='t0007a04' href='#t0007a04'>T 0007a04</a>過去、若未來、若現在，若內、若外，若麁、若細，若<a class='ref t' id='t0007a05' href='#t0007a05'>T 0007a05</a>好、若醜，若遠、若近，彼一切識不是我、不異<a class='ref t' id='t0007a06' href='#t0007a06'>T 0007a06</a>我、不相在，是名如實知。輸屢那！聖弟子於<a class='ref t' id='t0007a07' href='#t0007a07'>T 0007a07</a>識生厭、離欲、解脫，解脫生、老、病、死、憂、悲、苦、<a class='ref t' id='t0007a08' href='#t0007a08'>T 0007a08</a>惱。」</p>
<p>時，輸屢那聞舍利弗所說，歡喜踊躍，作<a class='ref t' id='t0007a09' href='#t0007a09'>T 0007a09</a>禮已，去。</p>
<a class='ref t' id='t0007a10' href='#t0007a10'>T 0007a10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
