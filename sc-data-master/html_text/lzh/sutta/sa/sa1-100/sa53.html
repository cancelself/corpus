<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa53' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 53</span><span class='mirror-right'>（五三） 婆羅門</span></h1>
</header>
<p>如是我聞：</p>
<p>一時，佛在拘薩羅國人間遊<a class='ref t' id='t0012c05' href='#t0012c05'>T 0012c05</a>行，於薩羅聚落村北申恕林中住。</p>
<p>爾時，聚<a class='ref t' id='t0012c06' href='#t0012c06'>T 0012c06</a>落主大姓婆羅門聞沙門釋種子，於釋迦<a class='ref t' id='t0012c07' href='#t0012c07'>T 0012c07</a>大姓，剃除鬚髮，著袈裟衣，正信非家，出家<a class='ref t' id='t0012c08' href='#t0012c08'>T 0012c08</a>學道，成無上等正覺，於此拘薩羅國人間<a class='ref t' id='t0012c09' href='#t0012c09'>T 0012c09</a>遊行，到婆羅聚落村北申恕林中住。又<a class='ref t' id='t0012c10' href='#t0012c10'>T 0012c10</a>彼沙門瞿曇如是色貌名稱，真實功德，天、人<a class='ref t' id='t0012c11' href='#t0012c11'>T 0012c11</a>讚歎，聞于八方，為如來、應、等正覺、明行足、<a class='ref t' id='t0012c12' href='#t0012c12'>T 0012c12</a>善逝、世間解、無上士、調御丈夫、天人師、佛世<a class='ref t' id='t0012c13' href='#t0012c13'>T 0012c13</a>尊，於諸世間、諸天、魔、梵沙門、婆羅門中，大智<a class='ref t' id='t0012c14' href='#t0012c14'>T 0012c14</a>能自證知：「我生已盡，梵行已立，所作已作，<a class='ref t' id='t0012c15' href='#t0012c15'>T 0012c15</a>自知不受後有。」為世說法，初、中、後善，善<a class='ref t' id='t0012c16' href='#t0012c16'>T 0012c16</a>義、善味，純一滿淨，梵行清白，演說妙法。善<a class='ref t' id='t0012c17' href='#t0012c17'>T 0012c17</a>哉應見！善哉應往！善應敬事！作是念已，<a class='ref t' id='t0012c18' href='#t0012c18'>T 0012c18</a>即便嚴駕，多將翼從，執持金瓶、杖枝、傘蓋，<a class='ref t' id='t0012c19' href='#t0012c19'>T 0012c19</a>往詣佛所，恭敬奉事。到於林口，下車步進，<a class='ref t' id='t0012c20' href='#t0012c20'>T 0012c20</a>至世尊所，問訊安不，却坐一面，白世尊<a class='ref t' id='t0012c21' href='#t0012c21'>T 0012c21</a>曰：「沙門瞿曇！何論何說？」</p>
<p>佛告婆羅門：「我論<a class='ref t' id='t0012c22' href='#t0012c22'>T 0012c22</a>因、說因。」</p>
<p>又白佛言：「云何論因？云何說因？」</p>
<p><a class='ref t' id='t0012c23' href='#t0012c23'>T 0012c23</a>佛告婆羅門：「有因有緣集世間，有因有緣<a class='ref t' id='t0012c24' href='#t0012c24'>T 0012c24</a>世間集；有因有緣滅世間，有因有緣世間<a class='ref t' id='t0012c25' href='#t0012c25'>T 0012c25</a>滅。」</p>
<p>婆羅門白佛言：「世尊！云何為有因有緣<a class='ref t' id='t0012c26' href='#t0012c26'>T 0012c26</a>集世間，有因有緣世間集？」</p>
<p>佛告婆羅門：<a class='ref t' id='t0012c27' href='#t0012c27'>T 0012c27</a>「愚癡無聞凡夫色集、色滅、色味、色患、色離，不<a class='ref t' id='t0012c28' href='#t0012c28'>T 0012c28</a>如實知。不如實知故，愛樂於色，讚歎<a class='ref t' id='t0012c29' href='#t0012c29'>T 0012c29</a>於色，染著心住；彼於色愛樂故取，取緣<a class='ref t' id='t0013a01' href='#t0013a01'>T 0013a01</a>有，有緣生，生緣老、死、憂、悲、惱、苦，是則大苦<a class='ref t' id='t0013a02' href='#t0013a02'>T 0013a02</a>聚集。受、想、行、識亦復如是。婆羅門！是名有<a class='ref t' id='t0013a03' href='#t0013a03'>T 0013a03</a>因有緣集世間，有因有緣世間集。」</p>
<p>婆羅門<a class='ref t' id='t0013a04' href='#t0013a04'>T 0013a04</a>白佛言：「云何為有因有緣滅世間，有因<a class='ref t' id='t0013a05' href='#t0013a05'>T 0013a05</a>有緣世間滅？」</p>
<p>佛告婆羅門：「多聞聖弟子於<a class='ref t' id='t0013a06' href='#t0013a06'>T 0013a06</a>色集、色滅、色味、色患、色離如實知。如實知<a class='ref t' id='t0013a07' href='#t0013a07'>T 0013a07</a>已，於彼色不愛樂、不讚歎、不染著、不留<a class='ref t' id='t0013a08' href='#t0013a08'>T 0013a08</a>住。不愛樂、不留住故，色愛則滅，愛滅則取<a class='ref t' id='t0013a09' href='#t0013a09'>T 0013a09</a>滅，取滅則有滅，有滅則生滅，生滅則老、死、憂、<a class='ref t' id='t0013a10' href='#t0013a10'>T 0013a10</a>悲、惱、苦滅。受、想、行、識亦復如是。婆羅門！是<a class='ref t' id='t0013a11' href='#t0013a11'>T 0013a11</a>名有因有緣滅世間，是名有因有緣世間<a class='ref t' id='t0013a12' href='#t0013a12'>T 0013a12</a>滅。婆羅門！是名論因，是名說因。」</p>
<p>婆羅門白<a class='ref t' id='t0013a13' href='#t0013a13'>T 0013a13</a>佛言：「瞿曇！如是論因，如是說因。世間多<a class='ref t' id='t0013a14' href='#t0013a14'>T 0013a14</a>事，今請辭還。」</p>
<p>佛告婆羅門：「宜知是時！」</p>
<p>佛說<a class='ref t' id='t0013a15' href='#t0013a15'>T 0013a15</a>此經已，諸婆羅門聞佛所說，歡喜隨喜，禮<a class='ref t' id='t0013a16' href='#t0013a16'>T 0013a16</a>足而去。</p>
<a class='ref t' id='t0013a17' href='#t0013a17'>T 0013a17</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
