<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa69' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 69</span><span class='mirror-right'>（六九） 其道</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0018a27' href='#t0018a27'>T 0018a27</a>獨園。</p>
<p>爾時，世尊告諸比丘：「我今當說有身<a class='ref t' id='t0018a28' href='#t0018a28'>T 0018a28</a>集趣道及有身集滅道。云何有身集趣道？愚<a class='ref t' id='t0018a29' href='#t0018a29'>T 0018a29</a>癡無聞凡夫，見不如實知色集、色滅、色味、色<a class='ref t' id='t0018b01' href='#t0018b01'>T 0018b01</a>患、色離。不如實知故，樂色、歎色、著色、住<a class='ref t' id='t0018b02' href='#t0018b02'>T 0018b02</a>色；樂色、歎色、著色、住色故，愛樂取；緣取<a class='ref t' id='t0018b03' href='#t0018b03'>T 0018b03</a>有，緣有生，緣生、老、病、死、憂、悲、苦、惱。如是純<a class='ref t' id='t0018b04' href='#t0018b04'>T 0018b04</a>大苦聚生。如是受、想、行、識廣說，是名有身集<a class='ref t' id='t0018b05' href='#t0018b05'>T 0018b05</a>趣道。比丘！有身集趣道，當知即是苦集趣道。</p>
<p><a class='ref t' id='t0018b06' href='#t0018b06'>T 0018b06</a>「云何有身集滅道？多聞聖弟子如實知色、<a class='ref t' id='t0018b07' href='#t0018b07'>T 0018b07</a>色集、色滅、色味、色患、色離。如實知故，於色<a class='ref t' id='t0018b08' href='#t0018b08'>T 0018b08</a>不樂、不歎、不著、不住；不樂、不歎、不著、不住故，<a class='ref t' id='t0018b09' href='#t0018b09'>T 0018b09</a>彼色愛樂滅；愛樂滅則取滅，取滅則有滅，<a class='ref t' id='t0018b10' href='#t0018b10'>T 0018b10</a>有滅則生滅，生滅則老、病、死、憂、悲、苦、惱，純<a class='ref t' id='t0018b11' href='#t0018b11'>T 0018b11</a>大苦聚滅。如色，受、想、行、識亦如是，是名有<a class='ref t' id='t0018b12' href='#t0018b12'>T 0018b12</a>身滅道跡。有身滅道跡，則是苦滅道跡，是故<a class='ref t' id='t0018b13' href='#t0018b13'>T 0018b13</a>說有身滅道跡。」</p>
<p>佛說此經已，諸比丘聞佛<a class='ref t' id='t0018b14' href='#t0018b14'>T 0018b14</a>所說，歡喜奉行。</p>
<p><a class='ref t' id='t0018b15' href='#t0018b15'>T 0018b15</a>如當說，有及當知，亦如是說。</p>
<a class='ref t' id='t0018b16' href='#t0018b16'>T 0018b16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
