<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa83' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 83</span><span class='mirror-right'>（八三） 毗舍利</span></h1>
</header>
<p>如是我聞：</p>
<p>一時，佛住毘耶離獼猴池側<a class='ref t' id='t0021b15' href='#t0021b15'>T 0021b15</a>重閣講堂。</p>
<p>爾時，世尊告諸比丘：「多聞聖弟<a class='ref t' id='t0021b16' href='#t0021b16'>T 0021b16</a>子於何所見非我、不異我、不相在。如是<a class='ref t' id='t0021b17' href='#t0021b17'>T 0021b17</a>平等正觀，如實知見？」</p>
<p>比丘白佛：「世尊為法<a class='ref t' id='t0021b18' href='#t0021b18'>T 0021b18</a>根、法眼、法依，唯願為說！諸比丘聞已，如說奉<a class='ref t' id='t0021b19' href='#t0021b19'>T 0021b19</a>行。」</p>
<p>佛告比丘：「諦聽，善思，當為汝說。多聞聖<a class='ref t' id='t0021b20' href='#t0021b20'>T 0021b20</a>弟子於色見非我、不異我、不相在，是名<a class='ref t' id='t0021b21' href='#t0021b21'>T 0021b21</a>如實正觀。受、想、行、識亦復如是。」</p>
<p>佛告諸比<a class='ref t' id='t0021b22' href='#t0021b22'>T 0021b22</a>丘：「色為是常、為無常耶？」</p>
<p>比丘白佛：「無常。世<a class='ref t' id='t0021b23' href='#t0021b23'>T 0021b23</a>尊！」</p>
<p>又告比丘：「若無常者，是苦不？」</p>
<p>比丘白佛：<a class='ref t' id='t0021b24' href='#t0021b24'>T 0021b24</a>「是苦。世尊！」</p>
<p>「比丘！若無常、苦，是變易法，多聞<a class='ref t' id='t0021b25' href='#t0021b25'>T 0021b25</a>聖弟子於中寧見有我、異我、相在不？」</p>
<p>比丘<a class='ref t' id='t0021b26' href='#t0021b26'>T 0021b26</a>白佛：「不也，世尊！」</p>
<p>「受、想、行、識亦復如是。是<a class='ref t' id='t0021b27' href='#t0021b27'>T 0021b27</a>故，比丘！所有諸色，若過去、若未來、若現在，<a class='ref t' id='t0021b28' href='#t0021b28'>T 0021b28</a>若內、若外，若麤、若細，若好、若醜，若遠、若近，彼<a class='ref t' id='t0021b29' href='#t0021b29'>T 0021b29</a>一切皆非我、不異我、不相在，是名如實正<a class='ref t' id='t0021c01' href='#t0021c01'>T 0021c01</a>觀。受、想、行、識亦復如是。多聞聖弟子如是<a class='ref t' id='t0021c02' href='#t0021c02'>T 0021c02</a>觀察，於色得解脫，於受、想、行、識得解脫。我<a class='ref t' id='t0021c03' href='#t0021c03'>T 0021c03</a>說彼解脫生、老、病、死、憂、悲、惱、苦，純大苦聚。」</p>
<p>佛<a class='ref t' id='t0021c04' href='#t0021c04'>T 0021c04</a>說此經時，諸比丘聞佛所說，歡喜奉行。</p>
<a class='ref t' id='t0021c05' href='#t0021c05'>T 0021c05</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
