<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1</span><span class='mirror-right'>（一） 無常</span></h1>
</header>
<a class='ref t' id='t-juan1' href='#t-juan1'>T -juan1</a>　<a class='ref t' id='t0001a01' href='#t0001a01'>T 0001a01</a><a class='ref t' id='t0001a02' href='#t0001a02'>T 0001a02</a>
<p class='suttainfo latin'><span class='juannum'>Taisho vol. 2, No. 99</span><br>
<a class='ref t' id='t0001a03' href='#t0001a03'>T 0001a03</a><span class='t-juanname'>雜阿含經卷第一</span><a class='ref t' id='t0001a04' href='#t0001a04'>T 0001a04</a><a class='ref t' id='t0001a05' href='#t0001a05'>T 0001a05</a><span class='scribe'>宋天竺三藏求那跋陀羅譯</span></p>
<p><a class='ref t' id='t0001a06' href='#t0001a06'>T 0001a06</a>如是我聞：</p>
<p>一時，佛住舍衛國祇樹給孤<a class='ref t' id='t0001a07' href='#t0001a07'>T 0001a07</a>獨園。</p>
<p>爾時，世尊告諸比丘：「當觀色無常。如<a class='ref t' id='t0001a08' href='#t0001a08'>T 0001a08</a>是觀者，則為正觀。正觀者，則生厭離；厭離<a class='ref t' id='t0001a09' href='#t0001a09'>T 0001a09</a>者，喜貪盡；喜貪盡者，說心解脫。</p>
<p>「如是觀受、<a class='ref t' id='t0001a10' href='#t0001a10'>T 0001a10</a>想、行、識無常。如是觀者，則為正觀。正觀者，<a class='ref t' id='t0001a11' href='#t0001a11'>T 0001a11</a>則生厭離；厭離者，喜貪盡；喜貪盡者，說心<a class='ref t' id='t0001a12' href='#t0001a12'>T 0001a12</a>解脫。</p>
<p>「如是，比丘！心解脫者，若欲自證，則能<a class='ref t' id='t0001a13' href='#t0001a13'>T 0001a13</a>自證：『我生已盡，梵行已立，所作已作，自知<a class='ref t' id='t0001a14' href='#t0001a14'>T 0001a14</a>不受後有。』</p>
<p>「如觀無常，苦、空、非我亦復如<a class='ref t' id='t0001a15' href='#t0001a15'>T 0001a15</a>是。」</p>
<p>時，諸比丘聞佛所說，歡喜奉行。</p>
<a class='ref t' id='t0001a16' href='#t0001a16'>T 0001a16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
