<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa94' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 94</span><span class='mirror-right'>（九四） 僧迦羅</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0025c03' href='#t0025c03'>T 0025c03</a>獨園。</p>
<p>時，有年少婆羅門名僧迦羅，來詣佛<a class='ref t' id='t0025c04' href='#t0025c04'>T 0025c04</a>所，與世尊面相問訊慰勞已，退坐一面，白<a class='ref t' id='t0025c05' href='#t0025c05'>T 0025c05</a>佛言：「瞿曇！不善男子云何可知？」</p>
<p>佛告婆<a class='ref t' id='t0025c06' href='#t0025c06'>T 0025c06</a>羅門：「譬猶如月。」</p>
<p>婆羅門復問：「善男子云何可<a class='ref t' id='t0025c07' href='#t0025c07'>T 0025c07</a>知？」</p>
<p>佛告婆羅門：「譬猶如月。」</p>
<p>婆羅門白佛：<a class='ref t' id='t0025c08' href='#t0025c08'>T 0025c08</a>「云何不善男子如月？」</p>
<p>佛告婆羅門：「如月黑<a class='ref t' id='t0025c09' href='#t0025c09'>T 0025c09</a>分，光明亦失，色亦失，所係亦失，日夜消滅，<a class='ref t' id='t0025c10' href='#t0025c10'>T 0025c10</a>乃至不現。如是，有人於如來所，得信家<a class='ref t' id='t0025c11' href='#t0025c11'>T 0025c11</a>心，受持淨戒，善學多聞，損己布施，正見真<a class='ref t' id='t0025c12' href='#t0025c12'>T 0025c12</a>實。於如來所淨信、持戒、惠施、多聞、正見真<a class='ref t' id='t0025c13' href='#t0025c13'>T 0025c13</a>直已，然後退失，於戒、聞、施、正見悉皆忘失，<a class='ref t' id='t0025c14' href='#t0025c14'>T 0025c14</a>日夜消滅，乃至須臾，一切忘失。</p>
<p>「復次，婆羅<a class='ref t' id='t0025c15' href='#t0025c15'>T 0025c15</a>門！若善男子不習近善知識，不數聞法，<a class='ref t' id='t0025c16' href='#t0025c16'>T 0025c16</a>不正思惟，身行惡行，口行惡行，意行惡<a class='ref t' id='t0025c17' href='#t0025c17'>T 0025c17</a>行。行惡因緣故，身壞命終，墮惡趣泥梨<a class='ref t' id='t0025c18' href='#t0025c18'>T 0025c18</a>中。如是，婆羅門！不善男子其譬如月。」</p>
<p>婆<a class='ref t' id='t0025c19' href='#t0025c19'>T 0025c19</a>羅門白佛：「云何善男子其譬如月？」</p>
<p>佛告<a class='ref t' id='t0025c20' href='#t0025c20'>T 0025c20</a>婆羅門：「譬如明月淨分光明，色澤日夜增<a class='ref t' id='t0025c21' href='#t0025c21'>T 0025c21</a>明，乃至月滿，一切圓淨。如是，善男子於如<a class='ref t' id='t0025c22' href='#t0025c22'>T 0025c22</a>來法、律得淨信心，乃至正見真淨增明，戒<a class='ref t' id='t0025c23' href='#t0025c23'>T 0025c23</a>增、施增、聞增、慧增，日夜增長；復於餘時親<a class='ref t' id='t0025c24' href='#t0025c24'>T 0025c24</a>近善知識，聞說正法，內正思惟，行身善<a class='ref t' id='t0025c25' href='#t0025c25'>T 0025c25</a>行，行口善行，行意善行故，以是因緣，身<a class='ref t' id='t0025c26' href='#t0025c26'>T 0025c26</a>壞命終，化生天上。婆羅門！是故善男子譬<a class='ref t' id='t0025c27' href='#t0025c27'>T 0025c27</a>如月。」</p>
<p>爾時，世尊而說偈言：</p>
<a class='ref t' id='t0025c28' href='#t0025c28'>T 0025c28</a>
<blockquote class='gatha'>
<p>「譬如月無垢，　　周行於虛空，<a class='ref t' id='t0025c29' href='#t0025c29'>T 0025c29</a><br>
　一切小星中，　　其光最盛明。<a class='ref t' id='t0026a01' href='#t0026a01'>T 0026a01</a><br>
　淨信亦如是，　　戒聞離慳施，<a class='ref t' id='t0026a02' href='#t0026a02'>T 0026a02</a><br>
　於諸慳世間，　　其施特明顯。」</p>
</blockquote>
<p><a class='ref t' id='t0026a03' href='#t0026a03'>T 0026a03</a>佛說此經已，僧迦羅婆羅門聞佛所說，歡<a class='ref t' id='t0026a04' href='#t0026a04'>T 0026a04</a>喜隨喜，從座起而去。</p>
<a class='ref t' id='t0026a05' href='#t0026a05'>T 0026a05</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
