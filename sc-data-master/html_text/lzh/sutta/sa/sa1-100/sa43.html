<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa43' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 43</span><span class='mirror-right'>（四三） 取著</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0010c20' href='#t0010c20'>T 0010c20</a>獨園。</p>
<p>爾時，世尊告諸比丘：「取故生著，不取<a class='ref t' id='t0010c21' href='#t0010c21'>T 0010c21</a>則不著。諦聽，善思，當為汝說。」</p>
<p>比丘白佛：<a class='ref t' id='t0010c22' href='#t0010c22'>T 0010c22</a>「唯然，受教！」</p>
<p>佛告比丘：「云何取故生著？愚癡<a class='ref t' id='t0010c23' href='#t0010c23'>T 0010c23</a>無聞凡夫於色見是我、異我、相在，見色是<a class='ref t' id='t0010c24' href='#t0010c24'>T 0010c24</a>我、我所而取；取已，彼色若變、若異，心亦隨轉；<a class='ref t' id='t0010c25' href='#t0010c25'>T 0010c25</a>心隨轉已，亦生取著攝受心住；攝受心住<a class='ref t' id='t0010c26' href='#t0010c26'>T 0010c26</a>故，則生恐怖、障礙、心亂，以取著故。愚癡無<a class='ref t' id='t0010c27' href='#t0010c27'>T 0010c27</a>聞凡夫於受、想、行、識，見我、異我、相在，見識<a class='ref t' id='t0010c28' href='#t0010c28'>T 0010c28</a>是我、我所而取；取已，彼識若變、若異，彼心隨<a class='ref t' id='t0010c29' href='#t0010c29'>T 0010c29</a>轉；心隨轉故，則生取著攝受心住；住已，則<a class='ref t' id='t0011a01' href='#t0011a01'>T 0011a01</a>生恐怖、障礙、心亂，以取著故，是名取著。</p>
<p>「云<a class='ref t' id='t0011a02' href='#t0011a02'>T 0011a02</a>何名不取不著？多聞聖弟子於色不見我、<a class='ref t' id='t0011a03' href='#t0011a03'>T 0011a03</a>異我、相在，於色不見我、我所而取；不見我、<a class='ref t' id='t0011a04' href='#t0011a04'>T 0011a04</a>我所而取色，彼色若變、若異，心不隨轉；<a class='ref t' id='t0011a05' href='#t0011a05'>T 0011a05</a>心不隨轉故，不生取著攝受心住；不攝受<a class='ref t' id='t0011a06' href='#t0011a06'>T 0011a06</a>住故，則不生恐怖、障礙、心亂，不取著故。如<a class='ref t' id='t0011a07' href='#t0011a07'>T 0011a07</a>是受、想、行、識，不見我、異我、相在，不見我、我<a class='ref t' id='t0011a08' href='#t0011a08'>T 0011a08</a>所而取。彼識若變、若異，心不隨轉；心不隨<a class='ref t' id='t0011a09' href='#t0011a09'>T 0011a09</a>轉故，不取著攝受心住；不攝受心住故，心<a class='ref t' id='t0011a10' href='#t0011a10'>T 0011a10</a>不恐怖、障礙、心亂，以不取著故，是名不取<a class='ref t' id='t0011a11' href='#t0011a11'>T 0011a11</a>著。是名取著、不取著。」</p>
<p>佛說此經已，諸比丘<a class='ref t' id='t0011a12' href='#t0011a12'>T 0011a12</a>聞佛所說，歡喜奉行。</p>
<a class='ref t' id='t0011a13' href='#t0011a13'>T 0011a13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
