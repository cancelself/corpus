<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa46' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 46</span><span class='mirror-right'>（四六） 三世陰世食</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0011b22' href='#t0011b22'>T 0011b22</a>獨園。</p>
<p>爾時，世尊告諸比丘：「有五受陰。云何<a class='ref t' id='t0011b23' href='#t0011b23'>T 0011b23</a>為五？色、受、想、行、識受陰。若沙門、婆羅門以<a class='ref t' id='t0011b24' href='#t0011b24'>T 0011b24</a>宿命智自識種種宿命，已識、當識、今識，皆<a class='ref t' id='t0011b25' href='#t0011b25'>T 0011b25</a>於此五受陰；已識、當識、今識，我過去所經。如<a class='ref t' id='t0011b26' href='#t0011b26'>T 0011b26</a>是色、如是受、如是想、如是行、如是識。若<a class='ref t' id='t0011b27' href='#t0011b27'>T 0011b27</a>可閡可分，是名色受陰。指所閡，若手、若<a class='ref t' id='t0011b28' href='#t0011b28'>T 0011b28</a>石、若杖、若刀、若冷、若暖、若渴、若飢、若蚊、虻、諸<a class='ref t' id='t0011b29' href='#t0011b29'>T 0011b29</a>毒虫、風、雨觸，是名觸閡，是故閡是色受陰。<a class='ref t' id='t0011c01' href='#t0011c01'>T 0011c01</a>復以此色受陰無常、苦、變易。諸覺相是受受<a class='ref t' id='t0011c02' href='#t0011c02'>T 0011c02</a>陰，何所覺？覺苦、覺樂、覺不苦不樂，是故名<a class='ref t' id='t0011c03' href='#t0011c03'>T 0011c03</a>覺相是受受陰。復以此受受陰是無常、苦、變<a class='ref t' id='t0011c04' href='#t0011c04'>T 0011c04</a>易。諸想是想受陰，何所想？少想、多想、無量<a class='ref t' id='t0011c05' href='#t0011c05'>T 0011c05</a>想、都無所有作無所有想，是故名想受<a class='ref t' id='t0011c06' href='#t0011c06'>T 0011c06</a>陰。復以此想受陰是無常、苦、變易法。為作<a class='ref t' id='t0011c07' href='#t0011c07'>T 0011c07</a>相是行受陰，何所為作？於色為作，於受、想、<a class='ref t' id='t0011c08' href='#t0011c08'>T 0011c08</a>行、識為作，是故為作相是行受陰。復以此行<a class='ref t' id='t0011c09' href='#t0011c09'>T 0011c09</a>受陰是無常、苦、變易法。別知相是識受陰，何<a class='ref t' id='t0011c10' href='#t0011c10'>T 0011c10</a>所識？識色，識聲、香、味、觸、法，是故名識受陰。<a class='ref t' id='t0011c11' href='#t0011c11'>T 0011c11</a>復以此識受陰是無常、苦、變易法。</p>
<p>「諸比丘！<a class='ref t' id='t0011c12' href='#t0011c12'>T 0011c12</a>彼多聞聖弟子於此色受陰作如是學：<a class='ref t' id='t0011c13' href='#t0011c13'>T 0011c13</a>『我今為現在色所食，過去世已曾為彼色<a class='ref t' id='t0011c14' href='#t0011c14'>T 0011c14</a>所食，如今現在。』復作是念：『我今為現在色<a class='ref t' id='t0011c15' href='#t0011c15'>T 0011c15</a>所食，我若復樂著未來色者，當復為彼色<a class='ref t' id='t0011c16' href='#t0011c16'>T 0011c16</a>所食，如今現在。』作如是知已，不顧過去<a class='ref t' id='t0011c17' href='#t0011c17'>T 0011c17</a>色，不樂著未來色，於現在色生厭、離欲、滅<a class='ref t' id='t0011c18' href='#t0011c18'>T 0011c18</a>患、向滅。多聞聖弟子於此受、想、行、識受陰<a class='ref t' id='t0011c19' href='#t0011c19'>T 0011c19</a>學：『我今現在為現在識所食，於過去世已<a class='ref t' id='t0011c20' href='#t0011c20'>T 0011c20</a>曾為識所食，如今現在。我今已為現在識<a class='ref t' id='t0011c21' href='#t0011c21'>T 0011c21</a>所食，若復樂著未來識者，亦當復為彼識<a class='ref t' id='t0011c22' href='#t0011c22'>T 0011c22</a>所食，如今現在。』如是知已，不顧過去識，<a class='ref t' id='t0011c23' href='#t0011c23'>T 0011c23</a>不樂未來識，於現在識生厭、離欲、滅患、向<a class='ref t' id='t0011c24' href='#t0011c24'>T 0011c24</a>滅，滅而不增，退而不進，滅而不起，捨而<a class='ref t' id='t0011c25' href='#t0011c25'>T 0011c25</a>不取。</p>
<p>「於何滅而不增？色滅而不增，受、想、行、<a class='ref t' id='t0011c26' href='#t0011c26'>T 0011c26</a>識滅而不增。於何退而不進？色退而不進，<a class='ref t' id='t0011c27' href='#t0011c27'>T 0011c27</a>受、想、行、識退而不進。於何滅而不起？色滅<a class='ref t' id='t0011c28' href='#t0011c28'>T 0011c28</a>而不起，受、想、行、識滅而不起。於何捨而不<a class='ref t' id='t0011c29' href='#t0011c29'>T 0011c29</a>取？色捨而不取，受、想、行、識捨而不取。</p>
<p>「滅而<a class='ref t' id='t0012a01' href='#t0012a01'>T 0012a01</a>不增，寂滅而住；退而不進，寂退而住；滅而<a class='ref t' id='t0012a02' href='#t0012a02'>T 0012a02</a>不起，寂滅而住；捨而不取，不生繫著；不<a class='ref t' id='t0012a03' href='#t0012a03'>T 0012a03</a>繫著已，自覺涅槃：『我生已盡，梵行已立，所<a class='ref t' id='t0012a04' href='#t0012a04'>T 0012a04</a>作已作，自知不受後有。』」</p>
<p>佛說此經時，眾多<a class='ref t' id='t0012a05' href='#t0012a05'>T 0012a05</a><span class='corr' title='[諸→比]'>比</span>丘不起諸漏，心得解脫。</p>
<p>佛說此經已，諸<a class='ref t' id='t0012a06' href='#t0012a06'>T 0012a06</a>比丘聞佛所說，歡喜奉行。</p>
<a class='ref t' id='t0012a07' href='#t0012a07'>T 0012a07</a>
<blockquote class='gatha'>
<p>我、卑下、種子　　封滯、五轉、七<a class='ref t' id='t0012a08' href='#t0012a08'>T 0012a08</a><br>
　二繫著及覺　　三世陰世食</p>
</blockquote>
<a class='ref t' id='t0012a09' href='#t0012a09'>T 0012a09</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
