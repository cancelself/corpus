<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa19' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 19</span><span class='mirror-right'>（一九） 結繫</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0004a29' href='#t0004a29'>T 0004a29</a>獨園。</p>
<p>爾時，有異比丘從坐起，為佛作禮，<a class='ref t' id='t0004b01' href='#t0004b01'>T 0004b01</a>而白佛言：「世尊！為我略說法要，我聞法<a class='ref t' id='t0004b02' href='#t0004b02'>T 0004b02</a>已，當獨一靜處，專精思惟，不放逸住。不放逸<a class='ref t' id='t0004b03' href='#t0004b03'>T 0004b03</a>住已，思惟：『所以善男子正信家非家出家，乃<a class='ref t' id='t0004b04' href='#t0004b04'>T 0004b04</a>至自知不受後有。』」</p>
<p>爾時，世尊告彼比丘：「善<a class='ref t' id='t0004b05' href='#t0004b05'>T 0004b05</a>哉！善哉！汝今作是說：『善哉！世尊！為我略說<a class='ref t' id='t0004b06' href='#t0004b06'>T 0004b06</a>法要，我聞法已，當獨一靜處，專精思惟，不<a class='ref t' id='t0004b07' href='#t0004b07'>T 0004b07</a>放逸住，乃至自知不受後有。』耶？」</p>
<p>比丘白佛<a class='ref t' id='t0004b08' href='#t0004b08'>T 0004b08</a>言：「如是，世尊！」</p>
<p>佛告比丘：「諦聽！諦聽！善思<a class='ref t' id='t0004b09' href='#t0004b09'>T 0004b09</a>念之，當為汝說。比丘！結所繫法宜速除斷，<a class='ref t' id='t0004b10' href='#t0004b10'>T 0004b10</a>斷彼法已，以義饒益，長夜安樂。」</p>
<p>時，彼比<a class='ref t' id='t0004b11' href='#t0004b11'>T 0004b11</a>丘白佛言：「知已。世尊！知已。善逝！」</p>
<p>佛告比丘：<a class='ref t' id='t0004b12' href='#t0004b12'>T 0004b12</a>「汝云何於我略說法中，廣解其義？」</p>
<p>比丘白<a class='ref t' id='t0004b13' href='#t0004b13'>T 0004b13</a>佛言：「世尊！色是結所繫法，是結所繫法宜<a class='ref t' id='t0004b14' href='#t0004b14'>T 0004b14</a>速除斷。斷彼法已，以義饒益，長夜安樂。如<a class='ref t' id='t0004b15' href='#t0004b15'>T 0004b15</a>是受、想、行、識結所繫法，是結所繫法宜速<a class='ref t' id='t0004b16' href='#t0004b16'>T 0004b16</a>除斷。斷彼法已，以義饒益，長夜安樂。是故<a class='ref t' id='t0004b17' href='#t0004b17'>T 0004b17</a>我於世尊略說法中，廣解其義。」</p>
<p>佛告比丘：<a class='ref t' id='t0004b18' href='#t0004b18'>T 0004b18</a>「善哉！善哉！汝於我略說法中，廣解其義。所<a class='ref t' id='t0004b19' href='#t0004b19'>T 0004b19</a>以者何？色是結所繫法，此法宜速除斷，斷<a class='ref t' id='t0004b20' href='#t0004b20'>T 0004b20</a>彼法已，以義饒益，長夜安樂。如是受、想、行、<a class='ref t' id='t0004b21' href='#t0004b21'>T 0004b21</a>識是結所繫法，此法宜速除斷，斷彼法已，<a class='ref t' id='t0004b22' href='#t0004b22'>T 0004b22</a>以義饒益，長夜安樂。」</p>
<p>時，彼比丘聞佛所說，<a class='ref t' id='t0004b23' href='#t0004b23'>T 0004b23</a>心大歡喜，禮佛而退，獨一靜處，專精思惟，<a class='ref t' id='t0004b24' href='#t0004b24'>T 0004b24</a>不放逸住，乃至心得解脫，成阿羅漢。</p>
<a class='ref t' id='t0004b25' href='#t0004b25'>T 0004b25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
