<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa22' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 22</span><span class='mirror-right'>（二二） 劫波所問</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0004c21' href='#t0004c21'>T 0004c21</a>獨園。</p>
<p>爾時，有比丘名劫波，來詣佛所，頭<a class='ref t' id='t0004c22' href='#t0004c22'>T 0004c22</a>面禮足，却住一面，白佛言：「如世尊說，比<a class='ref t' id='t0004c23' href='#t0004c23'>T 0004c23</a>丘心得善解脫。世尊！云何比丘心得善解<a class='ref t' id='t0004c24' href='#t0004c24'>T 0004c24</a>脫？」</p>
<p>爾時，世尊告劫波曰：「善哉！善哉！能問<a class='ref t' id='t0004c25' href='#t0004c25'>T 0004c25</a>如來心善解脫。善哉！劫波！諦聽！諦聽！善思<a class='ref t' id='t0004c26' href='#t0004c26'>T 0004c26</a>念之，當為汝說。劫波！當觀知諸所有色，<a class='ref t' id='t0004c27' href='#t0004c27'>T 0004c27</a>若過去、若未來、若現在，若內、若外，若麁、若細，<a class='ref t' id='t0004c28' href='#t0004c28'>T 0004c28</a>若好、若醜，若遠、若近，彼一切悉皆無常。正<a class='ref t' id='t0004c29' href='#t0004c29'>T 0004c29</a>觀無常已，色愛即除。色愛除已，心善解脫。<a class='ref t' id='t0005a01' href='#t0005a01'>T 0005a01</a>如是觀受、想、行、識，若過去、若未來、若現在，若<a class='ref t' id='t0005a02' href='#t0005a02'>T 0005a02</a>內、若外、若麁、若細，若好、若醜，若遠、若近，彼<a class='ref t' id='t0005a03' href='#t0005a03'>T 0005a03</a>一切悉皆無常。正觀無常已，識愛即除。識<a class='ref t' id='t0005a04' href='#t0005a04'>T 0005a04</a>愛除已，我說心善解脫。劫波！如是，比丘心<a class='ref t' id='t0005a05' href='#t0005a05'>T 0005a05</a>善解脫者，如來說名心善解脫。所以者何？<a class='ref t' id='t0005a06' href='#t0005a06'>T 0005a06</a>愛欲斷故。愛欲斷者，如來說名心善解脫。」</p>
<p><a class='ref t' id='t0005a07' href='#t0005a07'>T 0005a07</a>時，劫波比丘聞佛所說，心大歡喜，禮佛而退。</p>
<p><a class='ref t' id='t0005a08' href='#t0005a08'>T 0005a08</a>爾時，劫波比丘受佛教已，獨一靜處，專精思<a class='ref t' id='t0005a09' href='#t0005a09'>T 0005a09</a>惟，不放逸住。乃至自知不受後有。心善解<a class='ref t' id='t0005a10' href='#t0005a10'>T 0005a10</a>脫，成阿羅漢。</p>
<a class='ref t' id='t0005a11' href='#t0005a11'>T 0005a11</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
