<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa374' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 374</span><span class='mirror-right'>（三七四） 有貪</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0102c29' href='#t0102c29'>T 0102c29</a>孤獨園。</p>
<p>爾時，世尊告諸比丘：「有四食資益<a class='ref t' id='t0103a01' href='#t0103a01'>T 0103a01</a>眾生，令得住世攝受長養。何等為四？一者<a class='ref t' id='t0103a02' href='#t0103a02'>T 0103a02</a>摶食，二者觸食，三意思食，四者識食。</p>
<p>「若比丘<a class='ref t' id='t0103a03' href='#t0103a03'>T 0103a03</a>於此四食有喜有貪，則識住增長，識住增<a class='ref t' id='t0103a04' href='#t0103a04'>T 0103a04</a>長故，入於名色，入名色故，諸行增長，行增<a class='ref t' id='t0103a05' href='#t0103a05'>T 0103a05</a>長故，當來有增長，當來有增長故，生、老、病、死、<a class='ref t' id='t0103a06' href='#t0103a06'>T 0103a06</a>憂、悲、惱、苦集，如是純大苦聚集。</p>
<p>「若於四食無<a class='ref t' id='t0103a07' href='#t0103a07'>T 0103a07</a>貪無喜，無貪無喜故，識不住、不增長，識不住、<a class='ref t' id='t0103a08' href='#t0103a08'>T 0103a08</a>不增長故，不入名色，不入名色故，行不<a class='ref t' id='t0103a09' href='#t0103a09'>T 0103a09</a>增長，行不增長故，當來有不生不長，當來<a class='ref t' id='t0103a10' href='#t0103a10'>T 0103a10</a>有不生長故，於未來世生、老、病、死、憂、悲、惱、苦<a class='ref t' id='t0103a11' href='#t0103a11'>T 0103a11</a>不起。如是純大苦聚滅。」</p>
<p>佛說此經已，諸比<a class='ref t' id='t0103a12' href='#t0103a12'>T 0103a12</a>丘聞佛所說，歡喜奉行。</p>
<a class='ref t' id='t0103a13' href='#t0103a13'>T 0103a13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
