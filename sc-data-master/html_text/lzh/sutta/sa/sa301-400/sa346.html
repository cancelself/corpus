<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa346' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 346</span><span class='mirror-right'>（三四六） 三法</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0095c18' href='#t0095c18'>T 0095c18</a>園。</p>
<p>爾時，世尊告諸比丘：「有三法，世間所不<a class='ref t' id='t0095c19' href='#t0095c19'>T 0095c19</a>愛、不念、不可意。何等為三？謂老、病、死。世間若<a class='ref t' id='t0095c20' href='#t0095c20'>T 0095c20</a>無此三法不可愛、不可念、不可意者，如來、應、<a class='ref t' id='t0095c21' href='#t0095c21'>T 0095c21</a>等正覺不出於世間，世間亦不知有如來、<a class='ref t' id='t0095c22' href='#t0095c22'>T 0095c22</a>應、等正覺知見，說正法、律。以世間有老、病、<a class='ref t' id='t0095c23' href='#t0095c23'>T 0095c23</a>死三法不可愛、不可念、不可意故，是故如來、<a class='ref t' id='t0095c24' href='#t0095c24'>T 0095c24</a>應、等正覺出於世間，世間知有如來、應、等<a class='ref t' id='t0095c25' href='#t0095c25'>T 0095c25</a>正覺所知、所見，說正法、律。</p>
<p>「以三法不斷故，<a class='ref t' id='t0095c26' href='#t0095c26'>T 0095c26</a>不堪能離老、病、死。何等為三？謂貪、恚、癡，復<a class='ref t' id='t0095c27' href='#t0095c27'>T 0095c27</a>有三法不斷故，不堪能離貪、恚、癡。何等為<a class='ref t' id='t0095c28' href='#t0095c28'>T 0095c28</a>三？謂身見、戒取、疑，復有三法不斷故，不堪<a class='ref t' id='t0095c29' href='#t0095c29'>T 0095c29</a>能離身見、戒取、疑。何等為三？謂不正思惟、<a class='ref t' id='t0096a01' href='#t0096a01'>T 0096a01</a>習近邪道，及懈怠心，復有三法不斷故，不<a class='ref t' id='t0096a02' href='#t0096a02'>T 0096a02</a>堪能離不正思惟、習近邪道及懈怠心。何等<a class='ref t' id='t0096a03' href='#t0096a03'>T 0096a03</a>為三？謂失念、不正知、亂心，復有三法不斷<a class='ref t' id='t0096a04' href='#t0096a04'>T 0096a04</a>故，不堪能離失念、不正知、亂心。何等為三？<a class='ref t' id='t0096a05' href='#t0096a05'>T 0096a05</a>謂掉、不律儀、不學戒，復有三法不斷故，不<a class='ref t' id='t0096a06' href='#t0096a06'>T 0096a06</a>堪能離掉、不律儀、不學戒。何等為三？謂不<a class='ref t' id='t0096a07' href='#t0096a07'>T 0096a07</a>信、難教、懈怠，復有三法不斷故，不堪能<a class='ref t' id='t0096a08' href='#t0096a08'>T 0096a08</a>離不信、難教、嬾墮。何等為三？謂不欲見聖、<a class='ref t' id='t0096a09' href='#t0096a09'>T 0096a09</a>不欲聞法、常求人短，復有三法不斷故，<a class='ref t' id='t0096a10' href='#t0096a10'>T 0096a10</a>不堪能離不欲見聖、不欲聞法、常求人短。<a class='ref t' id='t0096a11' href='#t0096a11'>T 0096a11</a>何等為三？謂不恭敬、戾語、習惡知識，復有三<a class='ref t' id='t0096a12' href='#t0096a12'>T 0096a12</a>法不斷故，不堪能離不恭敬、戾語、習惡知<a class='ref t' id='t0096a13' href='#t0096a13'>T 0096a13</a>識。何等為三？謂無慚、無愧、放逸，此三法不斷<a class='ref t' id='t0096a14' href='#t0096a14'>T 0096a14</a>故，不堪能離不恭敬、戾語、習惡知識。</p>
<p>「所以<a class='ref t' id='t0096a15' href='#t0096a15'>T 0096a15</a>者何？以無慚、無愧故放逸，放逸故不恭敬，<a class='ref t' id='t0096a16' href='#t0096a16'>T 0096a16</a>不恭敬故習惡知識，習惡知識故不欲見<a class='ref t' id='t0096a17' href='#t0096a17'>T 0096a17</a>聖、不欲聞法、常求人短，求人短故不信、<a class='ref t' id='t0096a18' href='#t0096a18'>T 0096a18</a>難教、戾語、嬾墮，嬾墮故掉、不律儀、不學戒，不<a class='ref t' id='t0096a19' href='#t0096a19'>T 0096a19</a>學戒故失念、不正知、亂心，亂心故不正思惟、<a class='ref t' id='t0096a20' href='#t0096a20'>T 0096a20</a>習近邪道、懈怠心，懈怠心故身見、戒取、疑，疑<a class='ref t' id='t0096a21' href='#t0096a21'>T 0096a21</a>故不離貪、恚、癡，不離貪、恚、癡故不堪能<a class='ref t' id='t0096a22' href='#t0096a22'>T 0096a22</a>離老、病、死。</p>
<p>「斷三法故，堪能離老、病、死。云<a class='ref t' id='t0096a23' href='#t0096a23'>T 0096a23</a>何三？謂貪、恚、癡，此三法斷已，堪能離老、病、<a class='ref t' id='t0096a24' href='#t0096a24'>T 0096a24</a>死，復三法斷故，堪能離貪、恚、癡。云何三？謂<a class='ref t' id='t0096a25' href='#t0096a25'>T 0096a25</a>身見、戒取、疑，此三法斷故，堪能離貪、恚、癡，<a class='ref t' id='t0096a26' href='#t0096a26'>T 0096a26</a>復三法斷故，堪能離身見、戒取、疑。云何為<a class='ref t' id='t0096a27' href='#t0096a27'>T 0096a27</a>三？謂不正思惟、習近邪道、起懈怠心，此三<a class='ref t' id='t0096a28' href='#t0096a28'>T 0096a28</a>法斷故，堪能離身見、戒取、疑，復三法斷故，<a class='ref t' id='t0096a29' href='#t0096a29'>T 0096a29</a>堪能離不正思惟、習近邪道及懈怠心。云何<a class='ref t' id='t0096b01' href='#t0096b01'>T 0096b01</a>為三？謂失念心、不正知、亂心，此三法斷故，<a class='ref t' id='t0096b02' href='#t0096b02'>T 0096b02</a>堪能離不正思惟、習近邪道及心懈怠，復三<a class='ref t' id='t0096b03' href='#t0096b03'>T 0096b03</a>法斷故，堪能離失念心、不正知、亂心。何等<a class='ref t' id='t0096b04' href='#t0096b04'>T 0096b04</a>為三？謂掉、不律儀、犯戒，此三法斷故，堪<a class='ref t' id='t0096b05' href='#t0096b05'>T 0096b05</a>能離失念心、不正知、亂心，復有三法斷故，<a class='ref t' id='t0096b06' href='#t0096b06'>T 0096b06</a>堪能離掉、不律儀、犯戒。云何三？謂不信、難<a class='ref t' id='t0096b07' href='#t0096b07'>T 0096b07</a>教、嬾墮，此三法斷故，堪能離掉、不律儀、犯<a class='ref t' id='t0096b08' href='#t0096b08'>T 0096b08</a>戒，復有三法斷故，堪能離不信、難教、嬾墮。<a class='ref t' id='t0096b09' href='#t0096b09'>T 0096b09</a>云何為三？謂不欲見聖、不樂聞法、好求<a class='ref t' id='t0096b10' href='#t0096b10'>T 0096b10</a>人短，此三法斷故，堪能離不信、難教、嬾墮，<a class='ref t' id='t0096b11' href='#t0096b11'>T 0096b11</a>復三法斷故，堪能離不欲見聖、不欲聞法、好<a class='ref t' id='t0096b12' href='#t0096b12'>T 0096b12</a>求人短。云何為三？謂不恭敬、戾語、習惡知<a class='ref t' id='t0096b13' href='#t0096b13'>T 0096b13</a>識，此三法斷故，離不欲見聖、不欲聞法、好<a class='ref t' id='t0096b14' href='#t0096b14'>T 0096b14</a>求人短，復有三法斷故，堪能離不恭敬、戾<a class='ref t' id='t0096b15' href='#t0096b15'>T 0096b15</a>語、習惡知識。云何三？謂無慚、無愧、放逸。</p>
<p>「所以<a class='ref t' id='t0096b16' href='#t0096b16'>T 0096b16</a>者何？以慚愧故不放逸，不放逸故恭敬順<a class='ref t' id='t0096b17' href='#t0096b17'>T 0096b17</a>語、為善知識，為善知識故樂見賢聖、樂聞<a class='ref t' id='t0096b18' href='#t0096b18'>T 0096b18</a>正法、不求人短，不求人短故生信、順語、精<a class='ref t' id='t0096b19' href='#t0096b19'>T 0096b19</a>進，精進故不掉、住律儀、學戒，學戒故不失念、<a class='ref t' id='t0096b20' href='#t0096b20'>T 0096b20</a>正知、住不亂心，不亂心故正思惟、習近正道、<a class='ref t' id='t0096b21' href='#t0096b21'>T 0096b21</a>心不懈怠，心不懈怠故不著身見、不著<a class='ref t' id='t0096b22' href='#t0096b22'>T 0096b22</a>戒取、度疑惑，不疑故不起貪、恚、癡，離貪、恚、<a class='ref t' id='t0096b23' href='#t0096b23'>T 0096b23</a>癡故堪能斷老、病、死。」</p>
<p>佛說此經已，諸比丘<a class='ref t' id='t0096b24' href='#t0096b24'>T 0096b24</a>聞佛所說，歡喜奉行。</p>
<a class='ref t' id='t0096b25' href='#t0096b25'>T 0096b25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
