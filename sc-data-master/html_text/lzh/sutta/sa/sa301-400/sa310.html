<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa310' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 310</span><span class='mirror-right'>（三一〇） 鹿紐</span></h1>
</header>
<p>如是我聞：</p>
<p>一時，佛住瞻婆國揭伽池<a class='ref t' id='t0089a13' href='#t0089a13'>T 0089a13</a>側。</p>
<p>爾時，尊者鹿紐來詣佛所，稽首禮足，退<a class='ref t' id='t0089a14' href='#t0089a14'>T 0089a14</a>坐一面，白佛言：「善哉！世尊！為我說法，我聞<a class='ref t' id='t0089a15' href='#t0089a15'>T 0089a15</a>法已，當獨一靜處，專精思惟，不放逸住，乃至<a class='ref t' id='t0089a16' href='#t0089a16'>T 0089a16</a>自知不受後有。」</p>
<p>佛告鹿紐：「善哉！善哉！鹿紐！<a class='ref t' id='t0089a17' href='#t0089a17'>T 0089a17</a>能問如來如是之義。諦聽，善思，當為汝說。」</p>
<p><a class='ref t' id='t0089a18' href='#t0089a18'>T 0089a18</a>佛告鹿紐：「若眼見可愛、樂、可意、可念，長養於<a class='ref t' id='t0089a19' href='#t0089a19'>T 0089a19</a>欲之色；見已，彼說讚歎、繫著、欣悅，讚歎、繫著<a class='ref t' id='t0089a20' href='#t0089a20'>T 0089a20</a>已，則歡喜集，歡喜集已則苦集。耳、鼻、舌、身、<a class='ref t' id='t0089a21' href='#t0089a21'>T 0089a21</a>意亦如是說。鹿紐！若有比丘，眼見可愛、樂、<a class='ref t' id='t0089a22' href='#t0089a22'>T 0089a22</a>可念、可意，長養於欲之色；見已不欣悅、不<a class='ref t' id='t0089a23' href='#t0089a23'>T 0089a23</a>讚歎、不繫著，不欣悅、不讚歎、不繫著故，不歡<a class='ref t' id='t0089a24' href='#t0089a24'>T 0089a24</a>喜集，不歡喜集故則苦滅。耳、鼻、舌、身、意法亦<a class='ref t' id='t0089a25' href='#t0089a25'>T 0089a25</a>如是說。」</p>
<p>爾時，尊者鹿紐聞佛所說，歡喜隨<a class='ref t' id='t0089a26' href='#t0089a26'>T 0089a26</a>喜，作禮而去。</p>
<p><a class='ref t' id='t0089a27' href='#t0089a27'>T 0089a27</a>爾時，尊者鹿紐聞佛說法教誡已，獨一靜<a class='ref t' id='t0089a28' href='#t0089a28'>T 0089a28</a>處，專精思惟，不放逸住，乃至得阿羅漢，心<a class='ref t' id='t0089a29' href='#t0089a29'>T 0089a29</a>善解脫。</p>
<a class='ref t' id='t0089b01' href='#t0089b01'>T 0089b01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
