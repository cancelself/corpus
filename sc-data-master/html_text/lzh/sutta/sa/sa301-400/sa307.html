<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa307' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 307</span><span class='mirror-right'>（三〇七） 見法</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0088a22' href='#t0088a22'>T 0088a22</a>獨園。</p>
<p>時，有異比丘獨一靜處，專精思惟，作<a class='ref t' id='t0088a23' href='#t0088a23'>T 0088a23</a>是念：「云何知、云何見，名為見法？」思惟已，從<a class='ref t' id='t0088a24' href='#t0088a24'>T 0088a24</a>禪起，往詣佛所，稽首禮足，退坐一面，白佛<a class='ref t' id='t0088a25' href='#t0088a25'>T 0088a25</a>言：「世尊！我獨一靜處，專精思惟，作是念：『比<a class='ref t' id='t0088a26' href='#t0088a26'>T 0088a26</a>丘云何知、云何見，名為見法？』今問世尊，唯<a class='ref t' id='t0088a27' href='#t0088a27'>T 0088a27</a>願解說。」</p>
<p>佛告比丘：「諦聽，善思，當為汝說。有<a class='ref t' id='t0088a28' href='#t0088a28'>T 0088a28</a>二法，眼、色，緣生眼識……」如上廣說。「尊者！如所<a class='ref t' id='t0088a29' href='#t0088a29'>T 0088a29</a>說偈：</p>
<a class='ref t' id='t0088b01' href='#t0088b01'>T 0088b01</a>
<blockquote class='gatha'>
<p>「眼色二種緣，　　生於心心法，<a class='ref t' id='t0088b02' href='#t0088b02'>T 0088b02</a><br>
　識觸及俱生，　　受想等有因，<a class='ref t' id='t0088b03' href='#t0088b03'>T 0088b03</a><br>
　非我非我所，　　亦非福伽羅，<a class='ref t' id='t0088b04' href='#t0088b04'>T 0088b04</a><br>
　亦非摩<span class='t-gaiji'>［少／兔］<!--gaiji,,1[少／兔],2&#x3779;,3--></span>闍，　　亦非摩那婆，<a class='ref t' id='t0088b05' href='#t0088b05'>T 0088b05</a><br>
　是則為生滅，　　苦陰變易法，<a class='ref t' id='t0088b06' href='#t0088b06'>T 0088b06</a><br>
　於斯等作想，　　施設於眾生。<a class='ref t' id='t0088b07' href='#t0088b07'>T 0088b07</a><br>
　那羅摩<span class='t-gaiji'>［少／兔］<!--gaiji,,1[少／兔],2&#x3779;,3--></span>闍，　　及與摩那婆，<a class='ref t' id='t0088b08' href='#t0088b08'>T 0088b08</a><br>
　亦餘眾多想，　　皆因苦陰生。<a class='ref t' id='t0088b09' href='#t0088b09'>T 0088b09</a><br>
　諸業愛無明，　　因積他世陰，<a class='ref t' id='t0088b10' href='#t0088b10'>T 0088b10</a><br>
　餘沙門異道，　　異說二法者。<a class='ref t' id='t0088b11' href='#t0088b11'>T 0088b11</a><br>
　彼但有言說，　　聞已增癡惑，<a class='ref t' id='t0088b12' href='#t0088b12'>T 0088b12</a><br>
　貪愛息無餘，　　無明沒永滅。<a class='ref t' id='t0088b13' href='#t0088b13'>T 0088b13</a><br>
　愛盡眾苦息，　　無上佛眼說。」</p>
</blockquote>
<p><a class='ref t' id='t0088b14' href='#t0088b14'>T 0088b14</a>佛說此經已，諸比丘聞佛所說，歡喜奉行。</p>
<a class='ref t' id='t0088b15' href='#t0088b15'>T 0088b15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
