<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa379' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 379</span><span class='mirror-right'>（三七九） 轉法輪</span></h1>
</header>
<p>如是我聞：</p>
<p>一時，佛住波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>鹿野苑<a class='ref t' id='t0103c14' href='#t0103c14'>T 0103c14</a>中仙人住處。</p>
<p>爾時，世尊告五比丘：「此苦聖諦，<a class='ref t' id='t0103c15' href='#t0103c15'>T 0103c15</a>本所未曾聞法，當正思惟。時，生眼、智、明、覺，<a class='ref t' id='t0103c16' href='#t0103c16'>T 0103c16</a>此苦集、此苦滅、此苦滅道跡聖諦，本所未曾<a class='ref t' id='t0103c17' href='#t0103c17'>T 0103c17</a>聞法，當正思惟。時，生、眼、智、明、覺。</p>
<p>「復次，苦聖<a class='ref t' id='t0103c18' href='#t0103c18'>T 0103c18</a>諦智當復知，本所未聞法，當正思惟。時，生<a class='ref t' id='t0103c19' href='#t0103c19'>T 0103c19</a>眼、智、明、覺，苦集聖諦已知當斷，本所未曾聞<a class='ref t' id='t0103c20' href='#t0103c20'>T 0103c20</a>法，當正思惟。時，生眼、智、明、覺。</p>
<p>「復次，苦集滅，<a class='ref t' id='t0103c21' href='#t0103c21'>T 0103c21</a>此苦滅聖諦已知當知作證，本所未聞法，<a class='ref t' id='t0103c22' href='#t0103c22'>T 0103c22</a>當正思惟。時，生眼、智、明、覺，復以此苦滅道<a class='ref t' id='t0103c23' href='#t0103c23'>T 0103c23</a>跡聖諦已知當修，本所未曾聞法，當正思<a class='ref t' id='t0103c24' href='#t0103c24'>T 0103c24</a>惟。時，生眼、智、明、覺。</p>
<p>「復次，比丘！此苦聖諦已<a class='ref t' id='t0103c25' href='#t0103c25'>T 0103c25</a>知，知已出，所未聞法，當正思惟。時，生眼、智、<a class='ref t' id='t0103c26' href='#t0103c26'>T 0103c26</a>明、覺；復次，此苦集聖諦已知，已斷出，所未聞<a class='ref t' id='t0103c27' href='#t0103c27'>T 0103c27</a>法，當正思惟。時，生眼、智、明、覺。</p>
<p>「復次，苦滅<a class='ref t' id='t0103c28' href='#t0103c28'>T 0103c28</a>聖諦已知、已作證出，所未聞法，當正思惟。<a class='ref t' id='t0103c29' href='#t0103c29'>T 0103c29</a>時，生眼、智、明、覺；復次，苦滅道跡聖諦已知、已<a class='ref t' id='t0104a01' href='#t0104a01'>T 0104a01</a>修出，所未曾聞法，當正思惟。時，生眼、智、明、<a class='ref t' id='t0104a02' href='#t0104a02'>T 0104a02</a>覺。</p>
<p>「諸比丘！我於此四聖諦三轉十二行不<a class='ref t' id='t0104a03' href='#t0104a03'>T 0104a03</a>生眼、智、明、覺者，我終不得於諸天、魔、梵、沙<a class='ref t' id='t0104a04' href='#t0104a04'>T 0104a04</a>門、婆羅門聞法眾中，為解脫、為出、為離，亦<a class='ref t' id='t0104a05' href='#t0104a05'>T 0104a05</a>不自證得阿耨多羅三藐三菩提。我已於四<a class='ref t' id='t0104a06' href='#t0104a06'>T 0104a06</a>聖諦三轉十二行生眼、智、明、覺，故於諸天、<a class='ref t' id='t0104a07' href='#t0104a07'>T 0104a07</a>魔、梵、沙門、婆羅門聞法眾中，得出、得脫，自證<a class='ref t' id='t0104a08' href='#t0104a08'>T 0104a08</a>得成阿耨多羅三藐三菩提。」</p>
<p>爾時，世尊說是<a class='ref t' id='t0104a09' href='#t0104a09'>T 0104a09</a>法時，尊者憍陳如及八萬諸天遠塵離垢，<a class='ref t' id='t0104a10' href='#t0104a10'>T 0104a10</a>得法眼淨。</p>
<p>爾時，世尊告尊者憍陳如：「知法<a class='ref t' id='t0104a11' href='#t0104a11'>T 0104a11</a>未？」</p>
<p>憍陳如白佛：「已知。世尊！」</p>
<p>復告尊者憍陳<a class='ref t' id='t0104a12' href='#t0104a12'>T 0104a12</a>如：「知法未？」</p>
<p>拘隣白佛：「已知。善逝！」</p>
<p>尊者拘隣<a class='ref t' id='t0104a13' href='#t0104a13'>T 0104a13</a>已知法故，是故名阿若拘隣。</p>
<p>尊者阿若拘<a class='ref t' id='t0104a14' href='#t0104a14'>T 0104a14</a>隣知法已，地神舉聲唱言：「諸仁者！世尊於<a class='ref t' id='t0104a15' href='#t0104a15'>T 0104a15</a>波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>國仙人住處鹿野苑中三轉十二行<a class='ref t' id='t0104a16' href='#t0104a16'>T 0104a16</a>法輪，諸沙門、婆羅門、諸天、魔、梵所未曾轉，<a class='ref t' id='t0104a17' href='#t0104a17'>T 0104a17</a>多所饒益，多所安樂，哀愍世間，以義饒<a class='ref t' id='t0104a18' href='#t0104a18'>T 0104a18</a>益，利安天人，增益諸天眾，減損阿修羅眾。」</p>
<p><a class='ref t' id='t0104a19' href='#t0104a19'>T 0104a19</a>地神唱已，聞虛空神天、四天王天、三十三<a class='ref t' id='t0104a20' href='#t0104a20'>T 0104a20</a>天、炎魔天、兜率陀天、化樂天、他化自在天<a class='ref t' id='t0104a21' href='#t0104a21'>T 0104a21</a>展轉傳唱，須臾之間，聞于梵天身。梵天乘<a class='ref t' id='t0104a22' href='#t0104a22'>T 0104a22</a>聲唱言：「諸仁者，世尊於波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>國仙人住處<a class='ref t' id='t0104a23' href='#t0104a23'>T 0104a23</a>鹿野苑中三轉十二行法輪，諸沙門、婆羅門、<a class='ref t' id='t0104a24' href='#t0104a24'>T 0104a24</a>諸天、魔、梵，及世間聞法未所曾轉，多所饒<a class='ref t' id='t0104a25' href='#t0104a25'>T 0104a25</a>益，多所安樂，以義饒益諸天世人，增益諸<a class='ref t' id='t0104a26' href='#t0104a26'>T 0104a26</a>天眾，減損阿修羅眾。」世尊於波羅<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>國仙<a class='ref t' id='t0104a27' href='#t0104a27'>T 0104a27</a>人住處鹿野苑中轉法輪，是故此經名轉<a class='ref t' id='t0104a28' href='#t0104a28'>T 0104a28</a>法輪經。</p>
<p>佛說此經已，諸比丘聞佛所說，歡<a class='ref t' id='t0104a29' href='#t0104a29'>T 0104a29</a>喜奉行。</p>
<a class='ref t' id='t0104b01' href='#t0104b01'>T 0104b01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
