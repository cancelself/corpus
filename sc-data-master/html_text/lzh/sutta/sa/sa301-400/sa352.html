<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa352' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 352</span><span class='mirror-right'>（三五二） 沙門婆羅門</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0099a07' href='#t0099a07'>T 0099a07</a>孤獨園。</p>
<p>爾時，世尊告諸比丘：「若諸沙門、婆<a class='ref t' id='t0099a08' href='#t0099a08'>T 0099a08</a>羅門於法不如實知，法集、法滅、法滅道跡<a class='ref t' id='t0099a09' href='#t0099a09'>T 0099a09</a>不如實知，彼非沙門、沙門數，非婆羅門、婆<a class='ref t' id='t0099a10' href='#t0099a10'>T 0099a10</a>羅門數，彼亦非沙門義、婆羅門義，見法自知<a class='ref t' id='t0099a11' href='#t0099a11'>T 0099a11</a>作證：『我生已盡，梵行已立，所作已作，自知<a class='ref t' id='t0099a12' href='#t0099a12'>T 0099a12</a>不受後有。』</p>
<p>「云何法不如實知？云何法集<a class='ref t' id='t0099a13' href='#t0099a13'>T 0099a13</a>不如實知？云何法滅不如實知？云何法滅<a class='ref t' id='t0099a14' href='#t0099a14'>T 0099a14</a>道跡不如實知？謂於老死法不如實知，老<a class='ref t' id='t0099a15' href='#t0099a15'>T 0099a15</a>死集、老死滅、老死滅道跡不如實知。如是生、<a class='ref t' id='t0099a16' href='#t0099a16'>T 0099a16</a>有、取、愛、受、觸、六入處不如實知，六入處集、六<a class='ref t' id='t0099a17' href='#t0099a17'>T 0099a17</a>入處滅、六入處滅道跡不如實知。如是諸<a class='ref t' id='t0099a18' href='#t0099a18'>T 0099a18</a>法不如實知，法集、法滅、法滅道跡不如實<a class='ref t' id='t0099a19' href='#t0099a19'>T 0099a19</a>知。</p>
<p>「若諸沙門、婆羅門於法如實知，法集、法<a class='ref t' id='t0099a20' href='#t0099a20'>T 0099a20</a>滅、法滅道跡如實知，當知是沙門、婆羅門，沙<a class='ref t' id='t0099a21' href='#t0099a21'>T 0099a21</a>門之沙門數、婆羅門之婆羅門數。彼以沙門<a class='ref t' id='t0099a22' href='#t0099a22'>T 0099a22</a>義、婆羅門義，見法自知作證：『我生已盡，梵<a class='ref t' id='t0099a23' href='#t0099a23'>T 0099a23</a>行已立，所作已作，自知不受後有。』</p>
<p>「何等法<a class='ref t' id='t0099a24' href='#t0099a24'>T 0099a24</a>如實知？何等法集、法滅、法滅道跡如實知？<a class='ref t' id='t0099a25' href='#t0099a25'>T 0099a25</a>謂老死法如實知，老死集、老死滅、老死滅道<a class='ref t' id='t0099a26' href='#t0099a26'>T 0099a26</a>跡如實知。如是生、有、取、愛、受、觸、六入處如實<a class='ref t' id='t0099a27' href='#t0099a27'>T 0099a27</a>知，六入處集、六入處滅、六入處滅道跡如實<a class='ref t' id='t0099a28' href='#t0099a28'>T 0099a28</a>知。如是諸法如實知，法集、法滅、法滅道跡如<a class='ref t' id='t0099a29' href='#t0099a29'>T 0099a29</a>實知。」</p>
<p>佛說是經已，諸比丘聞佛所說，歡喜<a class='ref t' id='t0099b01' href='#t0099b01'>T 0099b01</a>奉行。</p>
<a class='ref t' id='t0099b02' href='#t0099b02'>T 0099b02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
