<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa369' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 369</span><span class='mirror-right'>（三六九） 十二因緣</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0101b25' href='#t0101b25'>T 0101b25</a>獨園。</p>
<p>爾時，世尊告諸比丘：「昔者毘婆尸佛未<a class='ref t' id='t0101b26' href='#t0101b26'>T 0101b26</a>成正覺時，住菩提所，不久成佛，詣菩提樹<a class='ref t' id='t0101b27' href='#t0101b27'>T 0101b27</a>下，敷草為座，結跏趺坐，端坐正念，一坐七<a class='ref t' id='t0101b28' href='#t0101b28'>T 0101b28</a>日，於十二緣起逆順觀察，所謂此有故彼<a class='ref t' id='t0101b29' href='#t0101b29'>T 0101b29</a>有，此起故彼起，緣無明行，乃至緣生有老<a class='ref t' id='t0101b30' href='#t0101b30'>T 0101b30</a>死，及純大苦聚集，純大苦聚滅。</p>
<p>「彼毘婆尸佛<a class='ref t' id='t0101c01' href='#t0101c01'>T 0101c01</a>正坐七日已，從三昧覺，說此偈言：</p>
<a class='ref t' id='t0101c02' href='#t0101c02'>T 0101c02</a>
<blockquote class='gatha'>
<p>「『如此諸法生，　　梵志勤思禪，<a class='ref t' id='t0101c03' href='#t0101c03'>T 0101c03</a><br>
　　永離諸疑惑，　　知因緣生法。<a class='ref t' id='t0101c04' href='#t0101c04'>T 0101c04</a><br>
　　若知因生苦，　　知諸受滅盡，<a class='ref t' id='t0101c05' href='#t0101c05'>T 0101c05</a><br>
　　知因緣法盡，　　則知有漏盡。<a class='ref t' id='t0101c06' href='#t0101c06'>T 0101c06</a><br>
　　如此諸法生，　　梵志勤思禪，<a class='ref t' id='t0101c07' href='#t0101c07'>T 0101c07</a><br>
　　永離諸疑惑，　　知有因生苦。<a class='ref t' id='t0101c08' href='#t0101c08'>T 0101c08</a><br>
　　如此諸法生，　　梵志勤思禪，<a class='ref t' id='t0101c09' href='#t0101c09'>T 0101c09</a><br>
　　永離諸疑惑，　　知諸受滅盡。<a class='ref t' id='t0101c10' href='#t0101c10'>T 0101c10</a><br>
　　如此諸法生，　　梵志勤思禪，<a class='ref t' id='t0101c11' href='#t0101c11'>T 0101c11</a><br>
　　永離諸疑惑，　　知因緣法盡。<a class='ref t' id='t0101c12' href='#t0101c12'>T 0101c12</a><br>
　　如此諸法生，　　梵志勤思禪，<a class='ref t' id='t0101c13' href='#t0101c13'>T 0101c13</a><br>
　　永離諸疑惑，　　知盡諸有漏。<a class='ref t' id='t0101c14' href='#t0101c14'>T 0101c14</a><br>
　　如此諸法生，　　梵志勤思禪，<a class='ref t' id='t0101c15' href='#t0101c15'>T 0101c15</a><br>
　　普照諸世間，　　如日住虛空。<a class='ref t' id='t0101c16' href='#t0101c16'>T 0101c16</a><br>
　　破壞諸魔軍，　　覺諸結解脫。』」</p>
</blockquote>
<p><a class='ref t' id='t0101c17' href='#t0101c17'>T 0101c17</a>佛說此經已，諸比丘聞佛所說，歡喜奉行。</p>
<p><a class='ref t' id='t0101c18' href='#t0101c18'>T 0101c18</a>如毘婆尸佛，如是尸棄佛、毘濕波浮佛、迦<a class='ref t' id='t0101c19' href='#t0101c19'>T 0101c19</a>羅迦孫提佛、迦那迦牟尼佛、迦葉佛，亦如<a class='ref t' id='t0101c20' href='#t0101c20'>T 0101c20</a>是說。</p>
<a class='ref t' id='t0101c21' href='#t0101c21'>T 0101c21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
