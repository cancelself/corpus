<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa322' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 322</span><span class='mirror-right'>（三二二） 眼是內入處</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0091c02' href='#t0091c02'>T 0091c02</a>獨園。</p>
<p>時，有異比丘往詣佛所，稽首佛足，退<a class='ref t' id='t0091c03' href='#t0091c03'>T 0091c03</a>坐一面，白佛言：「世尊！如世尊說，眼是內入<a class='ref t' id='t0091c04' href='#t0091c04'>T 0091c04</a>處，世尊略說，不廣分別。云何眼是內入處？」</p>
<p><a class='ref t' id='t0091c05' href='#t0091c05'>T 0091c05</a>佛告彼比丘：「眼是內入處，四大所造淨色，不<a class='ref t' id='t0091c06' href='#t0091c06'>T 0091c06</a>可見，有對。耳、鼻、舌、身內入處亦如是說。」</p>
<p>復白<a class='ref t' id='t0091c07' href='#t0091c07'>T 0091c07</a>佛言：「世尊！如世尊說，意是內入處，不廣分<a class='ref t' id='t0091c08' href='#t0091c08'>T 0091c08</a>別。云何意是內入處？」佛告比丘：「意內入處<a class='ref t' id='t0091c09' href='#t0091c09'>T 0091c09</a>者，若心、意、識非色，不可見，無對，是名意內<a class='ref t' id='t0091c10' href='#t0091c10'>T 0091c10</a>入處。」</p>
<p>復問：「如世尊說，色外入處，世尊略說，<a class='ref t' id='t0091c11' href='#t0091c11'>T 0091c11</a>不廣分別。云何？世尊！色外入處。」</p>
<p>佛告比丘：<a class='ref t' id='t0091c12' href='#t0091c12'>T 0091c12</a>「色外入處，若色四大造，可見，有對，是名色<a class='ref t' id='t0091c13' href='#t0091c13'>T 0091c13</a>是外入處。」</p>
<p>復白佛言：「世尊說聲是外入處，<a class='ref t' id='t0091c14' href='#t0091c14'>T 0091c14</a>不廣分別。云何聲是外入處？」</p>
<p>佛告比丘：「若<a class='ref t' id='t0091c15' href='#t0091c15'>T 0091c15</a>聲四大造，不可見，有對，如聲，香、味亦如是。」</p>
<p><a class='ref t' id='t0091c16' href='#t0091c16'>T 0091c16</a>復問：「世尊說觸外入處，不廣分別。云何觸外<a class='ref t' id='t0091c17' href='#t0091c17'>T 0091c17</a>入處？」</p>
<p>佛告比丘：「觸外入處者，謂四大及四大<a class='ref t' id='t0091c18' href='#t0091c18'>T 0091c18</a>造色，不可見，有對，是名觸外入處。」</p>
<p>復問：「世<a class='ref t' id='t0091c19' href='#t0091c19'>T 0091c19</a>尊說法外入處，不廣分別。」</p>
<p>佛告比丘：「法外<a class='ref t' id='t0091c20' href='#t0091c20'>T 0091c20</a>入處者，十一入所不攝，不可見，無對，是名法<a class='ref t' id='t0091c21' href='#t0091c21'>T 0091c21</a>外入處。」</p>
<p>佛說此經已，諸比丘聞佛所說，歡<a class='ref t' id='t0091c22' href='#t0091c22'>T 0091c22</a>喜奉行。</p>
<a class='ref t' id='t0091c23' href='#t0091c23'>T 0091c23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
