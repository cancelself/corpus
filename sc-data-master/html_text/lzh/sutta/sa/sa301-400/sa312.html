<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa312' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 312</span><span class='mirror-right'>（三一二） 摩羅迦舅</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0089c25' href='#t0089c25'>T 0089c25</a>孤獨園。</p>
<p>爾時，摩羅迦舅來詣佛所，稽首禮<a class='ref t' id='t0089c26' href='#t0089c26'>T 0089c26</a>足，退坐一面，白佛言：「善哉！世尊！為我說法，<a class='ref t' id='t0089c27' href='#t0089c27'>T 0089c27</a>我聞法已，獨一靜處，專精思惟，不放逸住，乃<a class='ref t' id='t0089c28' href='#t0089c28'>T 0089c28</a>至不受後有。」</p>
<p>爾時，世尊告摩羅迦舅言：「諸<a class='ref t' id='t0089c29' href='#t0089c29'>T 0089c29</a>年少聰明利根，於我法、律出家未久，於<a class='ref t' id='t0090a01' href='#t0090a01'>T 0090a01</a>我法、律尚無懈怠，而況汝今日年耆根熟，而<a class='ref t' id='t0090a02' href='#t0090a02'>T 0090a02</a>欲聞我略說教誡。」</p>
<p>摩羅迦舅白佛言：「世<a class='ref t' id='t0090a03' href='#t0090a03'>T 0090a03</a>尊！我雖年耆根熟，而尚欲得聞世尊略說<a class='ref t' id='t0090a04' href='#t0090a04'>T 0090a04</a>教誡。唯願世尊為我略說教誡，我聞法<a class='ref t' id='t0090a05' href='#t0090a05'>T 0090a05</a>已，當獨一靜處，專精思惟，乃至自知不受<a class='ref t' id='t0090a06' href='#t0090a06'>T 0090a06</a>後有。」第二、第三亦如是請。</p>
<p>佛告摩羅迦舅：<a class='ref t' id='t0090a07' href='#t0090a07'>T 0090a07</a>「汝今且止！」如是再三，亦不為說。</p>
<p>爾時，世尊<a class='ref t' id='t0090a08' href='#t0090a08'>T 0090a08</a>告摩羅迦舅：「我今問汝，隨意答我。」</p>
<p>佛告<a class='ref t' id='t0090a09' href='#t0090a09'>T 0090a09</a>摩羅迦舅：「若眼未曾見色，汝當欲見，於<a class='ref t' id='t0090a10' href='#t0090a10'>T 0090a10</a>彼色起欲、起愛、起念、起染著不？」</p>
<p>答言：「不也，<a class='ref t' id='t0090a11' href='#t0090a11'>T 0090a11</a>世尊！」</p>
<p>「耳聲、鼻香、舌味、身觸、意法亦如是說。」</p>
<p>佛<a class='ref t' id='t0090a12' href='#t0090a12'>T 0090a12</a>告摩羅迦舅：「善哉！善哉！摩羅迦舅！見以<a class='ref t' id='t0090a13' href='#t0090a13'>T 0090a13</a>見為量，聞以聞為量，覺以覺為量，識以<a class='ref t' id='t0090a14' href='#t0090a14'>T 0090a14</a>識為量。」而說偈言：</p>
<a class='ref t' id='t0090a15' href='#t0090a15'>T 0090a15</a>
<blockquote class='gatha'>
<p>「若汝非於彼，　　彼亦復非此，<a class='ref t' id='t0090a16' href='#t0090a16'>T 0090a16</a><br>
　亦非兩中間，　　是則為苦邊。」</p>
</blockquote>
<p><a class='ref t' id='t0090a17' href='#t0090a17'>T 0090a17</a>摩羅迦舅白佛言：「已知。世尊！已知。善逝！」</p>
<p>佛<a class='ref t' id='t0090a18' href='#t0090a18'>T 0090a18</a>告摩羅迦舅：「汝云何於我略說法中廣解<a class='ref t' id='t0090a19' href='#t0090a19'>T 0090a19</a>其義？」</p>
<p>爾時，摩羅迦舅說偈白佛言：</p>
<a class='ref t' id='t0090a20' href='#t0090a20'>T 0090a20</a>
<blockquote class='gatha'>
<p>「若眼已見色，　　而失於正念，<a class='ref t' id='t0090a21' href='#t0090a21'>T 0090a21</a><br>
　則於所見色，　　而取愛念相。<a class='ref t' id='t0090a22' href='#t0090a22'>T 0090a22</a><br>
　取愛樂相者，　　心則常繫著，<a class='ref t' id='t0090a23' href='#t0090a23'>T 0090a23</a><br>
　起於種種愛，　　無量色集生。<a class='ref t' id='t0090a24' href='#t0090a24'>T 0090a24</a><br>
　貪欲恚害覺，　　令其心退減，<a class='ref t' id='t0090a25' href='#t0090a25'>T 0090a25</a><br>
　長養於眾苦，　　永離於涅槃。<a class='ref t' id='t0090a26' href='#t0090a26'>T 0090a26</a><br>
　見色不取相，　　其心隨正念，<a class='ref t' id='t0090a27' href='#t0090a27'>T 0090a27</a><br>
　不染惡心愛，　　亦不生繫著。<a class='ref t' id='t0090a28' href='#t0090a28'>T 0090a28</a><br>
　不起於諸愛，　　無量色集生，<a class='ref t' id='t0090a29' href='#t0090a29'>T 0090a29</a><br>
　貪欲恚害覺，　　不能壞其心。<a class='ref t' id='t0090b01' href='#t0090b01'>T 0090b01</a><br>
　小長養眾苦，　　漸次近涅槃，<a class='ref t' id='t0090b02' href='#t0090b02'>T 0090b02</a><br>
　日種尊所說，　　離愛般涅槃。<a class='ref t' id='t0090b03' href='#t0090b03'>T 0090b03</a><br>
　若耳聞諸聲，　　心失於正念，<a class='ref t' id='t0090b04' href='#t0090b04'>T 0090b04</a><br>
　而取諸聲相，　　執持而不捨。<a class='ref t' id='t0090b05' href='#t0090b05'>T 0090b05</a><br>
　鼻香舌甞味，　　身觸意念法，<a class='ref t' id='t0090b06' href='#t0090b06'>T 0090b06</a><br>
　忘失於正念，　　取相亦復然。<a class='ref t' id='t0090b07' href='#t0090b07'>T 0090b07</a><br>
　其心生愛樂，　　繫著堅固住，<a class='ref t' id='t0090b08' href='#t0090b08'>T 0090b08</a><br>
　起種種諸愛，　　無量法集生。<a class='ref t' id='t0090b09' href='#t0090b09'>T 0090b09</a><br>
　貪欲恚害覺，　　退滅壞其心，<a class='ref t' id='t0090b10' href='#t0090b10'>T 0090b10</a><br>
　長養眾苦聚，　　永離於涅槃。<a class='ref t' id='t0090b11' href='#t0090b11'>T 0090b11</a><br>
　不染於諸法，　　正智正念住，<a class='ref t' id='t0090b12' href='#t0090b12'>T 0090b12</a><br>
　其心不染污，　　亦復不樂著。<a class='ref t' id='t0090b13' href='#t0090b13'>T 0090b13</a><br>
　不起於諸愛，　　無量法集生，<a class='ref t' id='t0090b14' href='#t0090b14'>T 0090b14</a><br>
　貪瞋恚害覺，　　不退減其心。<a class='ref t' id='t0090b15' href='#t0090b15'>T 0090b15</a><br>
　眾苦隨損滅，　　漸近般涅槃，<a class='ref t' id='t0090b16' href='#t0090b16'>T 0090b16</a><br>
　愛盡般涅槃，　　世尊之所說。」</p>
</blockquote>
<p><a class='ref t' id='t0090b17' href='#t0090b17'>T 0090b17</a>是名世尊略說法中廣解其義。</p>
<p>佛告摩羅迦<a class='ref t' id='t0090b18' href='#t0090b18'>T 0090b18</a>舅：「汝真於我略說法中廣解其義。所以者<a class='ref t' id='t0090b19' href='#t0090b19'>T 0090b19</a>何？如汝所說偈：</p>
<a class='ref t' id='t0090b20' href='#t0090b20'>T 0090b20</a>
<blockquote class='gatha'>
<p>「若眼見眾色，　　忘失於正念，<a class='ref t' id='t0090b21' href='#t0090b21'>T 0090b21</a><br>
　則於所見色，　　而取愛念相。」</p>
</blockquote>
<p><a class='ref t' id='t0090b22' href='#t0090b22'>T 0090b22</a>如前廣說。</p>
<p>爾時，尊者摩羅迦舅聞佛所說，<a class='ref t' id='t0090b23' href='#t0090b23'>T 0090b23</a>歡喜隨喜，作禮而去。</p>
<p><a class='ref t' id='t0090b24' href='#t0090b24'>T 0090b24</a>爾時，尊者摩羅迦舅於世尊略說法中廣<a class='ref t' id='t0090b25' href='#t0090b25'>T 0090b25</a>解其義已，於獨一靜處，專精思惟，不放逸<a class='ref t' id='t0090b26' href='#t0090b26'>T 0090b26</a>住，乃至成阿羅漢，心得解脫。</p>
<a class='ref t' id='t0090b27' href='#t0090b27'>T 0090b27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
