<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1326' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1326</span><span class='mirror-right'>（一三二六） 矌野</span></h1>
</header>
<p>如是我聞：</p>
<p>一時，佛在摩竭提國人間<a class='ref t' id='t0364b22' href='#t0364b22'>T 0364b22</a>遊行，到阿臈鬼住處夜宿。</p>
<p>時，阿臈鬼集會<a class='ref t' id='t0364b23' href='#t0364b23'>T 0364b23</a>諸鬼神。時，有竭曇鬼見世尊在阿臈鬼住<a class='ref t' id='t0364b24' href='#t0364b24'>T 0364b24</a>處夜宿。見已，至阿臈鬼所，語阿臈鬼言：「聚<a class='ref t' id='t0364b25' href='#t0364b25'>T 0364b25</a>落主！汝獲大利，如來宿汝住處。」</p>
<p>阿臈鬼言：<a class='ref t' id='t0364b26' href='#t0364b26'>T 0364b26</a>「生人今日在我舍住耶？今當令知，為是如<a class='ref t' id='t0364b27' href='#t0364b27'>T 0364b27</a>來？為非如來？」</p>
<p>時，阿臈鬼諸鬼神聚會畢，還<a class='ref t' id='t0364b28' href='#t0364b28'>T 0364b28</a>歸自家，語世尊曰：「出去！沙門！」</p>
<p>爾時，世尊以<a class='ref t' id='t0364b29' href='#t0364b29'>T 0364b29</a>他家故，即出其舍。</p>
<p>阿臈鬼復言：「沙門！來入！」<a class='ref t' id='t0364c01' href='#t0364c01'>T 0364c01</a>佛即還入。以滅慢故，如是再三。</p>
<p>時，阿臈鬼<a class='ref t' id='t0364c02' href='#t0364c02'>T 0364c02</a>第四復語世尊言：「沙門！出去！」</p>
<p>爾時，世尊語<a class='ref t' id='t0364c03' href='#t0364c03'>T 0364c03</a>阿臈鬼言：「聚落主！已三見請，今不復出。」</p>
<p>阿<a class='ref t' id='t0364c04' href='#t0364c04'>T 0364c04</a>臈鬼言：「今問沙門，沙門答我，能令我喜者<a class='ref t' id='t0364c05' href='#t0364c05'>T 0364c05</a>善；不能令我喜者，我當壞其心，裂其胸，<a class='ref t' id='t0364c06' href='#t0364c06'>T 0364c06</a>亦令熱血從其面出，執持兩手擲著恒水<a class='ref t' id='t0364c07' href='#t0364c07'>T 0364c07</a>彼岸！」</p>
<p>世尊告言：「聚落主！我不見諸天、魔、梵、<a class='ref t' id='t0364c08' href='#t0364c08'>T 0364c08</a>沙門、婆羅門、天神、世人，有能壞我心，裂我<a class='ref t' id='t0364c09' href='#t0364c09'>T 0364c09</a>胸，令我熱血從面而出，執持兩手擲著恒<a class='ref t' id='t0364c10' href='#t0364c10'>T 0364c10</a>水彼岸者。然，聚落主！汝今但問，當為汝說。<a class='ref t' id='t0364c11' href='#t0364c11'>T 0364c11</a>令汝心喜。」</p>
<p>時，阿臈鬼說偈問佛：</p>
<a class='ref t' id='t0364c12' href='#t0364c12'>T 0364c12</a>
<blockquote class='gatha'>
<p>「說何等名為，　　勝士夫事物？<a class='ref t' id='t0364c13' href='#t0364c13'>T 0364c13</a><br>
　行於何等法，　　得安樂果報？<a class='ref t' id='t0364c14' href='#t0364c14'>T 0364c14</a><br>
　何等為美味？　　云何壽中勝？」</p>
</blockquote>
<p><a class='ref t' id='t0364c15' href='#t0364c15'>T 0364c15</a>爾時，世尊說偈答言：</p>
<a class='ref t' id='t0364c16' href='#t0364c16'>T 0364c16</a>
<blockquote class='gatha'>
<p>「淨信為最勝，　　士夫之事物，<a class='ref t' id='t0364c17' href='#t0364c17'>T 0364c17</a><br>
　行法得樂果，　　解脫味中上，<a class='ref t' id='t0364c18' href='#t0364c18'>T 0364c18</a><br>
　智慧除老死，　　是為壽中勝。」</p>
</blockquote>
<p><a class='ref t' id='t0364c19' href='#t0364c19'>T 0364c19</a>時，阿臈鬼復說偈言：</p>
<a class='ref t' id='t0364c20' href='#t0364c20'>T 0364c20</a>
<blockquote class='gatha'>
<p>「云何得名稱？」　　如上所說偈。</p>
</blockquote>
<p><a class='ref t' id='t0364c21' href='#t0364c21'>T 0364c21</a>爾時，世尊說偈答言：</p>
<a class='ref t' id='t0364c22' href='#t0364c22'>T 0364c22</a>
<blockquote class='gatha'>
<p>「持戒名稱流。」　　如上所說偈。</p>
</blockquote>
<p><a class='ref t' id='t0364c23' href='#t0364c23'>T 0364c23</a>時，阿臈鬼復說偈言：</p>
<a class='ref t' id='t0364c24' href='#t0364c24'>T 0364c24</a>
<blockquote class='gatha'>
<p>「幾法起世間？　　幾法相順可？<a class='ref t' id='t0364c25' href='#t0364c25'>T 0364c25</a><br>
　世幾法取受？　　世幾法損減？」</p>
</blockquote>
<p><a class='ref t' id='t0364c26' href='#t0364c26'>T 0364c26</a>爾時，世尊以偈答言：</p>
<a class='ref t' id='t0364c27' href='#t0364c27'>T 0364c27</a>
<blockquote class='gatha'>
<p>「世六法等起，　　六法相順可，<a class='ref t' id='t0364c28' href='#t0364c28'>T 0364c28</a><br>
　世六法取受，　　世六法損減。」</p>
</blockquote>
<p><a class='ref t' id='t0364c29' href='#t0364c29'>T 0364c29</a>阿臈鬼復說偈問佛：</p>
<a class='ref t' id='t0365a01' href='#t0365a01'>T 0365a01</a>
<blockquote class='gatha'>
<p>「誰能度諸流，　　晝夜勤方便？<a class='ref t' id='t0365a02' href='#t0365a02'>T 0365a02</a><br>
　無攀無住處，　　孰能不沈沒？」</p>
</blockquote>
<p><a class='ref t' id='t0365a03' href='#t0365a03'>T 0365a03</a>爾時，世尊說偈答言：</p>
<a class='ref t' id='t0365a04' href='#t0365a04'>T 0365a04</a>
<blockquote class='gatha'>
<p>「一切戒具足，　　智慧善正受，<a class='ref t' id='t0365a05' href='#t0365a05'>T 0365a05</a><br>
　正念內思惟，　　能度難度流。<a class='ref t' id='t0365a06' href='#t0365a06'>T 0365a06</a><br>
　不樂於五欲，　　亦超度色愛，<a class='ref t' id='t0365a07' href='#t0365a07'>T 0365a07</a><br>
　無攀無住處，　　是能不沒溺。」</p>
</blockquote>
<p><a class='ref t' id='t0365a08' href='#t0365a08'>T 0365a08</a>時，阿臈鬼復說偈問佛：</p>
<a class='ref t' id='t0365a09' href='#t0365a09'>T 0365a09</a>
<blockquote class='gatha'>
<p>「以何法度流？　　以何度大海？<a class='ref t' id='t0365a10' href='#t0365a10'>T 0365a10</a><br>
　以何捨離苦？　　以何得清淨？」</p>
</blockquote>
<p><a class='ref t' id='t0365a11' href='#t0365a11'>T 0365a11</a>爾時，世尊說偈答言：</p>
<a class='ref t' id='t0365a12' href='#t0365a12'>T 0365a12</a>
<blockquote class='gatha'>
<p>「以信度河流，　　不放逸度海，<a class='ref t' id='t0365a13' href='#t0365a13'>T 0365a13</a><br>
　精進能除苦，　　以慧得清淨。<a class='ref t' id='t0365a14' href='#t0365a14'>T 0365a14</a><br>
　汝當更問餘，　　沙門梵志法，<a class='ref t' id='t0365a15' href='#t0365a15'>T 0365a15</a><br>
　其法無有過，　　真諦施調伏。」</p>
</blockquote>
<p><a class='ref t' id='t0365a16' href='#t0365a16'>T 0365a16</a>時，阿臈鬼復說偈問佛：</p>
<a class='ref t' id='t0365a17' href='#t0365a17'>T 0365a17</a>
<blockquote class='gatha'>
<p>「何煩更問餘，　　沙門梵志法，<a class='ref t' id='t0365a18' href='#t0365a18'>T 0365a18</a><br>
　即曰最勝士，　　以顯大法炬。<a class='ref t' id='t0365a19' href='#t0365a19'>T 0365a19</a><br>
　於彼竭曇摩，　　常當報其恩，<a class='ref t' id='t0365a20' href='#t0365a20'>T 0365a20</a><br>
　告我等正覺，　　無上導御師。<a class='ref t' id='t0365a21' href='#t0365a21'>T 0365a21</a><br>
　我即日當行，　　從村而至村，<a class='ref t' id='t0365a22' href='#t0365a22'>T 0365a22</a><br>
　親侍等正覺，　　聽受所說法。」</p>
</blockquote>
<p><a class='ref t' id='t0365a23' href='#t0365a23'>T 0365a23</a>佛說此經已，阿臈鬼歡喜隨喜，作禮而去。</p>
<a class='ref t' id='t0365a24' href='#t0365a24'>T 0365a24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
