<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1338' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1338</span><span class='mirror-right'>（一三三八） 花</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0369a10' href='#t0369a10'>T 0369a10</a>孤獨園。</p>
<p>時，有異比丘在拘薩羅人間，止一<a class='ref t' id='t0369a11' href='#t0369a11'>T 0369a11</a>林中。時，彼比丘有眼患，受師教，應嗅鉢<a class='ref t' id='t0369a12' href='#t0369a12'>T 0369a12</a>曇摩花。時，彼比丘受師教已，往至鉢曇摩<a class='ref t' id='t0369a13' href='#t0369a13'>T 0369a13</a>池側，於池岸邊，迎風而坐，隨風嗅香。</p>
<p>時，<a class='ref t' id='t0369a14' href='#t0369a14'>T 0369a14</a>有天神，主此池者，語比丘言：「何以盜華？<a class='ref t' id='t0369a15' href='#t0369a15'>T 0369a15</a>汝今便是盜香賊也！」</p>
<p>爾時，比丘說偈答言：</p>
<a class='ref t' id='t0369a16' href='#t0369a16'>T 0369a16</a>
<blockquote class='gatha'>
<p>「不壞亦不奪，　　遠住隨嗅香，<a class='ref t' id='t0369a17' href='#t0369a17'>T 0369a17</a><br>
　汝今何故言，　　我是盜香賊？」</p>
</blockquote>
<p><a class='ref t' id='t0369a18' href='#t0369a18'>T 0369a18</a>爾時，天神復說偈言：</p>
<a class='ref t' id='t0369a19' href='#t0369a19'>T 0369a19</a>
<blockquote class='gatha'>
<p>「不求而不捨，　　世間名為賊，<a class='ref t' id='t0369a20' href='#t0369a20'>T 0369a20</a><br>
　汝今人不與，　　而自一向取，<a class='ref t' id='t0369a21' href='#t0369a21'>T 0369a21</a><br>
　是則名世間，　　真實盜香賊。」</p>
</blockquote>
<p><a class='ref t' id='t0369a22' href='#t0369a22'>T 0369a22</a>時，有一士夫取彼藕根，重負而去。</p>
<p>爾時，比<a class='ref t' id='t0369a23' href='#t0369a23'>T 0369a23</a>丘為彼天神而說偈言：</p>
<a class='ref t' id='t0369a24' href='#t0369a24'>T 0369a24</a>
<blockquote class='gatha'>
<p>「如今彼士夫，　　斷截分陀利，<a class='ref t' id='t0369a25' href='#t0369a25'>T 0369a25</a><br>
　拔根重負去，　　便是姦狡人，<a class='ref t' id='t0369a26' href='#t0369a26'>T 0369a26</a><br>
　汝何故不遮，　　而言我盜香。」</p>
</blockquote>
<p><a class='ref t' id='t0369a27' href='#t0369a27'>T 0369a27</a>時，彼天神說偈答言：</p>
<a class='ref t' id='t0369a28' href='#t0369a28'>T 0369a28</a>
<blockquote class='gatha'>
<p>「狂亂姦狡人，　　猶如乳母衣，<a class='ref t' id='t0369a29' href='#t0369a29'>T 0369a29</a><br>
　何足加其言，　　宜堪與汝語。<a class='ref t' id='t0369b01' href='#t0369b01'>T 0369b01</a><br>
　袈裟污不現，　　黑衣墨不污，<a class='ref t' id='t0369b02' href='#t0369b02'>T 0369b02</a><br>
　姦狡兇惡人，　　世間不與語。<a class='ref t' id='t0369b03' href='#t0369b03'>T 0369b03</a><br>
　蠅脚污素帛，　　明者小過現，<a class='ref t' id='t0369b04' href='#t0369b04'>T 0369b04</a><br>
　如墨點珂貝，　　雖小悉皆現。<a class='ref t' id='t0369b05' href='#t0369b05'>T 0369b05</a><br>
　常從彼求淨，　　無結離煩惱，<a class='ref t' id='t0369b06' href='#t0369b06'>T 0369b06</a><br>
　如毛髮之惡，　　人見如泰山。」</p>
</blockquote>
<p><a class='ref t' id='t0369b07' href='#t0369b07'>T 0369b07</a>時，彼比丘復說偈言：</p>
<a class='ref t' id='t0369b08' href='#t0369b08'>T 0369b08</a>
<blockquote class='gatha'>
<p>「善哉善哉說，　　以義安慰我，<a class='ref t' id='t0369b09' href='#t0369b09'>T 0369b09</a><br>
　汝可常為我，　　數數說斯偈。」</p>
</blockquote>
<p><a class='ref t' id='t0369b10' href='#t0369b10'>T 0369b10</a>時，彼天神復說偈言：</p>
<a class='ref t' id='t0369b11' href='#t0369b11'>T 0369b11</a>
<blockquote class='gatha'>
<p>「我非汝買奴，　　亦非人與汝，<a class='ref t' id='t0369b12' href='#t0369b12'>T 0369b12</a><br>
　何為常隨汝，　　數數相告語，<a class='ref t' id='t0369b13' href='#t0369b13'>T 0369b13</a><br>
　汝今自當知，　　彼彼饒益事。」</p>
</blockquote>
<p><a class='ref t' id='t0369b14' href='#t0369b14'>T 0369b14</a>時，彼天子說是偈已，彼比丘聞其所說，歡<a class='ref t' id='t0369b15' href='#t0369b15'>T 0369b15</a>喜隨喜，從座起去，獨一靜處，專精思惟，斷諸<a class='ref t' id='t0369b16' href='#t0369b16'>T 0369b16</a>煩惱，得阿羅漢。</p>
<a class='ref t' id='t0369b17' href='#t0369b17'>T 0369b17</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
