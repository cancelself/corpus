<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1320' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1320</span><span class='mirror-right'>（一三二〇） 白山</span></h1>
</header>
<p>如是我聞：</p>
<p>一時，佛住摩鳩羅山，尊者<a class='ref t' id='t0362b01' href='#t0362b01'>T 0362b01</a>那伽波羅為親侍者。</p>
<p>爾時，世尊於夜闇時，天<a class='ref t' id='t0362b02' href='#t0362b02'>T 0362b02</a>小微雨，電光睒現，出於房外，露地經行。</p>
<p>是時，<a class='ref t' id='t0362b03' href='#t0362b03'>T 0362b03</a>天帝釋作是念：「今日世尊住摩鳩羅山，尊者<a class='ref t' id='t0362b04' href='#t0362b04'>T 0362b04</a>那伽波羅親侍供養，其夜闇冥，天時微雨，電<a class='ref t' id='t0362b05' href='#t0362b05'>T 0362b05</a>光<span class='corr' title='[映→睒] cf.【麗】'>睒</span>現，世尊出房，露地經行，我當化作毘<a class='ref t' id='t0362b06' href='#t0362b06'>T 0362b06</a>琉<span class='corr' title='[瑠→璃]'>璃</span>重閣，執持重閣，隨佛經行。」作是念已，<a class='ref t' id='t0362b07' href='#t0362b07'>T 0362b07</a>即便化作鞞琉璃重閣，持詣佛所，稽首佛<a class='ref t' id='t0362b08' href='#t0362b08'>T 0362b08</a>足，隨佛經行。</p>
<p>爾時，摩竭提國人若男若女，夜<a class='ref t' id='t0362b09' href='#t0362b09'>T 0362b09</a>啼之時，以摩鳩羅鬼恐之即止，親侍供養<a class='ref t' id='t0362b10' href='#t0362b10'>T 0362b10</a>弟子之法，待師禪覺，然後乃眠。爾時，世尊<a class='ref t' id='t0362b11' href='#t0362b11'>T 0362b11</a>為天帝釋夜經行久。</p>
<p>爾時，尊者那伽波羅作<a class='ref t' id='t0362b12' href='#t0362b12'>T 0362b12</a>是念：「世尊今夜經行至久，我今當作摩鳩羅<a class='ref t' id='t0362b13' href='#t0362b13'>T 0362b13</a>鬼形而恐怖之！」時，那伽波羅比丘即反被俱<a class='ref t' id='t0362b14' href='#t0362b14'>T 0362b14</a>執，長毛在外，往在世尊經行道頭，白佛<a class='ref t' id='t0362b15' href='#t0362b15'>T 0362b15</a>言：「摩鳩羅鬼來！摩鳩羅鬼來！」</p>
<p>爾時，世尊告那<a class='ref t' id='t0362b16' href='#t0362b16'>T 0362b16</a>伽波羅比丘：「汝那伽波羅愚癡人，以摩鳩羅<a class='ref t' id='t0362b17' href='#t0362b17'>T 0362b17</a>鬼神像恐怖佛耶？不能動如來、應、等正覺<a class='ref t' id='t0362b18' href='#t0362b18'>T 0362b18</a>一毛髮也，如來、應、等正覺久離恐怖！」</p>
<p>爾時，天<a class='ref t' id='t0362b19' href='#t0362b19'>T 0362b19</a>帝釋白佛言：「世尊！世尊正法、律中亦復有<a class='ref t' id='t0362b20' href='#t0362b20'>T 0362b20</a>此人耶？」</p>
<p>佛言：「憍尸迦！瞿曇家中極大廣闊，<a class='ref t' id='t0362b21' href='#t0362b21'>T 0362b21</a>斯等於未來世亦當使得清淨之法。」</p>
<p>爾時，<a class='ref t' id='t0362b22' href='#t0362b22'>T 0362b22</a>世尊即說偈言：</p>
<a class='ref t' id='t0362b23' href='#t0362b23'>T 0362b23</a>
<blockquote class='gatha'>
<p>「若復婆羅門，　　於自所得法，<a class='ref t' id='t0362b24' href='#t0362b24'>T 0362b24</a><br>
　得到於彼岸。　　若一毘舍遮，<a class='ref t' id='t0362b25' href='#t0362b25'>T 0362b25</a><br>
　及與摩鳩羅，　　皆悉超過去。<a class='ref t' id='t0362b26' href='#t0362b26'>T 0362b26</a><br>
　若復婆羅門，　　於自所行法，<a class='ref t' id='t0362b27' href='#t0362b27'>T 0362b27</a><br>
　一切諸受覺，　　觀察皆已滅。<a class='ref t' id='t0362b28' href='#t0362b28'>T 0362b28</a><br>
　若復婆羅門，　　自法度彼岸，<a class='ref t' id='t0362b29' href='#t0362b29'>T 0362b29</a><br>
　一切諸因緣，　　皆悉已滅盡。<a class='ref t' id='t0362c01' href='#t0362c01'>T 0362c01</a><br>
　若復婆羅門，　　自法度彼岸，<a class='ref t' id='t0362c02' href='#t0362c02'>T 0362c02</a><br>
　一切諸人我，　　皆悉已滅盡。<a class='ref t' id='t0362c03' href='#t0362c03'>T 0362c03</a><br>
　若復婆羅門，　　自法度彼岸，<a class='ref t' id='t0362c04' href='#t0362c04'>T 0362c04</a><br>
　於生老病死，　　皆悉已超過。」</p>
</blockquote>
<p><a class='ref t' id='t0362c05' href='#t0362c05'>T 0362c05</a>佛說此經已，釋提桓因聞佛所說，歡喜隨<a class='ref t' id='t0362c06' href='#t0362c06'>T 0362c06</a>喜，稽首佛足，即沒不現。</p>
<a class='ref t' id='t0362c07' href='#t0362c07'>T 0362c07</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
