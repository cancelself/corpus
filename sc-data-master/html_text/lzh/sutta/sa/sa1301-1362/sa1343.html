<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1343' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1343</span><span class='mirror-right'>（一三四三） 眾多比丘</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0370a12' href='#t0370a12'>T 0370a12</a>孤獨園。</p>
<p>時，有眾多比丘在拘薩羅人間，住<a class='ref t' id='t0370a13' href='#t0370a13'>T 0370a13</a>一林中，言語嬉戲，終日散亂，心不得定，縱<a class='ref t' id='t0370a14' href='#t0370a14'>T 0370a14</a>諸根門，馳騁六境。</p>
<p>時，彼林中止住天神見<a class='ref t' id='t0370a15' href='#t0370a15'>T 0370a15</a>是比丘不攝威儀，心不欣悅，而說偈言：</p>
<a class='ref t' id='t0370a16' href='#t0370a16'>T 0370a16</a>
<blockquote class='gatha'>
<p>「此先有瞿曇，　　正命弟子眾，<a class='ref t' id='t0370a17' href='#t0370a17'>T 0370a17</a><br>
　無常心乞食，　　無常受床臥，<a class='ref t' id='t0370a18' href='#t0370a18'>T 0370a18</a><br>
　觀世無常故，　　得究竟苦邊，<a class='ref t' id='t0370a19' href='#t0370a19'>T 0370a19</a><br>
　今有難養眾，　　沙門所居止，<a class='ref t' id='t0370a20' href='#t0370a20'>T 0370a20</a><br>
　處處求飲食，　　遍遊於他家，<a class='ref t' id='t0370a21' href='#t0370a21'>T 0370a21</a><br>
　望財而出家，　　無真沙門欲，<a class='ref t' id='t0370a22' href='#t0370a22'>T 0370a22</a><br>
　垂著僧伽梨，　　如老牛曳尾。」</p>
</blockquote>
<p><a class='ref t' id='t0370a23' href='#t0370a23'>T 0370a23</a>爾時，比丘語天神言：「汝欲厭我耶？」</p>
<p>時，彼天<a class='ref t' id='t0370a24' href='#t0370a24'>T 0370a24</a>神復說偈言：</p>
<a class='ref t' id='t0370a25' href='#t0370a25'>T 0370a25</a>
<blockquote class='gatha'>
<p>「不指其名姓，　　不非稱其人，<a class='ref t' id='t0370a26' href='#t0370a26'>T 0370a26</a><br>
　而總向彼眾，　　說其不善者，<a class='ref t' id='t0370a27' href='#t0370a27'>T 0370a27</a><br>
　踈漏相現者，　　方便說其過，<a class='ref t' id='t0370a28' href='#t0370a28'>T 0370a28</a><br>
　勤修精進者，　　歸依恭敬禮。」</p>
</blockquote>
<p><a class='ref t' id='t0370a29' href='#t0370a29'>T 0370a29</a>彼諸比丘為天神勸發已，專精思惟，斷諸<a class='ref t' id='t0370b01' href='#t0370b01'>T 0370b01</a>煩惱，得阿羅漢。</p>
<a class='ref t' id='t0370b02' href='#t0370b02'>T 0370b02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
