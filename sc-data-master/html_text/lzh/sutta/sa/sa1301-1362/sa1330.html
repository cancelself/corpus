<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1330' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1330</span><span class='mirror-right'>（一三三〇） 害及無害</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0367b06' href='#t0367b06'>T 0367b06</a>竹園。</p>
<p>爾時，尊者舍利弗、尊者大目揵連住<a class='ref t' id='t0367b07' href='#t0367b07'>T 0367b07</a>耆闍崛山中。</p>
<p>時，尊者舍利弗新剃鬚髮。時，有<a class='ref t' id='t0367b08' href='#t0367b08'>T 0367b08</a>伽吒及優波伽吒鬼。優波伽吒鬼見尊者舍<a class='ref t' id='t0367b09' href='#t0367b09'>T 0367b09</a>利弗新剃鬚髮，語伽吒鬼言：「我今當往打<a class='ref t' id='t0367b10' href='#t0367b10'>T 0367b10</a>彼沙門頭。」</p>
<p>伽吒鬼言：「汝優波伽吒！莫作是<a class='ref t' id='t0367b11' href='#t0367b11'>T 0367b11</a>語。此沙門大德大力，汝莫長夜得大不饒益<a class='ref t' id='t0367b12' href='#t0367b12'>T 0367b12</a>苦！」如是再三說。</p>
<p>時，優波伽吒鬼再三不用<a class='ref t' id='t0367b13' href='#t0367b13'>T 0367b13</a>伽吒鬼語，即以手打尊者舍利弗頭。打已，<a class='ref t' id='t0367b14' href='#t0367b14'>T 0367b14</a>尋自喚言：「燒我，伽吒！煮我，伽吒！」再三喚已，<a class='ref t' id='t0367b15' href='#t0367b15'>T 0367b15</a>陷入地中，墮阿毘地獄。</p>
<p>尊者大目揵連聞<a class='ref t' id='t0367b16' href='#t0367b16'>T 0367b16</a>尊者舍利弗為鬼所打聲已，即往詣尊者<a class='ref t' id='t0367b17' href='#t0367b17'>T 0367b17</a>舍利弗所，問尊者舍利弗言：「云何？尊者！苦<a class='ref t' id='t0367b18' href='#t0367b18'>T 0367b18</a>痛可忍不？」</p>
<p>尊者舍利弗答言：「尊者大目揵連！<a class='ref t' id='t0367b19' href='#t0367b19'>T 0367b19</a>雖復苦痛，意能堪忍，不至大苦。」</p>
<p>尊者大目<a class='ref t' id='t0367b20' href='#t0367b20'>T 0367b20</a>揵連語尊者舍利弗言：「奇哉！尊者舍利弗！<a class='ref t' id='t0367b21' href='#t0367b21'>T 0367b21</a>真為大德大力，此鬼若以手打耆闍崛山<a class='ref t' id='t0367b22' href='#t0367b22'>T 0367b22</a>者，能令碎如糠糟，況復打人而不苦痛？」</p>
<p><a class='ref t' id='t0367b23' href='#t0367b23'>T 0367b23</a>爾時，尊者舍利弗語尊者大目揵連：「我實不<a class='ref t' id='t0367b24' href='#t0367b24'>T 0367b24</a>大苦痛。」</p>
<p>時，尊者舍利弗、大目揵連共相慰勞。</p>
<p><a class='ref t' id='t0367b25' href='#t0367b25'>T 0367b25</a>時，世尊以天耳聞其語聲，聞已即說偈言：</p>
<a class='ref t' id='t0367b26' href='#t0367b26'>T 0367b26</a>
<blockquote class='gatha'>
<p>「其心如剛石，　　堅住不傾動，<a class='ref t' id='t0367b27' href='#t0367b27'>T 0367b27</a><br>
　染著心已離，　　瞋者不反報，<a class='ref t' id='t0367b28' href='#t0367b28'>T 0367b28</a><br>
　若如此修心，　　何有苦痛憂？」</p>
</blockquote>
<p><a class='ref t' id='t0367b29' href='#t0367b29'>T 0367b29</a>佛說此經已，諸比丘聞佛所說，歡喜奉行。</p>
<a class='ref t' id='t0367c01' href='#t0367c01'>T 0367c01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
