<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1251' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1251</span><span class='mirror-right'>（一二五一） 那提迦</span></h1>
</header>
<p>如是我聞：</p>
<p>一時，佛在拘薩羅人間遊<a class='ref t' id='t0344a09' href='#t0344a09'>T 0344a09</a>行，至那楞伽羅聚落……如上廣說，乃至彼彼所<a class='ref t' id='t0344a10' href='#t0344a10'>T 0344a10</a>起求利。</p>
<p>佛告那提迦：「我見聚落邊有精舍，<a class='ref t' id='t0344a11' href='#t0344a11'>T 0344a11</a>有比丘坐禪。我見已，作如是念：『今此尊者<a class='ref t' id='t0344a12' href='#t0344a12'>T 0344a12</a>聚落人，此或沙彌，來往聲響作亂，障其禪<a class='ref t' id='t0344a13' href='#t0344a13'>T 0344a13</a>思，覺其正受，於不到欲到、不獲欲獲、不<a class='ref t' id='t0344a14' href='#t0344a14'>T 0344a14</a>證欲證而作留難。』那提迦！我不喜彼比丘<a class='ref t' id='t0344a15' href='#t0344a15'>T 0344a15</a>住聚落精舍。</p>
<p>「那提迦！我見比丘住空閑處，<a class='ref t' id='t0344a16' href='#t0344a16'>T 0344a16</a>仰臥吁咄。我見是已，而作是念：『令彼比<a class='ref t' id='t0344a17' href='#t0344a17'>T 0344a17</a>丘覺寤睡眠，思空閑想。』那提迦！我亦不喜<a class='ref t' id='t0344a18' href='#t0344a18'>T 0344a18</a>如是比丘住空閑處。</p>
<p>「那提迦！我復見比丘<a class='ref t' id='t0344a19' href='#t0344a19'>T 0344a19</a>住空閑處，搖身坐睡。見已，作是念：『今此比<a class='ref t' id='t0344a20' href='#t0344a20'>T 0344a20</a>丘於睡覺寤，不定得定，定心者得解脫。』是<a class='ref t' id='t0344a21' href='#t0344a21'>T 0344a21</a>故，那提迦！我不喜如是比丘住空閑處。</p>
<p>「那<a class='ref t' id='t0344a22' href='#t0344a22'>T 0344a22</a>提迦！我復見比丘住空閑處，端坐正受。我<a class='ref t' id='t0344a23' href='#t0344a23'>T 0344a23</a>見已，作是念：『令此比丘不解脫者，疾得解<a class='ref t' id='t0344a24' href='#t0344a24'>T 0344a24</a>脫；已解脫者，令自防護，使不退失。』那提迦！<a class='ref t' id='t0344a25' href='#t0344a25'>T 0344a25</a>我喜如是比丘住空閑處。</p>
<p>「那提迦！我復見<a class='ref t' id='t0344a26' href='#t0344a26'>T 0344a26</a>比丘住空閑處，彼於後時，遠離空處集捨<a class='ref t' id='t0344a27' href='#t0344a27'>T 0344a27</a>床臥具，還入聚落受床臥具。那提迦！我亦<a class='ref t' id='t0344a28' href='#t0344a28'>T 0344a28</a>不喜如是比丘還入聚落。</p>
<p>「復次，那提迦！我<a class='ref t' id='t0344a29' href='#t0344a29'>T 0344a29</a>見比丘住聚落精舍，名聞大德能感財利、<a class='ref t' id='t0344b01' href='#t0344b01'>T 0344b01</a>衣被、飲食、湯藥、眾具。彼於後時，集捨利養聚<a class='ref t' id='t0344b02' href='#t0344b02'>T 0344b02</a>落床座，至於空閑，床臥安止。那提迦！我喜<a class='ref t' id='t0344b03' href='#t0344b03'>T 0344b03</a>如是比丘集捨利養聚落床臥，住於空閑。那<a class='ref t' id='t0344b04' href='#t0344b04'>T 0344b04</a>提迦！比丘當如是學。」</p>
<p>佛說此經已，那提迦<a class='ref t' id='t0344b05' href='#t0344b05'>T 0344b05</a>比丘歡喜隨喜，作禮而去。</p>
<a class='ref t' id='t0344b06' href='#t0344b06'>T 0344b06</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
