<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1299' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1299</span><span class='mirror-right'>（一二九九） 十善</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0357b11' href='#t0357b11'>T 0357b11</a>孤獨園。</p>
<p>時，彼天子容色絕妙，於後夜時來<a class='ref t' id='t0357b12' href='#t0357b12'>T 0357b12</a>詣佛所，稽首佛足，退坐一面。其身光明遍<a class='ref t' id='t0357b13' href='#t0357b13'>T 0357b13</a>照祇樹給孤獨園。</p>
<p>時，彼天子說偈問佛：</p>
<a class='ref t' id='t0357b14' href='#t0357b14'>T 0357b14</a>
<blockquote class='gatha'>
<p>「何戒何威儀？　　何得何為業？<a class='ref t' id='t0357b15' href='#t0357b15'>T 0357b15</a><br>
　慧者云何住？　　云何往生天？」</p>
</blockquote>
<p><a class='ref t' id='t0357b16' href='#t0357b16'>T 0357b16</a>爾時，世尊說偈答言：</p>
<a class='ref t' id='t0357b17' href='#t0357b17'>T 0357b17</a>
<blockquote class='gatha'>
<p>「遠離於殺生，　　持戒自防樂，<a class='ref t' id='t0357b18' href='#t0357b18'>T 0357b18</a><br>
　害心不加生，　　是則生天路。<a class='ref t' id='t0357b19' href='#t0357b19'>T 0357b19</a><br>
　遠離不與取，　　與取心欣樂，<a class='ref t' id='t0357b20' href='#t0357b20'>T 0357b20</a><br>
　斷除賊盜心，　　是則生天路。<a class='ref t' id='t0357b21' href='#t0357b21'>T 0357b21</a><br>
　不行他所受，　　遠離於邪婬，<a class='ref t' id='t0357b22' href='#t0357b22'>T 0357b22</a><br>
　自受知止足，　　是則生天路。<a class='ref t' id='t0357b23' href='#t0357b23'>T 0357b23</a><br>
　自為己及他，　　為財及戲笑，<a class='ref t' id='t0357b24' href='#t0357b24'>T 0357b24</a><br>
　妄語而不為，　　是則生天路。<a class='ref t' id='t0357b25' href='#t0357b25'>T 0357b25</a><br>
　斷除於兩舌，　　不離他親友，<a class='ref t' id='t0357b26' href='#t0357b26'>T 0357b26</a><br>
　常念和彼此，　　是則生天路。<a class='ref t' id='t0357b27' href='#t0357b27'>T 0357b27</a><br>
　遠離不愛言，　　軟語不傷人，<a class='ref t' id='t0357b28' href='#t0357b28'>T 0357b28</a><br>
　常說淳美言，　　是則生天路。<a class='ref t' id='t0357b29' href='#t0357b29'>T 0357b29</a><br>
　不為不誠說，　　無義不饒益，<a class='ref t' id='t0357c01' href='#t0357c01'>T 0357c01</a><br>
　常順於法言，　　是則生天路。<a class='ref t' id='t0357c02' href='#t0357c02'>T 0357c02</a><br>
　聚落若空地，　　見利言我有，<a class='ref t' id='t0357c03' href='#t0357c03'>T 0357c03</a><br>
　不行此貪想，　　是則生天路。<a class='ref t' id='t0357c04' href='#t0357c04'>T 0357c04</a><br>
　慈心無害想，　　不害於眾生，<a class='ref t' id='t0357c05' href='#t0357c05'>T 0357c05</a><br>
　心常無怨結，　　是則生天路。<a class='ref t' id='t0357c06' href='#t0357c06'>T 0357c06</a><br>
　苦業及果報，　　二俱生淨信，<a class='ref t' id='t0357c07' href='#t0357c07'>T 0357c07</a><br>
　受持於正見，　　是則生天路。<a class='ref t' id='t0357c08' href='#t0357c08'>T 0357c08</a><br>
　如是諸善法，　　十<span class='corr' title='[稱→種] cf.【麗】'>種</span>淨業跡，<a class='ref t' id='t0357c09' href='#t0357c09'>T 0357c09</a><br>
　等受堅固持，　　是則生天路。」</p>
</blockquote>
<p><a class='ref t' id='t0357c10' href='#t0357c10'>T 0357c10</a>時，彼天子復說偈言：</p>
<a class='ref t' id='t0357c11' href='#t0357c11'>T 0357c11</a>
<blockquote class='gatha'>
<p>「久見婆羅門，　　逮得般涅槃，<a class='ref t' id='t0357c12' href='#t0357c12'>T 0357c12</a><br>
　一切怖已過，　　永超世恩愛。」</p>
</blockquote>
<p><a class='ref t' id='t0357c13' href='#t0357c13'>T 0357c13</a>於時，天子聞佛所說，歡喜隨喜，稽首佛足，<a class='ref t' id='t0357c14' href='#t0357c14'>T 0357c14</a>即沒不現。</p>
<a class='ref t' id='t0357c15' href='#t0357c15'>T 0357c15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
