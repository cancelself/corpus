<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1248' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1248</span><span class='mirror-right'>（一二四八） 牧牛者</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0342a23' href='#t0342a23'>T 0342a23</a>竹園。</p>
<p>爾時，世尊告諸比丘：「過去世時，摩竭提<a class='ref t' id='t0342a24' href='#t0342a24'>T 0342a24</a>國有牧牛者，愚癡無慧，夏末秋初，不善觀察<a class='ref t' id='t0342a25' href='#t0342a25'>T 0342a25</a>恒水此岸，亦不善觀恒水彼岸，而駈群牛<a class='ref t' id='t0342a26' href='#t0342a26'>T 0342a26</a>峻岸而下，峻岸而上，中間洄澓，多起患難。諸<a class='ref t' id='t0342a27' href='#t0342a27'>T 0342a27</a>比丘！過去世時，摩竭提國有牧牛人，不愚不<a class='ref t' id='t0342a28' href='#t0342a28'>T 0342a28</a>癡者，有方便慧，夏末秋初，能善觀察恒水<a class='ref t' id='t0342a29' href='#t0342a29'>T 0342a29</a>此岸，亦善觀察恒水彼岸，善度其牛，至平<a class='ref t' id='t0342b01' href='#t0342b01'>T 0342b01</a>博山谷好水草處。彼初度時，先度大牛能<a class='ref t' id='t0342b02' href='#t0342b02'>T 0342b02</a>領群者，斷其急流。次駈第二多力少牛，隨<a class='ref t' id='t0342b03' href='#t0342b03'>T 0342b03</a>後而度，然後第三駈羸小者，隨逐下流，悉<a class='ref t' id='t0342b04' href='#t0342b04'>T 0342b04</a>皆次第安隱得度。新生犢子愛戀其母，亦<a class='ref t' id='t0342b05' href='#t0342b05'>T 0342b05</a>隨其後，得度彼岸。</p>
<p>「如是，比丘！我說斯譬，<a class='ref t' id='t0342b06' href='#t0342b06'>T 0342b06</a>當知其義。彼摩竭提牧牛者，愚癡無慧；彼<a class='ref t' id='t0342b07' href='#t0342b07'>T 0342b07</a>諸六師富蘭那等亦復如是，習諸邪見，向<a class='ref t' id='t0342b08' href='#t0342b08'>T 0342b08</a>於邪道。如彼牧牛人愚癡無慧，夏末秋初，<a class='ref t' id='t0342b09' href='#t0342b09'>T 0342b09</a>不善觀察此岸彼岸，高峻山嶮，從峻岸下，<a class='ref t' id='t0342b10' href='#t0342b10'>T 0342b10</a>峻岸而上，中間洄澓，多生患難。如是六師富<a class='ref t' id='t0342b11' href='#t0342b11'>T 0342b11</a>蘭那等愚癡無慧，不觀此岸，謂於此世；不<a class='ref t' id='t0342b12' href='#t0342b12'>T 0342b12</a>觀彼岸，謂於他世；中間洄澓，謂境諸魔，自<a class='ref t' id='t0342b13' href='#t0342b13'>T 0342b13</a>遭苦難。彼諸見者，習其所學，亦遭患難。</p>
<p>「彼<a class='ref t' id='t0342b14' href='#t0342b14'>T 0342b14</a>摩竭提善牧牛者，不愚不癡，有方便慧，謂<a class='ref t' id='t0342b15' href='#t0342b15'>T 0342b15</a>如來、應、等正覺。如牧牛者善觀此岸，善觀<a class='ref t' id='t0342b16' href='#t0342b16'>T 0342b16</a>彼岸，善度其牛，於平博山谷，先度大牛<a class='ref t' id='t0342b17' href='#t0342b17'>T 0342b17</a>能領群者，橫截急流，安度彼岸。如是我<a class='ref t' id='t0342b18' href='#t0342b18'>T 0342b18</a>聲聞能盡諸漏，乃至自知不受後有。橫截<a class='ref t' id='t0342b19' href='#t0342b19'>T 0342b19</a>惡魔世間貪流，安隱得度生死彼岸。</p>
<p>「如摩<a class='ref t' id='t0342b20' href='#t0342b20'>T 0342b20</a>竭提國善牧牛者，次度第二多力少牛，截流<a class='ref t' id='t0342b21' href='#t0342b21'>T 0342b21</a>橫度。如是我諸聲聞斷五下分結，得阿<a class='ref t' id='t0342b22' href='#t0342b22'>T 0342b22</a>那含，於彼受生，不還此世，亦復斷截惡魔<a class='ref t' id='t0342b23' href='#t0342b23'>T 0342b23</a>貪流，安隱得度生死彼岸。</p>
<p>「如摩竭提國善<a class='ref t' id='t0342b24' href='#t0342b24'>T 0342b24</a>牧牛者，駈其第三羸小少牛，隨其下流，安<a class='ref t' id='t0342b25' href='#t0342b25'>T 0342b25</a>隱得度。如是我聲聞斷三結，貪、恚、癡薄，<a class='ref t' id='t0342b26' href='#t0342b26'>T 0342b26</a>得斯陀含，一來此世，究竟苦邊，橫截於彼<a class='ref t' id='t0342b27' href='#t0342b27'>T 0342b27</a>惡魔貪流，安隱得度生死彼岸。</p>
<p>「如摩竭提<a class='ref t' id='t0342b28' href='#t0342b28'>T 0342b28</a>國善牧牛者，新生犢子愛戀其母，亦隨得<a class='ref t' id='t0342b29' href='#t0342b29'>T 0342b29</a>度。如是我聲聞斷三結，得須陀洹，不墮<a class='ref t' id='t0342c01' href='#t0342c01'>T 0342c01</a>惡趣，決定正向三菩提，七有天人往生，究<a class='ref t' id='t0342c02' href='#t0342c02'>T 0342c02</a>竟苦邊，斷截惡魔貪流，安隱得度生死彼<a class='ref t' id='t0342c03' href='#t0342c03'>T 0342c03</a>岸。」</p>
<p>爾時，世尊即說偈言：</p>
<a class='ref t' id='t0342c04' href='#t0342c04'>T 0342c04</a>
<blockquote class='gatha'>
<p>「此世及他世，　　明智善顯現，<a class='ref t' id='t0342c05' href='#t0342c05'>T 0342c05</a><br>
　諸魔得未得，　　乃至於死魔。<a class='ref t' id='t0342c06' href='#t0342c06'>T 0342c06</a><br>
　一切悉知者，　　三藐三佛智，<a class='ref t' id='t0342c07' href='#t0342c07'>T 0342c07</a><br>
　斷截諸魔流，　　破壞令消亡。<a class='ref t' id='t0342c08' href='#t0342c08'>T 0342c08</a><br>
　開示甘露門，　　顯現正真道，<a class='ref t' id='t0342c09' href='#t0342c09'>T 0342c09</a><br>
　心常多欣悅，　　逮得安隱處。」</p>
</blockquote>
<p><a class='ref t' id='t0342c10' href='#t0342c10'>T 0342c10</a>佛說此經已，諸比丘聞佛所說，歡喜奉行。</p>
<a class='ref t' id='t0342c11' href='#t0342c11'>T 0342c11</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
