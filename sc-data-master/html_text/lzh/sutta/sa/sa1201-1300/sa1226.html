<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1226' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1226</span><span class='mirror-right'>（一二二六） 三菩提</span></h1>
</header>
<p>如是我聞：</p>
<p>一時，佛在拘薩羅人間遊<a class='ref t' id='t0334c14' href='#t0334c14'>T 0334c14</a>行，至舍衛國祇樹給孤獨園。</p>
<p>時，波斯匿王<a class='ref t' id='t0334c15' href='#t0334c15'>T 0334c15</a>聞世尊拘薩羅人間遊行，至舍衛國祇樹給<a class='ref t' id='t0334c16' href='#t0334c16'>T 0334c16</a>孤獨園。聞已，往詣佛所，稽首佛足，退坐一<a class='ref t' id='t0334c17' href='#t0334c17'>T 0334c17</a>面，白佛言：「世尊！我聞世尊自記說成阿耨<a class='ref t' id='t0334c18' href='#t0334c18'>T 0334c18</a>多羅三藐三菩提，諸人傳者，得非虛妄過長<a class='ref t' id='t0334c19' href='#t0334c19'>T 0334c19</a>說耶？為如說說、如法說、隨順法說耶？非<a class='ref t' id='t0334c20' href='#t0334c20'>T 0334c20</a>是他人損同法者，於其問答生厭薄處耶？」</p>
<p><a class='ref t' id='t0334c21' href='#t0334c21'>T 0334c21</a>佛告大王：「彼如是說，是真諦說，非為虛妄。<a class='ref t' id='t0334c22' href='#t0334c22'>T 0334c22</a>如說說、如法說、隨順法說，非是他人損同<a class='ref t' id='t0334c23' href='#t0334c23'>T 0334c23</a>法者，於其問答生厭薄處。所以者何？大<a class='ref t' id='t0334c24' href='#t0334c24'>T 0334c24</a>王，我今實得阿耨多羅三藐三菩提故。」</p>
<p>波<a class='ref t' id='t0334c25' href='#t0334c25'>T 0334c25</a>斯匿王白佛言：「雖復世尊作如是說，我<a class='ref t' id='t0334c26' href='#t0334c26'>T 0334c26</a>猶故不信。所以者何？此間有諸宿重沙門、<a class='ref t' id='t0334c27' href='#t0334c27'>T 0334c27</a>婆羅門，所謂富蘭那迦葉、末迦利瞿舍梨<a class='ref t' id='t0334c28' href='#t0334c28'>T 0334c28</a>子、刪闍耶毘羅胝子、阿耆多枳舍欽婆羅、<a class='ref t' id='t0334c29' href='#t0334c29'>T 0334c29</a>迦羅拘陀迦栴延、尼乾陀若提子，彼等不<a class='ref t' id='t0335a01' href='#t0335a01'>T 0335a01</a>自說言得阿耨多羅三藐三菩提，何得世<a class='ref t' id='t0335a02' href='#t0335a02'>T 0335a02</a>尊幼小年少，出家未久，而便自證得阿耨多<a class='ref t' id='t0335a03' href='#t0335a03'>T 0335a03</a>羅三藐三菩提？」</p>
<p>佛告大王：「有四種雖小而<a class='ref t' id='t0335a04' href='#t0335a04'>T 0335a04</a>不可輕。何等為四？剎利王子年少幼小而<a class='ref t' id='t0335a05' href='#t0335a05'>T 0335a05</a>不可輕，龍子年少幼小而不可輕、小火雖<a class='ref t' id='t0335a06' href='#t0335a06'>T 0335a06</a>微而不可輕、比丘幼小而不可輕。」爾時，<a class='ref t' id='t0335a07' href='#t0335a07'>T 0335a07</a>世尊即說偈言：</p>
<a class='ref t' id='t0335a08' href='#t0335a08'>T 0335a08</a>
<blockquote class='gatha'>
<p>「剎利形相具，　　貴族發名稱，<a class='ref t' id='t0335a09' href='#t0335a09'>T 0335a09</a><br>
　雖復年幼稚，　　智者所不輕。<a class='ref t' id='t0335a10' href='#t0335a10'>T 0335a10</a><br>
　此必居王位，　　顧念生怨害，<a class='ref t' id='t0335a11' href='#t0335a11'>T 0335a11</a><br>
　是故難可輕，　　應生大恭敬。<a class='ref t' id='t0335a12' href='#t0335a12'>T 0335a12</a><br>
　善求自護者，　　自護如護命，<a class='ref t' id='t0335a13' href='#t0335a13'>T 0335a13</a><br>
　以平等自護，　　而等護於命。<a class='ref t' id='t0335a14' href='#t0335a14'>T 0335a14</a><br>
　聚落及空處，　　見彼幼龍者，<a class='ref t' id='t0335a15' href='#t0335a15'>T 0335a15</a><br>
　莫以小蛇故，　　而生輕慢想。<a class='ref t' id='t0335a16' href='#t0335a16'>T 0335a16</a><br>
　雜色小龍形，　　亦應令安樂，<a class='ref t' id='t0335a17' href='#t0335a17'>T 0335a17</a><br>
　輕蛇無士女，　　悉為毒所害。<a class='ref t' id='t0335a18' href='#t0335a18'>T 0335a18</a><br>
　是故自護者，　　當如護己命，<a class='ref t' id='t0335a19' href='#t0335a19'>T 0335a19</a><br>
　以斯善護己，　　而等護於彼。<a class='ref t' id='t0335a20' href='#t0335a20'>T 0335a20</a><br>
　猛火之所食，　　雖小食無限，<a class='ref t' id='t0335a21' href='#t0335a21'>T 0335a21</a><br>
　小燭亦能燒，　　足薪則彌廣。<a class='ref t' id='t0335a22' href='#t0335a22'>T 0335a22</a><br>
　從微漸進燒，　　盡聚落城邑，<a class='ref t' id='t0335a23' href='#t0335a23'>T 0335a23</a><br>
　是故自護者，　　當如護己命。<a class='ref t' id='t0335a24' href='#t0335a24'>T 0335a24</a><br>
　以斯善護己，　　而等護於彼，<a class='ref t' id='t0335a25' href='#t0335a25'>T 0335a25</a><br>
　盛火之所焚，　　百卉蕩燒盡。<a class='ref t' id='t0335a26' href='#t0335a26'>T 0335a26</a><br>
　滅已不盈縮，　　戒火還復生，<a class='ref t' id='t0335a27' href='#t0335a27'>T 0335a27</a><br>
　若輕毀比丘，　　受持淨戒火。<a class='ref t' id='t0335a28' href='#t0335a28'>T 0335a28</a><br>
　燒身及子孫，　　眾災流百世，<a class='ref t' id='t0335a29' href='#t0335a29'>T 0335a29</a><br>
　如燒多羅樹，　　無有生長期。<a class='ref t' id='t0335b01' href='#t0335b01'>T 0335b01</a><br>
　是故當自護，　　如自護己命，<a class='ref t' id='t0335b02' href='#t0335b02'>T 0335b02</a><br>
　以斯善自護，　　而等護於彼。<a class='ref t' id='t0335b03' href='#t0335b03'>T 0335b03</a><br>
　剎利形相具，　　幼龍及小火，<a class='ref t' id='t0335b04' href='#t0335b04'>T 0335b04</a><br>
　比丘具淨戒，　　不應起輕想。<a class='ref t' id='t0335b05' href='#t0335b05'>T 0335b05</a><br>
　是故當自護，　　如自護己命，<a class='ref t' id='t0335b06' href='#t0335b06'>T 0335b06</a><br>
　以斯善自護，　　而等護於彼。」</p>
</blockquote>
<p><a class='ref t' id='t0335b07' href='#t0335b07'>T 0335b07</a>佛說此經已，波斯匿王聞佛所說，歡喜隨<a class='ref t' id='t0335b08' href='#t0335b08'>T 0335b08</a>喜，作禮而去。</p>
<a class='ref t' id='t0335b09' href='#t0335b09'>T 0335b09</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
