<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1211' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1211</span><span class='mirror-right'>（一二一一） 龍脅</span></h1>
</header>
<p>如是我聞：</p>
<p>一時，佛住王舍城那伽<a class='ref t' id='t0329c16' href='#t0329c16'>T 0329c16</a>山側，五百比丘俱，皆是阿羅漢，諸漏已盡，所<a class='ref t' id='t0329c17' href='#t0329c17'>T 0329c17</a>作已作，離諸重擔，逮得己利，斷諸有結，正<a class='ref t' id='t0329c18' href='#t0329c18'>T 0329c18</a>智心善解脫。</p>
<p>尊者大目揵連觀大眾心，一切<a class='ref t' id='t0329c19' href='#t0329c19'>T 0329c19</a>皆悉解脫貪欲。時，尊者婆耆舍於大眾中，<a class='ref t' id='t0329c20' href='#t0329c20'>T 0329c20</a>作是念：「我今當於世尊及比丘僧面前說<a class='ref t' id='t0329c21' href='#t0329c21'>T 0329c21</a>偈讚歎。」作是念已，即從座起，整衣服，合<a class='ref t' id='t0329c22' href='#t0329c22'>T 0329c22</a>掌白佛言：「世尊！欲有所說。善逝！欲有所<a class='ref t' id='t0329c23' href='#t0329c23'>T 0329c23</a>說。」</p>
<p>佛告婆耆舍：「隨所樂說！」</p>
<p>時，尊者婆耆舍<a class='ref t' id='t0329c24' href='#t0329c24'>T 0329c24</a>即說偈言：</p>
<a class='ref t' id='t0329c25' href='#t0329c25'>T 0329c25</a>
<blockquote class='gatha'>
<p>「導師無上士，　　住那伽山側，<a class='ref t' id='t0329c26' href='#t0329c26'>T 0329c26</a><br>
　五百比丘眾，　　親奉於大師。<a class='ref t' id='t0329c27' href='#t0329c27'>T 0329c27</a><br>
　尊者大目連，　　神通諦明了，<a class='ref t' id='t0329c28' href='#t0329c28'>T 0329c28</a><br>
　觀彼大眾心，　　悉皆離貪欲。<a class='ref t' id='t0329c29' href='#t0329c29'>T 0329c29</a><br>
　如是具足度，　　牟尼度彼岸，<a class='ref t' id='t0330a01' href='#t0330a01'>T 0330a01</a><br>
　持此最後身，　　我今稽首禮。」</p>
</blockquote>
<p><a class='ref t' id='t0330a02' href='#t0330a02'>T 0330a02</a>尊者婆耆舍說是語時，諸比丘聞其所說，<a class='ref t' id='t0330a03' href='#t0330a03'>T 0330a03</a>皆大歡喜。</p>
<a class='ref t' id='t0330a04' href='#t0330a04'>T 0330a04</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
