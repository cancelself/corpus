<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1233' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1233</span><span class='mirror-right'>（一二三三） 命終</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0337b25' href='#t0337b25'>T 0337b25</a>孤獨園。</p>
<p>爾時，舍衛國有長者，名摩訶男，命<a class='ref t' id='t0337b26' href='#t0337b26'>T 0337b26</a>終無有兒息。波斯匿王以無子、無親屬之<a class='ref t' id='t0337b27' href='#t0337b27'>T 0337b27</a>財，悉入王家。波斯匿王日日挍閱財物，身<a class='ref t' id='t0337b28' href='#t0337b28'>T 0337b28</a>蒙塵土，來詣佛所，稽首佛足，退坐一面。</p>
<p>爾<a class='ref t' id='t0337b29' href='#t0337b29'>T 0337b29</a>時，世尊告波斯匿王：「大王！從何所來？身蒙<a class='ref t' id='t0337c01' href='#t0337c01'>T 0337c01</a>塵土，似有疲惓。」</p>
<p>波斯匿王白佛：「世尊！此<a class='ref t' id='t0337c02' href='#t0337c02'>T 0337c02</a>國長者摩訶男命終，有無子之財，悉入王家。<a class='ref t' id='t0337c03' href='#t0337c03'>T 0337c03</a>瞻視料理，致令疲勞，塵土坌身，從其舍來。」</p>
<p><a class='ref t' id='t0337c04' href='#t0337c04'>T 0337c04</a>佛問波斯匿王：「彼摩訶男長者大富多財耶？」</p>
<p><a class='ref t' id='t0337c05' href='#t0337c05'>T 0337c05</a>波斯匿王白佛：「大富，世尊！錢財甚多，百千巨<a class='ref t' id='t0337c06' href='#t0337c06'>T 0337c06</a>億金錢寶物，況復餘財！世尊！彼摩訶男在<a class='ref t' id='t0337c07' href='#t0337c07'>T 0337c07</a>世之時，麤衣惡食……」如上廣說。</p>
<p>佛告波斯匿<a class='ref t' id='t0337c08' href='#t0337c08'>T 0337c08</a>王：「彼摩訶男過去世時，遇多迦羅尸棄辟<a class='ref t' id='t0337c09' href='#t0337c09'>T 0337c09</a>支佛，施一飯食，非淨信心，不恭敬與，不自<a class='ref t' id='t0337c10' href='#t0337c10'>T 0337c10</a>手與，施後變悔，言：『此飯食自可供給我諸僕<a class='ref t' id='t0337c11' href='#t0337c11'>T 0337c11</a>使，無辜持用，施於沙門！』由是施福，七反往<a class='ref t' id='t0337c12' href='#t0337c12'>T 0337c12</a>生三十三天，七反生此舍衛國中最勝族姓，<a class='ref t' id='t0337c13' href='#t0337c13'>T 0337c13</a>最富錢財。以彼施辟支佛時，不淨信心，不<a class='ref t' id='t0337c14' href='#t0337c14'>T 0337c14</a>手自與，不恭敬與，施後隨悔故，在所生處，<a class='ref t' id='t0337c15' href='#t0337c15'>T 0337c15</a>雖得財富，猶故受用麤衣、麤食、麤弊臥具、屋<a class='ref t' id='t0337c16' href='#t0337c16'>T 0337c16</a>舍、車乘，初不嘗得上妙色、聲、香、味、觸，以自<a class='ref t' id='t0337c17' href='#t0337c17'>T 0337c17</a>安身。</p>
<p>「復次，大王！時，彼摩訶男長者殺其異<a class='ref t' id='t0337c18' href='#t0337c18'>T 0337c18</a>母兄，取其財物，緣斯罪故，經百千歲，墮<a class='ref t' id='t0337c19' href='#t0337c19'>T 0337c19</a>地獄中，彼餘罪報生舍衛國，七反受身，常<a class='ref t' id='t0337c20' href='#t0337c20'>T 0337c20</a>以無子，財沒入王家。大王！摩訶男長者今<a class='ref t' id='t0337c21' href='#t0337c21'>T 0337c21</a>此壽終，過去施報盡，於此身，以彼慳貪，於<a class='ref t' id='t0337c22' href='#t0337c22'>T 0337c22</a>財放逸，因造過惡，於此命終已，墮地獄<a class='ref t' id='t0337c23' href='#t0337c23'>T 0337c23</a>受極苦惱！」</p>
<p>波斯匿王白佛言：「世尊！摩訶男<a class='ref t' id='t0337c24' href='#t0337c24'>T 0337c24</a>長者命終已，入地獄受苦痛耶？」</p>
<p>佛言：「如<a class='ref t' id='t0337c25' href='#t0337c25'>T 0337c25</a>是，大王！已入地獄！」</p>
<p>時，波斯匿王念彼悲<a class='ref t' id='t0337c26' href='#t0337c26'>T 0337c26</a>泣，以衣拭淚，而說偈言：</p>
<a class='ref t' id='t0337c27' href='#t0337c27'>T 0337c27</a>
<blockquote class='gatha'>
<p>「財物真金寶，　　象馬莊嚴具，<a class='ref t' id='t0337c28' href='#t0337c28'>T 0337c28</a><br>
　奴僕諸僮使，　　及諸田宅等。<a class='ref t' id='t0337c29' href='#t0337c29'>T 0337c29</a><br>
　一切皆遺棄，　　裸神獨遊往，<a class='ref t' id='t0338a01' href='#t0338a01'>T 0338a01</a><br>
　福運數已窮，　　永捨於人身。<a class='ref t' id='t0338a02' href='#t0338a02'>T 0338a02</a><br>
　彼今何所有，　　何所持而去，<a class='ref t' id='t0338a03' href='#t0338a03'>T 0338a03</a><br>
　於何事不捨，　　如影之隨形。」</p>
</blockquote>
<p><a class='ref t' id='t0338a04' href='#t0338a04'>T 0338a04</a>爾時，世尊說偈答言：</p>
<a class='ref t' id='t0338a05' href='#t0338a05'>T 0338a05</a>
<blockquote class='gatha'>
<p>「唯有罪福業，　　若人已作者，<a class='ref t' id='t0338a06' href='#t0338a06'>T 0338a06</a><br>
　是則己之有，　　彼則常持去。<a class='ref t' id='t0338a07' href='#t0338a07'>T 0338a07</a><br>
　生死未曾捨，　　如影之隨形，<a class='ref t' id='t0338a08' href='#t0338a08'>T 0338a08</a><br>
　如人少資糧，　　涉遠遭苦難。<a class='ref t' id='t0338a09' href='#t0338a09'>T 0338a09</a><br>
　不修功德者，　　必經惡道苦，<a class='ref t' id='t0338a10' href='#t0338a10'>T 0338a10</a><br>
　如人豐資糧，　　安樂以遠遊。<a class='ref t' id='t0338a11' href='#t0338a11'>T 0338a11</a><br>
　修德淳厚者，　　善趣長受樂，<a class='ref t' id='t0338a12' href='#t0338a12'>T 0338a12</a><br>
　如人遠遊行，　　歲久安隱歸。<a class='ref t' id='t0338a13' href='#t0338a13'>T 0338a13</a><br>
　宗親善知識，　　歡樂欣集會，<a class='ref t' id='t0338a14' href='#t0338a14'>T 0338a14</a><br>
　善修功德者，　　此沒生他世。<a class='ref t' id='t0338a15' href='#t0338a15'>T 0338a15</a><br>
　彼諸親眷屬，　　見則心歡喜，<a class='ref t' id='t0338a16' href='#t0338a16'>T 0338a16</a><br>
　是故當修福，　　積集期永久。<a class='ref t' id='t0338a17' href='#t0338a17'>T 0338a17</a><br>
　福德能為人，　　建立他世樂，<a class='ref t' id='t0338a18' href='#t0338a18'>T 0338a18</a><br>
　福德天所歎，　　等修正行故。<a class='ref t' id='t0338a19' href='#t0338a19'>T 0338a19</a><br>
　現世人不毀，　　終則生天上。」</p>
</blockquote>
<p><a class='ref t' id='t0338a20' href='#t0338a20'>T 0338a20</a>佛說此經已，波斯匿王聞佛所說，歡喜隨<a class='ref t' id='t0338a21' href='#t0338a21'>T 0338a21</a>喜，作禮而去。</p>
<a class='ref t' id='t0338a22' href='#t0338a22'>T 0338a22</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
