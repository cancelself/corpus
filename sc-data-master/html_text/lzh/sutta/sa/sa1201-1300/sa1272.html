<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1272' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1272</span><span class='mirror-right'>（一二七二） 拘迦那沙</span></h1>
</header>
<p>如是我聞：</p>
<p>一時，佛住王舍城山谷精<a class='ref t' id='t0349b25' href='#t0349b25'>T 0349b25</a>舍。</p>
<p>時，有拘迦那娑天女，是光明天女，起大<a class='ref t' id='t0349b26' href='#t0349b26'>T 0349b26</a>電光熾然，歸佛、歸法、歸比丘僧，來詣佛所，<a class='ref t' id='t0349b27' href='#t0349b27'>T 0349b27</a>稽首佛足，退坐一面。其身光明普照山谷，<a class='ref t' id='t0349b28' href='#t0349b28'>T 0349b28</a>即於佛前而說偈言</p>
<a class='ref t' id='t0349b29' href='#t0349b29'>T 0349b29</a>
<blockquote class='gatha'>
<p>「其心不為惡，　　及身口世間，<a class='ref t' id='t0349c01' href='#t0349c01'>T 0349c01</a><br>
　五欲悉虛空，　　正智正繫念。<a class='ref t' id='t0349c02' href='#t0349c02'>T 0349c02</a><br>
　不習近眾苦，　　非義和合者。」</p>
</blockquote>
<p><a class='ref t' id='t0349c03' href='#t0349c03'>T 0349c03</a>爾時，世尊告天女言：「如是，如是，天女！如汝<a class='ref t' id='t0349c04' href='#t0349c04'>T 0349c04</a>所說：</p>
<a class='ref t' id='t0349c05' href='#t0349c05'>T 0349c05</a>
<blockquote class='gatha'>
<p>「『其心不為惡，　　及身口世間，<a class='ref t' id='t0349c06' href='#t0349c06'>T 0349c06</a><br>
　　五欲悉虛空，　　正智正繫念。<a class='ref t' id='t0349c07' href='#t0349c07'>T 0349c07</a><br>
　　不習近眾苦，　　非義和合者。』」</p>
</blockquote>
<p><a class='ref t' id='t0349c08' href='#t0349c08'>T 0349c08</a>爾時，拘迦那娑天女聞佛所說，歡喜隨喜，稽<a class='ref t' id='t0349c09' href='#t0349c09'>T 0349c09</a>首佛足，即沒不現。</p>
<p>爾時，世尊夜過晨朝入<a class='ref t' id='t0349c10' href='#t0349c10'>T 0349c10</a>僧中，敷尼師壇，於大眾前坐，告諸比丘：<a class='ref t' id='t0349c11' href='#t0349c11'>T 0349c11</a>「於昨後夜，拘迦那娑天女，光明之天女，來<a class='ref t' id='t0349c12' href='#t0349c12'>T 0349c12</a>詣我所，稽首我足，退坐一面。而說偈言：</p>
<a class='ref t' id='t0349c13' href='#t0349c13'>T 0349c13</a>
<blockquote class='gatha'>
<p>「『其心不為惡，　　及身口世間，<a class='ref t' id='t0349c14' href='#t0349c14'>T 0349c14</a><br>
　　五欲悉虛空，　　正智正繫念。<a class='ref t' id='t0349c15' href='#t0349c15'>T 0349c15</a><br>
　　不習近眾苦，　　非義和合者。』</p>
</blockquote>
<p><a class='ref t' id='t0349c16' href='#t0349c16'>T 0349c16</a>「我時答言：『如是，天女！如是，天女！如汝所說：</p>
<a class='ref t' id='t0349c17' href='#t0349c17'>T 0349c17</a>
<blockquote class='gatha'>
<p>「『「其心不為惡，　　及身口世間，<a class='ref t' id='t0349c18' href='#t0349c18'>T 0349c18</a><br>
　　　五欲悉虛空，　　正智正繫念。<a class='ref t' id='t0349c19' href='#t0349c19'>T 0349c19</a><br>
　　　不習近眾苦，　　非義和合者。」』</p>
</blockquote>
<a class='ref t' id='t0349c20' href='#t0349c20'>T 0349c20</a>
<blockquote class='gatha'>
<p>「拘迦那天女，　　電光炎熾然，<a class='ref t' id='t0349c21' href='#t0349c21'>T 0349c21</a><br>
　敬禮佛法僧，　　說偈義饒益。」</p>
</blockquote>
<p><a class='ref t' id='t0349c22' href='#t0349c22'>T 0349c22</a>佛說此經已，諸比丘聞佛所說，歡喜奉行。</p>
<a class='ref t' id='t0349c23' href='#t0349c23'>T 0349c23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
