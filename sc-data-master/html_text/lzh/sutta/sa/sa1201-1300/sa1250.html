<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1250' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1250</span><span class='mirror-right'>（一二五〇） 那提迦</span></h1>
</header>
<p>如是我聞：</p>
<p>一時，佛在拘薩羅人間<a class='ref t' id='t0343b08' href='#t0343b08'>T 0343b08</a>遊行，至一奢能伽羅聚落，住一奢能伽羅<a class='ref t' id='t0343b09' href='#t0343b09'>T 0343b09</a>林中。</p>
<p>時，有尊者那提迦，舊住一奢能伽羅聚<a class='ref t' id='t0343b10' href='#t0343b10'>T 0343b10</a>落。一奢能伽羅聚落沙門、婆羅門聞沙門瞿<a class='ref t' id='t0343b11' href='#t0343b11'>T 0343b11</a>曇拘薩羅國人間遊行，至一奢能伽羅聚落，<a class='ref t' id='t0343b12' href='#t0343b12'>T 0343b12</a>住一奢能伽羅林中。聞已，各辦一釜食，著<a class='ref t' id='t0343b13' href='#t0343b13'>T 0343b13</a>門邊，作是念：「我先供養世尊！我先供養善<a class='ref t' id='t0343b14' href='#t0343b14'>T 0343b14</a>逝！」各各高聲大聲，作如是唱。</p>
<p>爾時，世尊聞<a class='ref t' id='t0343b15' href='#t0343b15'>T 0343b15</a>園林內有多人眾高聲大聲，語尊者那提<a class='ref t' id='t0343b16' href='#t0343b16'>T 0343b16</a>伽：「何因、何緣園林內有眾多人高聲大聲唱<a class='ref t' id='t0343b17' href='#t0343b17'>T 0343b17</a>說之聲？」</p>
<p>尊者那提伽白佛言：「世尊！此一奢<a class='ref t' id='t0343b18' href='#t0343b18'>T 0343b18</a>能伽羅聚落諸剎利、婆羅門長者聞世尊住<a class='ref t' id='t0343b19' href='#t0343b19'>T 0343b19</a>此林中，各作一釜食置園林內，各自唱言：<a class='ref t' id='t0343b20' href='#t0343b20'>T 0343b20</a>『我先供養世尊！我先供養善逝！』以是故，於<a class='ref t' id='t0343b21' href='#t0343b21'>T 0343b21</a>此林中多人高聲大聲唱說之聲。唯願世尊<a class='ref t' id='t0343b22' href='#t0343b22'>T 0343b22</a>當受彼食。」</p>
<p>佛告那提伽：「莫以利我，我<a class='ref t' id='t0343b23' href='#t0343b23'>T 0343b23</a>不求利；莫以稱我，我不求稱。那提伽！<a class='ref t' id='t0343b24' href='#t0343b24'>T 0343b24</a>若於如來如是便得出要、遠離、寂滅、等正<a class='ref t' id='t0343b25' href='#t0343b25'>T 0343b25</a>覺樂者，則於彼彼所起利樂，若味若求？那<a class='ref t' id='t0343b26' href='#t0343b26'>T 0343b26</a>提伽！唯我於此像類得出要、遠離、寂滅、等正<a class='ref t' id='t0343b27' href='#t0343b27'>T 0343b27</a>覺樂，不求而得，不苦而得，於何彼彼所起<a class='ref t' id='t0343b28' href='#t0343b28'>T 0343b28</a>利樂，若味若求？那提伽！汝等於如是像<a class='ref t' id='t0343b29' href='#t0343b29'>T 0343b29</a>類色不得出要、遠離、寂滅、等正覺樂故，不<a class='ref t' id='t0343c01' href='#t0343c01'>T 0343c01</a>得不求之樂、不苦之樂。那提迦！天亦不得<a class='ref t' id='t0343c02' href='#t0343c02'>T 0343c02</a>如是像類出要、遠離、寂滅、等正覺樂、不求之<a class='ref t' id='t0343c03' href='#t0343c03'>T 0343c03</a>樂、不苦之樂。唯有我得如是像類出要、遠<a class='ref t' id='t0343c04' href='#t0343c04'>T 0343c04</a>離、寂滅、等正覺樂、不求之樂、不苦之樂。於何<a class='ref t' id='t0343c05' href='#t0343c05'>T 0343c05</a>彼彼所起利樂，若味若求？」</p>
<p>那提伽白佛言：<a class='ref t' id='t0343c06' href='#t0343c06'>T 0343c06</a>「世尊！我今欲說譬。」</p>
<p>佛告那提伽：「宜知是<a class='ref t' id='t0343c07' href='#t0343c07'>T 0343c07</a>時。」</p>
<p>那提迦白佛言：「世尊！譬如天雨，水<a class='ref t' id='t0343c08' href='#t0343c08'>T 0343c08</a>流順下，隨其彼彼世尊住處，於彼彼處剎<a class='ref t' id='t0343c09' href='#t0343c09'>T 0343c09</a>利、婆羅門長者信敬奉事，以世尊戒德清淨，<a class='ref t' id='t0343c10' href='#t0343c10'>T 0343c10</a>正見真直。是故，我今作如是說，唯願世尊<a class='ref t' id='t0343c11' href='#t0343c11'>T 0343c11</a>哀受彼請。」</p>
<p>佛告那提伽：「莫以利我，我<a class='ref t' id='t0343c12' href='#t0343c12'>T 0343c12</a>不求利。乃至云何於彼彼所起利樂，有味<a class='ref t' id='t0343c13' href='#t0343c13'>T 0343c13</a>有求？那提迦！我見比丘食好食已，仰腹<a class='ref t' id='t0343c14' href='#t0343c14'>T 0343c14</a>而臥，急喘長息。我見已，作是思惟：『如此長<a class='ref t' id='t0343c15' href='#t0343c15'>T 0343c15</a>老不得出要、遠離、寂滅、等正覺樂、不求之<a class='ref t' id='t0343c16' href='#t0343c16'>T 0343c16</a>樂、不苦之樂。』復次，那提迦！我見此有二比<a class='ref t' id='t0343c17' href='#t0343c17'>T 0343c17</a>丘食好食已，<span class='corr' title='[胞→飽]'>飽</span>腹喘息，偃闡而行。我作是<a class='ref t' id='t0343c18' href='#t0343c18'>T 0343c18</a>念：『非彼長老能得出要、遠離、寂滅、等正覺<a class='ref t' id='t0343c19' href='#t0343c19'>T 0343c19</a>之樂、不求之樂、不苦之樂。』</p>
<p>「那提迦！我見眾<a class='ref t' id='t0343c20' href='#t0343c20'>T 0343c20</a>多比丘食好食已，從園至園，從房至<a class='ref t' id='t0343c21' href='#t0343c21'>T 0343c21</a>房，從人至人，從群聚至群聚。我見是已，<a class='ref t' id='t0343c22' href='#t0343c22'>T 0343c22</a>而作是念：『非彼長老如是能得出要、遠離、<a class='ref t' id='t0343c23' href='#t0343c23'>T 0343c23</a>寂滅、等正覺樂、不求之樂、不苦之樂；我得如<a class='ref t' id='t0343c24' href='#t0343c24'>T 0343c24</a>是像類出要、遠離、寂滅、等正覺樂、不求之樂、<a class='ref t' id='t0343c25' href='#t0343c25'>T 0343c25</a>不苦之樂。』</p>
<p>「復次，那提迦！我於一時隨道行，<a class='ref t' id='t0343c26' href='#t0343c26'>T 0343c26</a>見有比丘於前遠去，復有比丘於後來亦<a class='ref t' id='t0343c27' href='#t0343c27'>T 0343c27</a>遠。我於爾時，閑靜無為，亦無有便利之勞。<a class='ref t' id='t0343c28' href='#t0343c28'>T 0343c28</a>所以者何？依於食飲，樂著滋味，故有便利，<a class='ref t' id='t0343c29' href='#t0343c29'>T 0343c29</a>此則為依。觀五受陰生滅，而厭離住，此則<a class='ref t' id='t0344a01' href='#t0344a01'>T 0344a01</a>為依。於六觸入處觀察集滅，厭離而住，此<a class='ref t' id='t0344a02' href='#t0344a02'>T 0344a02</a>則為依。於群聚之樂勤習群聚，厭於遠離，<a class='ref t' id='t0344a03' href='#t0344a03'>T 0344a03</a>是則為依。樂修遠離，則勤於遠離，厭離群<a class='ref t' id='t0344a04' href='#t0344a04'>T 0344a04</a>聚，是則為依。是故，那提迦！當如是學：『於五<a class='ref t' id='t0344a05' href='#t0344a05'>T 0344a05</a>受陰觀察生滅，於六觸入處觀察集滅，樂<a class='ref t' id='t0344a06' href='#t0344a06'>T 0344a06</a>於遠離，精勤遠離。』當如是學。」</p>
<p>佛說此經已，<a class='ref t' id='t0344a07' href='#t0344a07'>T 0344a07</a>尊者那提迦聞佛所說，歡喜隨喜，作禮而去。</p>
<a class='ref t' id='t0344a08' href='#t0344a08'>T 0344a08</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
