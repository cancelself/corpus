<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1236' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1236</span><span class='mirror-right'>（一二三六） 得勝</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0338c01' href='#t0338c01'>T 0338c01</a>孤獨園。</p>
<p>時，波斯匿王、摩竭提國阿闍世王<a class='ref t' id='t0338c02' href='#t0338c02'>T 0338c02</a>韋提希子共相違背。摩竭提王阿闍世韋提<a class='ref t' id='t0338c03' href='#t0338c03'>T 0338c03</a>希子起四種軍——象軍、馬軍、車軍、步軍，來至<a class='ref t' id='t0338c04' href='#t0338c04'>T 0338c04</a>拘薩羅國。波斯匿王聞阿闍世王韋提希子<a class='ref t' id='t0338c05' href='#t0338c05'>T 0338c05</a>四種軍至，亦集四種軍——象軍、馬軍、車軍、步軍，<a class='ref t' id='t0338c06' href='#t0338c06'>T 0338c06</a>出共鬪戰。阿闍世王四軍得勝，波斯匿王四<a class='ref t' id='t0338c07' href='#t0338c07'>T 0338c07</a>軍不如，退敗星散，單車馳走，還舍衛城。</p>
<p>時，<a class='ref t' id='t0338c08' href='#t0338c08'>T 0338c08</a>有眾多比丘晨朝著衣持鉢，入舍衛城乞<a class='ref t' id='t0338c09' href='#t0338c09'>T 0338c09</a>食，聞摩竭提王阿闍世韋提希子起四種軍，<a class='ref t' id='t0338c10' href='#t0338c10'>T 0338c10</a>來至拘薩羅國；波斯匿王起四種軍出共<a class='ref t' id='t0338c11' href='#t0338c11'>T 0338c11</a>鬪戰，波斯匿王四軍不如，退敗星散，波斯<a class='ref t' id='t0338c12' href='#t0338c12'>T 0338c12</a>匿王恐怖狼狽，單車馳走，還舍衛城。聞已，乞<a class='ref t' id='t0338c13' href='#t0338c13'>T 0338c13</a>食畢，還精舍，舉衣鉢，洗足已，往詣佛所，<a class='ref t' id='t0338c14' href='#t0338c14'>T 0338c14</a>稽首佛足，退坐一面，白佛言：「世尊！我等今<a class='ref t' id='t0338c15' href='#t0338c15'>T 0338c15</a>日眾多比丘入城乞食，聞摩竭提主阿闍世<a class='ref t' id='t0338c16' href='#t0338c16'>T 0338c16</a>王韋提希子起四種軍……」如是廣說，乃至「單<a class='ref t' id='t0338c17' href='#t0338c17'>T 0338c17</a>車馳走，還舍衛城。」</p>
<p>爾時，世尊即說偈言：</p>
<a class='ref t' id='t0338c18' href='#t0338c18'>T 0338c18</a>
<blockquote class='gatha'>
<p>「戰勝增怨敵，　　敗苦臥不安，<a class='ref t' id='t0338c19' href='#t0338c19'>T 0338c19</a><br>
　勝敗二俱捨，　　臥覺寂靜樂。」</p>
</blockquote>
<p><a class='ref t' id='t0338c20' href='#t0338c20'>T 0338c20</a>佛說此經已，諸比丘聞佛所說，歡喜奉行。</p>
<a class='ref t' id='t0338c21' href='#t0338c21'>T 0338c21</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
