<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1223' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1223</span><span class='mirror-right'>（一二二三） 貧人</span></h1>
</header>
<p>如是我聞：</p>
<p>一時，佛住王舍城迦蘭<a class='ref t' id='t0333c13' href='#t0333c13'>T 0333c13</a>陀竹園。</p>
<p>時，王舍城中有一士夫，貧窮辛苦，而<a class='ref t' id='t0333c14' href='#t0333c14'>T 0333c14</a>住佛、法、僧，受持禁戒，多聞廣學，力行惠施，<a class='ref t' id='t0333c15' href='#t0333c15'>T 0333c15</a>正見成就。彼身壞命終，得生天上，生三十<a class='ref t' id='t0333c16' href='#t0333c16'>T 0333c16</a>三天，有三事勝於餘三十三天。何等為三？<a class='ref t' id='t0333c17' href='#t0333c17'>T 0333c17</a>一者天壽，二者天色，三者天名稱。諸三十三<a class='ref t' id='t0333c18' href='#t0333c18'>T 0333c18</a>天見是天子三事特勝，天壽、天色、天名稱<a class='ref t' id='t0333c19' href='#t0333c19'>T 0333c19</a>勝。</p>
<p>餘諸天見已，往詣天帝釋所，作如是言：<a class='ref t' id='t0333c20' href='#t0333c20'>T 0333c20</a>「憍尸迦當知，有一天子始生此天，於先諸<a class='ref t' id='t0333c21' href='#t0333c21'>T 0333c21</a>天三事特勝，天壽、天色及天名稱。」</p>
<p>時，天帝釋<a class='ref t' id='t0333c22' href='#t0333c22'>T 0333c22</a>告彼天子：「諸仁者！我見此人於王舍城<a class='ref t' id='t0333c23' href='#t0333c23'>T 0333c23</a>作一士夫，貧窮辛苦，於如來法、律得信向<a class='ref t' id='t0333c24' href='#t0333c24'>T 0333c24</a>心，乃至正見成就。身壞命終，來生此天，於<a class='ref t' id='t0333c25' href='#t0333c25'>T 0333c25</a>諸三十三天三事特勝，天壽、天色及天名稱。」<a class='ref t' id='t0333c26' href='#t0333c26'>T 0333c26</a>時，天帝釋即說偈言：</p>
<a class='ref t' id='t0333c27' href='#t0333c27'>T 0333c27</a>
<blockquote class='gatha'>
<p>「正信於如來，　　決定不傾動，<a class='ref t' id='t0333c28' href='#t0333c28'>T 0333c28</a><br>
　受持真實戒，　　聖戒無厭者。<a class='ref t' id='t0333c29' href='#t0333c29'>T 0333c29</a><br>
　於佛心清淨，　　成就於正見，<a class='ref t' id='t0334a01' href='#t0334a01'>T 0334a01</a><br>
　當知非貧苦，　　不空而自活。<a class='ref t' id='t0334a02' href='#t0334a02'>T 0334a02</a><br>
　故於佛法僧，　　當生清淨信，<a class='ref t' id='t0334a03' href='#t0334a03'>T 0334a03</a><br>
　智慧力增明，　　思念佛正教。」</p>
</blockquote>
<p><a class='ref t' id='t0334a04' href='#t0334a04'>T 0334a04</a>佛說此經已，諸比丘聞佛所說，歡喜奉行。</p>
<a class='ref t' id='t0334a05' href='#t0334a05'>T 0334a05</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
