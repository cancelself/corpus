<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1210' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1210</span><span class='mirror-right'>（一二一〇） 舍利弗</span></h1>
</header>
<p>如是我聞：</p>
<p>一時，佛住瞻婆國揭伽池<a class='ref t' id='t0329b29' href='#t0329b29'>T 0329b29</a>側。</p>
<p>時，尊者舍利弗在供養堂，有眾多比丘集<a class='ref t' id='t0329c01' href='#t0329c01'>T 0329c01</a>會而為說法，句味滿足，辯才簡淨，易解樂<a class='ref t' id='t0329c02' href='#t0329c02'>T 0329c02</a>聞，不閡不斷，深義顯現。彼諸比丘專至樂<a class='ref t' id='t0329c03' href='#t0329c03'>T 0329c03</a>聽，尊重憶念，一心側聽。</p>
<p>時，尊者婆耆舍在於<a class='ref t' id='t0329c04' href='#t0329c04'>T 0329c04</a>會中，作是念：「我當於尊者舍利弗面前說<a class='ref t' id='t0329c05' href='#t0329c05'>T 0329c05</a>偈讚歎。」作是念已，即起，合掌白尊者舍利<a class='ref t' id='t0329c06' href='#t0329c06'>T 0329c06</a>弗：「我欲有所說。」</p>
<p>舍利弗告言：「隨所樂說！」</p>
<p>尊<a class='ref t' id='t0329c07' href='#t0329c07'>T 0329c07</a>者婆耆舍即說偈言：</p>
<a class='ref t' id='t0329c08' href='#t0329c08'>T 0329c08</a>
<blockquote class='gatha'>
<p>「善能略說法，　　令眾廣開解，<a class='ref t' id='t0329c09' href='#t0329c09'>T 0329c09</a><br>
　賢優婆提舍，　　於大眾宣暢。<a class='ref t' id='t0329c10' href='#t0329c10'>T 0329c10</a><br>
　當所說法時，　　咽喉出美聲，<a class='ref t' id='t0329c11' href='#t0329c11'>T 0329c11</a><br>
　悅樂愛念聲，　　調和漸進聲。<a class='ref t' id='t0329c12' href='#t0329c12'>T 0329c12</a><br>
　聞聲皆欣樂，　　專念不移轉。」</p>
</blockquote>
<p><a class='ref t' id='t0329c13' href='#t0329c13'>T 0329c13</a>尊者婆耆舍說此語時，諸比丘聞其所說，<a class='ref t' id='t0329c14' href='#t0329c14'>T 0329c14</a>皆大歡喜。</p>
<a class='ref t' id='t0329c15' href='#t0329c15'>T 0329c15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
