<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1241' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1241</span><span class='mirror-right'>（一二四一） 給孤獨</span></h1>
</header>
<a class='ref t' id='t-juan47' href='#t-juan47'>T -juan47</a>　<a class='ref t' id='t0340a15' href='#t0340a15'>T 0340a15</a><a class='ref t' id='t0340a16' href='#t0340a16'>T 0340a16</a><a class='ref t' id='t0340a17' href='#t0340a17'>T 0340a17</a>
<p class='suttainfo'><span class='t-juanname'>雜阿含經卷第四十七</span><br>
<a class='ref t' id='t0340a18' href='#t0340a18'>T 0340a18</a><a class='ref t' id='t0340a19' href='#t0340a19'>T 0340a19</a><span class='scribe'>宋天竺三藏求那跋陀羅譯</span></p>
<p><a class='ref t' id='t0340a20' href='#t0340a20'>T 0340a20</a>如是我聞：</p>
<p>一時，佛住舍衛國祇樹給孤<a class='ref t' id='t0340a21' href='#t0340a21'>T 0340a21</a>獨園。</p>
<p>時，給孤獨長者來詣佛所，稽首佛足，<a class='ref t' id='t0340a22' href='#t0340a22'>T 0340a22</a>退坐一面，白佛言：「世尊！若有人在我舍<a class='ref t' id='t0340a23' href='#t0340a23'>T 0340a23</a>者，皆得淨信；諸在我舍而命終者，皆得生<a class='ref t' id='t0340a24' href='#t0340a24'>T 0340a24</a>天。」</p>
<p>佛言：「善哉！善哉！長者！是深妙說，是一向<a class='ref t' id='t0340a25' href='#t0340a25'>T 0340a25</a>受，於大眾中作師子吼言：『在我舍者，皆<a class='ref t' id='t0340a26' href='#t0340a26'>T 0340a26</a>得淨信；及其命終，皆生天上。』有何大德神<a class='ref t' id='t0340a27' href='#t0340a27'>T 0340a27</a>力比丘為汝說言：『凡在汝舍命終者，皆生<a class='ref t' id='t0340a28' href='#t0340a28'>T 0340a28</a>天上。』耶？」</p>
<p>長者白佛：「不也，世尊！」</p>
<p>復問：「云何？為<a class='ref t' id='t0340a29' href='#t0340a29'>T 0340a29</a>比丘尼、為諸天、為從我所面前聞說？」</p>
<p>長<a class='ref t' id='t0340b01' href='#t0340b01'>T 0340b01</a>者白佛：「不也，世尊！」</p>
<p>「云何？長者！汝緣自知見，<a class='ref t' id='t0340b02' href='#t0340b02'>T 0340b02</a>知『在我舍命終者，皆生天上』耶？」</p>
<p>長者白佛：<a class='ref t' id='t0340b03' href='#t0340b03'>T 0340b03</a>「不也，世尊！」</p>
<p>佛告長者：「汝既不從大德神力<a class='ref t' id='t0340b04' href='#t0340b04'>T 0340b04</a>比丘所聞，非比丘尼、非諸天，又不從我面<a class='ref t' id='t0340b05' href='#t0340b05'>T 0340b05</a>前聞說，復不緣自見知：『若有諸人於我舍<a class='ref t' id='t0340b06' href='#t0340b06'>T 0340b06</a>命終者，皆生天上。』汝今何由能作如是甚<a class='ref t' id='t0340b07' href='#t0340b07'>T 0340b07</a>深妙說，作一向受，於大眾中作師子吼，而<a class='ref t' id='t0340b08' href='#t0340b08'>T 0340b08</a>作是言：『有人於我舍命終者，皆生天上。』？」</p>
<p>長<a class='ref t' id='t0340b09' href='#t0340b09'>T 0340b09</a>者白佛：「無有比丘大德神力而來告我……」如<a class='ref t' id='t0340b10' href='#t0340b10'>T 0340b10</a>上廣說，乃至「悉皆生天。世尊！然我有眾生<a class='ref t' id='t0340b11' href='#t0340b11'>T 0340b11</a>主懷妊之時，我即教彼，為其子故，歸佛、<a class='ref t' id='t0340b12' href='#t0340b12'>T 0340b12</a>歸法、歸比丘僧；及其生已，復教三歸；及生<a class='ref t' id='t0340b13' href='#t0340b13'>T 0340b13</a>知見，復教持戒。設復婢使、下賤客人懷妊及<a class='ref t' id='t0340b14' href='#t0340b14'>T 0340b14</a>生，亦如是教。若人賣奴婢者，我輒往彼語言：<a class='ref t' id='t0340b15' href='#t0340b15'>T 0340b15</a>『賢者！我欲買人。汝當歸佛、歸法、歸比丘<a class='ref t' id='t0340b16' href='#t0340b16'>T 0340b16</a>僧，受持禁戒。』隨我教者，輒授五戒，然後隨<a class='ref t' id='t0340b17' href='#t0340b17'>T 0340b17</a>價而買；不隨我教，則所不取。若復止客，<a class='ref t' id='t0340b18' href='#t0340b18'>T 0340b18</a>若傭作人，亦復先要受三歸五戒，然後受<a class='ref t' id='t0340b19' href='#t0340b19'>T 0340b19</a>之。若復有來求為弟子，若復乞貸舉息，我<a class='ref t' id='t0340b20' href='#t0340b20'>T 0340b20</a>悉要以三歸五戒，然後受之。又復我舍供<a class='ref t' id='t0340b21' href='#t0340b21'>T 0340b21</a>養佛及比丘僧時，稱父母名，兄弟、妻子、宗<a class='ref t' id='t0340b22' href='#t0340b22'>T 0340b22</a>親、知識、國王、大臣、諸天、龍神，若存若亡，沙<a class='ref t' id='t0340b23' href='#t0340b23'>T 0340b23</a>門、婆羅門、內外眷屬、下至僕使，皆稱其名，<a class='ref t' id='t0340b24' href='#t0340b24'>T 0340b24</a>而為呪願。又從世尊聞稱名呪願因緣，皆<a class='ref t' id='t0340b25' href='#t0340b25'>T 0340b25</a>得生天，或因園田布施、或因房舍、或因床<a class='ref t' id='t0340b26' href='#t0340b26'>T 0340b26</a>臥具、或因常施、或施行路，下至一摶施與<a class='ref t' id='t0340b27' href='#t0340b27'>T 0340b27</a>眾生，此諸因緣，皆生天上。」</p>
<p>佛言：「善哉！善哉！長<a class='ref t' id='t0340b28' href='#t0340b28'>T 0340b28</a>者！汝以信心，故能作是說。如來於彼有無<a class='ref t' id='t0340b29' href='#t0340b29'>T 0340b29</a>上知見，審知汝舍有人命終，皆悉生天。」</p>
<p>爾<a class='ref t' id='t0340c01' href='#t0340c01'>T 0340c01</a>時，給孤獨長者聞佛所說，歡喜隨喜，作禮而<a class='ref t' id='t0340c02' href='#t0340c02'>T 0340c02</a>去。</p>
<a class='ref t' id='t0340c03' href='#t0340c03'>T 0340c03</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
