<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1300' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1300</span><span class='mirror-right'>（一三〇〇） 因陀羅</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0357c16' href='#t0357c16'>T 0357c16</a>孤獨園。</p>
<p>爾時，釋提桓因於後夜時來詣佛<a class='ref t' id='t0357c17' href='#t0357c17'>T 0357c17</a>所，稽首佛足，退坐一面。其身光明遍照祇<a class='ref t' id='t0357c18' href='#t0357c18'>T 0357c18</a>樹給孤獨園。</p>
<p>時，釋提桓因說偈問佛：</p>
<a class='ref t' id='t0357c19' href='#t0357c19'>T 0357c19</a>
<blockquote class='gatha'>
<p>「何法命不知？　　何法命不覺？<a class='ref t' id='t0357c20' href='#t0357c20'>T 0357c20</a><br>
　何法鏁於命？　　何法為命縛？」</p>
</blockquote>
<p><a class='ref t' id='t0357c21' href='#t0357c21'>T 0357c21</a>爾時，世尊說偈答言：</p>
<a class='ref t' id='t0357c22' href='#t0357c22'>T 0357c22</a>
<blockquote class='gatha'>
<p>「色者命不知，　　諸行命不覺，<a class='ref t' id='t0357c23' href='#t0357c23'>T 0357c23</a><br>
　身鏁於其命，　　受縛於命者。」</p>
</blockquote>
<p><a class='ref t' id='t0357c24' href='#t0357c24'>T 0357c24</a>釋提桓因復說偈言：</p>
<a class='ref t' id='t0357c25' href='#t0357c25'>T 0357c25</a>
<blockquote class='gatha'>
<p>「色者非為命，　　諸佛之所說，<a class='ref t' id='t0357c26' href='#t0357c26'>T 0357c26</a><br>
　云何而得熟？　　於彼甚深藏，<a class='ref t' id='t0357c27' href='#t0357c27'>T 0357c27</a><br>
　云何段肉住？　　云何知命身？」</p>
</blockquote>
<p><a class='ref t' id='t0357c28' href='#t0357c28'>T 0357c28</a>爾時，世尊說偈答言：</p>
<a class='ref t' id='t0357c29' href='#t0357c29'>T 0357c29</a>
<blockquote class='gatha'>
<p>「迦羅邏為初，　　迦羅邏生胞，<a class='ref t' id='t0358a01' href='#t0358a01'>T 0358a01</a><br>
　胞生於肉段，　　肉段生堅厚，<a class='ref t' id='t0358a02' href='#t0358a02'>T 0358a02</a><br>
　堅厚生肢節，　　及諸毛髮等，<a class='ref t' id='t0358a03' href='#t0358a03'>T 0358a03</a><br>
　色等諸情根，　　漸次成形體，<a class='ref t' id='t0358a04' href='#t0358a04'>T 0358a04</a><br>
　因母飲食等，　　長養彼胎身。」</p>
</blockquote>
<p><a class='ref t' id='t0358a05' href='#t0358a05'>T 0358a05</a>爾時，釋提桓因聞佛所說，歡喜隨喜，稽首佛<a class='ref t' id='t0358a06' href='#t0358a06'>T 0358a06</a>足，即沒不現。</p>
<a class='ref t' id='t0358a07' href='#t0358a07'>T 0358a07</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
