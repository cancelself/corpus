<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1266' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1266</span><span class='mirror-right'>（一二六六） 闡陀</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0347b15' href='#t0347b15'>T 0347b15</a>竹園。時，有尊者闡陀，住那羅聚落好衣菴<a class='ref t' id='t0347b16' href='#t0347b16'>T 0347b16</a>羅林中，疾病困篤。</p>
<p>時，尊者舍利弗聞尊者闡<a class='ref t' id='t0347b17' href='#t0347b17'>T 0347b17</a>陀在那羅聚落好衣菴羅林中，疾病困篤。聞<a class='ref t' id='t0347b18' href='#t0347b18'>T 0347b18</a>已，語尊者摩訶拘絺羅：「尊者知不？闡陀比丘<a class='ref t' id='t0347b19' href='#t0347b19'>T 0347b19</a>在那羅聚落好衣菴羅林中疾病困篤，當往<a class='ref t' id='t0347b20' href='#t0347b20'>T 0347b20</a>共看。」摩訶拘絺羅默然許之。</p>
<p>時，尊者舍利弗<a class='ref t' id='t0347b21' href='#t0347b21'>T 0347b21</a>與尊者摩訶拘絺羅共詣那羅聚落好衣菴<a class='ref t' id='t0347b22' href='#t0347b22'>T 0347b22</a>羅林中，至尊者闡陀住房。</p>
<p>尊者闡陀遙見尊<a class='ref t' id='t0347b23' href='#t0347b23'>T 0347b23</a>者舍利弗、尊者摩訶拘絺羅，凭床欲起。</p>
<p>尊<a class='ref t' id='t0347b24' href='#t0347b24'>T 0347b24</a>者舍利弗語尊者闡陀：「汝且莫起！」</p>
<p>尊者舍利<a class='ref t' id='t0347b25' href='#t0347b25'>T 0347b25</a>弗、尊者摩訶拘絺羅坐於異床，問尊者闡<a class='ref t' id='t0347b26' href='#t0347b26'>T 0347b26</a>陀：「云何？尊者闡陀！所患為可堪忍不？為增、<a class='ref t' id='t0347b27' href='#t0347b27'>T 0347b27</a>為損？……」如前叉摩修多羅廣說。</p>
<p>尊者闡陀言：<a class='ref t' id='t0347b28' href='#t0347b28'>T 0347b28</a>「我今身病，極患苦痛，難可堪忍。所起之病，但<a class='ref t' id='t0347b29' href='#t0347b29'>T 0347b29</a>增無損，唯欲執刀自殺，不樂苦活。」</p>
<p>尊者舍<a class='ref t' id='t0347c01' href='#t0347c01'>T 0347c01</a>利弗言：「尊者闡陀！汝當努力，莫自傷害！若汝<a class='ref t' id='t0347c02' href='#t0347c02'>T 0347c02</a>在世，我當與汝來往周旋；汝若有乏，我當<a class='ref t' id='t0347c03' href='#t0347c03'>T 0347c03</a>給汝如法湯藥；汝若無看病人，我當看汝，<a class='ref t' id='t0347c04' href='#t0347c04'>T 0347c04</a>必令適意，非不適意。」</p>
<p>闡陀答言：「我有供養，<a class='ref t' id='t0347c05' href='#t0347c05'>T 0347c05</a>那羅聚落諸婆羅門長者悉見看視，衣被、飲<a class='ref t' id='t0347c06' href='#t0347c06'>T 0347c06</a>食、臥具、湯藥無所乏少；自有弟子修梵行<a class='ref t' id='t0347c07' href='#t0347c07'>T 0347c07</a>者隨意瞻病，非不適意。但我疾病苦痛逼身，<a class='ref t' id='t0347c08' href='#t0347c08'>T 0347c08</a>難可堪忍，唯欲自殺，不樂苦生。」</p>
<p>舍利弗<a class='ref t' id='t0347c09' href='#t0347c09'>T 0347c09</a>言：「我今問汝，隨意答我。闡陀！眼及眼識、眼<a class='ref t' id='t0347c10' href='#t0347c10'>T 0347c10</a>所識色，彼寧是我、異我、相在不？」</p>
<p>闡陀答言：「不<a class='ref t' id='t0347c11' href='#t0347c11'>T 0347c11</a>也。」</p>
<p>尊者舍利弗復問：「闡陀！耳、鼻、舌、身、意及意<a class='ref t' id='t0347c12' href='#t0347c12'>T 0347c12</a>識、意識所識法，彼寧是我、異我、相在不？」</p>
<p>闡陀<a class='ref t' id='t0347c13' href='#t0347c13'>T 0347c13</a>答言：「不也。」</p>
<p>尊者舍利弗復問：「闡陀！汝於眼、<a class='ref t' id='t0347c14' href='#t0347c14'>T 0347c14</a>眼識及色，為何所見、何所識、何所知故，言眼、<a class='ref t' id='t0347c15' href='#t0347c15'>T 0347c15</a>眼識及色，非我、不異我、不相在？」</p>
<p>闡陀答言：<a class='ref t' id='t0347c16' href='#t0347c16'>T 0347c16</a>「我於眼、眼識及色，見滅、知滅故，見眼、眼識<a class='ref t' id='t0347c17' href='#t0347c17'>T 0347c17</a>及色，非我、不異我、不相在。」</p>
<p>復問：「闡陀！汝於<a class='ref t' id='t0347c18' href='#t0347c18'>T 0347c18</a>耳、鼻、舌、身、意、意識及法，何所見、何所知故，於<a class='ref t' id='t0347c19' href='#t0347c19'>T 0347c19</a>意、意識及法，見非我、不異我、不相在？」</p>
<p>闡陀<a class='ref t' id='t0347c20' href='#t0347c20'>T 0347c20</a>答言：「尊者舍利弗！我於意、意識及法，見滅、<a class='ref t' id='t0347c21' href='#t0347c21'>T 0347c21</a>知滅故，於意、意識及法，見非我、不異我、不相<a class='ref t' id='t0347c22' href='#t0347c22'>T 0347c22</a>在。尊者舍利弗！然我今日身病苦痛，不能堪<a class='ref t' id='t0347c23' href='#t0347c23'>T 0347c23</a>忍，欲以刀自殺，不樂苦生。」</p>
<p>時，尊者摩訶拘<a class='ref t' id='t0347c24' href='#t0347c24'>T 0347c24</a>絺羅語尊者闡陀：「汝今當於大師修習正<a class='ref t' id='t0347c25' href='#t0347c25'>T 0347c25</a>念，如所說句：『有所依者，則為動搖；動搖者，<a class='ref t' id='t0347c26' href='#t0347c26'>T 0347c26</a>有所趣向；趣向者，為不休息；不休息者，則<a class='ref t' id='t0347c27' href='#t0347c27'>T 0347c27</a>隨趣往來；隨趣往來者，則有未來生死；有<a class='ref t' id='t0347c28' href='#t0347c28'>T 0347c28</a>未來生死故，有未來出沒；有未來出沒故，<a class='ref t' id='t0347c29' href='#t0347c29'>T 0347c29</a>則有生、老、病、死、憂、悲、苦、惱。如是純一苦聚<a class='ref t' id='t0348a01' href='#t0348a01'>T 0348a01</a>集。』如所說句：『無所依者，則不動搖；不動搖者，<a class='ref t' id='t0348a02' href='#t0348a02'>T 0348a02</a>得無趣向；無趣向者，則有止息；有止息故，<a class='ref t' id='t0348a03' href='#t0348a03'>T 0348a03</a>則不隨趣往來；不隨趣往來，則無未來<a class='ref t' id='t0348a04' href='#t0348a04'>T 0348a04</a>出沒，無未來出沒者；則無生、老、病、死、憂、悲、惱、<a class='ref t' id='t0348a05' href='#t0348a05'>T 0348a05</a>苦。如是純大苦聚滅。』」</p>
<p>闡陀言：「尊者摩訶拘絺<a class='ref t' id='t0348a06' href='#t0348a06'>T 0348a06</a>羅！供養世尊事，於今畢矣！隨順善逝，今已<a class='ref t' id='t0348a07' href='#t0348a07'>T 0348a07</a>畢矣！適意，非不適意。弟子所作，於今已作。<a class='ref t' id='t0348a08' href='#t0348a08'>T 0348a08</a>若復有餘弟子所作供養師者，亦當如<a class='ref t' id='t0348a09' href='#t0348a09'>T 0348a09</a>是供養大師，適意，非不適意。然我今日身<a class='ref t' id='t0348a10' href='#t0348a10'>T 0348a10</a>病苦痛，難可堪忍，唯欲以刀自殺，不樂苦<a class='ref t' id='t0348a11' href='#t0348a11'>T 0348a11</a>生。」爾時，尊者闡陀即於那羅聚落好衣菴羅<a class='ref t' id='t0348a12' href='#t0348a12'>T 0348a12</a>林中以刀自殺。</p>
<p>時，尊者舍利弗供養尊者<a class='ref t' id='t0348a13' href='#t0348a13'>T 0348a13</a>闡陀舍利已，往詣佛所，稽首禮足，退住一<a class='ref t' id='t0348a14' href='#t0348a14'>T 0348a14</a>面，白佛言：「世尊！尊者闡陀於那羅聚落好<a class='ref t' id='t0348a15' href='#t0348a15'>T 0348a15</a>衣菴羅林中以刀自殺。云何？世尊！彼尊者闡<a class='ref t' id='t0348a16' href='#t0348a16'>T 0348a16</a>陀當至何趣？云何受生？後世云何？」</p>
<p>佛告尊<a class='ref t' id='t0348a17' href='#t0348a17'>T 0348a17</a>者舍利弗：「彼不自記說言：『尊者摩訶拘絺羅！<a class='ref t' id='t0348a18' href='#t0348a18'>T 0348a18</a>我供養世尊，於今已畢；隨順善逝，於今已<a class='ref t' id='t0348a19' href='#t0348a19'>T 0348a19</a>畢，適意，非不適意。若復有餘供養大師者，<a class='ref t' id='t0348a20' href='#t0348a20'>T 0348a20</a>當如是作，適意，非不適意。』耶？」</p>
<p>爾時，尊者舍<a class='ref t' id='t0348a21' href='#t0348a21'>T 0348a21</a>利弗復問：「世尊！彼尊者闡陀先於鎮珍尼婆<a class='ref t' id='t0348a22' href='#t0348a22'>T 0348a22</a>羅門聚落，有供養家、極親厚家、善言語家。」</p>
<p><a class='ref t' id='t0348a23' href='#t0348a23'>T 0348a23</a>佛告舍利弗：「如是，舍利弗！正智、正善解脫善<a class='ref t' id='t0348a24' href='#t0348a24'>T 0348a24</a>男子，有供養家、親厚家、善言語家。舍利弗！我<a class='ref t' id='t0348a25' href='#t0348a25'>T 0348a25</a>不說彼有大過。若有捨此身，餘身相續者，<a class='ref t' id='t0348a26' href='#t0348a26'>T 0348a26</a>我說彼等則有大過；若有捨此身已，餘身<a class='ref t' id='t0348a27' href='#t0348a27'>T 0348a27</a>不相續者，我不說彼有大過也。無大過<a class='ref t' id='t0348a28' href='#t0348a28'>T 0348a28</a>故，於那羅聚落好衣菴羅林中以刀自殺。」</p>
<p><a class='ref t' id='t0348a29' href='#t0348a29'>T 0348a29</a>如是，世尊為彼尊者闡陀說第一記。</p>
<p>佛說<a class='ref t' id='t0348b01' href='#t0348b01'>T 0348b01</a>此經已，尊者舍利弗歡喜作禮而去。</p>
<a class='ref t' id='t0348b02' href='#t0348b02'>T 0348b02</a>
<p class='endsutta'><span class='t-juanname'>雜阿含經卷第四十七</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
