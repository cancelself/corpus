<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1260' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1260</span><span class='mirror-right'>（一二六〇） 貓</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0345c08' href='#t0345c08'>T 0345c08</a>孤獨園。</p>
<p>爾時，世尊告諸比丘：「過去世時，有<a class='ref t' id='t0345c09' href='#t0345c09'>T 0345c09</a>一猫狸，飢渴羸瘦，於孔穴中伺求鼠子。若<a class='ref t' id='t0345c10' href='#t0345c10'>T 0345c10</a>鼠子出，當取食之。有時鼠子出穴遊戲，時，<a class='ref t' id='t0345c11' href='#t0345c11'>T 0345c11</a>彼猫狸疾取吞之。鼠子身小，生入腹中；入<a class='ref t' id='t0345c12' href='#t0345c12'>T 0345c12</a>腹中已，食其內藏，食內藏時，猫狸迷悶，東<a class='ref t' id='t0345c13' href='#t0345c13'>T 0345c13</a>西狂走，空宅、塜間，不知何止，遂至於死。</p>
<p>「如<a class='ref t' id='t0345c14' href='#t0345c14'>T 0345c14</a>是，比丘！有愚癡人依聚落住，晨朝著衣持<a class='ref t' id='t0345c15' href='#t0345c15'>T 0345c15</a>鉢，入村乞食，不善護身，不守根門，心不<a class='ref t' id='t0345c16' href='#t0345c16'>T 0345c16</a>繫念，見諸女人，起不正思惟，而取色相，發<a class='ref t' id='t0345c17' href='#t0345c17'>T 0345c17</a>貪欲心，貪欲發已，欲火熾燃，燒其身心；燒<a class='ref t' id='t0345c18' href='#t0345c18'>T 0345c18</a>身心已，馳心狂逸，不樂精舍、不樂空閑、不<a class='ref t' id='t0345c19' href='#t0345c19'>T 0345c19</a>樂樹下，為惡不善心侵食內法，捨戒退減，<a class='ref t' id='t0345c20' href='#t0345c20'>T 0345c20</a>此愚癡人長夜常得不饒益苦。是故，比丘！<a class='ref t' id='t0345c21' href='#t0345c21'>T 0345c21</a>當如是學：『善護其身，守諸根門，繫心正念，<a class='ref t' id='t0345c22' href='#t0345c22'>T 0345c22</a>入村乞食。』當如是學。」</p>
<p>佛說此經已，諸比丘<a class='ref t' id='t0345c23' href='#t0345c23'>T 0345c23</a>聞佛所說，歡喜奉行。</p>
<a class='ref t' id='t0345c24' href='#t0345c24'>T 0345c24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
