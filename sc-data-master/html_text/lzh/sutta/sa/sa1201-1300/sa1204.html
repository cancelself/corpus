<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1204' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1204</span><span class='mirror-right'>（一二〇四） 毘闍</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0327c17' href='#t0327c17'>T 0327c17</a>孤獨園。</p>
<p>時，有毘闍耶比丘尼，住舍衛國王園<a class='ref t' id='t0327c18' href='#t0327c18'>T 0327c18</a>比丘尼眾中，晨朝著衣持鉢，入舍衛城乞<a class='ref t' id='t0327c19' href='#t0327c19'>T 0327c19</a>食。食已，還精舍，舉衣鉢，洗足畢，持尼師<a class='ref t' id='t0327c20' href='#t0327c20'>T 0327c20</a>壇，著肩上，入安陀林，坐一樹下，入晝正<a class='ref t' id='t0327c21' href='#t0327c21'>T 0327c21</a>受。</p>
<p>時，魔波旬作是念：「此沙門瞿曇住舍衛<a class='ref t' id='t0327c22' href='#t0327c22'>T 0327c22</a>國祇樹給孤獨園。弟子毘闍耶比丘尼住舍<a class='ref t' id='t0327c23' href='#t0327c23'>T 0327c23</a>衛國王園比丘尼眾中，晨朝著衣持鉢，入<a class='ref t' id='t0327c24' href='#t0327c24'>T 0327c24</a>舍衛城乞食。食已，還精舍，舉衣鉢，洗足畢，<a class='ref t' id='t0327c25' href='#t0327c25'>T 0327c25</a>持尼師壇，著肩上，入安陀林，坐一樹下，<a class='ref t' id='t0327c26' href='#t0327c26'>T 0327c26</a>入晝正受。我今當往，為作留難。」即化作年<a class='ref t' id='t0327c27' href='#t0327c27'>T 0327c27</a>少，容貌端正，往至其前而說偈言：</p>
<a class='ref t' id='t0327c28' href='#t0327c28'>T 0327c28</a>
<blockquote class='gatha'>
<p>「汝今年幼少，　　我亦是年少，<a class='ref t' id='t0327c29' href='#t0327c29'>T 0327c29</a><br>
　當共於此處，　　作五種音樂。<a class='ref t' id='t0328a01' href='#t0328a01'>T 0328a01</a><br>
　而共相娛樂，　　用是禪思為。」</p>
</blockquote>
<p><a class='ref t' id='t0328a02' href='#t0328a02'>T 0328a02</a>時，毘闍耶比丘尼作是念：「此何等人？欲恐<a class='ref t' id='t0328a03' href='#t0328a03'>T 0328a03</a>怖我。為是人耶？為非人耶？為姦狡人耶？」<a class='ref t' id='t0328a04' href='#t0328a04'>T 0328a04</a>如是思惟已，即得知覺：「是魔波旬欲作嬈<a class='ref t' id='t0328a05' href='#t0328a05'>T 0328a05</a>亂。」即說偈言：</p>
<a class='ref t' id='t0328a06' href='#t0328a06'>T 0328a06</a>
<blockquote class='gatha'>
<p>「歌舞作眾伎，　　種種相娛樂，<a class='ref t' id='t0328a07' href='#t0328a07'>T 0328a07</a><br>
　今悉已惠汝，　　非我之所須。<a class='ref t' id='t0328a08' href='#t0328a08'>T 0328a08</a><br>
　若寂滅正受，　　及天人五欲，<a class='ref t' id='t0328a09' href='#t0328a09'>T 0328a09</a><br>
　一切持相與，　　亦非我所須。<a class='ref t' id='t0328a10' href='#t0328a10'>T 0328a10</a><br>
　捨一切喜歡，　　離一切闇冥，<a class='ref t' id='t0328a11' href='#t0328a11'>T 0328a11</a><br>
　寂滅以作證，　　安住諸漏盡。<a class='ref t' id='t0328a12' href='#t0328a12'>T 0328a12</a><br>
　已知汝惡魔，　　當自消滅去。」</p>
</blockquote>
<p><a class='ref t' id='t0328a13' href='#t0328a13'>T 0328a13</a>時，魔波旬作是念：「是毘闍耶比丘尼已知我<a class='ref t' id='t0328a14' href='#t0328a14'>T 0328a14</a>心。」內懷憂慼，即沒不現。</p>
<a class='ref t' id='t0328a15' href='#t0328a15'>T 0328a15</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
