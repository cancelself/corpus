<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1278' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1278</span><span class='mirror-right'>（一二七八） 瞿迦黎</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0351b13' href='#t0351b13'>T 0351b13</a>竹園。</p>
<p>時，有瞿迦梨比丘，是提婆達多伴黨，<a class='ref t' id='t0351b14' href='#t0351b14'>T 0351b14</a>來詣佛所，稽首佛足，退坐一面。</p>
<p>爾時，世尊<a class='ref t' id='t0351b15' href='#t0351b15'>T 0351b15</a>告瞿迦梨比丘：「瞿迦梨！汝何故於舍利弗、<a class='ref t' id='t0351b16' href='#t0351b16'>T 0351b16</a>目揵連清淨梵行所，起不清淨心？長夜當<a class='ref t' id='t0351b17' href='#t0351b17'>T 0351b17</a>得不饒益苦。」</p>
<p>瞿迦梨比丘白佛言：「世尊！我<a class='ref t' id='t0351b18' href='#t0351b18'>T 0351b18</a>今信世尊語，所說無異，但舍利弗、大目揵連<a class='ref t' id='t0351b19' href='#t0351b19'>T 0351b19</a>心有惡欲。」如是第二、第三說，瞿迦梨比丘——提<a class='ref t' id='t0351b20' href='#t0351b20'>T 0351b20</a>婆達多伴黨於世尊所再三說中，違反不受，<a class='ref t' id='t0351b21' href='#t0351b21'>T 0351b21</a>從座起去。去已，其身周遍生諸疱瘡，皆如<a class='ref t' id='t0351b22' href='#t0351b22'>T 0351b22</a>栗，漸漸增長，皆如桃李。</p>
<p>時，瞿迦梨比丘患苦<a class='ref t' id='t0351b23' href='#t0351b23'>T 0351b23</a>痛，口說是言：「極燒！極燒！」膿血流出，身壞命<a class='ref t' id='t0351b24' href='#t0351b24'>T 0351b24</a>終，生大鉢曇摩地獄。</p>
<p>時，有三天子，容色絕<a class='ref t' id='t0351b25' href='#t0351b25'>T 0351b25</a>妙，於後夜時來詣佛所，稽首佛足，退坐一<a class='ref t' id='t0351b26' href='#t0351b26'>T 0351b26</a>面。時，一天子白佛言：「瞿迦梨比丘——提婆達多<a class='ref t' id='t0351b27' href='#t0351b27'>T 0351b27</a>伴黨今已命終。」時，第二天子作是言：「諸尊<a class='ref t' id='t0351b28' href='#t0351b28'>T 0351b28</a>當知，瞿迦梨比丘命終墮地獄中。」第三天子<a class='ref t' id='t0351b29' href='#t0351b29'>T 0351b29</a>即說偈言：</p>
<a class='ref t' id='t0351c01' href='#t0351c01'>T 0351c01</a>
<blockquote class='gatha'>
<p>「士夫生世間，　　斧在口中生，<a class='ref t' id='t0351c02' href='#t0351c02'>T 0351c02</a><br>
　還自斬其身，　　斯由其惡言。<a class='ref t' id='t0351c03' href='#t0351c03'>T 0351c03</a><br>
　應毀便稱譽，　　應譽而便毀，<a class='ref t' id='t0351c04' href='#t0351c04'>T 0351c04</a><br>
　其罪生於口，　　死墮惡道中。<a class='ref t' id='t0351c05' href='#t0351c05'>T 0351c05</a><br>
　博弈亡失財，　　是非為大咎，<a class='ref t' id='t0351c06' href='#t0351c06'>T 0351c06</a><br>
　毀佛及聲聞，　　是則為大過。」</p>
</blockquote>
<p><a class='ref t' id='t0351c07' href='#t0351c07'>T 0351c07</a>彼三天子說是偈已，即沒不現。</p>
<p>爾時，世尊<a class='ref t' id='t0351c08' href='#t0351c08'>T 0351c08</a>夜過晨朝，來入僧中，於大眾前敷座而坐，<a class='ref t' id='t0351c09' href='#t0351c09'>T 0351c09</a>告諸比丘：「昨後夜時，有三天子來詣我所，<a class='ref t' id='t0351c10' href='#t0351c10'>T 0351c10</a>稽首我足，退坐一面。第一天子語我言：『世<a class='ref t' id='t0351c11' href='#t0351c11'>T 0351c11</a>尊！瞿迦梨比丘——提婆達多伴黨今已命終。』第<a class='ref t' id='t0351c12' href='#t0351c12'>T 0351c12</a>二天子語餘天子言：『瞿迦梨比丘命終墮<a class='ref t' id='t0351c13' href='#t0351c13'>T 0351c13</a>地獄中。』第三天子即說偈言：</p>
<a class='ref t' id='t0351c14' href='#t0351c14'>T 0351c14</a>
<blockquote class='gatha'>
<p>「『士夫生世間，　　斧在口中生，<a class='ref t' id='t0351c15' href='#t0351c15'>T 0351c15</a><br>
　　還自斬其身，　　斯由其惡言。<a class='ref t' id='t0351c16' href='#t0351c16'>T 0351c16</a><br>
　　應毀便稱譽，　　應譽而便毀，<a class='ref t' id='t0351c17' href='#t0351c17'>T 0351c17</a><br>
　　其罪口中生，　　死則墮惡道。』</p>
</blockquote>
<p><a class='ref t' id='t0351c18' href='#t0351c18'>T 0351c18</a>「說是偈已，即沒不現。諸比丘！汝等欲聞生<a class='ref t' id='t0351c19' href='#t0351c19'>T 0351c19</a>阿浮陀地獄眾生其壽齊限不？」</p>
<p>諸比丘白<a class='ref t' id='t0351c20' href='#t0351c20'>T 0351c20</a>佛：「今正是時，唯願世尊為諸大眾說阿浮<a class='ref t' id='t0351c21' href='#t0351c21'>T 0351c21</a>陀地獄眾生壽命齊限。諸比丘聞已，當受奉<a class='ref t' id='t0351c22' href='#t0351c22'>T 0351c22</a>行。」</p>
<p>佛告比丘：「諦聽，善思，當為汝說。譬如拘<a class='ref t' id='t0351c23' href='#t0351c23'>T 0351c23</a>薩羅國，四斗為一阿羅，四阿羅為一獨籠<a class='ref t' id='t0351c24' href='#t0351c24'>T 0351c24</a>那，十六獨籠那為一闍摩那，十六闍摩那為<a class='ref t' id='t0351c25' href='#t0351c25'>T 0351c25</a>一摩尼，二十摩尼為一佉梨，二十佉梨為一<a class='ref t' id='t0351c26' href='#t0351c26'>T 0351c26</a>倉，滿中芥子。若使有人百年百年取一芥<a class='ref t' id='t0351c27' href='#t0351c27'>T 0351c27</a>子。如是乃至滿倉芥子都盡，阿浮陀地獄眾<a class='ref t' id='t0351c28' href='#t0351c28'>T 0351c28</a>生壽命猶故不盡。如是二十阿浮陀地獄眾<a class='ref t' id='t0351c29' href='#t0351c29'>T 0351c29</a>生壽等一尼羅浮陀地獄眾生壽，二十尼<a class='ref t' id='t0352a01' href='#t0352a01'>T 0352a01</a>羅浮陀地獄眾生壽等一阿吒吒地獄眾生<a class='ref t' id='t0352a02' href='#t0352a02'>T 0352a02</a>壽，二十阿吒吒地獄眾生壽等一阿波波<a class='ref t' id='t0352a03' href='#t0352a03'>T 0352a03</a>地獄眾生壽，二十阿波波地獄眾生壽等一<a class='ref t' id='t0352a04' href='#t0352a04'>T 0352a04</a>阿休休地獄眾生壽，二十阿休休地獄眾生<a class='ref t' id='t0352a05' href='#t0352a05'>T 0352a05</a>壽等一優鉢羅地獄眾生壽，二十優鉢羅<a class='ref t' id='t0352a06' href='#t0352a06'>T 0352a06</a>地獄眾生壽等一鉢曇摩地獄眾生壽，二十<a class='ref t' id='t0352a07' href='#t0352a07'>T 0352a07</a>鉢曇摩地獄眾生壽等一摩訶鉢曇摩地獄<a class='ref t' id='t0352a08' href='#t0352a08'>T 0352a08</a>眾生壽。</p>
<p>「比丘！彼瞿迦梨比丘命終墮摩訶鉢<a class='ref t' id='t0352a09' href='#t0352a09'>T 0352a09</a>曇摩地獄中，以彼於尊者舍利弗、大目揵連<a class='ref t' id='t0352a10' href='#t0352a10'>T 0352a10</a>比丘生惡心、誹謗故。是故，諸比丘！當作是<a class='ref t' id='t0352a11' href='#t0352a11'>T 0352a11</a>學：『於彼燒燋炷所，尚不欲毀壞，況毀壞<a class='ref t' id='t0352a12' href='#t0352a12'>T 0352a12</a>有識眾生？』」佛告諸比丘：「當如是學。」</p>
<p>佛說此<a class='ref t' id='t0352a13' href='#t0352a13'>T 0352a13</a>經已，諸比丘聞佛所說，歡喜奉行。</p>
<a class='ref t' id='t0352a14' href='#t0352a14'>T 0352a14</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
