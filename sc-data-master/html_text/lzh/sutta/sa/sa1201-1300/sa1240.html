<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1240' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1240</span><span class='mirror-right'>（一二四〇） 福田</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0339c20' href='#t0339c20'>T 0339c20</a>孤獨園。</p>
<p>時，波斯匿王獨靜思惟，作是念：「此<a class='ref t' id='t0339c21' href='#t0339c21'>T 0339c21</a>有三法，一切世間所不愛念。何等為三？謂<a class='ref t' id='t0339c22' href='#t0339c22'>T 0339c22</a>老、病、死。如是三法，一切世間所不愛念。若<a class='ref t' id='t0339c23' href='#t0339c23'>T 0339c23</a>無此三法世間所不愛者，諸佛世尊不出<a class='ref t' id='t0339c24' href='#t0339c24'>T 0339c24</a>於世，世間亦不知有諸佛如來所覺知法<a class='ref t' id='t0339c25' href='#t0339c25'>T 0339c25</a>為人廣說。以有此三法世間所不愛念，謂<a class='ref t' id='t0339c26' href='#t0339c26'>T 0339c26</a>老、病、死故，諸佛如來出興於世，世間知有<a class='ref t' id='t0339c27' href='#t0339c27'>T 0339c27</a>諸佛如來所覺知法廣宣說者。」波斯匿王作<a class='ref t' id='t0339c28' href='#t0339c28'>T 0339c28</a>是念已，來詣佛所，稽首佛足，退坐一面。<a class='ref t' id='t0339c29' href='#t0339c29'>T 0339c29</a>以其所念，廣白世尊。</p>
<p>佛告波斯匿王：「如是，<a class='ref t' id='t0340a01' href='#t0340a01'>T 0340a01</a>大王！如是，大王！此有三法，世間所不愛念，<a class='ref t' id='t0340a02' href='#t0340a02'>T 0340a02</a>謂老、病、死，乃至世間知有如來所覺知法為<a class='ref t' id='t0340a03' href='#t0340a03'>T 0340a03</a>人廣說。」爾時，世尊復說偈言：</p>
<a class='ref t' id='t0340a04' href='#t0340a04'>T 0340a04</a>
<blockquote class='gatha'>
<p>「王所乘寶車，　　終歸有朽壞，<a class='ref t' id='t0340a05' href='#t0340a05'>T 0340a05</a><br>
　此身亦復然，　　遷移會歸老。<a class='ref t' id='t0340a06' href='#t0340a06'>T 0340a06</a><br>
　唯如來正法，　　無有衰老相，<a class='ref t' id='t0340a07' href='#t0340a07'>T 0340a07</a><br>
　稟斯正法者，　　永到安隱處。<a class='ref t' id='t0340a08' href='#t0340a08'>T 0340a08</a><br>
　但凡鄙衰老，　　醜弊惡形類，<a class='ref t' id='t0340a09' href='#t0340a09'>T 0340a09</a><br>
　衰老來踐蹈，　　迷魅愚夫心。<a class='ref t' id='t0340a10' href='#t0340a10'>T 0340a10</a><br>
　若人壽百歲，　　常慮死隨至，<a class='ref t' id='t0340a11' href='#t0340a11'>T 0340a11</a><br>
　老病競追逐，　　伺便輒加害。」</p>
</blockquote>
<p><a class='ref t' id='t0340a12' href='#t0340a12'>T 0340a12</a>佛說此經已，波斯匿王聞佛所說，歡喜隨<a class='ref t' id='t0340a13' href='#t0340a13'>T 0340a13</a>喜，作禮而去。</p>
<a class='ref t' id='t0340a14' href='#t0340a14'>T 0340a14</a>
<p class='endsutta'><span class='t-juanname'>雜阿含經卷第四十六</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
