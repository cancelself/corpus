<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1283' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1283</span><span class='mirror-right'>（一二八三） 技能</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0353a22' href='#t0353a22'>T 0353a22</a>孤獨園。</p>
<p>時，有天子容色絕妙，於後夜時來<a class='ref t' id='t0353a23' href='#t0353a23'>T 0353a23</a>詣佛所，稽首佛足，其身光明遍照祇樹給孤<a class='ref t' id='t0353a24' href='#t0353a24'>T 0353a24</a>獨園。</p>
<p>時，彼天子說偈問佛：</p>
<a class='ref t' id='t0353a25' href='#t0353a25'>T 0353a25</a>
<blockquote class='gatha'>
<p>「云何人所作，　　智慧以求財，<a class='ref t' id='t0353a26' href='#t0353a26'>T 0353a26</a><br>
　等攝受於財，　　若勝若復劣？」</p>
</blockquote>
<p><a class='ref t' id='t0353a27' href='#t0353a27'>T 0353a27</a>爾時，世尊說偈答言：</p>
<a class='ref t' id='t0353a28' href='#t0353a28'>T 0353a28</a>
<blockquote class='gatha'>
<p>「始學功巧業，　　方便集財物，<a class='ref t' id='t0353a29' href='#t0353a29'>T 0353a29</a><br>
　得彼財物已，　　當應作四分，<a class='ref t' id='t0353b01' href='#t0353b01'>T 0353b01</a><br>
　一分自食用，　　二分營生業，<a class='ref t' id='t0353b02' href='#t0353b02'>T 0353b02</a><br>
　餘一分藏密，　　以擬於貧乏。<a class='ref t' id='t0353b03' href='#t0353b03'>T 0353b03</a><br>
　營生之業者，　　田種行商賈，<a class='ref t' id='t0353b04' href='#t0353b04'>T 0353b04</a><br>
　牧牛羊興息，　　邸舍以求利，<a class='ref t' id='t0353b05' href='#t0353b05'>T 0353b05</a><br>
　造屋舍床臥，　　六種資生具，<a class='ref t' id='t0353b06' href='#t0353b06'>T 0353b06</a><br>
　方便修眾具，　　安樂以存世，<a class='ref t' id='t0353b07' href='#t0353b07'>T 0353b07</a><br>
　如是善修業，　　黠慧以求財，<a class='ref t' id='t0353b08' href='#t0353b08'>T 0353b08</a><br>
　財寶隨順生，　　如眾流歸海。<a class='ref t' id='t0353b09' href='#t0353b09'>T 0353b09</a><br>
　如是財饒益，　　如蜂集眾味，<a class='ref t' id='t0353b10' href='#t0353b10'>T 0353b10</a><br>
　晝夜財增長，　　猶如蟻積堆。<a class='ref t' id='t0353b11' href='#t0353b11'>T 0353b11</a><br>
　不付老子財，　　不寄邊境民，<a class='ref t' id='t0353b12' href='#t0353b12'>T 0353b12</a><br>
　不信姦狡人，　　及諸慳悋者，<a class='ref t' id='t0353b13' href='#t0353b13'>T 0353b13</a><br>
　親附成事者，　　遠離不成事，<a class='ref t' id='t0353b14' href='#t0353b14'>T 0353b14</a><br>
　能成事士夫，　　猶如火熾然。<a class='ref t' id='t0353b15' href='#t0353b15'>T 0353b15</a><br>
　善友貴重人，　　敏密修良者，<a class='ref t' id='t0353b16' href='#t0353b16'>T 0353b16</a><br>
　同氣親兄弟，　　善能相攝受。<a class='ref t' id='t0353b17' href='#t0353b17'>T 0353b17</a><br>
　居親眷屬中，　　摽顯若牛王，<a class='ref t' id='t0353b18' href='#t0353b18'>T 0353b18</a><br>
　各隨其所應，　　分財施飲食。<a class='ref t' id='t0353b19' href='#t0353b19'>T 0353b19</a><br>
　壽盡而命終，　　當生天受樂。」</p>
</blockquote>
<p><a class='ref t' id='t0353b20' href='#t0353b20'>T 0353b20</a>時，彼天子復說偈言：</p>
<a class='ref t' id='t0353b21' href='#t0353b21'>T 0353b21</a>
<blockquote class='gatha'>
<p>「久見婆羅門，　　逮得般涅槃，<a class='ref t' id='t0353b22' href='#t0353b22'>T 0353b22</a><br>
　一切怖已過，　　永超世恩愛。」</p>
</blockquote>
<p><a class='ref t' id='t0353b23' href='#t0353b23'>T 0353b23</a>時，彼天子聞佛所說，歡喜隨喜，稽首佛足，即<a class='ref t' id='t0353b24' href='#t0353b24'>T 0353b24</a>沒不現。</p>
<a class='ref t' id='t0353b25' href='#t0353b25'>T 0353b25</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
