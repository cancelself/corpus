<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1202' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1202</span><span class='mirror-right'>（一二〇二） 石室</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0327a20' href='#t0327a20'>T 0327a20</a>孤獨園。</p>
<p>時，尸羅比丘尼住舍衛國王園比丘<a class='ref t' id='t0327a21' href='#t0327a21'>T 0327a21</a>尼眾中，晨朝著衣持鉢，入舍衛城乞食。食<a class='ref t' id='t0327a22' href='#t0327a22'>T 0327a22</a>已，還精舍，舉衣鉢，洗足畢，持尼師壇，著<a class='ref t' id='t0327a23' href='#t0327a23'>T 0327a23</a>肩上，入安陀林，坐一樹下，入晝正受。</p>
<p>時，<a class='ref t' id='t0327a24' href='#t0327a24'>T 0327a24</a>魔波旬作是念：「今沙門瞿曇住舍衛國祇樹<a class='ref t' id='t0327a25' href='#t0327a25'>T 0327a25</a>給孤獨園。尸羅比丘尼住舍衛國王園精舍<a class='ref t' id='t0327a26' href='#t0327a26'>T 0327a26</a>比丘尼眾中，晨朝著衣持鉢，入舍衛城乞<a class='ref t' id='t0327a27' href='#t0327a27'>T 0327a27</a>食。食已，還精舍，舉衣鉢，洗足畢，持尼師<a class='ref t' id='t0327a28' href='#t0327a28'>T 0327a28</a>壇，著肩上，入安陀林，坐一樹下，入晝正受。<a class='ref t' id='t0327a29' href='#t0327a29'>T 0327a29</a>我今當往，為作留難。」即化作年少，容貌端<a class='ref t' id='t0327b01' href='#t0327b01'>T 0327b01</a>正，往到尸羅比丘尼前而說偈言：</p>
<a class='ref t' id='t0327b02' href='#t0327b02'>T 0327b02</a>
<blockquote class='gatha'>
<p>「眾生云何生？　　誰為其作者？<a class='ref t' id='t0327b03' href='#t0327b03'>T 0327b03</a><br>
　眾生何處起，　　去復至何所？」</p>
</blockquote>
<p><a class='ref t' id='t0327b04' href='#t0327b04'>T 0327b04</a>尸羅比丘尼作是念：「此是何人？欲恐怖我。<a class='ref t' id='t0327b05' href='#t0327b05'>T 0327b05</a>為人？為非人？為姦狡人？」作是思惟已，即生<a class='ref t' id='t0327b06' href='#t0327b06'>T 0327b06</a>知覺：「此是惡魔欲作留難。」即說偈言：</p>
<a class='ref t' id='t0327b07' href='#t0327b07'>T 0327b07</a>
<blockquote class='gatha'>
<p>「汝謂有眾生，　　此則惡魔見，<a class='ref t' id='t0327b08' href='#t0327b08'>T 0327b08</a><br>
　唯有空陰聚，　　無是眾生者。<a class='ref t' id='t0327b09' href='#t0327b09'>T 0327b09</a><br>
　如和合眾材，　　世名之為車，<a class='ref t' id='t0327b10' href='#t0327b10'>T 0327b10</a><br>
　諸陰因緣合，　　假名為眾生。<a class='ref t' id='t0327b11' href='#t0327b11'>T 0327b11</a><br>
　其生則苦生，　　住亦即苦住，<a class='ref t' id='t0327b12' href='#t0327b12'>T 0327b12</a><br>
　無餘法生苦，　　苦生苦自滅。<a class='ref t' id='t0327b13' href='#t0327b13'>T 0327b13</a><br>
　捨一切愛苦，　　離一切闇冥，<a class='ref t' id='t0327b14' href='#t0327b14'>T 0327b14</a><br>
　已證於寂滅，　　安住諸漏盡。<a class='ref t' id='t0327b15' href='#t0327b15'>T 0327b15</a><br>
　已知汝惡魔，　　則自消滅去。」</p>
</blockquote>
<p><a class='ref t' id='t0327b16' href='#t0327b16'>T 0327b16</a>時，魔波旬作是念：「尸羅比丘尼已知我心。」<a class='ref t' id='t0327b17' href='#t0327b17'>T 0327b17</a>內懷憂慼，即沒不現。</p>
<a class='ref t' id='t0327b18' href='#t0327b18'>T 0327b18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
