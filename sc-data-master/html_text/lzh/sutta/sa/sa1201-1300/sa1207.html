<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1207' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1207</span><span class='mirror-right'>（一二〇七） 動頭</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0328c20' href='#t0328c20'>T 0328c20</a>孤獨園。</p>
<p>時，尸利沙遮羅比丘尼亦住舍衛國<a class='ref t' id='t0328c21' href='#t0328c21'>T 0328c21</a>王園比丘尼眾中，晨朝著衣持鉢，入舍衛<a class='ref t' id='t0328c22' href='#t0328c22'>T 0328c22</a>城乞食。食已，還精舍，舉衣鉢，洗足畢，持尼<a class='ref t' id='t0328c23' href='#t0328c23'>T 0328c23</a>師壇，著肩上，入安陀林，坐一樹下，入晝<a class='ref t' id='t0328c24' href='#t0328c24'>T 0328c24</a>正受。</p>
<p>時，魔波旬作是念：「今沙門瞿曇住舍衛<a class='ref t' id='t0328c25' href='#t0328c25'>T 0328c25</a>國祇樹給孤獨園。時，尸利沙遮羅比丘尼亦<a class='ref t' id='t0328c26' href='#t0328c26'>T 0328c26</a>住舍衛國王園比丘尼眾中，晨朝著衣持鉢，<a class='ref t' id='t0328c27' href='#t0328c27'>T 0328c27</a>入舍衛城乞食，食已，還精舍，舉衣鉢，洗足<a class='ref t' id='t0328c28' href='#t0328c28'>T 0328c28</a>畢，持尼師壇，著肩上，入安陀林，坐一樹<a class='ref t' id='t0328c29' href='#t0328c29'>T 0328c29</a>下，入晝正受。我當往彼，為作留難。」化作<a class='ref t' id='t0329a01' href='#t0329a01'>T 0329a01</a>年少，容貌端正，往到尸利沙遮羅比丘尼所<a class='ref t' id='t0329a02' href='#t0329a02'>T 0329a02</a>而作是言：「阿姨！汝樂何等諸道？」</p>
<p>比丘尼答<a class='ref t' id='t0329a03' href='#t0329a03'>T 0329a03</a>言：「我都無所樂！」</p>
<p>時，魔波旬即說偈言：</p>
<a class='ref t' id='t0329a04' href='#t0329a04'>T 0329a04</a>
<blockquote class='gatha'>
<p>「汝何所諮受，　　剃頭作沙門？<a class='ref t' id='t0329a05' href='#t0329a05'>T 0329a05</a><br>
　身著袈裟衣，　　而作出家相，<a class='ref t' id='t0329a06' href='#t0329a06'>T 0329a06</a><br>
　不樂於諸道，　　而守愚癡住。」</p>
</blockquote>
<p><a class='ref t' id='t0329a07' href='#t0329a07'>T 0329a07</a>時，尸利沙遮羅比丘尼作是念：「此何等人？欲<a class='ref t' id='t0329a08' href='#t0329a08'>T 0329a08</a>恐怖我。為人？為非人？為姦狡人？」如是思惟<a class='ref t' id='t0329a09' href='#t0329a09'>T 0329a09</a>已，即自知覺：「惡魔波旬欲作嬈亂。」即說偈言：</p>
<a class='ref t' id='t0329a10' href='#t0329a10'>T 0329a10</a>
<blockquote class='gatha'>
<p>「此法外諸道，　　諸見所纏縛，<a class='ref t' id='t0329a11' href='#t0329a11'>T 0329a11</a><br>
　縛於諸見已，　　常隨魔自在。<a class='ref t' id='t0329a12' href='#t0329a12'>T 0329a12</a><br>
　若生釋種家，　　稟無比大師，<a class='ref t' id='t0329a13' href='#t0329a13'>T 0329a13</a><br>
　能伏諸魔怨，　　不為彼所伏。<a class='ref t' id='t0329a14' href='#t0329a14'>T 0329a14</a><br>
　清淨一切脫，　　道眼普觀察，<a class='ref t' id='t0329a15' href='#t0329a15'>T 0329a15</a><br>
　一切智悉知，　　最勝離諸漏。<a class='ref t' id='t0329a16' href='#t0329a16'>T 0329a16</a><br>
　彼則我大師，　　我唯樂彼法，<a class='ref t' id='t0329a17' href='#t0329a17'>T 0329a17</a><br>
　我入彼法已，　　得遠離寂滅。<a class='ref t' id='t0329a18' href='#t0329a18'>T 0329a18</a><br>
　離一切愛喜，　　捨一切闇冥，<a class='ref t' id='t0329a19' href='#t0329a19'>T 0329a19</a><br>
　寂滅以作證，　　安住諸漏盡。<a class='ref t' id='t0329a20' href='#t0329a20'>T 0329a20</a><br>
　已知汝惡魔，　　如是自滅去。」</p>
</blockquote>
<p><a class='ref t' id='t0329a21' href='#t0329a21'>T 0329a21</a>時，魔波旬作是念：「尸利沙遮羅比丘尼已知<a class='ref t' id='t0329a22' href='#t0329a22'>T 0329a22</a>我心。」內懷憂慼，即沒不現。</p>
<a class='ref t' id='t0329a23' href='#t0329a23'>T 0329a23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
