<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1246' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1246</span><span class='mirror-right'>（一二四六） 鑄金者</span></h1>
</header>
<p>如是我聞：</p>
<p>一時，佛住王舍城金師住<a class='ref t' id='t0341b26' href='#t0341b26'>T 0341b26</a>處。</p>
<p>爾時，世尊告諸比丘：「如鑄金者，積聚沙<a class='ref t' id='t0341b27' href='#t0341b27'>T 0341b27</a>土，置於槽中，然後以水灌之，麁上煩惱、<a class='ref t' id='t0341b28' href='#t0341b28'>T 0341b28</a>剛石堅塊隨水而去，猶有麁沙纏結。復以<a class='ref t' id='t0341b29' href='#t0341b29'>T 0341b29</a>水灌，麁沙隨水流出，然後生金，猶為細沙、<a class='ref t' id='t0341c01' href='#t0341c01'>T 0341c01</a>黑土之所纏結。復以水灌，細沙、黑土隨水流<a class='ref t' id='t0341c02' href='#t0341c02'>T 0341c02</a>出，然後真金純淨無雜，猶有似金微垢。然<a class='ref t' id='t0341c03' href='#t0341c03'>T 0341c03</a>後金師置於爐中，增火鼓韛，令其融液，垢穢<a class='ref t' id='t0341c04' href='#t0341c04'>T 0341c04</a>悉除，然其生金猶故，不輕、不軟、光明不發，<a class='ref t' id='t0341c05' href='#t0341c05'>T 0341c05</a>屈伸則斷。彼鍊金師、鍊金弟子復置爐中，<a class='ref t' id='t0341c06' href='#t0341c06'>T 0341c06</a>增火鼓韛，轉側陶鍊，然後生金輕軟光澤，<a class='ref t' id='t0341c07' href='#t0341c07'>T 0341c07</a>屈伸不斷，隨意所作釵、鐺、鐶、釧諸莊嚴具。</p>
<p><a class='ref t' id='t0341c08' href='#t0341c08'>T 0341c08</a>「如是，淨心進向比丘麁煩惱纏、惡不善業、諸<a class='ref t' id='t0341c09' href='#t0341c09'>T 0341c09</a>惡邪見漸斷令滅，如彼生金，淘去剛石堅<a class='ref t' id='t0341c10' href='#t0341c10'>T 0341c10</a>塊。</p>
<p>「復次，淨心進向比丘除次麁垢，欲覺、恚覺、<a class='ref t' id='t0341c11' href='#t0341c11'>T 0341c11</a>害覺，如彼生金除麁沙礫。</p>
<p>「復次，淨心進向<a class='ref t' id='t0341c12' href='#t0341c12'>T 0341c12</a>比丘次除細垢，謂親里覺、人眾覺、生天<a class='ref t' id='t0341c13' href='#t0341c13'>T 0341c13</a>覺，思惟除滅，如彼生金除去塵垢、細沙、黑<a class='ref t' id='t0341c14' href='#t0341c14'>T 0341c14</a>土。</p>
<p>「復次，淨心進向比丘有善法覺，思惟除<a class='ref t' id='t0341c15' href='#t0341c15'>T 0341c15</a>滅，令心清淨，猶如生金除去金色相似之<a class='ref t' id='t0341c16' href='#t0341c16'>T 0341c16</a>垢，令其純淨。</p>
<p>「復次，比丘於諸三昧有行所<a class='ref t' id='t0341c17' href='#t0341c17'>T 0341c17</a>持，猶如池水周匝岸持，為法所持，不得<a class='ref t' id='t0341c18' href='#t0341c18'>T 0341c18</a>寂靜勝妙，不得息樂，盡諸有漏。如彼金師、<a class='ref t' id='t0341c19' href='#t0341c19'>T 0341c19</a>金師弟子陶鍊生金，除諸垢穢，不輕、不軟、不<a class='ref t' id='t0341c20' href='#t0341c20'>T 0341c20</a>發光澤，屈伸斷絕，不得隨意成莊嚴具。</p>
<p>「復<a class='ref t' id='t0341c21' href='#t0341c21'>T 0341c21</a>次，比丘得諸三昧，不為有行所持，得寂靜<a class='ref t' id='t0341c22' href='#t0341c22'>T 0341c22</a>勝妙，得息樂道，一心一意，盡諸有漏。如鍊<a class='ref t' id='t0341c23' href='#t0341c23'>T 0341c23</a>金師、鍊金師弟子陶鍊生金，令其輕軟、不<a class='ref t' id='t0341c24' href='#t0341c24'>T 0341c24</a>斷、光澤，屈伸隨意。</p>
<p>「復次，比丘離諸覺觀，乃<a class='ref t' id='t0341c25' href='#t0341c25'>T 0341c25</a>至得第二、第三、第四禪。如是正受，純一清淨，<a class='ref t' id='t0341c26' href='#t0341c26'>T 0341c26</a>離諸煩惱，柔軟真實不動。於彼彼入處，欲<a class='ref t' id='t0341c27' href='#t0341c27'>T 0341c27</a>求作證悉能得證。如彼金師陶鍊生金，<a class='ref t' id='t0341c28' href='#t0341c28'>T 0341c28</a>極令輕軟、光澤、不斷，任作何器，隨意所<a class='ref t' id='t0341c29' href='#t0341c29'>T 0341c29</a>欲。如是，比丘三昧正受，乃至於諸入處悉<a class='ref t' id='t0342a01' href='#t0342a01'>T 0342a01</a>能得證。」</p>
<p>佛說此經已，時諸比丘聞佛所說，<a class='ref t' id='t0342a02' href='#t0342a02'>T 0342a02</a>歡喜奉行。</p>
<a class='ref t' id='t0342a03' href='#t0342a03'>T 0342a03</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
