<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1275' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1275</span><span class='mirror-right'>（一二七五） 觸</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0350c12' href='#t0350c12'>T 0350c12</a>孤獨園。</p>
<p>時，有天子容色絕妙，於後夜時來<a class='ref t' id='t0350c13' href='#t0350c13'>T 0350c13</a>詣佛所，稽首佛足，退坐一面。其身光明遍<a class='ref t' id='t0350c14' href='#t0350c14'>T 0350c14</a>照祇樹給孤獨園。</p>
<p>時，彼天子而說偈言：</p>
<a class='ref t' id='t0350c15' href='#t0350c15'>T 0350c15</a>
<blockquote class='gatha'>
<p>「無觸不報觸，　　觸則以觸報，<a class='ref t' id='t0350c16' href='#t0350c16'>T 0350c16</a><br>
　以觸報觸故，　　不瞋不招瞋。」</p>
</blockquote>
<p><a class='ref t' id='t0350c17' href='#t0350c17'>T 0350c17</a>爾時，世尊說偈答言：</p>
<a class='ref t' id='t0350c18' href='#t0350c18'>T 0350c18</a>
<blockquote class='gatha'>
<p>「有於不瞋人，　　而加之以瞋，<a class='ref t' id='t0350c19' href='#t0350c19'>T 0350c19</a><br>
　清淨之正士，　　離諸煩惱結。<a class='ref t' id='t0350c20' href='#t0350c20'>T 0350c20</a><br>
　於彼起惡心，　　惡心還自中，<a class='ref t' id='t0350c21' href='#t0350c21'>T 0350c21</a><br>
　如逆風揚塵，　　還自坌其身。」</p>
</blockquote>
<p><a class='ref t' id='t0350c22' href='#t0350c22'>T 0350c22</a>時，彼天子復說偈言：</p>
<a class='ref t' id='t0350c23' href='#t0350c23'>T 0350c23</a>
<blockquote class='gatha'>
<p>「久見婆羅門，　　逮得般涅槃，<a class='ref t' id='t0350c24' href='#t0350c24'>T 0350c24</a><br>
　一切怖已過，　　永超世恩愛。」</p>
</blockquote>
<p><a class='ref t' id='t0350c25' href='#t0350c25'>T 0350c25</a>時，彼天子聞佛所說，歡喜隨喜，稽首佛足，即<a class='ref t' id='t0350c26' href='#t0350c26'>T 0350c26</a>沒不現。</p>
<a class='ref t' id='t0350c27' href='#t0350c27'>T 0350c27</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
