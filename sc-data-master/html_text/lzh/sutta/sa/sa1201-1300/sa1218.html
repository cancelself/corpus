<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1218' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1218</span><span class='mirror-right'>（一二一八） 四句讚</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0332a09' href='#t0332a09'>T 0332a09</a>孤獨園。</p>
<p>爾時，世尊告諸比丘：「我今當說四<a class='ref t' id='t0332a10' href='#t0332a10'>T 0332a10</a>法句。諦聽，善思，當為汝說。何等為四？</p>
<a class='ref t' id='t0332a11' href='#t0332a11'>T 0332a11</a>
<blockquote class='gatha'>
<p>「賢聖善說法，　　是則為最上。<a class='ref t' id='t0332a12' href='#t0332a12'>T 0332a12</a><br>
　愛說非不愛，　　是則為第二。<a class='ref t' id='t0332a13' href='#t0332a13'>T 0332a13</a><br>
　諦說非虛妄，　　是則第三說。<a class='ref t' id='t0332a14' href='#t0332a14'>T 0332a14</a><br>
　法說不異言，　　是則為第四。</p>
</blockquote>
<p><a class='ref t' id='t0332a15' href='#t0332a15'>T 0332a15</a>「諸比丘！是名說四法句。」</p>
<p>爾時，尊者婆耆舍<a class='ref t' id='t0332a16' href='#t0332a16'>T 0332a16</a>於眾會中，作是念：「世尊於四眾中說四法<a class='ref t' id='t0332a17' href='#t0332a17'>T 0332a17</a>句，我當以四種讚歎稱譽隨喜。」即從座<a class='ref t' id='t0332a18' href='#t0332a18'>T 0332a18</a>起，整衣服，為佛作禮，合掌白佛言：「世尊！<a class='ref t' id='t0332a19' href='#t0332a19'>T 0332a19</a>欲有所說。善逝！欲有所說。」</p>
<p>佛告婆耆舍：<a class='ref t' id='t0332a20' href='#t0332a20'>T 0332a20</a>「隨所樂說！」</p>
<p>時，尊者婆耆舍即說偈言：</p>
<a class='ref t' id='t0332a21' href='#t0332a21'>T 0332a21</a>
<blockquote class='gatha'>
<p>「若善說法者，　　於己不惱迫，<a class='ref t' id='t0332a22' href='#t0332a22'>T 0332a22</a><br>
　亦不恐怖他，　　是則為善說。<a class='ref t' id='t0332a23' href='#t0332a23'>T 0332a23</a><br>
　所說愛說者，　　說令彼歡喜，<a class='ref t' id='t0332a24' href='#t0332a24'>T 0332a24</a><br>
　不令彼為惡，　　是則為愛說。<a class='ref t' id='t0332a25' href='#t0332a25'>T 0332a25</a><br>
　諦說知甘露，　　諦說知無上，<a class='ref t' id='t0332a26' href='#t0332a26'>T 0332a26</a><br>
　諦義說法說，　　正士建立處。<a class='ref t' id='t0332a27' href='#t0332a27'>T 0332a27</a><br>
　如佛所說法，　　安隱涅槃道，<a class='ref t' id='t0332a28' href='#t0332a28'>T 0332a28</a><br>
　滅除一切苦，　　是名善說法。」</p>
</blockquote>
<p><a class='ref t' id='t0332a29' href='#t0332a29'>T 0332a29</a>佛說此經已，諸比丘聞佛所說，歡喜奉行。</p>
<a class='ref t' id='t0332b01' href='#t0332b01'>T 0332b01</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
