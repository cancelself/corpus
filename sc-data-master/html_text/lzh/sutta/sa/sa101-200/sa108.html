<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa108' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 108</span><span class='mirror-right'>（一〇八） 西</span></h1>
</header>
<p>如是我聞：</p>
<p>一時，佛住釋氏天現聚落。</p>
<p><a class='ref t' id='t0033b29' href='#t0033b29'>T 0033b29</a>爾時，有西方眾多比丘欲還西方安居，詣<a class='ref t' id='t0033c01' href='#t0033c01'>T 0033c01</a>世尊所，稽首佛足，退坐一面。</p>
<p>爾時，世尊<a class='ref t' id='t0033c02' href='#t0033c02'>T 0033c02</a>為其說法，示、教、照、喜。種種示、教、照、喜已，時<a class='ref t' id='t0033c03' href='#t0033c03'>T 0033c03</a>西方眾多比丘從座起，合掌白佛言：「世尊！<a class='ref t' id='t0033c04' href='#t0033c04'>T 0033c04</a>我西方眾多比丘欲還西方安居，今請奉<a class='ref t' id='t0033c05' href='#t0033c05'>T 0033c05</a>辭。」</p>
<p>佛告西方諸比丘：「汝辭舍利弗未？」</p>
<p>答言：<a class='ref t' id='t0033c06' href='#t0033c06'>T 0033c06</a>「未辭。」</p>
<p>佛告西方諸比丘：「舍利弗淳修梵行，<a class='ref t' id='t0033c07' href='#t0033c07'>T 0033c07</a>汝當奉辭，能令汝等以義饒益，長夜安樂。」</p>
<p><a class='ref t' id='t0033c08' href='#t0033c08'>T 0033c08</a>時，西方諸比丘辭退欲去。時，尊者舍利弗<a class='ref t' id='t0033c09' href='#t0033c09'>T 0033c09</a>去佛不遠，坐一堅固樹下，西方諸比丘往<a class='ref t' id='t0033c10' href='#t0033c10'>T 0033c10</a>詣尊者舍利弗所，稽首禮足，退坐一面，白<a class='ref t' id='t0033c11' href='#t0033c11'>T 0033c11</a>尊者舍利弗言：「我等欲還西方安居，故來<a class='ref t' id='t0033c12' href='#t0033c12'>T 0033c12</a>奉辭。」</p>
<p>舍利弗言：「汝等辭世尊未？」</p>
<p>答言：「已<a class='ref t' id='t0033c13' href='#t0033c13'>T 0033c13</a>辭。」</p>
<p>舍利弗言：「汝等還西方，處處異國，種種<a class='ref t' id='t0033c14' href='#t0033c14'>T 0033c14</a>異眾，必當問汝。汝等今於世尊所，聞善<a class='ref t' id='t0033c15' href='#t0033c15'>T 0033c15</a>說法，當善受、善持、善觀、善入，足能為彼具<a class='ref t' id='t0033c16' href='#t0033c16'>T 0033c16</a>足宣說，不毀佛耶？不令彼眾難問、詰責、<a class='ref t' id='t0033c17' href='#t0033c17'>T 0033c17</a>墮負處耶？」</p>
<p>彼諸比丘白舍利弗：「我等為聞<a class='ref t' id='t0033c18' href='#t0033c18'>T 0033c18</a>法故，來詣尊者，唯願尊者具為我說，哀<a class='ref t' id='t0033c19' href='#t0033c19'>T 0033c19</a>愍故！」</p>
<p>尊者舍利弗告諸比丘：「閻浮提人聰<a class='ref t' id='t0033c20' href='#t0033c20'>T 0033c20</a>明利根，若剎利、若婆羅門、若長者、若沙門，<a class='ref t' id='t0033c21' href='#t0033c21'>T 0033c21</a>必當問汝：『汝彼大師云何說法？以何教<a class='ref t' id='t0033c22' href='#t0033c22'>T 0033c22</a>教汝？』當答言：『大師唯說調伏欲貪，以此<a class='ref t' id='t0033c23' href='#t0033c23'>T 0033c23</a>教教。』</p>
<p>「當復問汝：『於何法中調伏欲貪？』<a class='ref t' id='t0033c24' href='#t0033c24'>T 0033c24</a>當復答言：『大師唯說於彼色陰調伏欲貪，<a class='ref t' id='t0033c25' href='#t0033c25'>T 0033c25</a>於受、想、行、識陰調伏欲貪，我大師如是說<a class='ref t' id='t0033c26' href='#t0033c26'>T 0033c26</a>法。』</p>
<p>「彼當復問：『欲貪有何過患故，大師說<a class='ref t' id='t0033c27' href='#t0033c27'>T 0033c27</a>於色調伏欲貪？受、想、行、識調伏欲貪？』汝復<a class='ref t' id='t0033c28' href='#t0033c28'>T 0033c28</a>應答言：『若於色欲不斷、貪不斷、愛不斷、念<a class='ref t' id='t0033c29' href='#t0033c29'>T 0033c29</a>不斷、渴不斷者，彼色若變、若異，則生憂、悲、<a class='ref t' id='t0034a01' href='#t0034a01'>T 0034a01</a>惱、苦。受、想、行、識亦復如是。見欲貪有如是<a class='ref t' id='t0034a02' href='#t0034a02'>T 0034a02</a>過故，於色調伏欲貪，於受、想、行、識調伏欲<a class='ref t' id='t0034a03' href='#t0034a03'>T 0034a03</a>貪。』</p>
<p>「彼復當問：『見斷欲貪，有何福利故，大<a class='ref t' id='t0034a04' href='#t0034a04'>T 0034a04</a>師說於色調伏欲貪，於受、想、行、識調伏欲<a class='ref t' id='t0034a05' href='#t0034a05'>T 0034a05</a>貪？』當復答言：『若於色斷欲、斷貪、斷念、斷愛、<a class='ref t' id='t0034a06' href='#t0034a06'>T 0034a06</a>斷渴，彼色若變、若異，不起憂、悲、惱、苦。受、想、<a class='ref t' id='t0034a07' href='#t0034a07'>T 0034a07</a>行、識亦復如是。』</p>
<p>「諸尊！若受諸不善法因緣<a class='ref t' id='t0034a08' href='#t0034a08'>T 0034a08</a>故，今得現法樂住，不苦、不礙、不惱、不熱，身<a class='ref t' id='t0034a09' href='#t0034a09'>T 0034a09</a>壞命終生於善處者，世尊終不說言：『當斷<a class='ref t' id='t0034a10' href='#t0034a10'>T 0034a10</a>諸不善法。亦不教人於佛法中修諸梵行，<a class='ref t' id='t0034a11' href='#t0034a11'>T 0034a11</a>得盡苦邊。以受諸不善法因緣故，今現<a class='ref t' id='t0034a12' href='#t0034a12'>T 0034a12</a>法苦住，障礙熱惱，身壞命終，墮惡道中。』是<a class='ref t' id='t0034a13' href='#t0034a13'>T 0034a13</a>故世尊說言：『當斷不善法，於佛法中修諸<a class='ref t' id='t0034a14' href='#t0034a14'>T 0034a14</a>梵行，平等盡苦，究竟苦邊。』</p>
<p>「若受諸善法因<a class='ref t' id='t0034a15' href='#t0034a15'>T 0034a15</a>緣，現法苦住，障礙熱惱，身壞命終墮惡道<a class='ref t' id='t0034a16' href='#t0034a16'>T 0034a16</a>中者，世尊終不說受持善法，於佛法中，修<a class='ref t' id='t0034a17' href='#t0034a17'>T 0034a17</a>諸梵行，平等盡苦，究竟苦邊。受持善法，現<a class='ref t' id='t0034a18' href='#t0034a18'>T 0034a18</a>法樂住，不苦、不礙、不惱、不熱，身壞命終，生<a class='ref t' id='t0034a19' href='#t0034a19'>T 0034a19</a>於善處，是故世尊讚歎、教人受諸善法，於<a class='ref t' id='t0034a20' href='#t0034a20'>T 0034a20</a>佛法中，修諸梵行，平等盡苦，究竟苦邊。」</p>
<p>尊<a class='ref t' id='t0034a21' href='#t0034a21'>T 0034a21</a>者舍利弗說是法時，西方諸比丘不起諸<a class='ref t' id='t0034a22' href='#t0034a22'>T 0034a22</a>漏，心得解脫。尊者舍利弗說是法時，諸比<a class='ref t' id='t0034a23' href='#t0034a23'>T 0034a23</a>丘歡喜隨喜，作禮而去。</p>
<a class='ref t' id='t0034a24' href='#t0034a24'>T 0034a24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
