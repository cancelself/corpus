<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa113' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 113</span><span class='mirror-right'>（一一三） 斷色苦</span></h1>
</header>
<p>如是我聞：</p>
<p>一時，佛住在摩拘羅山，<a class='ref t' id='t0038a05' href='#t0038a05'>T 0038a05</a>侍者比丘名曰羅陀。</p>
<p>時，有眾多外道出家<a class='ref t' id='t0038a06' href='#t0038a06'>T 0038a06</a>詣尊者羅陀所，共相問訊已，退坐一面，問<a class='ref t' id='t0038a07' href='#t0038a07'>T 0038a07</a>尊者羅陀言：「汝何故於沙門瞿曇所出家<a class='ref t' id='t0038a08' href='#t0038a08'>T 0038a08</a>修梵行？」</p>
<p>尊者羅陀答言：「我為斷苦故，於<a class='ref t' id='t0038a09' href='#t0038a09'>T 0038a09</a>世尊所出家修梵行。」</p>
<p>復問：「汝為斷何等<a class='ref t' id='t0038a10' href='#t0038a10'>T 0038a10</a>苦故，於沙門瞿曇所出家修梵行？」</p>
<p>羅陀答<a class='ref t' id='t0038a11' href='#t0038a11'>T 0038a11</a>言：「為斷色苦故，於世尊所出家修梵行，<a class='ref t' id='t0038a12' href='#t0038a12'>T 0038a12</a>斷受、想、行、識苦故，於世尊所出家修梵行。」</p>
<p><a class='ref t' id='t0038a13' href='#t0038a13'>T 0038a13</a>時，諸外道出家聞尊者羅陀所說，心不喜，<a class='ref t' id='t0038a14' href='#t0038a14'>T 0038a14</a>從坐起，呵罵而去。</p>
<p>爾時，尊者羅陀知諸<a class='ref t' id='t0038a15' href='#t0038a15'>T 0038a15</a>外道出家去已，作是念：「我向如是說，將不<a class='ref t' id='t0038a16' href='#t0038a16'>T 0038a16</a>毀謗世尊耶？如說說耶？如法說、法次法說<a class='ref t' id='t0038a17' href='#t0038a17'>T 0038a17</a>耶？將不為他難問詰責墮負處耶？」</p>
<p>爾時，尊<a class='ref t' id='t0038a18' href='#t0038a18'>T 0038a18</a>者羅陀晡時從禪覺，往詣佛所，稽首佛足，<a class='ref t' id='t0038a19' href='#t0038a19'>T 0038a19</a>却住一面，以其上事具白佛言：「世尊！<a class='ref t' id='t0038a20' href='#t0038a20'>T 0038a20</a>我向所說，得無過耶？將不毀謗世尊耶？<a class='ref t' id='t0038a21' href='#t0038a21'>T 0038a21</a>不為他人難問詰責墮負處耶？如說說耶？<a class='ref t' id='t0038a22' href='#t0038a22'>T 0038a22</a>如法說、法次法說耶？」</p>
<p>佛告羅陀：「汝成實說，<a class='ref t' id='t0038a23' href='#t0038a23'>T 0038a23</a>不毀如來，如說說、如法說、法次法說。所以<a class='ref t' id='t0038a24' href='#t0038a24'>T 0038a24</a>者何？羅陀！色苦，為斷彼苦故，出家修<a class='ref t' id='t0038a25' href='#t0038a25'>T 0038a25</a>梵行；受、想、行、識苦，為斷彼苦故，出家修<a class='ref t' id='t0038a26' href='#t0038a26'>T 0038a26</a>梵行。」</p>
<p>佛說此經已，羅陀比丘聞佛所說，歡<a class='ref t' id='t0038a27' href='#t0038a27'>T 0038a27</a>喜奉行。</p>
<a class='ref t' id='t0038a28' href='#t0038a28'>T 0038a28</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
