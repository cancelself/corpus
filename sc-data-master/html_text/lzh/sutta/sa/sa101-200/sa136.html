<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa136' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 136</span><span class='mirror-right'>（一三六） 是事有故</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0042b03' href='#t0042b03'>T 0042b03</a>獨園。</p>
<p>爾時，世尊告諸比丘：「於何所是事有<a class='ref t' id='t0042b04' href='#t0042b04'>T 0042b04</a>故，何所起，何所繫著，何所見我？諸比丘！令<a class='ref t' id='t0042b05' href='#t0042b05'>T 0042b05</a>彼眾生無明所蓋，愛繫其首，長道驅馳，生<a class='ref t' id='t0042b06' href='#t0042b06'>T 0042b06</a>死輪迴，生死流轉，不知本際？」</p>
<p>諸比丘白佛：<a class='ref t' id='t0042b07' href='#t0042b07'>T 0042b07</a>「世尊是法根、法眼、法依。善哉！世尊！唯願哀<a class='ref t' id='t0042b08' href='#t0042b08'>T 0042b08</a>愍，廣說其義，諸比丘聞已，當受奉行。」</p>
<p><a class='ref t' id='t0042b09' href='#t0042b09'>T 0042b09</a>佛告諸比丘：「諦聽，善思，當為汝說。諸比丘！<a class='ref t' id='t0042b10' href='#t0042b10'>T 0042b10</a>色有故，是色事起，於色繫著，於色見我，令<a class='ref t' id='t0042b11' href='#t0042b11'>T 0042b11</a>眾生無明所蓋，愛繫其首，長道驅馳，生死<a class='ref t' id='t0042b12' href='#t0042b12'>T 0042b12</a>輪迴，生死流轉。受、想、行、識亦復如是。諸比<a class='ref t' id='t0042b13' href='#t0042b13'>T 0042b13</a>丘！色是常耶？為非常耶？」</p>
<p>答曰：「無常。世尊！」</p>
<p>復<a class='ref t' id='t0042b14' href='#t0042b14'>T 0042b14</a>問：「若無常者，是苦耶？」</p>
<p>答曰：「是苦。世尊！」</p>
<p>「如是，<a class='ref t' id='t0042b15' href='#t0042b15'>T 0042b15</a>比丘！若無常者是苦，是苦有故，是事起、繫著、<a class='ref t' id='t0042b16' href='#t0042b16'>T 0042b16</a>見我，令彼眾生無明所蓋，愛繫其首，長<a class='ref t' id='t0042b17' href='#t0042b17'>T 0042b17</a>道驅馳，生死輪迴，生死流轉。受、想、行、識亦復<a class='ref t' id='t0042b18' href='#t0042b18'>T 0042b18</a>如是。</p>
<p>「是故，諸比丘！諸所有色，若過去、若未來、<a class='ref t' id='t0042b19' href='#t0042b19'>T 0042b19</a>若現在，若內、若外，若麤、若細，若好、若醜，若遠、<a class='ref t' id='t0042b20' href='#t0042b20'>T 0042b20</a>若近，彼一切非我、非異我、不相在。如是觀<a class='ref t' id='t0042b21' href='#t0042b21'>T 0042b21</a>者，是名正慧。受、想、行、識亦復如是。</p>
<p>「如是見、<a class='ref t' id='t0042b22' href='#t0042b22'>T 0042b22</a>聞、覺、識，求得隨憶、隨覺，隨觀，彼一切非我、<a class='ref t' id='t0042b23' href='#t0042b23'>T 0042b23</a>非異我、不相在，是名正慧。</p>
<p>「若有見言有<a class='ref t' id='t0042b24' href='#t0042b24'>T 0042b24</a>我、有此世、有他世、有常、有恒、不變易，彼<a class='ref t' id='t0042b25' href='#t0042b25'>T 0042b25</a>一切非我、非異我、不相在，是名正慧。</p>
<p>「若復<a class='ref t' id='t0042b26' href='#t0042b26'>T 0042b26</a>有見非此我、非此我所、非當來我、非當<a class='ref t' id='t0042b27' href='#t0042b27'>T 0042b27</a>來我所，彼一切非我、非異我、不相在，是名<a class='ref t' id='t0042b28' href='#t0042b28'>T 0042b28</a>正慧。</p>
<p>「若多聞聖弟子於此六見處觀察非<a class='ref t' id='t0042b29' href='#t0042b29'>T 0042b29</a>我、非我所，如是觀者，於佛狐疑斷，於法、僧<a class='ref t' id='t0042c01' href='#t0042c01'>T 0042c01</a>狐疑斷。是名，比丘！不復堪任作身、口、意業，<a class='ref t' id='t0042c02' href='#t0042c02'>T 0042c02</a>趣三惡道；正使放逸，諸聖弟子皆悉決定<a class='ref t' id='t0042c03' href='#t0042c03'>T 0042c03</a>向於三菩提，七有天人往生，作苦後邊。」</p>
<p>佛<a class='ref t' id='t0042c04' href='#t0042c04'>T 0042c04</a>說此經已，諸比丘聞佛所說，歡喜奉行。</p>
<a class='ref t' id='t0042c05' href='#t0042c05'>T 0042c05</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
