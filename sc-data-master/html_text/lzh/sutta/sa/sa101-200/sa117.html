<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa117' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 117</span><span class='mirror-right'>（一一七） 有漏障閡</span></h1>
</header>
<p>如是我聞：</p>
<p>一時，佛住摩拘羅山。時，有<a class='ref t' id='t0038c28' href='#t0038c28'>T 0038c28</a>侍者比丘名曰羅陀。</p>
<p>時，有眾多外道出家<a class='ref t' id='t0038c29' href='#t0038c29'>T 0038c29</a>至羅陀所，共相問訊已，退坐一面，問羅陀<a class='ref t' id='t0039a01' href='#t0039a01'>T 0039a01</a>言：「汝何故於沙門瞿曇所出家修梵行？」</p>
<p>羅<a class='ref t' id='t0039a02' href='#t0039a02'>T 0039a02</a>陀答言：「於色有漏，障閡、熱惱、憂悲，彼若盡、離<a class='ref t' id='t0039a03' href='#t0039a03'>T 0039a03</a>欲、滅、寂、沒。受、想、行、識有漏，障閡、熱惱、憂悲，<a class='ref t' id='t0039a04' href='#t0039a04'>T 0039a04</a>彼若盡、離欲、滅、寂、沒故，於如來所出家修<a class='ref t' id='t0039a05' href='#t0039a05'>T 0039a05</a>梵行。」</p>
<p>時，眾多外道出家聞是已，心不喜，從<a class='ref t' id='t0039a06' href='#t0039a06'>T 0039a06</a>坐起，呵罵而去。</p>
<p>爾時，羅陀晡時從禪覺，往<a class='ref t' id='t0039a07' href='#t0039a07'>T 0039a07</a>詣佛所，稽首佛足，退坐一面。以其上事具<a class='ref t' id='t0039a08' href='#t0039a08'>T 0039a08</a>白佛言：「世尊！我之所說，將無謗世尊耶？<a class='ref t' id='t0039a09' href='#t0039a09'>T 0039a09</a>不令他人難問詰責墮負處耶？不如說說、<a class='ref t' id='t0039a10' href='#t0039a10'>T 0039a10</a>不如法說、非法次法說耶？」</p>
<p>佛告羅陀：「汝真<a class='ref t' id='t0039a11' href='#t0039a11'>T 0039a11</a>實說，不謗如來。所以者何？色有漏，有障<a class='ref t' id='t0039a12' href='#t0039a12'>T 0039a12</a>閡、熱惱、憂悲，彼若盡、離欲、滅、寂、沒。受、想、行、<a class='ref t' id='t0039a13' href='#t0039a13'>T 0039a13</a>識有漏，障閡、熱惱、憂悲，彼若盡、離欲、滅、寂、<a class='ref t' id='t0039a14' href='#t0039a14'>T 0039a14</a>沒故，於如來所出家修梵行。」</p>
<p>佛說此經已，<a class='ref t' id='t0039a15' href='#t0039a15'>T 0039a15</a>羅陀比丘聞佛所說，歡喜奉行。</p>
<a class='ref t' id='t0039a16' href='#t0039a16'>T 0039a16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
