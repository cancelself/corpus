<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa197' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 197</span><span class='mirror-right'>（一九七） 燃燒</span></h1>
</header>
<p>如是我聞：</p>
<p>一時，佛住迦闍尸利沙支<a class='ref t' id='t0050b15' href='#t0050b15'>T 0050b15</a>提，與千比丘俱，皆是舊縈髮婆羅門。</p>
<p>爾時，<a class='ref t' id='t0050b16' href='#t0050b16'>T 0050b16</a>世尊為千比丘作三種示現教化。云何為<a class='ref t' id='t0050b17' href='#t0050b17'>T 0050b17</a>三？神足變化示現、他心示現、教誡示現。</p>
<p>神足<a class='ref t' id='t0050b18' href='#t0050b18'>T 0050b18</a>示現者，世尊隨其所應，而示現入禪定正受，<a class='ref t' id='t0050b19' href='#t0050b19'>T 0050b19</a>陵虛至東方，作四威儀，行、住、坐、臥，入火三<a class='ref t' id='t0050b20' href='#t0050b20'>T 0050b20</a>昧，出種種火光，青、黃、赤、白、紅、頗梨色，水火俱<a class='ref t' id='t0050b21' href='#t0050b21'>T 0050b21</a>現、或身下出火，身上出水，身上出火，身下<a class='ref t' id='t0050b22' href='#t0050b22'>T 0050b22</a>出水，周圓四方亦復如是。爾時，世尊作種<a class='ref t' id='t0050b23' href='#t0050b23'>T 0050b23</a>種神變已，於眾中坐，是名神足示現。</p>
<p>他心<a class='ref t' id='t0050b24' href='#t0050b24'>T 0050b24</a>示現者，如彼心、如彼意、如彼識，彼應作<a class='ref t' id='t0050b25' href='#t0050b25'>T 0050b25</a>如是念、不應作如是念、彼應作如是捨、<a class='ref t' id='t0050b26' href='#t0050b26'>T 0050b26</a>彼應作如是身證住，是名他心示現。</p>
<p>教誡<a class='ref t' id='t0050b27' href='#t0050b27'>T 0050b27</a>示現者，如世尊說：「諸比丘！一切燒然。云何<a class='ref t' id='t0050b28' href='#t0050b28'>T 0050b28</a>一切燒然？謂眼燒然，若色、眼識、眼觸、眼觸因<a class='ref t' id='t0050b29' href='#t0050b29'>T 0050b29</a>緣生受，若苦、若樂、不苦不樂，彼亦燒然。如<a class='ref t' id='t0050c01' href='#t0050c01'>T 0050c01</a>是耳、鼻、舌、身、意燒然，若法、意識、意觸、意觸因<a class='ref t' id='t0050c02' href='#t0050c02'>T 0050c02</a>緣生受，若苦、若樂、不苦不樂，彼亦燒然，以<a class='ref t' id='t0050c03' href='#t0050c03'>T 0050c03</a>何燒然，貪火燒然、恚火燒然、癡火燒然，生、<a class='ref t' id='t0050c04' href='#t0050c04'>T 0050c04</a>老、病、死、憂、悲、惱、苦火燒然。」</p>
<p>爾時，千比丘聞佛<a class='ref t' id='t0050c05' href='#t0050c05'>T 0050c05</a>所說，不起諸漏，心得解脫，佛說此經已，<a class='ref t' id='t0050c06' href='#t0050c06'>T 0050c06</a>諸比丘聞佛所說，歡喜奉行。</p>
<a class='ref t' id='t0050c07' href='#t0050c07'>T 0050c07</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
