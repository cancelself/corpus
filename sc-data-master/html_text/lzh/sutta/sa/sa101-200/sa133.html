<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa133' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 133</span><span class='mirror-right'>（一三三） 何所有故</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0041c15' href='#t0041c15'>T 0041c15</a>獨園。</p>
<p>爾時，世尊告諸比丘：「何所有故，何所<a class='ref t' id='t0041c16' href='#t0041c16'>T 0041c16</a>起？何所繫著，何所見我？令眾生無明所蓋，<a class='ref t' id='t0041c17' href='#t0041c17'>T 0041c17</a>愛繫<span class='corr' title='[我→其] cf.【麗】'>其</span>首，長道驅馳，生死輪迴，生死流轉，<a class='ref t' id='t0041c18' href='#t0041c18'>T 0041c18</a>不去本際？」</p>
<p>諸比丘白佛言：「世尊是法根、法<a class='ref t' id='t0041c19' href='#t0041c19'>T 0041c19</a>眼、法依。善哉！世尊！唯願哀愍，廣說其義，諸比<a class='ref t' id='t0041c20' href='#t0041c20'>T 0041c20</a>丘聞已，當受奉行。」</p>
<p>佛告比丘：「諦聽，善思，當<a class='ref t' id='t0041c21' href='#t0041c21'>T 0041c21</a>為汝說。諸比丘！色有故，色事起，色繫著，色見<a class='ref t' id='t0041c22' href='#t0041c22'>T 0041c22</a>我，令眾生無明所蓋，愛繫其首，長道驅馳，<a class='ref t' id='t0041c23' href='#t0041c23'>T 0041c23</a>生死輪迴，生死流轉。受、想、行、識亦復如是。<a class='ref t' id='t0041c24' href='#t0041c24'>T 0041c24</a>諸比丘！色為常耶？為非常耶？」</p>
<p>答曰：「無常。<a class='ref t' id='t0041c25' href='#t0041c25'>T 0041c25</a>世尊！」</p>
<p>復問：「若無常者，是苦耶？」</p>
<p>答曰：「是苦。世<a class='ref t' id='t0041c26' href='#t0041c26'>T 0041c26</a>尊！」</p>
<p>「如是，比丘！若無常者是苦，是苦有故，是<a class='ref t' id='t0041c27' href='#t0041c27'>T 0041c27</a>事起、繫著、見我，令眾生無明所蓋，愛繫其<a class='ref t' id='t0041c28' href='#t0041c28'>T 0041c28</a>頭，長道驅馳，生死輪迴，生死流轉。受、想、行、<a class='ref t' id='t0041c29' href='#t0041c29'>T 0041c29</a>識亦復如是。是故，諸比丘！諸所有色，若過<a class='ref t' id='t0042a01' href='#t0042a01'>T 0042a01</a>去、若未來、若現在，若內、若外、若麤、若細，若好、<a class='ref t' id='t0042a02' href='#t0042a02'>T 0042a02</a>若醜，若遠、若近，彼一切非我、非異我、不相<a class='ref t' id='t0042a03' href='#t0042a03'>T 0042a03</a>在，是名正慧。受、想、行、識亦復如是。</p>
<p>「如是見、<a class='ref t' id='t0042a04' href='#t0042a04'>T 0042a04</a>聞、覺、識，求得隨憶、隨覺、隨觀，彼一切非我、<a class='ref t' id='t0042a05' href='#t0042a05'>T 0042a05</a>非異我、不相在，是名正慧。</p>
<p>「若有見言有<a class='ref t' id='t0042a06' href='#t0042a06'>T 0042a06</a>我、有世間、有此世、常、恒、不變易法，彼一切<a class='ref t' id='t0042a07' href='#t0042a07'>T 0042a07</a>非我、非異我、不相在，是名正慧。</p>
<p>「若復有<a class='ref t' id='t0042a08' href='#t0042a08'>T 0042a08</a>見非此我、非此我所、非當來我、非當來我<a class='ref t' id='t0042a09' href='#t0042a09'>T 0042a09</a>所，彼一切非我、非異我、不相在，是名正慧。</p>
<p><a class='ref t' id='t0042a10' href='#t0042a10'>T 0042a10</a>「若多聞聖弟子於此六見處觀察非我、非<a class='ref t' id='t0042a11' href='#t0042a11'>T 0042a11</a>我所，如是觀者，於佛所狐疑斷，於法、於僧<a class='ref t' id='t0042a12' href='#t0042a12'>T 0042a12</a>狐疑斷。是名，比丘！多聞聖弟子不復堪任<a class='ref t' id='t0042a13' href='#t0042a13'>T 0042a13</a>作身、口、意業，趣三惡道；正使放逸，聖弟子<a class='ref t' id='t0042a14' href='#t0042a14'>T 0042a14</a>決定向三菩提，七有天人往來，作苦邊。」</p>
<p>佛<a class='ref t' id='t0042a15' href='#t0042a15'>T 0042a15</a>說此經已，諸比丘聞佛所說，歡喜奉行。</p>
<a class='ref t' id='t0042a16' href='#t0042a16'>T 0042a16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
