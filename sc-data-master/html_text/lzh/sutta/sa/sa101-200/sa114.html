<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa114' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 114</span><span class='mirror-right'>（一一四） 知苦</span></h1>
</header>
<p>如是我聞：</p>
<p>一時，佛住摩拘羅山，侍者<a class='ref t' id='t0038a29' href='#t0038a29'>T 0038a29</a>比丘名曰羅陀。</p>
<p>時，有眾多外道出家至尊<a class='ref t' id='t0038b01' href='#t0038b01'>T 0038b01</a>者羅陀所，共相問訊已，退坐一面，問羅陀<a class='ref t' id='t0038b02' href='#t0038b02'>T 0038b02</a>言：「汝為何等故，於沙門瞿曇所出家修<a class='ref t' id='t0038b03' href='#t0038b03'>T 0038b03</a>梵行？」</p>
<p>羅陀答言：「我為知苦故，於世尊所<a class='ref t' id='t0038b04' href='#t0038b04'>T 0038b04</a>出家修梵行。」</p>
<p>時，諸外道聞羅陀所說，心不<a class='ref t' id='t0038b05' href='#t0038b05'>T 0038b05</a>喜，從坐起，呵罵而去。</p>
<p>爾時，羅陀晡時從<a class='ref t' id='t0038b06' href='#t0038b06'>T 0038b06</a>禪覺，往詣佛所，稽首佛足，退坐一面。以<a class='ref t' id='t0038b07' href='#t0038b07'>T 0038b07</a>其上事具白佛言：「世尊！我向所說，得無毀<a class='ref t' id='t0038b08' href='#t0038b08'>T 0038b08</a>謗世尊耶？將不令他難問詰責墮負處耶？<a class='ref t' id='t0038b09' href='#t0038b09'>T 0038b09</a>不如說說、非如法說、非法次法說耶？」</p>
<p>佛告<a class='ref t' id='t0038b10' href='#t0038b10'>T 0038b10</a>羅陀：「汝真實說，不毀如來，不令他人難問<a class='ref t' id='t0038b11' href='#t0038b11'>T 0038b11</a>詰責墮負處也，是如說說、如法說、法次法<a class='ref t' id='t0038b12' href='#t0038b12'>T 0038b12</a>說。所以者何？色是苦，為知彼苦故，於如<a class='ref t' id='t0038b13' href='#t0038b13'>T 0038b13</a>來所出家修梵行；受、想、行、識是苦，為知彼<a class='ref t' id='t0038b14' href='#t0038b14'>T 0038b14</a>苦故，於如來所出家修梵行。」</p>
<p>佛說此經<a class='ref t' id='t0038b15' href='#t0038b15'>T 0038b15</a>已，羅陀比丘聞佛所說，歡喜奉行。</p>
<a class='ref t' id='t0038b16' href='#t0038b16'>T 0038b16</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
