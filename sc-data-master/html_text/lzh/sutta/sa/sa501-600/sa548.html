<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa548' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 548</span><span class='mirror-right'>（五四八） 摩偷羅</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0142a19' href='#t0142a19'>T 0142a19</a>孤獨園。尊者摩訶迦旃延在稠林中住。</p>
<p>時，<a class='ref t' id='t0142a20' href='#t0142a20'>T 0142a20</a>摩偷羅國王是西方王子，詣尊者摩訶迦<a class='ref t' id='t0142a21' href='#t0142a21'>T 0142a21</a>旃延所，禮摩訶迦旃延足，退坐一面，問尊<a class='ref t' id='t0142a22' href='#t0142a22'>T 0142a22</a>者摩訶迦旃延：「婆羅門自言：『我第一，他人卑<a class='ref t' id='t0142a23' href='#t0142a23'>T 0142a23</a>劣，我白，餘人黑，婆羅門清淨，非非婆羅門；是<a class='ref t' id='t0142a24' href='#t0142a24'>T 0142a24</a>婆羅門子從口生，婆羅門所化，是婆羅門所<a class='ref t' id='t0142a25' href='#t0142a25'>T 0142a25</a>有。』尊者摩訶迦旃延！此義云何？」</p>
<p>尊者摩訶迦<a class='ref t' id='t0142a26' href='#t0142a26'>T 0142a26</a>旃延語摩偷羅王言：「大王！此是世間言說<a class='ref t' id='t0142a27' href='#t0142a27'>T 0142a27</a>耳。世間言說言：『婆羅門第一，餘人卑劣，婆羅<a class='ref t' id='t0142a28' href='#t0142a28'>T 0142a28</a>門白，餘人黑，婆羅門清淨，非非婆羅門。婆<a class='ref t' id='t0142b01' href='#t0142b01'>T 0142b01</a>羅門從婆羅門生，生從口生，婆羅門所化，<a class='ref t' id='t0142b02' href='#t0142b02'>T 0142b02</a>是婆羅門所有。』大王當知，業真實者，是依<a class='ref t' id='t0142b03' href='#t0142b03'>T 0142b03</a>業者。」</p>
<p>王語尊者摩訶迦旃延：「此則略說，我<a class='ref t' id='t0142b04' href='#t0142b04'>T 0142b04</a>所不解，願重分別。」</p>
<p>尊者摩訶迦旃延言：「今<a class='ref t' id='t0142b05' href='#t0142b05'>T 0142b05</a>當問汝，隨問答我。」即問言：「大王！汝為婆<a class='ref t' id='t0142b06' href='#t0142b06'>T 0142b06</a>羅門王，於自國土，諸婆羅門、剎利、居士、長者，<a class='ref t' id='t0142b07' href='#t0142b07'>T 0142b07</a>此四種人悉皆召來，以財以力使其侍<a class='ref t' id='t0142b08' href='#t0142b08'>T 0142b08</a>衛，先起後臥，及諸使令，悉如意不？」</p>
<p>答言：「如<a class='ref t' id='t0142b09' href='#t0142b09'>T 0142b09</a>意。」</p>
<p>復問：「大王！剎利為王、居士為王、長者<a class='ref t' id='t0142b10' href='#t0142b10'>T 0142b10</a>為王，於自國土所有四姓悉皆召來，以財<a class='ref t' id='t0142b11' href='#t0142b11'>T 0142b11</a>以力令其侍衛，先起後臥，及諸使令，皆<a class='ref t' id='t0142b12' href='#t0142b12'>T 0142b12</a>如意不？」</p>
<p>答言：「如意。」</p>
<p>復問：「大王！如是四姓<a class='ref t' id='t0142b13' href='#t0142b13'>T 0142b13</a>悉皆平等，有何差別？當知，大王！四種姓者，<a class='ref t' id='t0142b14' href='#t0142b14'>T 0142b14</a>皆悉平等，無有勝如差別之異。」</p>
<p>摩偷羅王<a class='ref t' id='t0142b15' href='#t0142b15'>T 0142b15</a>白尊者摩訶迦旃延：「實爾，尊者！四姓皆等，<a class='ref t' id='t0142b16' href='#t0142b16'>T 0142b16</a>無有種種勝如差別。」</p>
<p>「是故，大王！當知四姓，<a class='ref t' id='t0142b17' href='#t0142b17'>T 0142b17</a>世間言說為差別耳，乃至依業，真實無<a class='ref t' id='t0142b18' href='#t0142b18'>T 0142b18</a>差別也。復次，大王！此國土中有婆羅門，有<a class='ref t' id='t0142b19' href='#t0142b19'>T 0142b19</a>偷盜者，當如之何？」</p>
<p>王白尊者摩訶迦旃延：<a class='ref t' id='t0142b20' href='#t0142b20'>T 0142b20</a>「婆羅門中有偷盜者，或鞭、或縛，或驅出國，<a class='ref t' id='t0142b21' href='#t0142b21'>T 0142b21</a>或罰其金，或截手足耳鼻，罪重則殺，及其<a class='ref t' id='t0142b22' href='#t0142b22'>T 0142b22</a>盜者。然婆羅門，則名為賊。」</p>
<p>復問：「大王！若<a class='ref t' id='t0142b23' href='#t0142b23'>T 0142b23</a>剎利、居士、長者中有偷盜者，當復如何？」</p>
<p>王<a class='ref t' id='t0142b24' href='#t0142b24'>T 0142b24</a>白尊者摩訶迦旃延：「亦鞭、亦縛，亦驅出國，亦<a class='ref t' id='t0142b25' href='#t0142b25'>T 0142b25</a>罰其金，亦復斷截手足耳鼻，罪重則殺。」</p>
<p><a class='ref t' id='t0142b26' href='#t0142b26'>T 0142b26</a>「如是，大王！豈非四姓悉平等耶？為有種<a class='ref t' id='t0142b27' href='#t0142b27'>T 0142b27</a>種差別異不？」</p>
<p>王白尊者摩訶迦旃延：「如是<a class='ref t' id='t0142b28' href='#t0142b28'>T 0142b28</a>義者，實無種種勝如差別。」</p>
<p>尊者摩訶迦旃<a class='ref t' id='t0142c01' href='#t0142c01'>T 0142c01</a>延復語王言：「當知，大王！四種姓者，世間言<a class='ref t' id='t0142c02' href='#t0142c02'>T 0142c02</a>說言：『婆羅門第一，餘悉卑劣，婆羅門白，餘人<a class='ref t' id='t0142c03' href='#t0142c03'>T 0142c03</a>悉黑，婆羅門清淨，非非婆羅門。』當依業<a class='ref t' id='t0142c04' href='#t0142c04'>T 0142c04</a>真實、業依耶？」</p>
<p>復問：「大王！婆羅門殺生、偷<a class='ref t' id='t0142c05' href='#t0142c05'>T 0142c05</a>盜、邪婬、妄言、惡口、兩舌、綺語、貪、恚、邪見，作十<a class='ref t' id='t0142c06' href='#t0142c06'>T 0142c06</a>不善業跡已，為生惡趣耶？善趣耶？於阿<a class='ref t' id='t0142c07' href='#t0142c07'>T 0142c07</a>羅呵所為何所聞？」</p>
<p>王白尊者摩訶迦旃延：<a class='ref t' id='t0142c08' href='#t0142c08'>T 0142c08</a>「婆羅門作十不善業跡，當墮惡趣，阿羅呵<a class='ref t' id='t0142c09' href='#t0142c09'>T 0142c09</a>所，作如是聞。剎利、居士、長者亦如是說。」</p>
<p>復<a class='ref t' id='t0142c10' href='#t0142c10'>T 0142c10</a>問：「大王！若婆羅門行十善業跡，離殺生，<a class='ref t' id='t0142c11' href='#t0142c11'>T 0142c11</a>乃至正見，當生何所？為善趣耶？為惡趣<a class='ref t' id='t0142c12' href='#t0142c12'>T 0142c12</a>耶？於阿羅呵所，為何所聞？」</p>
<p>王白尊者摩訶<a class='ref t' id='t0142c13' href='#t0142c13'>T 0142c13</a>迦旃延：「若婆羅門行十善業跡者，當生<a class='ref t' id='t0142c14' href='#t0142c14'>T 0142c14</a>善趣，阿羅呵所，作如是、聞如是，剎利、居士、<a class='ref t' id='t0142c15' href='#t0142c15'>T 0142c15</a>長者亦如是說。」</p>
<p>復問：「云何？大王！如是<a class='ref t' id='t0142c16' href='#t0142c16'>T 0142c16</a>四姓，為平等不？為有種種勝如差別？」</p>
<p><a class='ref t' id='t0142c17' href='#t0142c17'>T 0142c17</a>王白尊者摩訶迦旃延：「如是義者，則為平<a class='ref t' id='t0142c18' href='#t0142c18'>T 0142c18</a>等，無有種種勝如差別。」</p>
<p>「是故，大王當知，四<a class='ref t' id='t0142c19' href='#t0142c19'>T 0142c19</a>姓悉平等耳，無有種種勝如差別。世間言<a class='ref t' id='t0142c20' href='#t0142c20'>T 0142c20</a>說故有：『婆羅門第一，婆羅門白，餘者悉<a class='ref t' id='t0142c21' href='#t0142c21'>T 0142c21</a>黑，婆羅門清淨，非非婆羅門；婆羅門生，生<a class='ref t' id='t0142c22' href='#t0142c22'>T 0142c22</a>從口生，婆羅門作，婆羅門化，婆羅門所有。』<a class='ref t' id='t0142c23' href='#t0142c23'>T 0142c23</a>當知業真實、業依。」</p>
<p>王白尊者摩訶迦旃延：「實<a class='ref t' id='t0142c24' href='#t0142c24'>T 0142c24</a>如所說，皆是世間言說，故有：『婆羅門勝，餘<a class='ref t' id='t0142c25' href='#t0142c25'>T 0142c25</a>者卑劣，婆羅門白，餘者悉黑，婆羅門清淨，<a class='ref t' id='t0142c26' href='#t0142c26'>T 0142c26</a>非非婆羅門；婆羅門生，生從口生，婆羅門<a class='ref t' id='t0142c27' href='#t0142c27'>T 0142c27</a>化，婆羅門所有。』皆是業真實、依於業。」</p>
<p>爾時，摩<a class='ref t' id='t0142c28' href='#t0142c28'>T 0142c28</a>偷羅王聞尊者摩訶迦旃延所說，歡喜隨喜，<a class='ref t' id='t0143a01' href='#t0143a01'>T 0143a01</a>作禮而去。</p>
<a class='ref t' id='t0143a02' href='#t0143a02'>T 0143a02</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
