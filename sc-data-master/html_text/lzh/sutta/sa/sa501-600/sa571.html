<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa571' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 571</span><span class='mirror-right'>（五七一） 摩訶迦</span></h1>
</header>
<p>如是我聞：</p>
<p>一時，佛住菴羅聚落菴羅<a class='ref t' id='t0151b13' href='#t0151b13'>T 0151b13</a>林中，與眾多上座比丘俱。</p>
<p>時，有質多羅長<a class='ref t' id='t0151b14' href='#t0151b14'>T 0151b14</a>者詣諸上座所，稽首禮足，退坐一面，白諸<a class='ref t' id='t0151b15' href='#t0151b15'>T 0151b15</a>上座比丘言：「唯願諸尊於牛牧中受我請<a class='ref t' id='t0151b16' href='#t0151b16'>T 0151b16</a>食。」</p>
<p>時，諸上座默然受請。</p>
<p>質多羅長者知諸<a class='ref t' id='t0151b17' href='#t0151b17'>T 0151b17</a>上座默然受請已，<span class='corr' title='[既→即] cf.【麗】'>即</span>自還家。星夜備具種<a class='ref t' id='t0151b18' href='#t0151b18'>T 0151b18</a>種飲食，晨朝敷座，遣使白諸上座：「時到。」</p>
<p>諸<a class='ref t' id='t0151b19' href='#t0151b19'>T 0151b19</a>上座著衣持鉢，至牛牧中質多羅長者舍，<a class='ref t' id='t0151b20' href='#t0151b20'>T 0151b20</a>就座而坐。</p>
<p>時，質多羅長者自手供養種種飲<a class='ref t' id='t0151b21' href='#t0151b21'>T 0151b21</a>食。食已，洗鉢、澡漱畢，質多羅長者敷一卑<a class='ref t' id='t0151b22' href='#t0151b22'>T 0151b22</a>床，於上座前坐聽法。</p>
<p>時，諸上座為長者說<a class='ref t' id='t0151b23' href='#t0151b23'>T 0151b23</a>種種法，示、教、照、喜；示、教、照、喜已，從座起去，<a class='ref t' id='t0151b24' href='#t0151b24'>T 0151b24</a>質多羅長者亦隨後去。</p>
<p>諸上座食諸酥酪<a class='ref t' id='t0151b25' href='#t0151b25'>T 0151b25</a>蜜飽滿，於春後月熱時，行路悶極。</p>
<p>爾時，有<a class='ref t' id='t0151b26' href='#t0151b26'>T 0151b26</a>一下座比丘名摩訶迦，白諸上座：「今日大<a class='ref t' id='t0151b27' href='#t0151b27'>T 0151b27</a>熱，我欲起雲雨微風，可爾不？」</p>
<p>諸上座答言：<a class='ref t' id='t0151b28' href='#t0151b28'>T 0151b28</a>「汝能爾者，佳。」</p>
<p>時，摩訶迦即入三昧，如其正<a class='ref t' id='t0151b29' href='#t0151b29'>T 0151b29</a>受。應時雲起，細雨微下，涼風亹亹從四<a class='ref t' id='t0151c01' href='#t0151c01'>T 0151c01</a>方來，至精舍門，尊者摩訶迦語諸上座言：<a class='ref t' id='t0151c02' href='#t0151c02'>T 0151c02</a>「所作可止？」</p>
<p>答言：「可止。」</p>
<p>時，尊者摩訶迦即止<a class='ref t' id='t0151c03' href='#t0151c03'>T 0151c03</a>神通，還於自房。</p>
<p>時，質多羅長者作是念：「最<a class='ref t' id='t0151c04' href='#t0151c04'>T 0151c04</a>下座比丘而能有此大神通力，況復中座及<a class='ref t' id='t0151c05' href='#t0151c05'>T 0151c05</a>與上座。」即禮諸上座比丘足，隨摩<span class='corr' title='[迦訶→訶迦]'>訶迦</span>比<a class='ref t' id='t0151c06' href='#t0151c06'>T 0151c06</a>丘至所住房，禮尊者摩訶迦足，退坐一面，<a class='ref t' id='t0151c07' href='#t0151c07'>T 0151c07</a>白言：「尊者！我欲得見尊者過人法神足現<a class='ref t' id='t0151c08' href='#t0151c08'>T 0151c08</a>化。」</p>
<p>尊者摩訶迦言：「長者！勿見恐怖。」</p>
<p>如是三<a class='ref t' id='t0151c09' href='#t0151c09'>T 0151c09</a>請，亦三不許。長者由復重請願見尊者神<a class='ref t' id='t0151c10' href='#t0151c10'>T 0151c10</a>通變化。</p>
<p>尊者摩訶迦語長者言：「汝且出外，<a class='ref t' id='t0151c11' href='#t0151c11'>T 0151c11</a>取乾草木積聚已，以一張<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>覆上。」</p>
<p>質多羅<a class='ref t' id='t0151c12' href='#t0151c12'>T 0151c12</a>長者即如其教，出外聚薪成<span class='t-gaiji'>［卄／積］<!--gaiji,,1[卄／積],2&#x27090;,3--></span>，來白尊者<a class='ref t' id='t0151c13' href='#t0151c13'>T 0151c13</a>摩訶迦：「薪<span class='t-gaiji'>［卄／積］<!--gaiji,,1[卄／積],2&#x27090;,3--></span>已成，以<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>覆上。」</p>
<p>時，尊者摩<a class='ref t' id='t0151c14' href='#t0151c14'>T 0151c14</a>訶迦即入火光三昧，於戶鉤孔中出火焰<a class='ref t' id='t0151c15' href='#t0151c15'>T 0151c15</a>光，燒其積薪都盡，唯白<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>不然，語長者<a class='ref t' id='t0151c16' href='#t0151c16'>T 0151c16</a>言：「汝今見不？」</p>
<p>答言：「已見。尊者！實為奇特。」</p>
<p>尊<a class='ref t' id='t0151c17' href='#t0151c17'>T 0151c17</a>者摩訶迦語長者言：「當知此者皆以不放<a class='ref t' id='t0151c18' href='#t0151c18'>T 0151c18</a>逸為本，不放逸集、不放逸生、不放逸轉，不<a class='ref t' id='t0151c19' href='#t0151c19'>T 0151c19</a>放逸故得阿耨多羅三藐三菩提。是故，長者！<a class='ref t' id='t0151c20' href='#t0151c20'>T 0151c20</a>此及餘功德，一切皆以不放逸為本，不放<a class='ref t' id='t0151c21' href='#t0151c21'>T 0151c21</a>逸集、不放逸生、不放逸轉，不放逸故得阿<a class='ref t' id='t0151c22' href='#t0151c22'>T 0151c22</a>耨多羅三藐三菩提，及餘道品法。」</p>
<p>質多羅長<a class='ref t' id='t0151c23' href='#t0151c23'>T 0151c23</a>者白尊者摩訶迦：「願常住此林中，我當盡<a class='ref t' id='t0151c24' href='#t0151c24'>T 0151c24</a>壽衣、被、飲食、隨病湯藥。」</p>
<p>尊者摩訶迦有行<a class='ref t' id='t0151c25' href='#t0151c25'>T 0151c25</a>因緣故，不受其請。</p>
<p>質多羅長者聞說法已，<a class='ref t' id='t0151c26' href='#t0151c26'>T 0151c26</a>歡喜隨喜，即從座起，作禮而去。</p>
<p><a class='ref t' id='t0151c27' href='#t0151c27'>T 0151c27</a>尊者摩訶迦不欲令供養利障罪故，即從<a class='ref t' id='t0151c28' href='#t0151c28'>T 0151c28</a>座起去，遂不復還。</p>
<a class='ref t' id='t0151c29' href='#t0151c29'>T 0151c29</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
