<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa570' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 570</span><span class='mirror-right'>（五七〇） 黎犀達多</span></h1>
</header>
<p>如是我聞：</p>
<p>一時，佛住菴羅聚落菴羅<a class='ref t' id='t0151a10' href='#t0151a10'>T 0151a10</a>林中，與眾多上座比丘俱。</p>
<p>時，質多羅長者<a class='ref t' id='t0151a11' href='#t0151a11'>T 0151a11</a>詣諸上座所，稽首禮足，退坐一面，白諸上<a class='ref t' id='t0151a12' href='#t0151a12'>T 0151a12</a>座言：「諸世間所見，或說有我，或說眾生，<a class='ref t' id='t0151a13' href='#t0151a13'>T 0151a13</a>或說壽命，或說世間吉凶。云何？尊者！此諸<a class='ref t' id='t0151a14' href='#t0151a14'>T 0151a14</a>異見，何本、何集、何生、何轉？」</p>
<p>時，諸上座默然<a class='ref t' id='t0151a15' href='#t0151a15'>T 0151a15</a>不答。如是三問，亦三默然。</p>
<p>時，有一下座<a class='ref t' id='t0151a16' href='#t0151a16'>T 0151a16</a>比丘名梨犀達多，白諸上座言：「我欲答<a class='ref t' id='t0151a17' href='#t0151a17'>T 0151a17</a>彼長者所問。」</p>
<p>諸上座言：「善能答者答。」</p>
<p>時，長<a class='ref t' id='t0151a18' href='#t0151a18'>T 0151a18</a>者即問梨犀達多：「尊者！凡世間所見，何本、<a class='ref t' id='t0151a19' href='#t0151a19'>T 0151a19</a>何集、何生、何轉？」</p>
<p>尊者梨犀達多答言：「長者！<a class='ref t' id='t0151a20' href='#t0151a20'>T 0151a20</a>凡世間所見，或言有我，或說眾生，或說<a class='ref t' id='t0151a21' href='#t0151a21'>T 0151a21</a>壽命，或說世間吉凶，斯等諸見，一切皆以<a class='ref t' id='t0151a22' href='#t0151a22'>T 0151a22</a>身見為本，身見集、身見生、身見轉。」</p>
<p>復問：「尊<a class='ref t' id='t0151a23' href='#t0151a23'>T 0151a23</a>者！云何為身見？」</p>
<p>答言：「長者！愚癡無聞凡夫<a class='ref t' id='t0151a24' href='#t0151a24'>T 0151a24</a>見色是我、色異我、色中我、我中色，受、想、行、<a class='ref t' id='t0151a25' href='#t0151a25'>T 0151a25</a>識見是我、識異我、我中識、識中我。長者！是<a class='ref t' id='t0151a26' href='#t0151a26'>T 0151a26</a>名身見。」</p>
<p>復問：「尊者！云何得無此身見？」</p>
<p>答言：<a class='ref t' id='t0151a27' href='#t0151a27'>T 0151a27</a>「長者！謂多聞聖弟子不見色是我，不見<a class='ref t' id='t0151a28' href='#t0151a28'>T 0151a28</a>色異我，不見我中色、色中我；不見受、想、行、<a class='ref t' id='t0151a29' href='#t0151a29'>T 0151a29</a>識是我，不見識異我，不見我中識、識中我，<a class='ref t' id='t0151b01' href='#t0151b01'>T 0151b01</a>是名得無身見。」</p>
<p>復問：「尊者！其父何名？於<a class='ref t' id='t0151b02' href='#t0151b02'>T 0151b02</a>何所生？」</p>
<p>答言：「長者！我生於後方長者家。」</p>
<p><a class='ref t' id='t0151b03' href='#t0151b03'>T 0151b03</a>質多羅長者語尊者梨犀達多：「我及尊者二<a class='ref t' id='t0151b04' href='#t0151b04'>T 0151b04</a>父本是善知識。」</p>
<p>梨犀達多答言：「如是，長者！」</p>
<p><a class='ref t' id='t0151b05' href='#t0151b05'>T 0151b05</a>質多羅長者語梨犀達多言：「尊者若能住此<a class='ref t' id='t0151b06' href='#t0151b06'>T 0151b06</a>菴羅林中，我盡形壽供養衣服、飲食、隨病<a class='ref t' id='t0151b07' href='#t0151b07'>T 0151b07</a>湯藥，尊者梨犀達多默然受請。」</p>
<p>時，尊者梨<a class='ref t' id='t0151b08' href='#t0151b08'>T 0151b08</a>犀達多受質多羅長者請，供養障礙故，久<a class='ref t' id='t0151b09' href='#t0151b09'>T 0151b09</a>不詣世尊所。</p>
<p>時，諸上座比丘為質多羅長<a class='ref t' id='t0151b10' href='#t0151b10'>T 0151b10</a>者種種說法，示、教、照、喜；示、教、照、喜已，質多羅<a class='ref t' id='t0151b11' href='#t0151b11'>T 0151b11</a>長者歡喜隨喜，作禮而去。</p>
<a class='ref t' id='t0151b12' href='#t0151b12'>T 0151b12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
