<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa572' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 572</span><span class='mirror-right'>（五七二） 繫</span></h1>
</header>
<p>如是我聞：</p>
<p>一時，佛住菴羅林中，與眾<a class='ref t' id='t0152a01' href='#t0152a01'>T 0152a01</a>多上座比丘俱。</p>
<p>爾時，眾多上座比丘集於<a class='ref t' id='t0152a02' href='#t0152a02'>T 0152a02</a>食堂，作如是論議：「諸尊！於意云何？謂眼繫<a class='ref t' id='t0152a03' href='#t0152a03'>T 0152a03</a>色耶？色繫眼耶？如是耳聲、鼻香、舌味、身觸、<a class='ref t' id='t0152a04' href='#t0152a04'>T 0152a04</a>意法，為意繫法耶？法繫意耶？」</p>
<p>時，質多羅長<a class='ref t' id='t0152a05' href='#t0152a05'>T 0152a05</a>者行有所營，便過精舍，見諸上座比丘集<a class='ref t' id='t0152a06' href='#t0152a06'>T 0152a06</a>於食堂，即便前禮諸上座足，禮足已，問言：<a class='ref t' id='t0152a07' href='#t0152a07'>T 0152a07</a>「尊者集於食堂，論說何法？」</p>
<p>諸上座答言：「長<a class='ref t' id='t0152a08' href='#t0152a08'>T 0152a08</a>者！我等今日集此食堂，作如此論：『為眼繫<a class='ref t' id='t0152a09' href='#t0152a09'>T 0152a09</a>色耶？色繫眼耶？如是耳聲、鼻香、舌味、身觸、<a class='ref t' id='t0152a10' href='#t0152a10'>T 0152a10</a>意法，為意繫法耶？為法繫意耶？』」</p>
<p>長者問<a class='ref t' id='t0152a11' href='#t0152a11'>T 0152a11</a>言：「諸尊者於此義云何記說？」</p>
<p>諸上座言：「於<a class='ref t' id='t0152a12' href='#t0152a12'>T 0152a12</a>長者意云何？」</p>
<p>長者答諸上座言：「如我意，<a class='ref t' id='t0152a13' href='#t0152a13'>T 0152a13</a>謂非眼繫色，非色繫眼，乃至非意繫法，<a class='ref t' id='t0152a14' href='#t0152a14'>T 0152a14</a>非法繫意，然中間有欲貪者，隨彼繫也。<a class='ref t' id='t0152a15' href='#t0152a15'>T 0152a15</a>譬如二牛，一黑一白，駕以軛鞅。有人問言：<a class='ref t' id='t0152a16' href='#t0152a16'>T 0152a16</a>『為黑牛繫白牛？為白牛繫黑牛？』為等問<a class='ref t' id='t0152a17' href='#t0152a17'>T 0152a17</a>不？」</p>
<p>答言：「長者！非等問也。所以者何？非黑<a class='ref t' id='t0152a18' href='#t0152a18'>T 0152a18</a>牛繫白牛，亦非白牛繫黑牛，然彼軛鞅是<a class='ref t' id='t0152a19' href='#t0152a19'>T 0152a19</a>其繫也。」</p>
<p>「如是，尊者！非眼繫色，非色繫眼，乃<a class='ref t' id='t0152a20' href='#t0152a20'>T 0152a20</a>至非意繫法，非法繫意，然其中間，欲貪<a class='ref t' id='t0152a21' href='#t0152a21'>T 0152a21</a>是其繫也。」</p>
<p>時，質多羅長者聞諸上座所說，歡<a class='ref t' id='t0152a22' href='#t0152a22'>T 0152a22</a>喜隨喜，作禮而去。</p>
<a class='ref t' id='t0152a23' href='#t0152a23'>T 0152a23</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
