<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa540' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 540</span><span class='mirror-right'>（五四〇） 所患</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0140b27' href='#t0140b27'>T 0140b27</a>獨園。爾時，尊者阿那律在舍衛國松林精<a class='ref t' id='t0140b28' href='#t0140b28'>T 0140b28</a>舍，身遭病苦。</p>
<p>時，有眾多比丘詣尊者阿那<a class='ref t' id='t0140b29' href='#t0140b29'>T 0140b29</a>律所，問訊慰勞已，於一面住，語尊者阿那<a class='ref t' id='t0140c01' href='#t0140c01'>T 0140c01</a>律言：「尊者阿那律！所患增損可安忍不？病<a class='ref t' id='t0140c02' href='#t0140c02'>T 0140c02</a>勢漸損不轉增耶？」</p>
<p>尊者阿那律言：「我病不<a class='ref t' id='t0140c03' href='#t0140c03'>T 0140c03</a>安，難可安忍，身諸苦痛，轉增無損。」即說<a class='ref t' id='t0140c04' href='#t0140c04'>T 0140c04</a>三種譬，如上叉摩經說。</p>
<p>「然我身已遭此苦<a class='ref t' id='t0140c05' href='#t0140c05'>T 0140c05</a>痛，且當安忍，正念正知。」</p>
<p>諸比丘問尊者阿<a class='ref t' id='t0140c06' href='#t0140c06'>T 0140c06</a>那律：「心住何所，而能安忍如是大苦，正念<a class='ref t' id='t0140c07' href='#t0140c07'>T 0140c07</a>正知？」</p>
<p>尊者阿那律語諸比丘言：「住四念處，<a class='ref t' id='t0140c08' href='#t0140c08'>T 0140c08</a>我於所起身諸苦痛能自安忍，正念正知。何<a class='ref t' id='t0140c09' href='#t0140c09'>T 0140c09</a>等為四念處？謂內身身觀念處，乃至受、心、法<a class='ref t' id='t0140c10' href='#t0140c10'>T 0140c10</a>觀念處，是名住於四念處，身諸苦痛能自安<a class='ref t' id='t0140c11' href='#t0140c11'>T 0140c11</a>忍，正念正知。」</p>
<p>時，諸正士共論議已，歡喜隨<a class='ref t' id='t0140c12' href='#t0140c12'>T 0140c12</a>喜，各從座起而去。</p>
<a class='ref t' id='t0140c13' href='#t0140c13'>T 0140c13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
