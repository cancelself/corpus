<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa509' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 509</span><span class='mirror-right'>（五〇九） 屠牛者</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0135b13' href='#t0135b13'>T 0135b13</a>竹園。爾時，尊者大目犍連與尊者勒叉那在<a class='ref t' id='t0135b14' href='#t0135b14'>T 0135b14</a>耆闍崛山。</p>
<p>尊者勒叉那於晨朝時詣尊者<a class='ref t' id='t0135b15' href='#t0135b15'>T 0135b15</a>大目犍連所，語尊者大目犍連：「共出耆闍崛<a class='ref t' id='t0135b16' href='#t0135b16'>T 0135b16</a>山，入王舍城乞食。」尊者大目犍連默然而<a class='ref t' id='t0135b17' href='#t0135b17'>T 0135b17</a>許，即共出耆闍崛山，入王舍城乞食。</p>
<p>行至<a class='ref t' id='t0135b18' href='#t0135b18'>T 0135b18</a>一處，尊者大目犍連心有所念，欣然微笑。尊<a class='ref t' id='t0135b19' href='#t0135b19'>T 0135b19</a>者勒叉那見尊者大目犍連微笑，即問言：「尊<a class='ref t' id='t0135b20' href='#t0135b20'>T 0135b20</a>者！若佛及佛聲聞弟子欣然微笑，非無因<a class='ref t' id='t0135b21' href='#t0135b21'>T 0135b21</a>緣，尊者今日何因何緣而發微笑？」</p>
<p>尊者大目<a class='ref t' id='t0135b22' href='#t0135b22'>T 0135b22</a>犍連言：「所問非時，且乞食，還於世尊前，當<a class='ref t' id='t0135b23' href='#t0135b23'>T 0135b23</a>問是事，是應時問。」</p>
<p>尊者大目犍連與尊者<a class='ref t' id='t0135b24' href='#t0135b24'>T 0135b24</a>勒叉那共入城乞食，食已還，洗足，舉衣鉢，<a class='ref t' id='t0135b25' href='#t0135b25'>T 0135b25</a>俱詣佛所，稽首佛足，退坐一面。尊者勒叉<a class='ref t' id='t0135b26' href='#t0135b26'>T 0135b26</a>那問尊者大目犍連：「我今晨朝與汝共入王<a class='ref t' id='t0135b27' href='#t0135b27'>T 0135b27</a>舍城乞食，汝於一處欣然微笑，我即問汝<a class='ref t' id='t0135b28' href='#t0135b28'>T 0135b28</a>何因緣笑，汝答我言所問非時，我今問汝<a class='ref t' id='t0135b29' href='#t0135b29'>T 0135b29</a>何因何緣欣然微笑？」</p>
<p>尊者大目犍連語尊者<a class='ref t' id='t0135c01' href='#t0135c01'>T 0135c01</a>勒叉那：「我於路中見一眾生，筋骨相連，舉<a class='ref t' id='t0135c02' href='#t0135c02'>T 0135c02</a>身不淨，臭穢可厭，烏、鵄、鵰、鷲、野干、餓狗隨而<a class='ref t' id='t0135c03' href='#t0135c03'>T 0135c03</a>擭食，或從脇肋探其內藏而取食之，極大<a class='ref t' id='t0135c04' href='#t0135c04'>T 0135c04</a>苦痛，啼哭號呼。我見是已，心即念言：『如是<a class='ref t' id='t0135c05' href='#t0135c05'>T 0135c05</a>眾生得如是身，而受如是不饒益苦。』」</p>
<p>爾時，<a class='ref t' id='t0135c06' href='#t0135c06'>T 0135c06</a>世尊告諸比丘：「善哉！比丘！我聲聞中住實<a class='ref t' id='t0135c07' href='#t0135c07'>T 0135c07</a>眼、實智、實義、實法，決定通達，見如是眾生。<a class='ref t' id='t0135c08' href='#t0135c08'>T 0135c08</a>我亦見是眾生，而不說者，恐不信故。所以<a class='ref t' id='t0135c09' href='#t0135c09'>T 0135c09</a>者何？如來所說，有不信者，是愚癡人長夜<a class='ref t' id='t0135c10' href='#t0135c10'>T 0135c10</a>當受不饒益苦。諸比丘！是眾生者，過去世<a class='ref t' id='t0135c11' href='#t0135c11'>T 0135c11</a>時，於此王舍城為屠牛弟子，緣屠牛罪<a class='ref t' id='t0135c12' href='#t0135c12'>T 0135c12</a>故，已百千歲墮地獄中受無量苦，彼屠牛<a class='ref t' id='t0135c13' href='#t0135c13'>T 0135c13</a>惡行餘罪緣故，今得此身，續受如是不饒<a class='ref t' id='t0135c14' href='#t0135c14'>T 0135c14</a>益苦。諸比丘！如大目揵連所見，真實不異，<a class='ref t' id='t0135c15' href='#t0135c15'>T 0135c15</a>汝等受持。」</p>
<p>佛說此經已，諸比丘聞佛所說，<a class='ref t' id='t0135c16' href='#t0135c16'>T 0135c16</a>歡喜奉行。</p>
<a class='ref t' id='t0135c17' href='#t0135c17'>T 0135c17</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
