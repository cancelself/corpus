<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa575' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 575</span><span class='mirror-right'>（五七五） 病相</span></h1>
</header>
<p>如是我聞：</p>
<p>一時，佛住菴羅聚落菴羅<a class='ref t' id='t0153a04' href='#t0153a04'>T 0153a04</a>林中，與眾多上座比丘俱。</p>
<p>爾時，質多羅長者<a class='ref t' id='t0153a05' href='#t0153a05'>T 0153a05</a>病苦，諸親圍遶，有眾多諸天來詣長者所，<a class='ref t' id='t0153a06' href='#t0153a06'>T 0153a06</a>語質多羅長者言：「長者！汝當發願得作<a class='ref t' id='t0153a07' href='#t0153a07'>T 0153a07</a>轉輪王。」</p>
<p>質多羅長者語諸天言：「若作轉<a class='ref t' id='t0153a08' href='#t0153a08'>T 0153a08</a>輪王，彼亦無常、苦、空、無我。」</p>
<p>時，長者親屬語<a class='ref t' id='t0153a09' href='#t0153a09'>T 0153a09</a>長者：「汝當繫念。汝當繫念。」</p>
<p>質多羅長者語<a class='ref t' id='t0153a10' href='#t0153a10'>T 0153a10</a>親屬：「何故汝等教我繫念，繫念？」</p>
<p>彼親屬言：<a class='ref t' id='t0153a11' href='#t0153a11'>T 0153a11</a>「汝作是言：『無常、苦、空、無我。』是故教汝繫<a class='ref t' id='t0153a12' href='#t0153a12'>T 0153a12</a>念、繫念也。」</p>
<p>長者語諸親屬：「有諸天人來<a class='ref t' id='t0153a13' href='#t0153a13'>T 0153a13</a>至我所，語我言：『汝當發願得作轉輪聖<a class='ref t' id='t0153a14' href='#t0153a14'>T 0153a14</a>王，隨願得果。』我即答言：『彼轉輪王亦復無<a class='ref t' id='t0153a15' href='#t0153a15'>T 0153a15</a>常、苦、空、非我。』」</p>
<p>彼諸親屬語質多羅長者：「轉<a class='ref t' id='t0153a16' href='#t0153a16'>T 0153a16</a>輪王有何，而彼諸天教汝願求？」</p>
<p>長者答言：<a class='ref t' id='t0153a17' href='#t0153a17'>T 0153a17</a>「轉輪王者以正法治化，是故諸天見如是<a class='ref t' id='t0153a18' href='#t0153a18'>T 0153a18</a>福利故，而來教我為發願求。」</p>
<p>諸親屬言：<a class='ref t' id='t0153a19' href='#t0153a19'>T 0153a19</a>「汝今用心，當如之何？」</p>
<p>長者答言：「諸親屬！我<a class='ref t' id='t0153a20' href='#t0153a20'>T 0153a20</a>今作心，唯不復見胞胎受生，不增丘塜，<a class='ref t' id='t0153a21' href='#t0153a21'>T 0153a21</a>不受血氣，如世尊說，五下分結我不見有，<a class='ref t' id='t0153a22' href='#t0153a22'>T 0153a22</a>我不自見一結不斷，若結不斷，則還生<a class='ref t' id='t0153a23' href='#t0153a23'>T 0153a23</a>此世。」</p>
<p>於是長者即從床起，結加趺坐，正念<a class='ref t' id='t0153a24' href='#t0153a24'>T 0153a24</a>在前，而說偈言：</p>
<a class='ref t' id='t0153a25' href='#t0153a25'>T 0153a25</a>
<blockquote class='gatha'>
<p>「服食積所積，　　廣度於眾難，<a class='ref t' id='t0153a26' href='#t0153a26'>T 0153a26</a><br>
　施上進福田，　　殖斯五種力。<a class='ref t' id='t0153a27' href='#t0153a27'>T 0153a27</a><br>
　以斯義所欲，　　俗人處於家，<a class='ref t' id='t0153a28' href='#t0153a28'>T 0153a28</a><br>
　我悉得此利，　　已免於眾難。<a class='ref t' id='t0153a29' href='#t0153a29'>T 0153a29</a><br>
　世間所聞習，　　遠離眾難事，<a class='ref t' id='t0153b01' href='#t0153b01'>T 0153b01</a><br>
　生樂知稍難，　　隨順等正覺。<a class='ref t' id='t0153b02' href='#t0153b02'>T 0153b02</a><br>
　供養持戒者，　　善修諸梵行，<a class='ref t' id='t0153b03' href='#t0153b03'>T 0153b03</a><br>
　漏盡阿羅漢，　　及聲聞牟尼。<a class='ref t' id='t0153b04' href='#t0153b04'>T 0153b04</a><br>
　如是超越見，　　於上諸勝處，<a class='ref t' id='t0153b05' href='#t0153b05'>T 0153b05</a><br>
　常行士夫施，　　剋終獲大果。<a class='ref t' id='t0153b06' href='#t0153b06'>T 0153b06</a><br>
　習行眾多施，　　施諸良福田，<a class='ref t' id='t0153b07' href='#t0153b07'>T 0153b07</a><br>
　於此世命終，　　化生於天上。<a class='ref t' id='t0153b08' href='#t0153b08'>T 0153b08</a><br>
　五欲具足滿，　　無量心悅樂，<a class='ref t' id='t0153b09' href='#t0153b09'>T 0153b09</a><br>
　獲斯妙果報，　　以無慳悋故。<a class='ref t' id='t0153b10' href='#t0153b10'>T 0153b10</a><br>
　在所處受生，　　未曾不歡喜。」</p>
</blockquote>
<p><a class='ref t' id='t0153b11' href='#t0153b11'>T 0153b11</a>質多羅長者說此偈已，尋即命終，生於不<a class='ref t' id='t0153b12' href='#t0153b12'>T 0153b12</a>煩熱天。</p>
<p>爾時，質多羅天子作是念：「我不應<a class='ref t' id='t0153b13' href='#t0153b13'>T 0153b13</a>停此，當往閻浮提禮拜諸上座比丘。」如<a class='ref t' id='t0153b14' href='#t0153b14'>T 0153b14</a>力士屈伸臂頃，以天神力至菴羅林中，<a class='ref t' id='t0153b15' href='#t0153b15'>T 0153b15</a>放身天光，遍照菴羅林。</p>
<p>時，有異比丘夜起<a class='ref t' id='t0153b16' href='#t0153b16'>T 0153b16</a>出房，露地經行，見勝光明普照樹林。即<a class='ref t' id='t0153b17' href='#t0153b17'>T 0153b17</a>說偈言：</p>
<a class='ref t' id='t0153b18' href='#t0153b18'>T 0153b18</a>
<blockquote class='gatha'>
<p>「是誰妙天色，　　住於虛空中，<a class='ref t' id='t0153b19' href='#t0153b19'>T 0153b19</a><br>
　譬如純金山，　　閻浮檀淨光。」</p>
</blockquote>
<p><a class='ref t' id='t0153b20' href='#t0153b20'>T 0153b20</a>質多羅天子說偈答言：</p>
<a class='ref t' id='t0153b21' href='#t0153b21'>T 0153b21</a>
<blockquote class='gatha'>
<p>「我是天人王，　　瞿曇名稱子，<a class='ref t' id='t0153b22' href='#t0153b22'>T 0153b22</a><br>
　是菴羅林中，　　質多羅長者，<a class='ref t' id='t0153b23' href='#t0153b23'>T 0153b23</a><br>
　以淨戒具足，　　繫念自寂靜，<a class='ref t' id='t0153b24' href='#t0153b24'>T 0153b24</a><br>
　解脫身具足，　　智慧身亦然，<a class='ref t' id='t0153b25' href='#t0153b25'>T 0153b25</a><br>
　我知法故來，　　仁者應當知，<a class='ref t' id='t0153b26' href='#t0153b26'>T 0153b26</a><br>
　當於彼涅槃，　　此法法如是。」</p>
</blockquote>
<p><a class='ref t' id='t0153b27' href='#t0153b27'>T 0153b27</a>質多羅天子說此偈已，即沒不現。</p>
<a class='ref t' id='t0153b28' href='#t0153b28'>T 0153b28</a>
<p class='endsutta'><span class='t-juanname'>雜阿含經卷第二十一</span></p>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
