<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa510' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 510</span><span class='mirror-right'>（五一〇） 屠羊者</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0135c18' href='#t0135c18'>T 0135c18</a>園。尊者大目犍連與尊者勒叉那在耆闍崛<a class='ref t' id='t0135c19' href='#t0135c19'>T 0135c19</a>山中。</p>
<p>尊者勒叉那於晨朝時詣尊者大目<a class='ref t' id='t0135c20' href='#t0135c20'>T 0135c20</a>犍連所，語尊者大目犍連：「共出耆闍崛山，<a class='ref t' id='t0135c21' href='#t0135c21'>T 0135c21</a>入王舍城乞食。」尊者大目犍連默然而許，即<a class='ref t' id='t0135c22' href='#t0135c22'>T 0135c22</a>共出耆闍崛山，入王舍城乞食。</p>
<p>行至一處，<a class='ref t' id='t0135c23' href='#t0135c23'>T 0135c23</a>尊者大目犍連心有所念，欣然微笑。尊者勒<a class='ref t' id='t0135c24' href='#t0135c24'>T 0135c24</a>叉那見尊者大目犍連微笑，即問言：「尊者！若<a class='ref t' id='t0135c25' href='#t0135c25'>T 0135c25</a>佛及佛聲聞弟子欣然微笑，非無因緣，尊<a class='ref t' id='t0135c26' href='#t0135c26'>T 0135c26</a>者今日何因何緣而發微笑？」</p>
<p>尊者大目犍連<a class='ref t' id='t0135c27' href='#t0135c27'>T 0135c27</a>言：「所問非時，且乞食，還於世尊前，當問是<a class='ref t' id='t0135c28' href='#t0135c28'>T 0135c28</a>事，是應時問。」</p>
<p>尊者大目犍連與尊者勒叉<a class='ref t' id='t0135c29' href='#t0135c29'>T 0135c29</a>那共入城乞食已，還洗足，舉衣鉢，俱詣佛<a class='ref t' id='t0136a01' href='#t0136a01'>T 0136a01</a>所，稽首佛足，退坐一面。尊者勒叉那問尊<a class='ref t' id='t0136a02' href='#t0136a02'>T 0136a02</a>者大目犍連：「我今晨朝共入王舍城乞食，<a class='ref t' id='t0136a03' href='#t0136a03'>T 0136a03</a>汝於一處欣然微笑，我即問汝微笑因緣，<a class='ref t' id='t0136a04' href='#t0136a04'>T 0136a04</a>汝答我言所問非時，我今問汝何因何緣<a class='ref t' id='t0136a05' href='#t0136a05'>T 0136a05</a>欣然微笑？」</p>
<p>尊者大目犍連語勒叉那：「我於路<a class='ref t' id='t0136a06' href='#t0136a06'>T 0136a06</a>中見一大<span class='corr' title='[→身]'>身</span>眾生，舉身無皮，純一肉段，乘空<a class='ref t' id='t0136a07' href='#t0136a07'>T 0136a07</a>而行，烏、鵄、鵰、鷲、野干、餓狗隨而擭食，或從脇<a class='ref t' id='t0136a08' href='#t0136a08'>T 0136a08</a>肋探其內藏而取食之，苦痛切迫，啼哭號<a class='ref t' id='t0136a09' href='#t0136a09'>T 0136a09</a>呼。我即思惟：『如是眾生得如是身，乃受如<a class='ref t' id='t0136a10' href='#t0136a10'>T 0136a10</a>是不饒益苦。』」</p>
<p>佛告諸比丘：「善哉！比丘！我聲聞<a class='ref t' id='t0136a11' href='#t0136a11'>T 0136a11</a>中，住實眼、實智、實義、實法，決定通達，見是<a class='ref t' id='t0136a12' href='#t0136a12'>T 0136a12</a>眾生，我亦見是眾生，而不說者，恐不信故。<a class='ref t' id='t0136a13' href='#t0136a13'>T 0136a13</a>所以者何？如來所說，有不信者，是愚癡人<a class='ref t' id='t0136a14' href='#t0136a14'>T 0136a14</a>長夜當受不饒益苦。諸比丘！是眾生者，過<a class='ref t' id='t0136a15' href='#t0136a15'>T 0136a15</a>去世時，於此王舍城為屠羊者，緣斯罪故，<a class='ref t' id='t0136a16' href='#t0136a16'>T 0136a16</a>已百千歲墮地獄中受無量苦，今得此身，<a class='ref t' id='t0136a17' href='#t0136a17'>T 0136a17</a>餘罪緣故，續受斯苦。諸比丘！如大目犍連<a class='ref t' id='t0136a18' href='#t0136a18'>T 0136a18</a>所見，真實無異，汝等受持。」</p>
<p>佛說此經已，諸<a class='ref t' id='t0136a19' href='#t0136a19'>T 0136a19</a>比丘聞佛所說，歡喜奉行。</p>
<a class='ref t' id='t0136a20' href='#t0136a20'>T 0136a20</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
