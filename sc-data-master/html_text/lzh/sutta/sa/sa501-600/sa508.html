<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa508' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 508</span><span class='mirror-right'>（五〇八） 屠牛兒</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0135a09' href='#t0135a09'>T 0135a09</a>園。時，尊者大目犍連與尊者勒叉那比丘<a class='ref t' id='t0135a10' href='#t0135a10'>T 0135a10</a>共在耆闍崛山中。</p>
<p>尊者勒叉那晨朝詣尊者<a class='ref t' id='t0135a11' href='#t0135a11'>T 0135a11</a>大目犍連所，語尊者大目犍連：「共出耆闍崛<a class='ref t' id='t0135a12' href='#t0135a12'>T 0135a12</a>山，入王舍城乞食。」時，尊者大目犍連默然而<a class='ref t' id='t0135a13' href='#t0135a13'>T 0135a13</a>許，即共出耆闍崛山，入王舍城乞食。行至<a class='ref t' id='t0135a14' href='#t0135a14'>T 0135a14</a>一處，尊者大目犍連心有所念，欣然微笑。</p>
<p>尊<a class='ref t' id='t0135a15' href='#t0135a15'>T 0135a15</a>者勒叉那見微笑已，即問尊者大目犍連<a class='ref t' id='t0135a16' href='#t0135a16'>T 0135a16</a>言：「若佛及佛弟子欣然微笑，非無因緣，尊<a class='ref t' id='t0135a17' href='#t0135a17'>T 0135a17</a>者今日何因何緣而發微笑？」</p>
<p>尊者大目犍連<a class='ref t' id='t0135a18' href='#t0135a18'>T 0135a18</a>言：「所問非時，且入王舍城乞食，還於世尊<a class='ref t' id='t0135a19' href='#t0135a19'>T 0135a19</a>前，當問是事，是應時問，當為汝說。」</p>
<p>時，尊<a class='ref t' id='t0135a20' href='#t0135a20'>T 0135a20</a>者大目揵連與尊者勒叉那入王舍城乞<a class='ref t' id='t0135a21' href='#t0135a21'>T 0135a21</a>食而還，洗足，舉衣鉢，俱詣佛所，稽首佛足，<a class='ref t' id='t0135a22' href='#t0135a22'>T 0135a22</a>退坐一面。尊者勒叉那問尊者大目揵連：「我<a class='ref t' id='t0135a23' href='#t0135a23'>T 0135a23</a>今晨朝與汝共出耆闍崛山乞食，汝於一<a class='ref t' id='t0135a24' href='#t0135a24'>T 0135a24</a>處欣然微笑，我即問汝微笑因緣，汝答我<a class='ref t' id='t0135a25' href='#t0135a25'>T 0135a25</a>言所問非時，今復問汝何因何緣欣然微<a class='ref t' id='t0135a26' href='#t0135a26'>T 0135a26</a>笑？」</p>
<p>尊者大目犍連語尊者勒叉那：「我路中<a class='ref t' id='t0135a27' href='#t0135a27'>T 0135a27</a>見一眾生，身如樓閣，啼哭號呼，憂悲苦痛，<a class='ref t' id='t0135a28' href='#t0135a28'>T 0135a28</a>乘虛而行。我見是已，作是思惟：『如是眾生<a class='ref t' id='t0135a29' href='#t0135a29'>T 0135a29</a>受如此身，而有如是憂悲大苦。』故發微<a class='ref t' id='t0135b01' href='#t0135b01'>T 0135b01</a>笑。」</p>
<p>爾時，世尊告諸比丘：「善哉！善哉！我聲聞<a class='ref t' id='t0135b02' href='#t0135b02'>T 0135b02</a>中，住實眼、實智、實義、實法，決定通達，見是<a class='ref t' id='t0135b03' href='#t0135b03'>T 0135b03</a>眾生，我亦見此眾生，而不說者，恐人不信。<a class='ref t' id='t0135b04' href='#t0135b04'>T 0135b04</a>所以者何？如來所說，有不信者，是愚癡人<a class='ref t' id='t0135b05' href='#t0135b05'>T 0135b05</a>長夜受苦。」</p>
<p>佛告諸比丘：「過去世時，彼大身<a class='ref t' id='t0135b06' href='#t0135b06'>T 0135b06</a>眾生在此王舍城，為屠牛兒，以屠牛因緣<a class='ref t' id='t0135b07' href='#t0135b07'>T 0135b07</a>故，於百千歲墮地獄中，從地獄出，有屠<a class='ref t' id='t0135b08' href='#t0135b08'>T 0135b08</a>牛餘罪，得如是身，常受如是憂悲惱苦。<a class='ref t' id='t0135b09' href='#t0135b09'>T 0135b09</a>如是，諸比丘！如尊者大目犍連所見不異，<a class='ref t' id='t0135b10' href='#t0135b10'>T 0135b10</a>汝等受持。」</p>
<p>佛說此經已，諸比丘聞佛所說，<a class='ref t' id='t0135b11' href='#t0135b11'>T 0135b11</a>歡喜奉行。</p>
<a class='ref t' id='t0135b12' href='#t0135b12'>T 0135b12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
