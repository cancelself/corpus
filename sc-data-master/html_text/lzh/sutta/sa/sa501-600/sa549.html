<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa549' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 549</span><span class='mirror-right'>（五四九） 迦梨</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0143a03' href='#t0143a03'>T 0143a03</a>孤獨園。爾時，尊者摩訶迦旃延住阿槃<a class='ref t' id='t0143a04' href='#t0143a04'>T 0143a04</a>提國拘羅羅咤精舍。尊者摩訶迦旃延晨朝<a class='ref t' id='t0143a05' href='#t0143a05'>T 0143a05</a>著衣持鉢，入拘羅羅咤精舍，次第乞食，至<a class='ref t' id='t0143a06' href='#t0143a06'>T 0143a06</a>迦梨迦優婆夷舍。</p>
<p>時，優婆夷見尊者摩訶<a class='ref t' id='t0143a07' href='#t0143a07'>T 0143a07</a>迦旃延，即敷床坐，請令就坐，前禮尊者摩<a class='ref t' id='t0143a08' href='#t0143a08'>T 0143a08</a>訶迦旃延足，退住一面，白尊者摩訶迦旃<a class='ref t' id='t0143a09' href='#t0143a09'>T 0143a09</a>延：「如世尊所說，答僧耆多童女所問，如世<a class='ref t' id='t0143a10' href='#t0143a10'>T 0143a10</a>尊說僧耆多童女所問偈：</p>
<a class='ref t' id='t0143a11' href='#t0143a11'>T 0143a11</a>
<blockquote class='gatha'>
<p>「實義存於心，　　寂滅而不亂，<a class='ref t' id='t0143a12' href='#t0143a12'>T 0143a12</a><br>
　降伏諸勇猛，　　可愛端正色。<a class='ref t' id='t0143a13' href='#t0143a13'>T 0143a13</a><br>
　一心獨靜思，　　服食妙禪樂，<a class='ref t' id='t0143a14' href='#t0143a14'>T 0143a14</a><br>
　是則為遠離。　　世間之伴黨，<a class='ref t' id='t0143a15' href='#t0143a15'>T 0143a15</a><br>
　世間諸伴黨，　　無習近我者。</p>
</blockquote>
<p><a class='ref t' id='t0143a16' href='#t0143a16'>T 0143a16</a>「尊者摩訶迦旃延！世尊此偈，其義云何？」</p>
<p>尊<a class='ref t' id='t0143a17' href='#t0143a17'>T 0143a17</a>者摩訶迦旃延語優婆夷言：「姊妹！有一沙<a class='ref t' id='t0143a18' href='#t0143a18'>T 0143a18</a>門婆羅門言：『地一切入處正受，此則無上，<a class='ref t' id='t0143a19' href='#t0143a19'>T 0143a19</a>為求此果。』姊妹！若沙門婆羅門於地一切<a class='ref t' id='t0143a20' href='#t0143a20'>T 0143a20</a>入處正受，清淨鮮白者，則見其本，見患、見<a class='ref t' id='t0143a21' href='#t0143a21'>T 0143a21</a>滅、見滅道跡；以見本、見患、見滅、見滅道跡<a class='ref t' id='t0143a22' href='#t0143a22'>T 0143a22</a>故，得真實義存於心，寂滅而不亂。姉妹！<a class='ref t' id='t0143a23' href='#t0143a23'>T 0143a23</a>如是水一切入處、火一切入處、風一切入<a class='ref t' id='t0143a24' href='#t0143a24'>T 0143a24</a>處、青一切入處、黃一切入處、赤一切入<a class='ref t' id='t0143a25' href='#t0143a25'>T 0143a25</a>處、白一切入處、空一切入處、識一切入<a class='ref t' id='t0143a26' href='#t0143a26'>T 0143a26</a>處為無上者，為求此果。</p>
<p>「姊妹！若有沙門<a class='ref t' id='t0143a27' href='#t0143a27'>T 0143a27</a>婆羅門，乃至於識處一切入處正受，清淨<a class='ref t' id='t0143a28' href='#t0143a28'>T 0143a28</a>鮮白者，見本、見患、見滅、見滅道跡；以見本、<a class='ref t' id='t0143a29' href='#t0143a29'>T 0143a29</a>見患、見滅、見滅道跡故，是則實義存於心，<a class='ref t' id='t0143b01' href='#t0143b01'>T 0143b01</a>寂滅而不亂，善見、善入。是故世尊答僧耆<a class='ref t' id='t0143b02' href='#t0143b02'>T 0143b02</a>多童女所問偈：</p>
<a class='ref t' id='t0143b03' href='#t0143b03'>T 0143b03</a>
<blockquote class='gatha'>
<p>「實義存於心，　　寂滅而不亂，<a class='ref t' id='t0143b04' href='#t0143b04'>T 0143b04</a><br>
　降伏諸勇猛，　　可愛端正色。<a class='ref t' id='t0143b05' href='#t0143b05'>T 0143b05</a><br>
　一心獨靜思，　　服食妙禪樂，<a class='ref t' id='t0143b06' href='#t0143b06'>T 0143b06</a><br>
　是則為遠離，　　世間之伴黨，<a class='ref t' id='t0143b07' href='#t0143b07'>T 0143b07</a><br>
　世間諸伴黨，　　無習近我者。</p>
</blockquote>
<p><a class='ref t' id='t0143b08' href='#t0143b08'>T 0143b08</a>「如是，姊妹！我解世尊以如是義故，說<a class='ref t' id='t0143b09' href='#t0143b09'>T 0143b09</a>如是偈。」</p>
<p>優婆夷言：「善哉！尊者說真實義，<a class='ref t' id='t0143b10' href='#t0143b10'>T 0143b10</a>唯願尊者受我請食。」</p>
<p>時，尊者摩訶迦旃延<a class='ref t' id='t0143b11' href='#t0143b11'>T 0143b11</a>默然受請。</p>
<p>時，迦梨迦優婆夷知尊者摩訶<a class='ref t' id='t0143b12' href='#t0143b12'>T 0143b12</a>迦旃延受請已，即辦種種淨美飲食，恭敬尊<a class='ref t' id='t0143b13' href='#t0143b13'>T 0143b13</a>重，自手奉食。</p>
<p>時，優婆夷知尊者摩訶迦旃<a class='ref t' id='t0143b14' href='#t0143b14'>T 0143b14</a>延食已，洗鉢、澡嗽訖，敷一卑坐，於尊者<a class='ref t' id='t0143b15' href='#t0143b15'>T 0143b15</a>摩訶迦旃延前恭敬聽法。</p>
<p>尊者摩訶迦旃延<a class='ref t' id='t0143b16' href='#t0143b16'>T 0143b16</a>為迦梨迦優婆夷種種說法，示、教、照、喜；示、教、<a class='ref t' id='t0143b17' href='#t0143b17'>T 0143b17</a>照、喜已，從座起而去。</p>
<a class='ref t' id='t0143b18' href='#t0143b18'>T 0143b18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
