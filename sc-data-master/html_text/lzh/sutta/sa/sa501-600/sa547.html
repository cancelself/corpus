<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa547' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 547</span><span class='mirror-right'>（五四七） 執杖</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0141c17' href='#t0141c17'>T 0141c17</a>獨園。尊者摩訶迦旃延在婆羅那烏泥池側，<a class='ref t' id='t0141c18' href='#t0141c18'>T 0141c18</a>與眾多比丘集於食堂，為持衣事。</p>
<p>時，有執<a class='ref t' id='t0141c19' href='#t0141c19'>T 0141c19</a>杖梵志年耆根熟，詣食堂所，於一面柱杖<a class='ref t' id='t0141c20' href='#t0141c20'>T 0141c20</a>而住。須臾默然已，語諸比丘：「諸長老！汝等<a class='ref t' id='t0141c21' href='#t0141c21'>T 0141c21</a>何故見老宿士不共語問訊，恭敬命坐？」</p>
<p>時，<a class='ref t' id='t0141c22' href='#t0141c22'>T 0141c22</a>尊者摩訶迦旃延亦在眾中坐。時，尊者摩<a class='ref t' id='t0141c23' href='#t0141c23'>T 0141c23</a>訶迦旃延語梵志言：「我法有宿老來，皆<a class='ref t' id='t0141c24' href='#t0141c24'>T 0141c24</a>共語問訊，恭敬禮拜，命之令坐。」</p>
<p>梵志言：<a class='ref t' id='t0141c25' href='#t0141c25'>T 0141c25</a>「我見此眾中無有老於我者，不恭敬禮拜、<a class='ref t' id='t0141c26' href='#t0141c26'>T 0141c26</a>命坐，汝云何言：『我法見有宿老，恭敬禮<a class='ref t' id='t0141c27' href='#t0141c27'>T 0141c27</a>拜，命其令坐。』？」</p>
<p>摩訶迦旃延言：「梵志！若有<a class='ref t' id='t0141c28' href='#t0141c28'>T 0141c28</a>耆年八十、九十，髮白齒落，成就年少法者，<a class='ref t' id='t0141c29' href='#t0141c29'>T 0141c29</a>此非宿士；雖復年少年二十五，色白髮黑，<a class='ref t' id='t0142a01' href='#t0142a01'>T 0142a01</a>盛壯美滿，而彼成就耆年法者，為宿士數。」</p>
<p><a class='ref t' id='t0142a02' href='#t0142a02'>T 0142a02</a>梵志問言：「云何名為八十、九十，髮白齒落，而<a class='ref t' id='t0142a03' href='#t0142a03'>T 0142a03</a>復成就年少之法，年二十五，膚白髮黑，盛壯<a class='ref t' id='t0142a04' href='#t0142a04'>T 0142a04</a>美色，為宿士數？」</p>
<p>尊者摩訶迦旃延語梵志<a class='ref t' id='t0142a05' href='#t0142a05'>T 0142a05</a>言：「有五欲功德。謂眼識色愛、樂、念，耳識聲、<a class='ref t' id='t0142a06' href='#t0142a06'>T 0142a06</a>鼻識香、舌識味、身識觸愛、樂、念。於此五欲功<a class='ref t' id='t0142a07' href='#t0142a07'>T 0142a07</a>德不離貪、不離欲、不離愛、不離念、不<a class='ref t' id='t0142a08' href='#t0142a08'>T 0142a08</a>離濁。梵志！若如是者，雖復八十、九十，髮白<a class='ref t' id='t0142a09' href='#t0142a09'>T 0142a09</a>齒落，是名成就年少之法。雖年二十五，膚<a class='ref t' id='t0142a10' href='#t0142a10'>T 0142a10</a>白髮黑，盛壯美色，於五欲功德離貪、離欲、<a class='ref t' id='t0142a11' href='#t0142a11'>T 0142a11</a>離愛、離念、離濁，若如是者，雖復年少年二<a class='ref t' id='t0142a12' href='#t0142a12'>T 0142a12</a>十五，膚白髮黑，盛壯美色，成就老人法，為宿<a class='ref t' id='t0142a13' href='#t0142a13'>T 0142a13</a>士數。」</p>
<p>爾時，梵志語尊者摩訶迦旃延：「如尊<a class='ref t' id='t0142a14' href='#t0142a14'>T 0142a14</a>者所說義，我自省察，雖老則少，汝等雖少，<a class='ref t' id='t0142a15' href='#t0142a15'>T 0142a15</a>成耆年法，世間多事，令便請還。」</p>
<p>尊者摩訶<a class='ref t' id='t0142a16' href='#t0142a16'>T 0142a16</a>迦旃延言：「梵志！汝自知時。」</p>
<p>爾時，梵志聞尊<a class='ref t' id='t0142a17' href='#t0142a17'>T 0142a17</a>者摩訶迦旃延所說，歡喜隨喜，還其本處。</p>
<a class='ref t' id='t0142a18' href='#t0142a18'>T 0142a18</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
