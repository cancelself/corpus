<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa561' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 561</span><span class='mirror-right'>（五六一） 婆羅門</span></h1>
</header>
<p>如是我聞：</p>
<p>一時，佛住俱睒彌國瞿師<a class='ref t' id='t0147a14' href='#t0147a14'>T 0147a14</a>羅園，尊者阿難亦在彼住。</p>
<p>時，有異婆羅門<a class='ref t' id='t0147a15' href='#t0147a15'>T 0147a15</a>詣尊者阿難所，共相問訊慰勞已，於一面<a class='ref t' id='t0147a16' href='#t0147a16'>T 0147a16</a>坐，問尊者阿難：「何故於沙門瞿曇所修梵<a class='ref t' id='t0147a17' href='#t0147a17'>T 0147a17</a>行？」</p>
<p>尊者阿難語婆羅門：「為斷故。」</p>
<p>復問：「尊<a class='ref t' id='t0147a18' href='#t0147a18'>T 0147a18</a>者何所斷？」</p>
<p>答言：「斷愛。」</p>
<p>復問：「尊者阿<a class='ref t' id='t0147a19' href='#t0147a19'>T 0147a19</a>難！何所依而得斷愛？」</p>
<p>答言：「婆羅門！依<a class='ref t' id='t0147a20' href='#t0147a20'>T 0147a20</a>於欲而斷愛。」</p>
<p>復問：「尊者阿難！豈非無邊<a class='ref t' id='t0147a21' href='#t0147a21'>T 0147a21</a>際？」</p>
<p>答言：「婆羅門！非無邊際。如是有邊際，<a class='ref t' id='t0147a22' href='#t0147a22'>T 0147a22</a>非無邊際。」</p>
<p>復問：「尊者阿難！云何有邊際，非<a class='ref t' id='t0147a23' href='#t0147a23'>T 0147a23</a>無邊際。」</p>
<p>答言：「婆羅門！我今問汝，隨意答<a class='ref t' id='t0147a24' href='#t0147a24'>T 0147a24</a>我。婆羅門！於意云何？汝先有欲來詣精<a class='ref t' id='t0147a25' href='#t0147a25'>T 0147a25</a>舍不？」</p>
<p>婆羅門答言：「如是，阿難！」</p>
<p>「如是，婆羅<a class='ref t' id='t0147a26' href='#t0147a26'>T 0147a26</a>門！來至精舍已，彼欲息不？」</p>
<p>答言：「如是，<a class='ref t' id='t0147a27' href='#t0147a27'>T 0147a27</a>尊者阿難！彼精進、方便、籌量，來詣精舍。」</p>
<p>復<a class='ref t' id='t0147a28' href='#t0147a28'>T 0147a28</a>問：「至精舍已，彼精進、方便、籌量息不？」</p>
<p>答<a class='ref t' id='t0147a29' href='#t0147a29'>T 0147a29</a>言：「如是，尊者阿難！」</p>
<p>復語婆羅門：「如是，婆<a class='ref t' id='t0147b01' href='#t0147b01'>T 0147b01</a>羅門！如來、應、等正覺所知所見，說四如<a class='ref t' id='t0147b02' href='#t0147b02'>T 0147b02</a>意足，以一乘道淨眾生、滅苦惱、斷憂悲。<a class='ref t' id='t0147b03' href='#t0147b03'>T 0147b03</a>何等為四？欲定斷行成就如意足，精進定、<a class='ref t' id='t0147b04' href='#t0147b04'>T 0147b04</a>心定、思惟定斷行成就如意足。如是，聖弟子<a class='ref t' id='t0147b05' href='#t0147b05'>T 0147b05</a>修欲定斷行成就如意足，依離、依無欲、依<a class='ref t' id='t0147b06' href='#t0147b06'>T 0147b06</a>出要、依滅、向於捨，乃至斷愛，愛斷已，彼<a class='ref t' id='t0147b07' href='#t0147b07'>T 0147b07</a>欲亦息。修精進定、心定、思惟定斷行成就，<a class='ref t' id='t0147b08' href='#t0147b08'>T 0147b08</a>依離、依無欲、依出要、依滅、向於捨，乃至愛<a class='ref t' id='t0147b09' href='#t0147b09'>T 0147b09</a>盡，愛盡已，思惟則息。婆羅門！於意云何？<a class='ref t' id='t0147b10' href='#t0147b10'>T 0147b10</a>此非邊際耶？」</p>
<p>婆羅門言：「尊者阿難！此是<a class='ref t' id='t0147b11' href='#t0147b11'>T 0147b11</a>邊際，非不邊際。」</p>
<p>爾時，婆羅門聞尊者阿難<a class='ref t' id='t0147b12' href='#t0147b12'>T 0147b12</a>所說，歡喜隨喜，從座起去。</p>
<a class='ref t' id='t0147b13' href='#t0147b13'>T 0147b13</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
