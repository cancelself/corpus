<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa574' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 574</span><span class='mirror-right'>（五七四） 尼乾</span></h1>
</header>
<p>如是我聞：</p>
<p>一時，佛住菴羅聚落菴羅<a class='ref t' id='t0152b29' href='#t0152b29'>T 0152b29</a>林中，與諸上座比丘俱。</p>
<p>時，有尼犍若提<a class='ref t' id='t0152c01' href='#t0152c01'>T 0152c01</a>子與五百眷屬詣菴羅林中，欲誘質多羅<a class='ref t' id='t0152c02' href='#t0152c02'>T 0152c02</a>長者以為弟子。質多羅長者聞尼犍若提子<a class='ref t' id='t0152c03' href='#t0152c03'>T 0152c03</a>將五百眷屬來詣菴羅林中，欲誘我為弟<a class='ref t' id='t0152c04' href='#t0152c04'>T 0152c04</a>子，聞已，即往詣其所，共相問訊畢，各於一<a class='ref t' id='t0152c05' href='#t0152c05'>T 0152c05</a>面坐。</p>
<p>時，尼犍若提子語質多羅長者言：「汝<a class='ref t' id='t0152c06' href='#t0152c06'>T 0152c06</a>信沙門瞿曇得無覺無觀三昧耶？」</p>
<p>質多羅<a class='ref t' id='t0152c07' href='#t0152c07'>T 0152c07</a>長者答言：「我不以信故來也。」</p>
<p>阿耆毘言：<a class='ref t' id='t0152c08' href='#t0152c08'>T 0152c08</a>「長者！汝不諂、不幻、質直、質直所生。長者！若能<a class='ref t' id='t0152c09' href='#t0152c09'>T 0152c09</a>息有覺有觀者，亦能以繩繫縛於風，若能<a class='ref t' id='t0152c10' href='#t0152c10'>T 0152c10</a>息有覺有觀者，亦可以一把土斷恒水<a class='ref t' id='t0152c11' href='#t0152c11'>T 0152c11</a>流，我於行、住、坐、臥智見常生。」</p>
<p>質多羅長者<a class='ref t' id='t0152c12' href='#t0152c12'>T 0152c12</a>問尼犍若提子：「為信在前耶？為智在前耶？<a class='ref t' id='t0152c13' href='#t0152c13'>T 0152c13</a>信之與智，何者為先？何者為勝？」</p>
<p>尼犍若提<a class='ref t' id='t0152c14' href='#t0152c14'>T 0152c14</a>子答言：「信應在前，然後有智，信智相比，智<a class='ref t' id='t0152c15' href='#t0152c15'>T 0152c15</a>則為勝。」</p>
<p>質多羅長者語尼犍若提子：「我已求<a class='ref t' id='t0152c16' href='#t0152c16'>T 0152c16</a>得息有覺有觀，內淨一心，無覺無觀，三昧生<a class='ref t' id='t0152c17' href='#t0152c17'>T 0152c17</a>喜樂，第二禪具足住。我晝亦住此三昧，夜亦<a class='ref t' id='t0152c18' href='#t0152c18'>T 0152c18</a>住此三昧，終夜常住此三昧，有如是智，何<a class='ref t' id='t0152c19' href='#t0152c19'>T 0152c19</a>用信世尊為？」</p>
<p>尼犍若提子言：「汝諂曲、幻偽、<a class='ref t' id='t0152c20' href='#t0152c20'>T 0152c20</a>不直、不直所生。」</p>
<p>質多羅長者言：「汝先言我<a class='ref t' id='t0152c21' href='#t0152c21'>T 0152c21</a>不諂曲、不幻、質直、質直所生，今云何言<a class='ref t' id='t0152c22' href='#t0152c22'>T 0152c22</a>諂曲、幻偽、不直、不直所生耶？若汝前實者，<a class='ref t' id='t0152c23' href='#t0152c23'>T 0152c23</a>後則虛，後實者，前則虛。汝先言：『我於行、住、<a class='ref t' id='t0152c24' href='#t0152c24'>T 0152c24</a>坐、臥知見常生。』汝於前後，小事不知。云何<a class='ref t' id='t0152c25' href='#t0152c25'>T 0152c25</a>知過人法？若知、若見、安樂住事？」長者復問<a class='ref t' id='t0152c26' href='#t0152c26'>T 0152c26</a>尼犍若提子：「有於一問、一說、一記論，乃至<a class='ref t' id='t0152c27' href='#t0152c27'>T 0152c27</a>十問、十說、十記論，汝有此不？若無一問、一說、<a class='ref t' id='t0152c28' href='#t0152c28'>T 0152c28</a>一記論，乃至十問、十說、十記論。云何能誘<a class='ref t' id='t0152c29' href='#t0152c29'>T 0152c29</a>於我，而來至此菴羅林中欲誘誑我？」</p>
<p>於是<a class='ref t' id='t0153a01' href='#t0153a01'>T 0153a01</a>尼犍若提子息閉掉頭，反拱而出，不復還<a class='ref t' id='t0153a02' href='#t0153a02'>T 0153a02</a>顧。</p>
<a class='ref t' id='t0153a03' href='#t0153a03'>T 0153a03</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
