<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa585' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 585</span><span class='mirror-right'>（五八五） 獨一住</span></h1>
</header>
<p>如是我聞：</p>
<p>一時，佛住釋氏優羅提那<a class='ref t' id='t0155c01' href='#t0155c01'>T 0155c01</a>塔所。</p>
<p>爾時，世尊新剃鬚髮，於後夜時結加<a class='ref t' id='t0155c02' href='#t0155c02'>T 0155c02</a>趺坐，直身正意，繫念在前，以衣覆頭。</p>
<p>時，優<a class='ref t' id='t0155c03' href='#t0155c03'>T 0155c03</a>羅提那塔邊有天神住，放身光明，遍照精<a class='ref t' id='t0155c04' href='#t0155c04'>T 0155c04</a>舍，白佛言：「沙門憂耶？」佛告天神：「何所忘失？」</p>
<p><a class='ref t' id='t0155c05' href='#t0155c05'>T 0155c05</a>天神復問：「沙門為歡喜耶？」</p>
<p>佛告天神：「為何<a class='ref t' id='t0155c06' href='#t0155c06'>T 0155c06</a>所得？」</p>
<p>天神復問：「沙門不憂不喜耶？」</p>
<p>佛告天<a class='ref t' id='t0155c07' href='#t0155c07'>T 0155c07</a>神：「如是，如是。」</p>
<p>爾時，天神即說偈言：</p>
<a class='ref t' id='t0155c08' href='#t0155c08'>T 0155c08</a>
<blockquote class='gatha'>
<p>「為離諸煩惱，　　為無有歡喜，<a class='ref t' id='t0155c09' href='#t0155c09'>T 0155c09</a><br>
　云何獨一住？　　非不樂所壞。」</p>
</blockquote>
<p><a class='ref t' id='t0155c10' href='#t0155c10'>T 0155c10</a>爾時，世尊說偈答言：</p>
<a class='ref t' id='t0155c11' href='#t0155c11'>T 0155c11</a>
<blockquote class='gatha'>
<p>「我無惱解脫，　　亦無有歡喜，<a class='ref t' id='t0155c12' href='#t0155c12'>T 0155c12</a><br>
　不樂不能壞，　　故獨一而住。」</p>
</blockquote>
<p><a class='ref t' id='t0155c13' href='#t0155c13'>T 0155c13</a>時，彼天神復說偈言：</p>
<a class='ref t' id='t0155c14' href='#t0155c14'>T 0155c14</a>
<blockquote class='gatha'>
<p>「云何得無惱？　　云何無歡喜？<a class='ref t' id='t0155c15' href='#t0155c15'>T 0155c15</a><br>
　云何獨一住？　　非不樂所壞。」</p>
</blockquote>
<p><a class='ref t' id='t0155c16' href='#t0155c16'>T 0155c16</a>爾時世尊說偈答言：</p>
<a class='ref t' id='t0155c17' href='#t0155c17'>T 0155c17</a>
<blockquote class='gatha'>
<p>「煩惱生歡喜，　　喜亦生煩惱，<a class='ref t' id='t0155c18' href='#t0155c18'>T 0155c18</a><br>
　無惱亦無喜，　　天神當護持。」</p>
</blockquote>
<p><a class='ref t' id='t0155c19' href='#t0155c19'>T 0155c19</a>時，彼天神復說偈言：</p>
<a class='ref t' id='t0155c20' href='#t0155c20'>T 0155c20</a>
<blockquote class='gatha'>
<p>「善哉無煩惱，　　善哉無歡喜，<a class='ref t' id='t0155c21' href='#t0155c21'>T 0155c21</a><br>
　善哉獨一住，　　不為不喜壞。<a class='ref t' id='t0155c22' href='#t0155c22'>T 0155c22</a><br>
　久見婆羅門，　　逮得般涅槃，<a class='ref t' id='t0155c23' href='#t0155c23'>T 0155c23</a><br>
　一切怖<span class='corr' title='[己→已]'>已</span>過，　　永超世恩愛。」</p>
</blockquote>
<p><a class='ref t' id='t0155c24' href='#t0155c24'>T 0155c24</a>時，彼天神聞佛所說，歡喜隨喜，稽首佛<a class='ref t' id='t0155c25' href='#t0155c25'>T 0155c25</a>足，即沒不現。</p>
<a class='ref t' id='t0155c26' href='#t0155c26'>T 0155c26</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
