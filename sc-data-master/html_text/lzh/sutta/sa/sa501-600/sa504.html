<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa504' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 504</span><span class='mirror-right'>（五〇四） 愛盡</span></h1>
</header>
<a class='ref t' id='t-juan19' href='#t-juan19'>T -juan19</a>　<a class='ref t' id='t0133a17' href='#t0133a17'>T 0133a17</a><a class='ref t' id='t0133a18' href='#t0133a18'>T 0133a18</a><a class='ref t' id='t0133a19' href='#t0133a19'>T 0133a19</a>
<p class='suttainfo'><span class='t-juanname'>雜阿含經卷第十九</span><br>
<a class='ref t' id='t0133a20' href='#t0133a20'>T 0133a20</a><a class='ref t' id='t0133a21' href='#t0133a21'>T 0133a21</a><span class='scribe'>宋天竺三藏求那跋陀羅譯</span></p>
<p><a class='ref t' id='t0133a22' href='#t0133a22'>T 0133a22</a>如是我聞：</p>
<p>一時，佛住王舍城迦蘭陀竹<a class='ref t' id='t0133a23' href='#t0133a23'>T 0133a23</a>園。爾時，尊者大目揵連在耆闍崛山。</p>
<p>時，釋提<a class='ref t' id='t0133a24' href='#t0133a24'>T 0133a24</a>桓因有上妙堂觀，於夜來詣尊者大目揵<a class='ref t' id='t0133a25' href='#t0133a25'>T 0133a25</a>連所，稽首禮足，退坐一面。時，釋提桓因光明<a class='ref t' id='t0133a26' href='#t0133a26'>T 0133a26</a>普照耆闍崛山，周匝大明。爾時，釋提桓因坐<a class='ref t' id='t0133a27' href='#t0133a27'>T 0133a27</a>已，即說偈言：</p>
<a class='ref t' id='t0133a28' href='#t0133a28'>T 0133a28</a>
<blockquote class='gatha'>
<p>「能伏於慳垢，　　大德隨時施，<a class='ref t' id='t0133a29' href='#t0133a29'>T 0133a29</a><br>
　是名施中賢，　　來世見殊勝。」</p>
</blockquote>
<p><a class='ref t' id='t0133b01' href='#t0133b01'>T 0133b01</a>時，大目揵連問帝釋言：「憍尸迦！云何為調<a class='ref t' id='t0133b02' href='#t0133b02'>T 0133b02</a>伏慳垢，見於殊勝，而汝說言：</p>
<a class='ref t' id='t0133b03' href='#t0133b03'>T 0133b03</a>
<blockquote class='gatha'>
<p>「『能調伏慳垢，　　大德隨時施，<a class='ref t' id='t0133b04' href='#t0133b04'>T 0133b04</a><br>
　　是則施中賢，　　來世見殊勝。』？」</p>
</blockquote>
<p><a class='ref t' id='t0133b05' href='#t0133b05'>T 0133b05</a>時，天帝釋答言：「尊者大目揵連！勝婆羅門大<a class='ref t' id='t0133b06' href='#t0133b06'>T 0133b06</a>姓、勝剎利大姓、勝長者大姓、勝四王天、勝<a class='ref t' id='t0133b07' href='#t0133b07'>T 0133b07</a>三十三天，稽首敬禮故。尊者大目揵連！我為<a class='ref t' id='t0133b08' href='#t0133b08'>T 0133b08</a>勝婆羅門大姓、勝剎利大姓、勝長者大姓、勝<a class='ref t' id='t0133b09' href='#t0133b09'>T 0133b09</a>四王天、勝三十三天恭敬作禮，見斯果報，<a class='ref t' id='t0133b10' href='#t0133b10'>T 0133b10</a>故說此偈。</p>
<p>「復次，尊者大目揵連！乃至日所<a class='ref t' id='t0133b11' href='#t0133b11'>T 0133b11</a>周行，照於諸方，至千世界、千月千日、千須<a class='ref t' id='t0133b12' href='#t0133b12'>T 0133b12</a>彌山王、千弗婆提舍、千欝多羅提舍、千瞿陀<a class='ref t' id='t0133b13' href='#t0133b13'>T 0133b13</a>尼迦、千閻浮提、千四天王、千三十三天、炎<a class='ref t' id='t0133b14' href='#t0133b14'>T 0133b14</a>摩天、兜率陀天、化樂天、他化自在天、千梵<a class='ref t' id='t0133b15' href='#t0133b15'>T 0133b15</a>天，名為小千世界。此小千世界中無有堂<a class='ref t' id='t0133b16' href='#t0133b16'>T 0133b16</a>觀與毘闍延堂觀等者，毘闍延有百一樓<a class='ref t' id='t0133b17' href='#t0133b17'>T 0133b17</a>觀，觀有七重，重有七房，房有七天后，后各<a class='ref t' id='t0133b18' href='#t0133b18'>T 0133b18</a>七侍女。尊者大目揵連！於小千世界無有<a class='ref t' id='t0133b19' href='#t0133b19'>T 0133b19</a>如是堂觀端嚴如毘闍延者，我見是調伏<a class='ref t' id='t0133b20' href='#t0133b20'>T 0133b20</a>慳故，有此妙果，故說斯偈。」</p>
<p>大目揵連語帝<a class='ref t' id='t0133b21' href='#t0133b21'>T 0133b21</a>釋言：「善哉！善哉！憍尸迦！汝能見此勝妙果<a class='ref t' id='t0133b22' href='#t0133b22'>T 0133b22</a>報，而說斯偈。」</p>
<p>時，天帝釋聞尊者大目揵連<a class='ref t' id='t0133b23' href='#t0133b23'>T 0133b23</a>所說，歡喜隨喜，忽然不現。</p>
<a class='ref t' id='t0133b24' href='#t0133b24'>T 0133b24</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
