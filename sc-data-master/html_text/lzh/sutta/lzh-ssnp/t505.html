<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t505' lang='lzh'>
<header class='mirror'>
<h1 class='mirror-row'><span class='mirror-left latin'>T No. 505</span><span class='mirror-right'>佛說隨勇尊者經</span></h1>
</header>
　<a class='ref t' id='t0773a01' href='#t0773a01'>T 0773a01</a><a class='ref t' id='t0773a02' href='#t0773a02'>T 0773a02</a>
<p class='suttainfo latin'><span class='juannum'>No. 505</span><br>
<a class='ref t' id='t0773a03' href='#t0773a03'>T 0773a03</a> <span class='t-juanname'>佛說隨勇尊者經</span><br>
<a class='ref t' id='t0773a04' href='#t0773a04'>T 0773a04</a><a class='ref t' id='t0773a05' href='#t0773a05'>T 0773a05</a> <span class='scribe'>西天譯經三藏朝奉大夫試<a class='ref t' id='t0773a06' href='#t0773a06'>T 0773a06</a>光祿卿傳法大師賜紫沙門<a class='ref t' id='t0773a07' href='#t0773a07'>T 0773a07</a>臣施護等奉　詔譯</span></p>
<p><a class='ref t' id='t0773a08' href='#t0773a08'>T 0773a08</a>如是我聞：</p>
<p>一時，佛在王舍城迦蘭陀竹林精<a class='ref t' id='t0773a09' href='#t0773a09'>T 0773a09</a>舍，與苾芻眾俱。</p>
<p><a class='ref t' id='t0773a10' href='#t0773a10'>T 0773a10</a>時有尊者名曰隨勇，在王舍城側尸陀林間，<a class='ref t' id='t0773a11' href='#t0773a11'>T 0773a11</a>蛇聚孤峯之上大僧坊中，而獨經行。忽為毒<a class='ref t' id='t0773a12' href='#t0773a12'>T 0773a12</a>蛇之所噬蠚，蛇之身形瘦細精光、猛惡可畏，<a class='ref t' id='t0773a13' href='#t0773a13'>T 0773a13</a>如安惹那舍羅迦。即時，隨勇尊者呼苾芻眾<a class='ref t' id='t0773a14' href='#t0773a14'>T 0773a14</a>謂言：「諸尊者！我為毒蛇之所噬蠚，膚體潰壞，<a class='ref t' id='t0773a15' href='#t0773a15'>T 0773a15</a>今宜置我於僧坊外，無令延毒而復流散。」</p>
<p><a class='ref t' id='t0773a16' href='#t0773a16'>T 0773a16</a>是時，尊者舍利子去隨勇尊者所止不遠，在<a class='ref t' id='t0773a17' href='#t0773a17'>T 0773a17</a>一樹下坐，聞彼隨勇發如是言，聞已即時往<a class='ref t' id='t0773a18' href='#t0773a18'>T 0773a18</a>詣其所，到已謂言：「尊者隨勇！我向觀汝面<a class='ref t' id='t0773a19' href='#t0773a19'>T 0773a19</a>及諸根，本無異相，何故今時乃發是聲？」</p>
<p>隨<a class='ref t' id='t0773a20' href='#t0773a20'>T 0773a20</a>勇答言：「尊者！我為毒蛇之所噬蠚，膚體潰<a class='ref t' id='t0773a21' href='#t0773a21'>T 0773a21</a>壞，今宜置我於僧坊外，無令延毒而復流散。</p>
<p><a class='ref t' id='t0773a22' href='#t0773a22'>T 0773a22</a>「尊者舍利子！若我取著，眼是我眼是我所；耳<a class='ref t' id='t0773a23' href='#t0773a23'>T 0773a23</a>鼻舌身意是我，意是我所；色是我，色是我所；<a class='ref t' id='t0773a24' href='#t0773a24'>T 0773a24</a>聲香味觸法是我，法是我所；地界是我，地界<a class='ref t' id='t0773a25' href='#t0773a25'>T 0773a25</a>是我所；水火風空識界是我，識界是我所；色<a class='ref t' id='t0773a26' href='#t0773a26'>T 0773a26</a>蘊是我，色蘊是我所；受想行識蘊是我，識蘊<a class='ref t' id='t0773a27' href='#t0773a27'>T 0773a27</a>是我所；我若取著如是等法，面及諸根可有<a class='ref t' id='t0773a28' href='#t0773a28'>T 0773a28</a>異相。</p>
<p>「尊者舍利子！我不如是取著諸法，謂<a class='ref t' id='t0773a29' href='#t0773a29'>T 0773a29</a>眼是我，眼是我所；乃至識蘊是我，識蘊是我<a class='ref t' id='t0773b01' href='#t0773b01'>T 0773b01</a>所；今此何故面及諸根有是異相？」</p>
<p>舍利子言：<a class='ref t' id='t0773b02' href='#t0773b02'>T 0773b02</a>「尊者隨勇！若我、我所見及我慢等斷取著已，<a class='ref t' id='t0773b03' href='#t0773b03'>T 0773b03</a>復能了知所斷根本永斷無餘，如破多羅樹<a class='ref t' id='t0773b04' href='#t0773b04'>T 0773b04</a>心不復更生，證無生法者，彼復何有異相可<a class='ref t' id='t0773b05' href='#t0773b05'>T 0773b05</a>得？」</p>
<p>時尊者舍利子，以尊者隨勇置僧坊外，<a class='ref t' id='t0773b06' href='#t0773b06'>T 0773b06</a>僵仆于地。</p>
<p>爾時尊者舍利子，即說伽陀曰：</p>
<a class='ref t' id='t0773b07' href='#t0773b07'>T 0773b07</a>
<blockquote class='gatha'>
<p>「智者善行於梵行，　　復常善修正道因，<a class='ref t' id='t0773b08' href='#t0773b08'>T 0773b08</a><br>
　臨捨壽時喜心生，　　如重病人得輕差。<a class='ref t' id='t0773b09' href='#t0773b09'>T 0773b09</a><br>
　智者善行於梵行，　　復常善修正道因，<a class='ref t' id='t0773b10' href='#t0773b10'>T 0773b10</a><br>
　臨捨壽時喜心生，　　猶如棄置惡毒器。<a class='ref t' id='t0773b11' href='#t0773b11'>T 0773b11</a><br>
　智者善行於梵行，　　復常善修正道因，<a class='ref t' id='t0773b12' href='#t0773b12'>T 0773b12</a><br>
　能頴脫於捨報時，　　如人出離於火宅。<a class='ref t' id='t0773b13' href='#t0773b13'>T 0773b13</a><br>
　智行梵行修正道，　　悉觀世間如草木，<a class='ref t' id='t0773b14' href='#t0773b14'>T 0773b14</a><br>
　都無義利無所成，　　畢竟一切無繫著。」</p>
</blockquote>
<p><a class='ref t' id='t0773b15' href='#t0773b15'>T 0773b15</a>爾時，尊者舍利子為隨勇尊者安置事已，往<a class='ref t' id='t0773b16' href='#t0773b16'>T 0773b16</a>詣佛所，到已頭面禮世尊足，具陳上事。</p>
<p>佛<a class='ref t' id='t0773b17' href='#t0773b17'>T 0773b17</a>言：「舍利子！彼隨勇善男子，若於爾時得聞我<a class='ref t' id='t0773b18' href='#t0773b18'>T 0773b18</a>說勝妙伽陀及大明章句，彼定不為毒蛇所<a class='ref t' id='t0773b19' href='#t0773b19'>T 0773b19</a>蠚，潰壞其身。」</p>
<p>舍利子白佛言：「世尊！何等勝<a class='ref t' id='t0773b20' href='#t0773b20'>T 0773b20</a>妙伽陀？何等大明章句？願為我說。」</p>
<p><a class='ref t' id='t0773b21' href='#t0773b21'>T 0773b21</a>爾時，世尊即說伽陀曰：</p>
<a class='ref t' id='t0773b22' href='#t0773b22'>T 0773b22</a>
<blockquote class='gatha'>
<p>「持國天王我行慈，　　愛囉嚩尾龍亦然，<a class='ref t' id='t0773b23' href='#t0773b23'>T 0773b23</a><br>
　阿說多哩劍末羅，　　悉體埵子悉慈愛。<a class='ref t' id='t0773b24' href='#t0773b24'>T 0773b24</a><br>
　廣目天王我行慈，　　黑瞿曇龍慈亦然，<a class='ref t' id='t0773b25' href='#t0773b25'>T 0773b25</a><br>
　難陀烏波難陀龍，　　彼二行慈亦如是。<a class='ref t' id='t0773b26' href='#t0773b26'>T 0773b26</a><br>
　我於無足行慈愛，　　二足四足亦復然，<a class='ref t' id='t0773b27' href='#t0773b27'>T 0773b27</a><br>
　及彼多足諸有情，　　等行慈心悉無異。<a class='ref t' id='t0773b28' href='#t0773b28'>T 0773b28</a><br>
　一切龍等行慈愛，　　彼龍棲止大海中，<a class='ref t' id='t0773b29' href='#t0773b29'>T 0773b29</a><br>
　於諸有情普慈心，　　若情若器皆如是。<a class='ref t' id='t0773c01' href='#t0773c01'>T 0773c01</a><br>
　所有一切有情類，　　乃至蜎飛及蠕動，<a class='ref t' id='t0773c02' href='#t0773c02'>T 0773c02</a><br>
　普願銷除病惱因，　　一切獲得安隱樂；<a class='ref t' id='t0773c03' href='#t0773c03'>T 0773c03</a><br>
　所有一切有情類，　　乃至蜎飛及蠕動，<a class='ref t' id='t0773c04' href='#t0773c04'>T 0773c04</a><br>
　普以賢善平等觀，　　一切蠲除諸罪惡。<a class='ref t' id='t0773c05' href='#t0773c05'>T 0773c05</a><br>
　蛇之為毒極猛熾，　　其毒能壞人身命，<a class='ref t' id='t0773c06' href='#t0773c06'>T 0773c06</a><br>
　而彼蛇窟山峯中，　　我常處之而遊上。<a class='ref t' id='t0773c07' href='#t0773c07'>T 0773c07</a><br>
　我為無上世間師，　　我常宣說真實語，<a class='ref t' id='t0773c08' href='#t0773c08'>T 0773c08</a><br>
　以我真實語業因，　　我身蛇毒不能入。<a class='ref t' id='t0773c09' href='#t0773c09'>T 0773c09</a><br>
　所有貪瞋及癡法，　　此三世間為大毒，<a class='ref t' id='t0773c10' href='#t0773c10'>T 0773c10</a><br>
　世尊大覺毒不侵，　　佛真實力能破毒，<a class='ref t' id='t0773c11' href='#t0773c11'>T 0773c11</a><br>
　所有貪瞋及癡法，　　此三世間為大毒，<a class='ref t' id='t0773c12' href='#t0773c12'>T 0773c12</a><br>
　世尊正法毒不侵，　　法真實力能破毒；<a class='ref t' id='t0773c13' href='#t0773c13'>T 0773c13</a><br>
　所有貪瞋及癡法，　　此三世間為大毒，<a class='ref t' id='t0773c14' href='#t0773c14'>T 0773c14</a><br>
　世尊淨眾毒不侵，　　僧真實力能破毒，<a class='ref t' id='t0773c15' href='#t0773c15'>T 0773c15</a><br>
　世間所有諸毒中，　　而<span class='corr' title='[貪彼→彼貪] cf.【麗】'>彼貪</span>毒最為上，<a class='ref t' id='t0773c16' href='#t0773c16'>T 0773c16</a><br>
　唯佛能破能攝持，　　由斯諸毒皆息滅。」</p>
</blockquote>
<p><a class='ref t' id='t0773c17' href='#t0773c17'>T 0773c17</a>爾時，世尊說大明曰：</p>
<p><a class='ref t' id='t0773c18' href='#t0773c18'>T 0773c18</a><span class='dharani'>「怛<span class='t-gaiji'>［寧＊也］<!--gaiji,,1[寧＊也],2,3--></span><span class='t-note'>（切身）</span>佗<span class='t-note'>（一句）</span>　唵<span class='t-note'>（引）</span>凍蜜里<span class='t-note'>（引）</span><span class='t-note'>（二）</span>　凍蜜里<span class='t-note'>（引）</span><span class='t-note'>（三）</span>　凍彌<span class='t-note'>（引）</span><span class='t-note'>（四）</span><a class='ref t' id='t0773c19' href='#t0773c19'>T 0773c19</a>　鉢囉<span class='t-note'>（二合）</span>凍彌<span class='t-note'>（引）</span><span class='t-note'>（五）</span>　那致<span class='t-note'>（引）</span><span class='t-note'>（六）</span>　蘇那致<span class='t-note'>（引）</span><span class='t-note'>（七）</span>　計<span class='t-note'>（引）</span>嚩致<span class='t-note'>（引）</span><span class='t-note'>（八）</span><a class='ref t' id='t0773c20' href='#t0773c20'>T 0773c20</a>　母那曳<span class='t-note'>（引）</span><span class='t-note'>（九）</span>　薩三摩曳<span class='t-note'>（引）</span><span class='t-note'>（十）</span>　難帝<span class='t-note'>（引）</span><span class='t-note'>（十一）</span>　難底里<span class='t-note'>（引）</span><span class='t-note'>（十二）</span><a class='ref t' id='t0773c21' href='#t0773c21'>T 0773c21</a>　泥<span class='t-note'>（引）</span>里<span class='t-note'>（引）</span><span class='t-note'>（十三）</span>　泥<span class='t-note'>（引）</span>羅計<span class='t-note'>（引）</span>尸<span class='t-note'>（引）</span><span class='t-note'>（十四）</span>　嚩<span class='t-note'>（引）</span>里<span class='t-note'>（引）</span><span class='t-note'>（十五）</span>　嚩<a class='ref t' id='t0773c22' href='#t0773c22'>T 0773c22</a><span class='t-note'>（引）</span>羅計<span class='t-note'>（引）</span>尸<span class='t-note'>（引）</span><span class='t-note'>（十六）</span>　嗢里<span class='t-note'>（引）</span><span class='t-note'>（十七）</span>　泥羊<span class='t-note'>（二合）</span>虞<span class='t-note'>（引）</span>里<span class='t-note'>（引）</span>莎<a class='ref t' id='t0773c23' href='#t0773c23'>T 0773c23</a><span class='t-note'>（引）</span>賀<span class='t-note'>（引）</span><span class='t-note'>（十八）</span>」</span></p>
<p><a class='ref t' id='t0773c24' href='#t0773c24'>T 0773c24</a>佛言：「舍利子！彼隨勇善男子！若於爾時得<a class='ref t' id='t0773c25' href='#t0773c25'>T 0773c25</a>聞我說如是伽陀及大明章句，彼定不為蛇<a class='ref t' id='t0773c26' href='#t0773c26'>T 0773c26</a>毒所蠚潰壞其身。」</p>
<p>舍利子白佛言：「世尊！如<a class='ref t' id='t0773c27' href='#t0773c27'>T 0773c27</a>佛今說勝妙伽陀及此大明章句，彼隨勇苾<a class='ref t' id='t0773c28' href='#t0773c28'>T 0773c28</a>芻蛇所蠚時，離於佛所，如是妙法其云何<a class='ref t' id='t0773c29' href='#t0773c29'>T 0773c29</a>得？」</p>
<p><a class='ref t' id='t0774a01' href='#t0774a01'>T 0774a01</a>爾時，尊者舍利子說是語已，頭面著地禮世<a class='ref t' id='t0774a02' href='#t0774a02'>T 0774a02</a>尊足，出於佛會。</p>
<a class='ref t' id='t0774a03' href='#t0774a03'>T 0774a03</a>
<p class='endsutta'><span class='t-juanname'>佛說隨勇尊者經</span></p>
<footer>
<p>This is Tashō vol. 14 sūtra no. 505. The text is from <a href='http://tripitaka.cbeta.org/T14n0505'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
