<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t113' lang='lzh'>
<header class='mirror'>
<h1 class='mirror-row'><span class='mirror-left latin'>T 113</span><span class='mirror-right'>佛說難提釋經</span></h1>
</header>
　<a class='ref t' id='t0505b15' href='#t0505b15'>T 0505b15</a><a class='ref t' id='t0505b16' href='#t0505b16'>T 0505b16</a><a class='ref t' id='t0505b17' href='#t0505b17'>T 0505b17</a><a class='ref t' id='t0505b18' href='#t0505b18'>T 0505b18</a>
<p class='suttainfo'><span class='t-juanname'>佛說難提釋經</span><br>
<a class='ref t' id='t0505b19' href='#t0505b19'>T 0505b19</a><a class='ref t' id='t0505b20' href='#t0505b20'>T 0505b20</a><span class='scribe'>西晉沙門法炬譯</span></p>
<p><a class='ref t' id='t0505b21' href='#t0505b21'>T 0505b21</a>聞如是：</p>
<p>一時，佛行在俱舍梨國，樹名尼拘類。<a class='ref t' id='t0505b22' href='#t0505b22'>T 0505b22</a>是時，多聚會比丘在迦梨講堂，樹間會坐為<a class='ref t' id='t0505b23' href='#t0505b23'>T 0505b23</a>佛作衣，今佛不久夏竟，夏已盡佛自說：「三<a class='ref t' id='t0505b24' href='#t0505b24'>T 0505b24</a>月已竟作衣已，當到多人處。」便難提釋聞，多<a class='ref t' id='t0505b25' href='#t0505b25'>T 0505b25</a>聚會比丘在迦梨講堂樹間會坐，為佛作衣。<a class='ref t' id='t0505b26' href='#t0505b26'>T 0505b26</a>今佛不久夏竟，夏已盡佛自說：「三月已竟作<a class='ref t' id='t0505b27' href='#t0505b27'>T 0505b27</a>衣已，當到多人處。」難提釋已聞如是，便<a class='ref t' id='t0505b28' href='#t0505b28'>T 0505b28</a>到佛所，已到為佛足禮，便坐一處。已坐，難提<a class='ref t' id='t0505b29' href='#t0505b29'>T 0505b29</a>釋白佛言：「如是我聞，多聚會比丘在迦梨講<a class='ref t' id='t0505c01' href='#t0505c01'>T 0505c01</a>堂樹間會坐，為佛作衣，今佛不久夏竟已，夏<a class='ref t' id='t0505c02' href='#t0505c02'>T 0505c02</a>盡佛自說：『三月已竟，作衣已，當到多人處。』我<a class='ref t' id='t0505c03' href='#t0505c03'>T 0505c03</a>聞是即愁憂，所食不覺味，諸方不分別，所<a class='ref t' id='t0505c04' href='#t0505c04'>T 0505c04</a>聞善法不復念，所作世間業不復著。所以者<a class='ref t' id='t0505c05' href='#t0505c05'>T 0505c05</a>何？甚久乃復得見佛并清淨行比丘。」難提<a class='ref t' id='t0505c06' href='#t0505c06'>T 0505c06</a>釋言已竟，佛便報難提：「釋難提！若見我身，<a class='ref t' id='t0505c07' href='#t0505c07'>T 0505c07</a>若不見我身，若見清淨行比丘，若不見清淨<a class='ref t' id='t0505c08' href='#t0505c08'>T 0505c08</a>行比丘，常當行內五法。何等五？一者意常<a class='ref t' id='t0505c09' href='#t0505c09'>T 0505c09</a>當有信，捨不信意。二者常當清淨行，捨不清<a class='ref t' id='t0505c10' href='#t0505c10'>T 0505c10</a>淨行。三者常當樂布施、捨慳貪。四者常當有<a class='ref t' id='t0505c11' href='#t0505c11'>T 0505c11</a>慧、捨癡。五者常當多聞，莫樂不聞。難提！是為<a class='ref t' id='t0505c12' href='#t0505c12'>T 0505c12</a>內五事。已當復有六念。何等六？一念佛，二<a class='ref t' id='t0505c13' href='#t0505c13'>T 0505c13</a>念法，三念比丘僧，四念戒，五念施與，六念<a class='ref t' id='t0505c14' href='#t0505c14'>T 0505c14</a>天。</p>
<p><a class='ref t' id='t0505c15' href='#t0505c15'>T 0505c15</a>「難提！若慧弟子念佛諸德，佛為有是：為如<a class='ref t' id='t0505c16' href='#t0505c16'>T 0505c16</a>來、為無所著、為一切覺、為神行足、為已快、<a class='ref t' id='t0505c17' href='#t0505c17'>T 0505c17</a>為有無量、為無有上、為男子師、為法御者、為<a class='ref t' id='t0505c18' href='#t0505c18'>T 0505c18</a>天人師、為覺有是。若天、若人、若魔、若梵、若沙<a class='ref t' id='t0505c19' href='#t0505c19'>T 0505c19</a>門、若婆羅門，為自慧證身生處已盡，為已著<a class='ref t' id='t0505c20' href='#t0505c20'>T 0505c20</a>清淨行，所為當自識，但有是身從後不受。難<a class='ref t' id='t0505c21' href='#t0505c21'>T 0505c21</a>提！是時慧弟子意不著貪欲，不著瞋恚，不著<a class='ref t' id='t0505c22' href='#t0505c22'>T 0505c22</a>愚癡，便為直意；慧弟子意已直，已直意便得<a class='ref t' id='t0505c23' href='#t0505c23'>T 0505c23</a>義、便得法、便見法、便大樂喜；已喜便生樂，從<a class='ref t' id='t0505c24' href='#t0505c24'>T 0505c24</a>樂便身滅；身已滅便得安隱；已得安隱便得<a class='ref t' id='t0505c25' href='#t0505c25'>T 0505c25</a>定，從定便如知如見，是為苦諦、是為習、是<a class='ref t' id='t0505c26' href='#t0505c26'>T 0505c26</a>為盡、是為苦滅向道者諦。難提！若慧弟子<a class='ref t' id='t0505c27' href='#t0505c27'>T 0505c27</a>在邪中為直念，有恨意便為捨，意有所著便<a class='ref t' id='t0505c28' href='#t0505c28'>T 0505c28</a>不受。是為慧弟子樂道迹，為常念佛德。</p>
<p><a class='ref t' id='t0505c29' href='#t0505c29'>T 0505c29</a>「難提！若慧弟子念法德佛所說，大為安隱為<a class='ref t' id='t0506a01' href='#t0506a01'>T 0506a01</a>可見，為無時可相授，可得持慧者鑽，可得<a class='ref t' id='t0506a02' href='#t0506a02'>T 0506a02</a>出可飽，可依從法得離所處。難提！是時慧弟<a class='ref t' id='t0506a03' href='#t0506a03'>T 0506a03</a>子意不著貪欲、不著瞋恚、不著愚癡，便為<a class='ref t' id='t0506a04' href='#t0506a04'>T 0506a04</a>直念；慧弟子意已直，已直意便得義、便得法、<a class='ref t' id='t0506a05' href='#t0506a05'>T 0506a05</a>便見法、便大樂喜；已喜便生樂，從樂便身滅；<a class='ref t' id='t0506a06' href='#t0506a06'>T 0506a06</a>身已滅便得安隱意，從安隱便得定；從定便<a class='ref t' id='t0506a07' href='#t0506a07'>T 0506a07</a>如知如見，是為苦諦，是為習，是為盡，是為<a class='ref t' id='t0506a08' href='#t0506a08'>T 0506a08</a>苦滅向道者諦。難提！若慧弟子在邪中為<a class='ref t' id='t0506a09' href='#t0506a09'>T 0506a09</a>直念，有恨意便為捨，意有所著便不受。是為<a class='ref t' id='t0506a10' href='#t0506a10'>T 0506a10</a>慧弟子樂道迹，為常念法德。</p>
<p><a class='ref t' id='t0506a11' href='#t0506a11'>T 0506a11</a>「難提！若慧弟子念比丘聚德，佛眾弟子為有<a class='ref t' id='t0506a12' href='#t0506a12'>T 0506a12</a>清淨、為有定、為有脫、為有脫見慧、為有行、<a class='ref t' id='t0506a13' href='#t0506a13'>T 0506a13</a>為有所得，為是世間福田，少施得福無有量。<a class='ref t' id='t0506a14' href='#t0506a14'>T 0506a14</a>若眾中有須陀洹，為信有須陀洹，若眾有斯<a class='ref t' id='t0506a15' href='#t0506a15'>T 0506a15</a>陀含，為信有斯陀含，若眾有阿那含，為信<a class='ref t' id='t0506a16' href='#t0506a16'>T 0506a16</a>有阿那含，若眾有阿羅漢，為信有阿羅漢，是<a class='ref t' id='t0506a17' href='#t0506a17'>T 0506a17</a>為男子，四雙賢者八輩人中第一人中之剛，<a class='ref t' id='t0506a18' href='#t0506a18'>T 0506a18</a>為人師、為人中、應受恭敬者，是為三界中最<a class='ref t' id='t0506a19' href='#t0506a19'>T 0506a19</a>人！難提！是時慧弟子意不著貪欲，不著瞋恚、<a class='ref t' id='t0506a20' href='#t0506a20'>T 0506a20</a>不著愚癡，便為直意；慧弟子意已直，已直意<a class='ref t' id='t0506a21' href='#t0506a21'>T 0506a21</a>便得義、便得法、便見法、便大樂喜；已喜便生<a class='ref t' id='t0506a22' href='#t0506a22'>T 0506a22</a>樂，從樂便身滅；身已滅，便得安隱意；從安隱<a class='ref t' id='t0506a23' href='#t0506a23'>T 0506a23</a>便得定，從定便如知如見，是為苦諦是為<a class='ref t' id='t0506a24' href='#t0506a24'>T 0506a24</a>習、是為盡、是為苦滅向道者諦。難提！若<a class='ref t' id='t0506a25' href='#t0506a25'>T 0506a25</a>慧<span class='corr' title='[男→弟] cf.【麗】'>弟</span>子在邪中為直念，有恨意便為捨，意有<a class='ref t' id='t0506a26' href='#t0506a26'>T 0506a26</a>所著便不受，是為慧弟子樂道迹，為常念比<a class='ref t' id='t0506a27' href='#t0506a27'>T 0506a27</a>丘聚德。難提！若慧弟子自念戒德，佛所施戒<a class='ref t' id='t0506a28' href='#t0506a28'>T 0506a28</a>不可犯、不可輕、不可毀、不可弄、不可試，慧者<a class='ref t' id='t0506a29' href='#t0506a29'>T 0506a29</a>從戒得定，從定便離愛，意不著世間，譬如<a class='ref t' id='t0506b01' href='#t0506b01'>T 0506b01</a>石破終不復合。難提！是時慧弟子意不著貪<a class='ref t' id='t0506b02' href='#t0506b02'>T 0506b02</a>欲、不著瞋恚、不著愚癡、便為直意，慧弟子意<a class='ref t' id='t0506b03' href='#t0506b03'>T 0506b03</a>已直，已直意便得義、便得法、便見法、便大樂<a class='ref t' id='t0506b04' href='#t0506b04'>T 0506b04</a>喜；已喜便生樂，從樂便身滅；身已滅便得<a class='ref t' id='t0506b05' href='#t0506b05'>T 0506b05</a>安隱意；從安隱便得定，從定便如知如見，是<a class='ref t' id='t0506b06' href='#t0506b06'>T 0506b06</a>為苦諦，是為習，是為盡，是為苦滅向道者<a class='ref t' id='t0506b07' href='#t0506b07'>T 0506b07</a>諦。難提！若慧弟子在邪中為直念，有恨意便<a class='ref t' id='t0506b08' href='#t0506b08'>T 0506b08</a>為捨，意有所著便不受，是為慧弟子樂道迹，<a class='ref t' id='t0506b09' href='#t0506b09'>T 0506b09</a>為常念戒德。難提！若慧弟子自念施與之德，<a class='ref t' id='t0506b10' href='#t0506b10'>T 0506b10</a>快哉我已得作人，於慳貪之中能自拔，無有<a class='ref t' id='t0506b11' href='#t0506b11'>T 0506b11</a>嫉之意，為常樂與為信所與，後必當得少施<a class='ref t' id='t0506b12' href='#t0506b12'>T 0506b12</a>所得無量，從施得無為。難提！是時慧弟子意<a class='ref t' id='t0506b13' href='#t0506b13'>T 0506b13</a>不著貪欲、不著瞋恚、不著愚癡，便為直意；<a class='ref t' id='t0506b14' href='#t0506b14'>T 0506b14</a>慧弟子意已直，已直意便得義、便得法、便見<a class='ref t' id='t0506b15' href='#t0506b15'>T 0506b15</a>法、便大樂喜；已喜便生樂，從樂便身滅，身<a class='ref t' id='t0506b16' href='#t0506b16'>T 0506b16</a>已滅便得安隱意；從安隱便得定，從定便如<a class='ref t' id='t0506b17' href='#t0506b17'>T 0506b17</a>知如見，是為苦諦，是為習，是為盡，是為苦<a class='ref t' id='t0506b18' href='#t0506b18'>T 0506b18</a>滅向道者諦。難提！若慧弟子在邪中為直念，<a class='ref t' id='t0506b19' href='#t0506b19'>T 0506b19</a>有恨意便為捨，意有所著便不受，是為慧弟<a class='ref t' id='t0506b20' href='#t0506b20'>T 0506b20</a>子樂道迹，為常念施與之德。</p>
<p><a class='ref t' id='t0506b21' href='#t0506b21'>T 0506b21</a>「難提！若慧弟子念諸天德，第一照頭摩賴，第<a class='ref t' id='t0506b22' href='#t0506b22'>T 0506b22</a>二忉利，第三豔，第四兜術，第五泥慢羅提，<a class='ref t' id='t0506b23' href='#t0506b23'>T 0506b23</a>第六般泥迷陀惒舍惒提。若從信、若從清淨、<a class='ref t' id='t0506b24' href='#t0506b24'>T 0506b24</a>若從聞、若從施、若從慧，各有行得上是六天，<a class='ref t' id='t0506b25' href='#t0506b25'>T 0506b25</a>我亦能行五法，若信戒聞施慧，從是因緣得<a class='ref t' id='t0506b26' href='#t0506b26'>T 0506b26</a>生天上。難提！是時慧弟子意，不著貪欲、不著<a class='ref t' id='t0506b27' href='#t0506b27'>T 0506b27</a>瞋恚、不著愚癡，便為直意；慧弟子意已直，已<a class='ref t' id='t0506b28' href='#t0506b28'>T 0506b28</a>直意便得義、便得法、便見法、便大樂喜；已喜<a class='ref t' id='t0506b29' href='#t0506b29'>T 0506b29</a>便生樂，從樂便身滅；身已滅便得安隱意，從<a class='ref t' id='t0506c01' href='#t0506c01'>T 0506c01</a>安隱便得定；從定便如知如見，是為苦諦是<a class='ref t' id='t0506c02' href='#t0506c02'>T 0506c02</a>為習，是為盡是為苦滅向道者諦。難提！若<a class='ref t' id='t0506c03' href='#t0506c03'>T 0506c03</a>慧弟子在邪中為直念，有恨意便為捨，意有<a class='ref t' id='t0506c04' href='#t0506c04'>T 0506c04</a>所著便不受，是為慧弟子樂道迹，為常念諸<a class='ref t' id='t0506c05' href='#t0506c05'>T 0506c05</a>天德。」</p>
<p>佛說如是。難提釋大歡喜受，著意常<a class='ref t' id='t0506c06' href='#t0506c06'>T 0506c06</a>行是六念，起坐持頭面著佛足禮。</p>
<a class='ref t' id='t0506c07' href='#t0506c07'>T 0506c07</a>
<p class='endsutta'><span class='t-juanname'>佛說難提釋經</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 113. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
