<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t110' lang='lzh'>
<header class='mirror'>
<h1 class='mirror-row'><span class='mirror-left latin'>T 110</span><span class='mirror-right'>佛說三轉法輪經</span></h1>
</header>
　<a class='ref t' id='t0504a01' href='#t0504a01'>T 0504a01</a><a class='ref t' id='t0504a02' href='#t0504a02'>T 0504a02</a><a class='ref t' id='t0504a03' href='#t0504a03'>T 0504a03</a><a class='ref t' id='t0504a04' href='#t0504a04'>T 0504a04</a>
<p class='suttainfo'><span class='t-juanname'>佛說三轉法輪經</span><br>
<a class='ref t' id='t0504a05' href='#t0504a05'>T 0504a05</a><a class='ref t' id='t0504a06' href='#t0504a06'>T 0504a06</a><span class='scribe'>三藏法師義淨奉　制譯</span></p>
<p><a class='ref t' id='t0504a07' href='#t0504a07'>T 0504a07</a>如是我聞：</p>
<p>一時，薄伽梵在婆羅痆斯仙人墮<a class='ref t' id='t0504a08' href='#t0504a08'>T 0504a08</a>處施鹿林中。爾時，世尊告五苾芻曰：「汝等苾<a class='ref t' id='t0504a09' href='#t0504a09'>T 0504a09</a>芻！此苦聖諦，於所聞法如理作意，能生眼智<a class='ref t' id='t0504a10' href='#t0504a10'>T 0504a10</a>明覺，汝等苾芻！此苦集、苦滅、順苦滅道聖諦<a class='ref t' id='t0504a11' href='#t0504a11'>T 0504a11</a>之法，如理作意，能生眼智明覺。</p>
<p><a class='ref t' id='t0504a12' href='#t0504a12'>T 0504a12</a>「汝等苾芻！此苦聖諦是所了法，如是應知，於<a class='ref t' id='t0504a13' href='#t0504a13'>T 0504a13</a>所聞法如理作意，能生眼智明覺。</p>
<p><a class='ref t' id='t0504a14' href='#t0504a14'>T 0504a14</a>「汝等苾芻！此苦集聖諦是所了法，如是應斷，<a class='ref t' id='t0504a15' href='#t0504a15'>T 0504a15</a>於所聞法如理作意，能生眼智明覺。</p>
<p><a class='ref t' id='t0504a16' href='#t0504a16'>T 0504a16</a>「汝等苾芻！此苦滅聖諦是所了法，如是應證，<a class='ref t' id='t0504a17' href='#t0504a17'>T 0504a17</a>於所聞法如理作意，能生眼智明覺。</p>
<p>「汝等苾<a class='ref t' id='t0504a18' href='#t0504a18'>T 0504a18</a>芻！此順苦滅道聖諦是所了法，如是應修，<a class='ref t' id='t0504a19' href='#t0504a19'>T 0504a19</a>於所聞法如理作意，能生眼智明覺。</p>
<p><a class='ref t' id='t0504a20' href='#t0504a20'>T 0504a20</a>「汝等苾芻！此苦聖諦是所了法，如是已知，於<a class='ref t' id='t0504a21' href='#t0504a21'>T 0504a21</a>所聞法如理作意，能生眼智明覺。</p>
<p><a class='ref t' id='t0504a22' href='#t0504a22'>T 0504a22</a>「汝等苾芻！此苦集聖諦是所了法，如是已斷，<a class='ref t' id='t0504a23' href='#t0504a23'>T 0504a23</a>於所聞法如理作意，能生眼智明覺。</p>
<p><a class='ref t' id='t0504a24' href='#t0504a24'>T 0504a24</a>「汝等苾芻！此苦滅聖諦是所了法，如是已證，<a class='ref t' id='t0504a25' href='#t0504a25'>T 0504a25</a>於所聞法如理作意，能生眼智明覺。</p>
<p><a class='ref t' id='t0504a26' href='#t0504a26'>T 0504a26</a>「汝等苾芻！此順苦滅道聖諦是所了法，如是<a class='ref t' id='t0504a27' href='#t0504a27'>T 0504a27</a>已修，於所聞法如理作意，能生眼智明覺。</p>
<p><a class='ref t' id='t0504a28' href='#t0504a28'>T 0504a28</a>「汝等苾芻！若我於此四聖諦法未了三轉十<a class='ref t' id='t0504a29' href='#t0504a29'>T 0504a29</a>二相者，眼智明覺皆不得生，我則不於諸天<a class='ref t' id='t0504b01' href='#t0504b01'>T 0504b01</a>魔梵、沙門婆羅門一切世間，捨離煩惱心得<a class='ref t' id='t0504b02' href='#t0504b02'>T 0504b02</a>解脫，不能證得無上菩提。</p>
<p><a class='ref t' id='t0504b03' href='#t0504b03'>T 0504b03</a>「汝等苾芻！由我於此四聖諦法解了三轉十<a class='ref t' id='t0504b04' href='#t0504b04'>T 0504b04</a>二相故，眼智明覺皆悉得生，乃於諸天魔梵、<a class='ref t' id='t0504b05' href='#t0504b05'>T 0504b05</a>沙門婆羅門一切世間，捨離煩惱心得解脫，<a class='ref t' id='t0504b06' href='#t0504b06'>T 0504b06</a>便能證得無上菩提。」</p>
<p><a class='ref t' id='t0504b07' href='#t0504b07'>T 0504b07</a>爾時世尊說是法時，具壽憍陳如及八萬諸<a class='ref t' id='t0504b08' href='#t0504b08'>T 0504b08</a>天，遠塵離垢得法眼淨。佛告憍陳如：「汝解此<a class='ref t' id='t0504b09' href='#t0504b09'>T 0504b09</a>法不？」</p>
<p>答言：「已解。世尊！」</p>
<p>「汝解此法不？」</p>
<p>答言：「已解。<a class='ref t' id='t0504b10' href='#t0504b10'>T 0504b10</a>善逝！」由憍陳如解了法故，因此即名阿若憍<a class='ref t' id='t0504b11' href='#t0504b11'>T 0504b11</a>陳如<span class='t-note'>（阿若是解了義）</span>。</p>
<p><a class='ref t' id='t0504b12' href='#t0504b12'>T 0504b12</a>是時地居藥叉聞佛說已，出大音聲，告人天<a class='ref t' id='t0504b13' href='#t0504b13'>T 0504b13</a>曰：「仁等當知，佛在婆羅痆斯仙人墮處施鹿<a class='ref t' id='t0504b14' href='#t0504b14'>T 0504b14</a>林中，廣說三轉十二行相法輪，由此能於天<a class='ref t' id='t0504b15' href='#t0504b15'>T 0504b15</a>人魔梵、沙門婆羅門一切世間，為大饒益，令<a class='ref t' id='t0504b16' href='#t0504b16'>T 0504b16</a>同梵行者速至安隱涅槃之處，人天增盛阿<a class='ref t' id='t0504b17' href='#t0504b17'>T 0504b17</a>蘇羅減少。」由彼藥叉作如是告，虛空諸天四<a class='ref t' id='t0504b18' href='#t0504b18'>T 0504b18</a>大王眾皆悉聞知。如是展轉於剎那頃盡六<a class='ref t' id='t0504b19' href='#t0504b19'>T 0504b19</a>欲天，須臾之間乃至梵天普聞其響，梵眾聞<a class='ref t' id='t0504b20' href='#t0504b20'>T 0504b20</a>已復皆遍告廣說如前，因名此經為三轉法<a class='ref t' id='t0504b21' href='#t0504b21'>T 0504b21</a>輪。</p>
<p>時五苾芻及人天等，聞佛說已，歡喜奉行。</p>
<a class='ref t' id='t0504b22' href='#t0504b22'>T 0504b22</a>
<p class='endsutta'><span class='t-juanname'>佛說三轉法輪經</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 110. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
