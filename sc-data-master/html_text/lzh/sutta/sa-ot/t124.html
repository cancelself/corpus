<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t124' lang='lzh'>
<header class='mirror'>
<h1 class='mirror-row'><span class='mirror-left latin'>T 124</span><span class='mirror-right'>緣起經一卷</span></h1>
</header>
　<a class='ref t' id='t0547b06' href='#t0547b06'>T 0547b06</a><a class='ref t' id='t0547b07' href='#t0547b07'>T 0547b07</a><a class='ref t' id='t0547b08' href='#t0547b08'>T 0547b08</a><a class='ref t' id='t0547b09' href='#t0547b09'>T 0547b09</a>
<p class='suttainfo'><span class='t-juanname'>緣起經一卷</span></p>
<p><a class='ref t' id='t0547b10' href='#t0547b10'>T 0547b10</a><a class='ref t' id='t0547b11' href='#t0547b11'>T 0547b11</a><span class='scribe'>三藏法師玄奘奉　詔譯</span></p>
<p><a class='ref t' id='t0547b12' href='#t0547b12'>T 0547b12</a>如是我聞：</p>
<p>一時，薄伽梵在室羅筏，住誓多林<a class='ref t' id='t0547b13' href='#t0547b13'>T 0547b13</a>給孤獨園，與無量無數聲聞、菩薩、天人等俱。<a class='ref t' id='t0547b14' href='#t0547b14'>T 0547b14</a>爾時，世尊告苾芻眾：「吾當為汝宣說緣起初<a class='ref t' id='t0547b15' href='#t0547b15'>T 0547b15</a>差別義，汝應諦聽，極善思惟，吾今為汝分別<a class='ref t' id='t0547b16' href='#t0547b16'>T 0547b16</a>解說。」</p>
<p>苾芻眾言：「唯然願說，我等樂聞。」</p>
<p><a class='ref t' id='t0547b17' href='#t0547b17'>T 0547b17</a>佛言：「云何名緣起初？謂依此有故彼有，此生<a class='ref t' id='t0547b18' href='#t0547b18'>T 0547b18</a>故彼生，所謂無明緣行，行緣識，識緣名色，名<a class='ref t' id='t0547b19' href='#t0547b19'>T 0547b19</a>色緣六處，六處緣觸，觸緣受，受緣愛，愛緣<a class='ref t' id='t0547b20' href='#t0547b20'>T 0547b20</a>取，取緣有，有緣生，生緣老死，起愁歎苦憂惱，<a class='ref t' id='t0547b21' href='#t0547b21'>T 0547b21</a>是名為純大苦蘊集，如是名為緣起初義。</p>
<p><a class='ref t' id='t0547b22' href='#t0547b22'>T 0547b22</a>「云何名為緣起差別？謂無明緣行者，云何無<a class='ref t' id='t0547b23' href='#t0547b23'>T 0547b23</a>明？謂於前際無知，於後際無知，於前後際無<a class='ref t' id='t0547b24' href='#t0547b24'>T 0547b24</a>知；於內無知，於外無知，於內外無知；於業無<a class='ref t' id='t0547b25' href='#t0547b25'>T 0547b25</a>知，於異熟無知，於業異熟無知；於佛無知，於<a class='ref t' id='t0547b26' href='#t0547b26'>T 0547b26</a>法無知，於僧無知；於苦無知，於集無知，於滅<a class='ref t' id='t0547b27' href='#t0547b27'>T 0547b27</a>無知，於道無知；於因無知，於果無知，於因已<a class='ref t' id='t0547b28' href='#t0547b28'>T 0547b28</a>生諸法無知；於善無知，於不善無知；於有罪<a class='ref t' id='t0547b29' href='#t0547b29'>T 0547b29</a>無知，於無罪無知；於應修習無知，於不應修<a class='ref t' id='t0547c01' href='#t0547c01'>T 0547c01</a>習無知；於下劣無知；於上妙無知；於黑無知，<a class='ref t' id='t0547c02' href='#t0547c02'>T 0547c02</a>於白無知；於有異分無知，於緣已生或六觸<a class='ref t' id='t0547c03' href='#t0547c03'>T 0547c03</a>處，如實通達無知。如是於彼彼處如實無知，<a class='ref t' id='t0547c04' href='#t0547c04'>T 0547c04</a>無見無現觀，愚癡無明黑闇，是謂無明。云何<a class='ref t' id='t0547c05' href='#t0547c05'>T 0547c05</a>為行？行有三種，謂身行、語行、意行，是名為行。</p>
<p><a class='ref t' id='t0547c06' href='#t0547c06'>T 0547c06</a>「行緣識者，云何為識？謂六識身，一者眼識，二者<a class='ref t' id='t0547c07' href='#t0547c07'>T 0547c07</a>耳識，三者鼻識，四者舌識，五者身識，六者意<a class='ref t' id='t0547c08' href='#t0547c08'>T 0547c08</a>識，是名為識。</p>
<p>「識緣名色者，云何為名？謂四無<a class='ref t' id='t0547c09' href='#t0547c09'>T 0547c09</a>色蘊：一者受蘊，二者想蘊，三者行蘊，四者識<a class='ref t' id='t0547c10' href='#t0547c10'>T 0547c10</a>蘊。云何為色？謂諸所有色，一切四大種，及四<a class='ref t' id='t0547c11' href='#t0547c11'>T 0547c11</a>大種所造，此色前名總略為一，合名名色，是<a class='ref t' id='t0547c12' href='#t0547c12'>T 0547c12</a>謂名色。</p>
<p>「名色緣六處者，云何六處？謂六內處：<a class='ref t' id='t0547c13' href='#t0547c13'>T 0547c13</a>一眼內處，二耳內處，三鼻內處，四舌內處，五<a class='ref t' id='t0547c14' href='#t0547c14'>T 0547c14</a>身內處，六意內處，是謂六處。</p>
<p>「六處緣觸者，云<a class='ref t' id='t0547c15' href='#t0547c15'>T 0547c15</a>何為觸？謂六觸身：一者眼觸，二者耳觸，三者<a class='ref t' id='t0547c16' href='#t0547c16'>T 0547c16</a>鼻觸，四者舌觸，五者身觸，六者意觸，是名為<a class='ref t' id='t0547c17' href='#t0547c17'>T 0547c17</a>觸。</p>
<p>「觸緣受者，云何為受？受有三種，謂樂受、苦<a class='ref t' id='t0547c18' href='#t0547c18'>T 0547c18</a>受、不苦不樂受，是名為受。</p>
<p><a class='ref t' id='t0547c19' href='#t0547c19'>T 0547c19</a>「受緣愛者，云何為愛？愛有三種，謂欲愛、色愛、<a class='ref t' id='t0547c20' href='#t0547c20'>T 0547c20</a>無色愛，是名為愛。</p>
<p>「愛緣取者，云何為取？謂四<a class='ref t' id='t0547c21' href='#t0547c21'>T 0547c21</a>取：一者欲取，二者見取，三者戒禁取，四者<a class='ref t' id='t0547c22' href='#t0547c22'>T 0547c22</a>我語取，是名為取。</p>
<p>「取緣有者，云何為有？有有<a class='ref t' id='t0547c23' href='#t0547c23'>T 0547c23</a>三種，謂欲有、色有、無色有，是名為有。</p>
<p>「有緣生<a class='ref t' id='t0547c24' href='#t0547c24'>T 0547c24</a>者，云何為生？謂彼彼有情，於彼彼有情類，諸<a class='ref t' id='t0547c25' href='#t0547c25'>T 0547c25</a>生等生趣，起出現蘊，得界、得處、得諸蘊，生起、<a class='ref t' id='t0547c26' href='#t0547c26'>T 0547c26</a>命根出現，是名為生。</p>
<p>「生緣老死者，云何為老？<a class='ref t' id='t0547c27' href='#t0547c27'>T 0547c27</a>謂髮衰變，皮膚緩皺，衰熟損壞，身脊傴曲黑<a class='ref t' id='t0547c28' href='#t0547c28'>T 0547c28</a>黶間身，喘息奔急，形貌僂前，憑據策杖，惛<a class='ref t' id='t0547c29' href='#t0547c29'>T 0547c29</a>昧羸劣，損減衰退，諸根耄熟，功用破壞，諸行<a class='ref t' id='t0548a01' href='#t0548a01'>T 0548a01</a>朽故，其形腐敗，是名為老。云何為死？謂彼<a class='ref t' id='t0548a02' href='#t0548a02'>T 0548a02</a>彼有情，從彼彼有情類，終盡壞沒，捨壽捨煖，<a class='ref t' id='t0548a03' href='#t0548a03'>T 0548a03</a>命根謝滅，棄捨諸蘊，死時運盡，是名為死。<a class='ref t' id='t0548a04' href='#t0548a04'>T 0548a04</a>此死前老總略為一，合名老死，如是名為緣<a class='ref t' id='t0548a05' href='#t0548a05'>T 0548a05</a>起差別義。</p>
<p><a class='ref t' id='t0548a06' href='#t0548a06'>T 0548a06</a>「苾芻！我已為汝等說所標緣起初差別義。」</p>
<p>時<a class='ref t' id='t0548a07' href='#t0548a07'>T 0548a07</a>薄伽梵說是經已，聲聞、菩薩、天人等眾，聞佛<a class='ref t' id='t0548a08' href='#t0548a08'>T 0548a08</a>所說皆大歡喜，得未曾有，信受奉行。</p>
<a class='ref t' id='t0548a09' href='#t0548a09'>T 0548a09</a>
<p class='endsutta'><span class='t-juanname'>緣起經一卷</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 124. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
