<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t112' lang='lzh'>
<header class='mirror'>
<h1 class='mirror-row'><span class='mirror-left latin'>T 112</span><span class='mirror-right'>佛說八正道經</span></h1>
</header>
　<a class='ref t' id='t0504c23' href='#t0504c23'>T 0504c23</a><a class='ref t' id='t0504c24' href='#t0504c24'>T 0504c24</a><a class='ref t' id='t0504c25' href='#t0504c25'>T 0504c25</a><a class='ref t' id='t0504c26' href='#t0504c26'>T 0504c26</a>
<p class='suttainfo'><span class='t-juanname'>佛說八正道經</span><br>
<a class='ref t' id='t0504c27' href='#t0504c27'>T 0504c27</a><a class='ref t' id='t0504c28' href='#t0504c28'>T 0504c28</a><span class='scribe'>後漢安息國三藏安世高譯</span></p>
<p><a class='ref t' id='t0504c29' href='#t0504c29'>T 0504c29</a>聞如是：</p>
<p>一時，佛在舍衛國祇樹給孤獨園。佛<a class='ref t' id='t0505a01' href='#t0505a01'>T 0505a01</a>告諸弟子：「聽我說邪道亦說正道。何等為邪<a class='ref t' id='t0505a02' href='#t0505a02'>T 0505a02</a>道？不諦見、不諦念、不諦語、不諦治、不諦求、不諦<a class='ref t' id='t0505a03' href='#t0505a03'>T 0505a03</a>行、不諦意、不諦定。是為道八邪行。</p>
<p><a class='ref t' id='t0505a04' href='#t0505a04'>T 0505a04</a>「何等為道八正行？一者諦見。諦見為何等？信<a class='ref t' id='t0505a05' href='#t0505a05'>T 0505a05</a>布施、信禮、信祠、信善惡行自然福、信父母、信天<a class='ref t' id='t0505a06' href='#t0505a06'>T 0505a06</a>下道人、信求道、信諦行、信諦受。今世後世，自<a class='ref t' id='t0505a07' href='#t0505a07'>T 0505a07</a>黠得證自成。便相告說是為諦見。</p>
<p><a class='ref t' id='t0505a08' href='#t0505a08'>T 0505a08</a>「第二諦念為何等？所意棄欲、棄家、不瞋恚怒、<a class='ref t' id='t0505a09' href='#t0505a09'>T 0505a09</a>不相侵，是為諦念。</p>
<p><a class='ref t' id='t0505a10' href='#t0505a10'>T 0505a10</a>「第三諦語為何等？不兩舌、不傳語、不惡罵、不<a class='ref t' id='t0505a11' href='#t0505a11'>T 0505a11</a>妄語，是為諦語。</p>
<p><a class='ref t' id='t0505a12' href='#t0505a12'>T 0505a12</a>「第四諦行為何等？不殺盜婬，是為諦行。</p>
<p><a class='ref t' id='t0505a13' href='#t0505a13'>T 0505a13</a>「第五諦受為何等？是聞有道弟子法求，不可<a class='ref t' id='t0505a14' href='#t0505a14'>T 0505a14</a>非法，飯食、床臥、病瘦正法求，不可非法，是為<a class='ref t' id='t0505a15' href='#t0505a15'>T 0505a15</a>諦受。</p>
<p><a class='ref t' id='t0505a16' href='#t0505a16'>T 0505a16</a>「第六諦治為何等？生死意共合行，所精進行，<a class='ref t' id='t0505a17' href='#t0505a17'>T 0505a17</a>出力因緣行，乃精進不厭意持，是為諦治。</p>
<p><a class='ref t' id='t0505a18' href='#t0505a18'>T 0505a18</a>「第七諦意為何等？生死行合意念、向意念，不<a class='ref t' id='t0505a19' href='#t0505a19'>T 0505a19</a>妄不共意求，是名為諦意。</p>
<p><a class='ref t' id='t0505a20' href='#t0505a20'>T 0505a20</a>「第八諦定為何等？生死意合，念止、相止、護已<a class='ref t' id='t0505a21' href='#t0505a21'>T 0505a21</a>止、聚止。不可為、不作所有罪，不墮中庭。是<a class='ref t' id='t0505a22' href='#t0505a22'>T 0505a22</a>名為諦定。</p>
<p><a class='ref t' id='t0505a23' href='#t0505a23'>T 0505a23</a>「比丘！所有道弟子，當受是八種行諦道，如說<a class='ref t' id='t0505a24' href='#t0505a24'>T 0505a24</a>行可得道八行覺。諦見者信布施，後世得具<a class='ref t' id='t0505a25' href='#t0505a25'>T 0505a25</a>福，信禮者見沙門道人作禮福，信祠者懸繒<a class='ref t' id='t0505a26' href='#t0505a26'>T 0505a26</a>燒香散花然燈，信所行十善是為自然得福，<a class='ref t' id='t0505a27' href='#t0505a27'>T 0505a27</a>信父母者信孝順，信天下道人者喜受經，信<a class='ref t' id='t0505a28' href='#t0505a28'>T 0505a28</a>求道者為行道。信諦行者斷惡意，信諦受者<a class='ref t' id='t0505a29' href='#t0505a29'>T 0505a29</a>不犯戒。今世後世，自黠為得黠，能教人得證，<a class='ref t' id='t0505b01' href='#t0505b01'>T 0505b01</a>自成者能成人。能成他人，便相告說，是名為<a class='ref t' id='t0505b02' href='#t0505b02'>T 0505b02</a>諦見知。如是便自脫亦脫他人。</p>
<p><a class='ref t' id='t0505b03' href='#t0505b03'>T 0505b03</a>「第二諦念所意起者為失意，欲棄家者為念<a class='ref t' id='t0505b04' href='#t0505b04'>T 0505b04</a>道，不瞋恚怒者為忍辱，不相侵者當正意。</p>
<p><a class='ref t' id='t0505b05' href='#t0505b05'>T 0505b05</a>「第三諦語者，不惡罵不犯口四過，但說至誠<a class='ref t' id='t0505b06' href='#t0505b06'>T 0505b06</a>道品諦要。</p>
<p><a class='ref t' id='t0505b07' href='#t0505b07'>T 0505b07</a>「第四諦行者，不殺盜婬而行誠信。</p>
<p><a class='ref t' id='t0505b08' href='#t0505b08'>T 0505b08</a>「第五諦不墮貪者，但求一衣一食為賤醫。</p>
<p><a class='ref t' id='t0505b09' href='#t0505b09'>T 0505b09</a>「第六諦治者為向三十七品經。</p>
<p><a class='ref t' id='t0505b10' href='#t0505b10'>T 0505b10</a>「第七諦意者日增三十七品經，不離意。</p>
<p><a class='ref t' id='t0505b11' href='#t0505b11'>T 0505b11</a>「第八諦止者不忘因緣，止者常還意護，已<a class='ref t' id='t0505b12' href='#t0505b12'>T 0505b12</a>止者一切無所犯，聚止者得福道。」</p>
<p>佛說如是。<a class='ref t' id='t0505b13' href='#t0505b13'>T 0505b13</a>皆歡喜受。</p>
<a class='ref t' id='t0505b14' href='#t0505b14'>T 0505b14</a>
<p class='endsutta'><span class='t-juanname'>佛說八正道經</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 112. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
