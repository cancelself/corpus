<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t116' lang='lzh'>
<header class='mirror'>
<h1 class='mirror-row'><span class='mirror-left latin'>T 116</span><span class='mirror-right'>佛說戒德香經</span></h1>
</header>
　<a class='ref t' id='t0507b07' href='#t0507b07'>T 0507b07</a><a class='ref t' id='t0507b08' href='#t0507b08'>T 0507b08</a><a class='ref t' id='t0507b09' href='#t0507b09'>T 0507b09</a><a class='ref t' id='t0507b11' href='#t0507b11'>T 0507b11</a>
<p class='suttainfo'><span class='t-juanname'>佛說戒德香經</span><br>
<a class='ref t' id='t0507b12' href='#t0507b12'>T 0507b12</a><a class='ref t' id='t0507b13' href='#t0507b13'>T 0507b13</a><span class='scribe'>東晉天竺三藏竺曇無蘭譯</span></p>
<p><a class='ref t' id='t0507b14' href='#t0507b14'>T 0507b14</a>聞如是：</p>
<p>一時，佛遊舍衛國祇樹給孤獨園。時，<a class='ref t' id='t0507b15' href='#t0507b15'>T 0507b15</a>賢者阿難閑居獨思：「世有三香，一曰根香，<a class='ref t' id='t0507b16' href='#t0507b16'>T 0507b16</a>二曰枝香，三曰華香，是三品香唯隨風香不<a class='ref t' id='t0507b17' href='#t0507b17'>T 0507b17</a>能逆風，寧有雅香隨風逆風者乎？」賢者阿難<a class='ref t' id='t0507b18' href='#t0507b18'>T 0507b18</a>獨處思惟<span class='corr' title='[於→此] cf.【麗】'>此</span>義所歸，不知所趣，即從坐起往<a class='ref t' id='t0507b19' href='#t0507b19'>T 0507b19</a>詣佛所，稽首佛足下，長跪叉手而白佛言：<a class='ref t' id='t0507b20' href='#t0507b20'>T 0507b20</a>「我獨處思惟，世有三香，一曰根香，二曰枝香，<a class='ref t' id='t0507b21' href='#t0507b21'>T 0507b21</a>三曰華香，此三品香唯能隨風不能逆風，寧<a class='ref t' id='t0507b22' href='#t0507b22'>T 0507b22</a>有雅香隨風逆風者乎？」</p>
<p>佛告阿難：「善哉！善哉！<a class='ref t' id='t0507b23' href='#t0507b23'>T 0507b23</a>誠如汝問，有香真正隨風逆風。」</p>
<p>阿難白佛：「願<a class='ref t' id='t0507b24' href='#t0507b24'>T 0507b24</a>聞其香。」</p>
<p>佛言：「若於郡國縣邑村落，有善男<a class='ref t' id='t0507b25' href='#t0507b25'>T 0507b25</a>子善女人，修行十善，身不殺、盜、淫，口不妄<a class='ref t' id='t0507b26' href='#t0507b26'>T 0507b26</a>言、兩舌、惡口、綺語，意不嫉妬、恚、癡，孝順父<a class='ref t' id='t0507b27' href='#t0507b27'>T 0507b27</a>母，奉事三尊，仁慈道德威儀禮節，東方無數<a class='ref t' id='t0507b28' href='#t0507b28'>T 0507b28</a>沙門梵志歌頌其德，南西北方四維上下沙<a class='ref t' id='t0507b29' href='#t0507b29'>T 0507b29</a>門梵志咸歌其德：『某郡國土縣邑村落，有善<a class='ref t' id='t0507c01' href='#t0507c01'>T 0507c01</a>男子善女人，奉行十善敬事三寶，孝順仁慈<a class='ref t' id='t0507c02' href='#t0507c02'>T 0507c02</a>道德恩義不失禮節。』是香名曰隨風逆風靡<a class='ref t' id='t0507c03' href='#t0507c03'>T 0507c03</a>不周照，十方宣德一切蒙賴。」</p>
<p>佛時頌曰：</p>
<a class='ref t' id='t0507c04' href='#t0507c04'>T 0507c04</a>
<blockquote class='gatha'>
<p>「雖有美香花，　　不能逆風熏，<a class='ref t' id='t0507c05' href='#t0507c05'>T 0507c05</a><br>
不息名栴檀，　　眾雨一切香。<a class='ref t' id='t0507c06' href='#t0507c06'>T 0507c06</a><br>
志性能和雅，　　爾乃逆風香，<a class='ref t' id='t0507c07' href='#t0507c07'>T 0507c07</a><br>
正士名丈夫，　　普熏于十方。<a class='ref t' id='t0507c08' href='#t0507c08'>T 0507c08</a><br>
木蜜及栴檀，　　青蓮諸雨香，<a class='ref t' id='t0507c09' href='#t0507c09'>T 0507c09</a><br>
一切此眾香，　　戒香最無上。<a class='ref t' id='t0507c10' href='#t0507c10'>T 0507c10</a><br>
是等清淨者，　　所行無放逸，<a class='ref t' id='t0507c11' href='#t0507c11'>T 0507c11</a><br>
不知魔徑路，　　不見所歸趣。<a class='ref t' id='t0507c12' href='#t0507c12'>T 0507c12</a><br>
此道至永安，　　此道最無上，<a class='ref t' id='t0507c13' href='#t0507c13'>T 0507c13</a><br>
所獲斷穢源，　　降伏絕魔網。<a class='ref t' id='t0507c14' href='#t0507c14'>T 0507c14</a><br>
用上佛道堂，　　昇無窮之慧，<a class='ref t' id='t0507c15' href='#t0507c15'>T 0507c15</a><br>
以此宣經義，　　除去一切弊。」</p>
</blockquote>
<p><a class='ref t' id='t0507c16' href='#t0507c16'>T 0507c16</a>佛告阿難：「是香所布，不礙須彌山川天地，不<a class='ref t' id='t0507c17' href='#t0507c17'>T 0507c17</a>礙四種地水火風，通達八極上下亦然，無窮<a class='ref t' id='t0507c18' href='#t0507c18'>T 0507c18</a>之界咸歌其德。一身不殺生，世世長壽，其<a class='ref t' id='t0507c19' href='#t0507c19'>T 0507c19</a>命無橫。不盜竊者，世世富饒又不妄遺財<a class='ref t' id='t0507c20' href='#t0507c20'>T 0507c20</a>寶常存，施為道根。不婬色者，人不犯妻，<a class='ref t' id='t0507c21' href='#t0507c21'>T 0507c21</a>所在化生蓮華之中。不妄言者，口氣香好言<a class='ref t' id='t0507c22' href='#t0507c22'>T 0507c22</a>輒信之。不兩舌者，家常和合無有別離。不<a class='ref t' id='t0507c23' href='#t0507c23'>T 0507c23</a>惡口者，其舌常好言辭辯通。不綺語者，人<a class='ref t' id='t0507c24' href='#t0507c24'>T 0507c24</a>聞其言莫不諮受宣用為珍。不嫉妬者，世世<a class='ref t' id='t0507c25' href='#t0507c25'>T 0507c25</a>所生眾人所敬。不瞋恚者，世世端正人見歡<a class='ref t' id='t0507c26' href='#t0507c26'>T 0507c26</a>喜。除愚癡者，所生智慧靡不諮請，捨于邪<a class='ref t' id='t0507c27' href='#t0507c27'>T 0507c27</a>見常住正道，從行所得各自然生，故當棄邪<a class='ref t' id='t0507c28' href='#t0507c28'>T 0507c28</a>從其真妙。」</p>
<p>佛說如是。時，諸比丘聞之歡喜，作<a class='ref t' id='t0507c29' href='#t0507c29'>T 0507c29</a>禮而去。</p>
<a class='ref t' id='t0508a01' href='#t0508a01'>T 0508a01</a>
<p class='endsutta'><span class='t-juanname'>佛說戒德香經</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 116. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
