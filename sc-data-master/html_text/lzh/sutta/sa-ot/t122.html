<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t122' lang='lzh'>
<header class='mirror'>
<h1 class='mirror-row'><span class='mirror-left latin'>T 122</span><span class='mirror-right'>佛說波斯匿王太后崩塵土坌身經</span></h1>
</header>
　<a class='ref t' id='t0545a17' href='#t0545a17'>T 0545a17</a><a class='ref t' id='t0545a18' href='#t0545a18'>T 0545a18</a><a class='ref t' id='t0545a19' href='#t0545a19'>T 0545a19</a><a class='ref t' id='t0545a20' href='#t0545a20'>T 0545a20</a>
<p class='suttainfo'><span class='t-juanname'>佛說波斯匿王太后崩塵土<a class='ref t' id='t0545a21' href='#t0545a21'>T 0545a21</a>坌身經</span><br>
<a class='ref t' id='t0545a22' href='#t0545a22'>T 0545a22</a><a class='ref t' id='t0545a23' href='#t0545a23'>T 0545a23</a><span class='scribe'>西晉沙門法炬譯</span></p>
<p><a class='ref t' id='t0545a24' href='#t0545a24'>T 0545a24</a>聞如是：</p>
<p>一時，婆伽婆在舍衛城祇樹給孤獨<a class='ref t' id='t0545a25' href='#t0545a25'>T 0545a25</a>園。爾時，拘娑羅國波斯匿王太后崩，時年百<a class='ref t' id='t0545a26' href='#t0545a26'>T 0545a26</a>歲老無壯勢，精進修善法。時，波斯匿王供殯<a class='ref t' id='t0545a27' href='#t0545a27'>T 0545a27</a>送母，日正中還，塵土坌身步往詣園至世尊<a class='ref t' id='t0545a28' href='#t0545a28'>T 0545a28</a>所，頭面禮足在一面坐。時，世尊問王言：「今王<a class='ref t' id='t0545a29' href='#t0545a29'>T 0545a29</a>何故塵土坌身步來至我所？」</p>
<p>時，波斯匿王便<a class='ref t' id='t0545b01' href='#t0545b01'>T 0545b01</a>涕泣不能自勝，揮淚白世尊言：「太后崩，世尊！<a class='ref t' id='t0545b02' href='#t0545b02'>T 0545b02</a>太后無常，如來！年在期頤無少壯力，積修善<a class='ref t' id='t0545b03' href='#t0545b03'>T 0545b03</a>法甚戀痛念，夙夜孝養未曾違志，命可贖者<a class='ref t' id='t0545b04' href='#t0545b04'>T 0545b04</a>世殞身壽。若象馬車乘贖命可得者，盡當持<a class='ref t' id='t0545b05' href='#t0545b05'>T 0545b05</a>贖；以人民眾贖命可得者，亦當持贖；莫使我<a class='ref t' id='t0545b06' href='#t0545b06'>T 0545b06</a>母命過。若以金銀贖命可得者，亦當持贖；若<a class='ref t' id='t0545b07' href='#t0545b07'>T 0545b07</a>以珍寶贖命可得者，亦當持贖；若以金銀珍<a class='ref t' id='t0545b08' href='#t0545b08'>T 0545b08</a>寶贖命可得者，亦當持金銀珍寶贖命；若以<a class='ref t' id='t0545b09' href='#t0545b09'>T 0545b09</a>奴贖命可得者，亦當持奴贖命；若以婢贖命<a class='ref t' id='t0545b10' href='#t0545b10'>T 0545b10</a>可得者，亦當持婢贖命；若以奴婢贖命可得<a class='ref t' id='t0545b11' href='#t0545b11'>T 0545b11</a>者，亦當持奴婢贖命；若以村落贖命可得者，<a class='ref t' id='t0545b12' href='#t0545b12'>T 0545b12</a>亦當以村落贖命；若以城廓贖命可得者，亦<a class='ref t' id='t0545b13' href='#t0545b13'>T 0545b13</a>當以城廓贖命；若以村落城廓贖命可得者，<a class='ref t' id='t0545b14' href='#t0545b14'>T 0545b14</a>亦當以城廓村落贖命；若以一方贖命可得者，<a class='ref t' id='t0545b15' href='#t0545b15'>T 0545b15</a>亦當以一方贖命；若以地人民贖命可得者，<a class='ref t' id='t0545b16' href='#t0545b16'>T 0545b16</a>亦當以地人民贖命；若以人民一方贖命可<a class='ref t' id='t0545b17' href='#t0545b17'>T 0545b17</a>得者，亦當以人民一方贖命；莫使我母命過。」</p>
<p><a class='ref t' id='t0545b18' href='#t0545b18'>T 0545b18</a>爾時，世尊告波斯匿王言：「如是，大王！如王所<a class='ref t' id='t0545b19' href='#t0545b19'>T 0545b19</a>說，若以白象贖命可得者，便可以象贖母命，<a class='ref t' id='t0545b20' href='#t0545b20'>T 0545b20</a>若以馬車、人民、珍寶金銀、奴婢、村落、城廓、一方<a class='ref t' id='t0545b21' href='#t0545b21'>T 0545b21</a>人民贖母命可得者，便當以一方人民贖母<a class='ref t' id='t0545b22' href='#t0545b22'>T 0545b22</a>命，莫使我母命過。是故，大王！當思惟無常想，<a class='ref t' id='t0545b23' href='#t0545b23'>T 0545b23</a>當廣布無常想，當廣布死想。」</p>
<p>爾時，世尊便說<a class='ref t' id='t0545b24' href='#t0545b24'>T 0545b24</a>偈言：</p>
<a class='ref t' id='t0545b25' href='#t0545b25'>T 0545b25</a>
<blockquote class='gatha'>
<p>「一切人歸死，　　無有不死者，<a class='ref t' id='t0545b26' href='#t0545b26'>T 0545b26</a><br>
隨行種殃福，　　自獲善惡果。<a class='ref t' id='t0545b27' href='#t0545b27'>T 0545b27</a><br>
地獄為惡行，　　善者必生天，<a class='ref t' id='t0545b28' href='#t0545b28'>T 0545b28</a><br>
明慧能分別，　　唯福能遏惡。</p>
</blockquote>
<p><a class='ref t' id='t0545b29' href='#t0545b29'>T 0545b29</a>「如是，大王！有四恐畏、大恐畏，無能避者，亦不<a class='ref t' id='t0545c01' href='#t0545c01'>T 0545c01</a>可以力刀杖避，呪術、藥草、象馬車乘、人民、珍<a class='ref t' id='t0545c02' href='#t0545c02'>T 0545c02</a>寶金銀、奴婢、村落城廓、一方人民，珍寶金銀、<a class='ref t' id='t0545c03' href='#t0545c03'>T 0545c03</a>奴婢、村落城廓、一方人民。云何為四？老為大<a class='ref t' id='t0545c04' href='#t0545c04'>T 0545c04</a>恐畏，肌肉消盡，不可以刀杖避，乃至一方人<a class='ref t' id='t0545c05' href='#t0545c05'>T 0545c05</a>民皆無能避；病為大恐畏，無強健志，不可以<a class='ref t' id='t0545c06' href='#t0545c06'>T 0545c06</a>刀杖避，乃至一方人民；死為大恐畏，盡無<a class='ref t' id='t0545c07' href='#t0545c07'>T 0545c07</a>有壽，不可以刀杖避，乃至一方人民；恩愛<a class='ref t' id='t0545c08' href='#t0545c08'>T 0545c08</a>別離為大恐畏，不可以刀杖避，乃至一方人<a class='ref t' id='t0545c09' href='#t0545c09'>T 0545c09</a>民。是謂，大王！有此四大恐畏，不可以刀杖避，<a class='ref t' id='t0545c10' href='#t0545c10'>T 0545c10</a>呪術、藥草、象馬車乘、人民，珍寶金銀、奴婢、村<a class='ref t' id='t0545c11' href='#t0545c11'>T 0545c11</a>落城廓、一方人民，珍寶金銀、奴婢、村落城廓、<a class='ref t' id='t0545c12' href='#t0545c12'>T 0545c12</a>一方人民。譬如，大王！有大雲起雷電霹靂，斯<a class='ref t' id='t0545c13' href='#t0545c13'>T 0545c13</a>須還散亦不久停。如是，大王！人命極短壽極<a class='ref t' id='t0545c14' href='#t0545c14'>T 0545c14</a>百歲，其中出者亦少少耳。譬如，大王！有四大<a class='ref t' id='t0545c15' href='#t0545c15'>T 0545c15</a>山石無有空缺，四山皆等一時相磨，樹木藥<a class='ref t' id='t0545c16' href='#t0545c16'>T 0545c16</a>草不可以刀杖避。如是，大王！有四大恐畏至，<a class='ref t' id='t0545c17' href='#t0545c17'>T 0545c17</a>不可得避。云何為四？老為大患，肌肉消盡，不<a class='ref t' id='t0545c18' href='#t0545c18'>T 0545c18</a>可以刀杖避，藥草呪術而得避者；病為大患，<a class='ref t' id='t0545c19' href='#t0545c19'>T 0545c19</a>無強健志；死為大患，身永滅；恩愛別離為<a class='ref t' id='t0545c20' href='#t0545c20'>T 0545c20</a>大患，不可以刀杖避，呪術、藥草而得避者。大<a class='ref t' id='t0545c21' href='#t0545c21'>T 0545c21</a>王！廣修無常想，廣布無常想。所以然者，已修<a class='ref t' id='t0545c22' href='#t0545c22'>T 0545c22</a>無常想，當布無常想，盡斷一切欲愛，盡斷一<a class='ref t' id='t0545c23' href='#t0545c23'>T 0545c23</a>切色愛，盡斷一切無色愛，一切無明盡斷，此<a class='ref t' id='t0545c24' href='#t0545c24'>T 0545c24</a>間所有愛亦斷。譬如，大王！草<span class='t-gaiji'>［葶－丁＋呆］<!--gaiji,,1[葶-丁＋呆],2,3--></span>積薪積以火<a class='ref t' id='t0545c25' href='#t0545c25'>T 0545c25</a>往燒，大叢林、若臺閣舍，此亦如是。若修無常<a class='ref t' id='t0545c26' href='#t0545c26'>T 0545c26</a>想，廣布無常想，盡斷欲愛，盡斷色愛，盡斷<a class='ref t' id='t0545c27' href='#t0545c27'>T 0545c27</a>無色愛，盡斷無明，盡斷此間所有愛。是故，大<a class='ref t' id='t0545c28' href='#t0545c28'>T 0545c28</a>王！當以正法治化，莫以非法治化。如是，大王！<a class='ref t' id='t0545c29' href='#t0545c29'>T 0545c29</a>當作是學。」</p>
<p>爾時，波斯匿王白世尊言：「此法名<a class='ref t' id='t0546a01' href='#t0546a01'>T 0546a01</a>何等？當云何奉持？」</p>
<p>世尊告曰：「名除憂患經，此<a class='ref t' id='t0546a02' href='#t0546a02'>T 0546a02</a>法除去憂患。」</p>
<p>時，波斯匿王白世尊言：「如是，世<a class='ref t' id='t0546a03' href='#t0546a03'>T 0546a03</a>尊！除憂患經，如是，世尊！除憂患經。所以然者，<a class='ref t' id='t0546a04' href='#t0546a04'>T 0546a04</a>我聞此法已，世尊！所有戀慕愁憂皆悉除盡，<a class='ref t' id='t0546a05' href='#t0546a05'>T 0546a05</a>自覺身體柔軟歡喜。」爾時，世尊與王波斯匿，<a class='ref t' id='t0546a06' href='#t0546a06'>T 0546a06</a>具說微妙法勸令歡喜。時，波斯匿王即從坐<a class='ref t' id='t0546a07' href='#t0546a07'>T 0546a07</a>起，頭面禮足繞佛三匝而去。</p>
<p>爾時，拘娑羅國<a class='ref t' id='t0546a08' href='#t0546a08'>T 0546a08</a>波斯匿王，聞佛所說，歡喜奉行。</p>
<a class='ref t' id='t0546a09' href='#t0546a09'>T 0546a09</a>
<p class='endsutta'><span class='t-juanname'>佛說波斯匿王太后崩塵土坌身經</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 122. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
