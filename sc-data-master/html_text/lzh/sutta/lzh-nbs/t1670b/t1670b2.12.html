<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t1670b2.12' lang='lzh'>
<header class='mirror'>
<h1 class='mirror-row'><span class='mirror-left latin'>T No. 1670B</span><span class='mirror-right'>那先比丘經</span></h1>
<p class='mirror-row'><span class='mirror-left latin'>2.12.</span><span class='mirror-right'>十二</span></p>
</header>
<p>王復 <a class='ref t' id='t0708b03' href='#t0708b03'>T 0708b03</a>問何等為意當念諸善事者。那先言譬如人 <a class='ref t' id='t0708b04' href='#t0708b04'>T 0708b04</a>取異種華以縷合連繫之風吹不能散。那先 <a class='ref t' id='t0708b05' href='#t0708b05'>T 0708b05</a>復言譬如王守藏者知王帑藏中金銀珠玉瑠 <a class='ref t' id='t0708b06' href='#t0708b06'>T 0708b06</a>璃珍寶有其多少。道人欲得道時意念三十 <a class='ref t' id='t0708b07' href='#t0708b07'>T 0708b07</a>七品經。譬如是正所謂念度世之道者也。人 <a class='ref t' id='t0708b08' href='#t0708b08'>T 0708b08</a>有道意因知善惡知當可行知當不可行。分 <a class='ref t' id='t0708b09' href='#t0708b09'>T 0708b09</a>別白黑自思惟以後便棄惡就善。那先言譬 <a class='ref t' id='t0708b10' href='#t0708b10'>T 0708b10</a>如王有守門者。知王有所敬者。知王有所不 <a class='ref t' id='t0708b11' href='#t0708b11'>T 0708b11</a>敬者。知有利王者。知有不利王者。守門者知 <a class='ref t' id='t0708b12' href='#t0708b12'>T 0708b12</a>王所敬者。知利王者便內之。知王不敬者知 <a class='ref t' id='t0708b13' href='#t0708b13'>T 0708b13</a>不利王者。守門者即不內。那先言人持意亦 <a class='ref t' id='t0708b14' href='#t0708b14'>T 0708b14</a>如是。諸善者當內之。諸不善者不當內。守意 <a class='ref t' id='t0708b15' href='#t0708b15'>T 0708b15</a>制心譬亦如是。那先說經言人當自堅守護 <a class='ref t' id='t0708b16' href='#t0708b16'>T 0708b16</a>其意及身中六愛欲持意堅守自當有度世。 <a class='ref t' id='t0708b17' href='#t0708b17'>T 0708b17</a>時王言善哉善哉。</p>
<footer>
<p>This is Tashō vol. 32 sūtra no. 1670B. The text is from <a href='http://tripitaka.cbeta.org/T32n1670B'>CBETA</a>.</p>
<p>【經文資訊】大正藏第 32 冊 No. 1670B 那先比丘經<br>
【版本記錄】CBETA 電子佛典 2016.06，完成日期：2016/06/15<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，日本 SAT 組織提供，北美某大德提供，CBETA 自行掃瞄辨識<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
