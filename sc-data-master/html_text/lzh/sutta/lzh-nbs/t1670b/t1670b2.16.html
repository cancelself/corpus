<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t1670b2.16' lang='lzh'>
<header class='mirror'>
<h1 class='mirror-row'><span class='mirror-left latin'>T No. 1670B</span><span class='mirror-right'>那先比丘經</span></h1>
<p class='mirror-row'><span class='mirror-left latin'>2.16.</span><span class='mirror-right'>十六</span></p>
</header>
<p>王復問那先言。人死所趣善 <a class='ref t' id='t0708c10' href='#t0708c10'>T 0708c10</a>惡之道續持故身神行生耶。更<span class='t-gaiji'>貿<!--gaiji,貿,1[夗/貝],2&#x27D4D;,3--></span>他神行生 <a class='ref t' id='t0708c11' href='#t0708c11'>T 0708c11</a>耶。那先言亦非故身神亦不離故身神。那先 <a class='ref t' id='t0708c12' href='#t0708c12'>T 0708c12</a>因問王身小時哺乳時身至長大時續故身 <a class='ref t' id='t0708c13' href='#t0708c13'>T 0708c13</a>非。王言小時身異。那先言人在母腹中始隨 <a class='ref t' id='t0708c14' href='#t0708c14'>T 0708c14</a>精時至精濁時故精耶異也。堅為肌骨時故 <a class='ref t' id='t0708c15' href='#t0708c15'>T 0708c15</a>精耶異也。初生時至年數歲時故精耶異也。 <a class='ref t' id='t0708c16' href='#t0708c16'>T 0708c16</a>如人學書時傍人寧能代其工不。王言不能 <a class='ref t' id='t0708c17' href='#t0708c17'>T 0708c17</a>代其工。那先言如人犯法有罪寧可取無罪之 <a class='ref t' id='t0708c18' href='#t0708c18'>T 0708c18</a>人代不。王言不可。那先以精神罪法語王王 <a class='ref t' id='t0708c19' href='#t0708c19'>T 0708c19</a>意不解。王因言如人問那先那先解之云何。 <a class='ref t' id='t0708c20' href='#t0708c20'>T 0708c20</a>那先言我故小時身耳。從小至大續故身爾。 <a class='ref t' id='t0708c21' href='#t0708c21'>T 0708c21</a>大與小時含為一身養是命所養。那先問王 <a class='ref t' id='t0708c22' href='#t0708c22'>T 0708c22</a>言譬如人然燈火寧至天明不。王言然燈油 <a class='ref t' id='t0708c23' href='#t0708c23'>T 0708c23</a>至明。那先言燈中炷火至一夜時續故火光 <a class='ref t' id='t0708c24' href='#t0708c24'>T 0708c24</a>不至夜半時故火光不至明時故火光不。王 <a class='ref t' id='t0708c25' href='#t0708c25'>T 0708c25</a>言非故火光。那先言然燈從一夜至夜半復 <a class='ref t' id='t0708c26' href='#t0708c26'>T 0708c26</a>更然燈火耶向晨時復更然燈耶。王言不中 <a class='ref t' id='t0708c27' href='#t0708c27'>T 0708c27</a>夜起更然火續故一炷火至明耳。那先言人 <a class='ref t' id='t0708c28' href='#t0708c28'>T 0708c28</a>精神展轉相續亦譬如是。一者去一者來人 <a class='ref t' id='t0708c29' href='#t0708c29'>T 0708c29</a>從精神生至老死後精神更趣所向生。展轉 <a class='ref t' id='t0709a01' href='#t0709a01'>T 0709a01</a>相續是非故精神亦不離故精神。人死以後 <a class='ref t' id='t0709a02' href='#t0709a02'>T 0709a02</a>精神乃有所趣向生。那先言譬如乳湩化作 <a class='ref t' id='t0709a03' href='#t0709a03'>T 0709a03</a>酪。取酪上肥煎成醍醐。寧可取醍醐與酪上 <a class='ref t' id='t0709a04' href='#t0709a04'>T 0709a04</a>肥還復名作乳湩。其人語寧可用不。王言其 <a class='ref t' id='t0709a05' href='#t0709a05'>T 0709a05</a>人語不可用。那先言人神乳湩從乳湩成酪 <a class='ref t' id='t0709a06' href='#t0709a06'>T 0709a06</a>從酪成肥從肥成醍醐。人神亦如是從精神 <a class='ref t' id='t0709a07' href='#t0709a07'>T 0709a07</a>生從生至長從長至老。從老至死死後神更 <a class='ref t' id='t0709a08' href='#t0709a08'>T 0709a08</a>復受生一身死當復更受一身。譬如兩主更 <a class='ref t' id='t0709a09' href='#t0709a09'>T 0709a09</a>相然。王言善哉善哉。</p>
<footer>
<p>This is Tashō vol. 32 sūtra no. 1670B. The text is from <a href='http://tripitaka.cbeta.org/T32n1670B'>CBETA</a>.</p>
<p>【經文資訊】大正藏第 32 冊 No. 1670B 那先比丘經<br>
【版本記錄】CBETA 電子佛典 2016.06，完成日期：2016/06/15<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，日本 SAT 組織提供，北美某大德提供，CBETA 自行掃瞄辨識<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
