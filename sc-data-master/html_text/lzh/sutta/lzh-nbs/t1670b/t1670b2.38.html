<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t1670b2.38' lang='lzh'>
<header class='mirror'>
<h1 class='mirror-row'><span class='mirror-left latin'>T No. 1670B</span><span class='mirror-right'>那先比丘經</span></h1>
<p class='mirror-row'><span class='mirror-left latin'>2.38.</span><span class='mirror-right'>三八</span></p>
</header>
<p>王復問那先。世間人頭鬚髮膚面目 <a class='ref t' id='t0714a21' href='#t0714a21'>T 0714a21</a>耳鼻口身體四支手足皆完具。何故中有壽 <a class='ref t' id='t0714a22' href='#t0714a22'>T 0714a22</a>命長者。中有短命者。有多病者。中有少病者。 <a class='ref t' id='t0714a23' href='#t0714a23'>T 0714a23</a>中有貧者。中有富者。中有貴者。中有賤者。中 <a class='ref t' id='t0714a24' href='#t0714a24'>T 0714a24</a>有大士者。中有小士者。中有端正者。中有醜 <a class='ref t' id='t0714a25' href='#t0714a25'>T 0714a25</a>者。中有為人所信者。中有為人所疑者。中有 <a class='ref t' id='t0714a26' href='#t0714a26'>T 0714a26</a>明孝者。中有愚者。何故不同。那先言譬如諸 <a class='ref t' id='t0714a27' href='#t0714a27'>T 0714a27</a>樹木果眾中有醋不甜者。中有苦者。中有辛 <a class='ref t' id='t0714a28' href='#t0714a28'>T 0714a28</a>者。中有甜者。中有正醋者。那先問王言。是 <a class='ref t' id='t0714a29' href='#t0714a29'>T 0714a29</a>皆樹木何故不同。王言所以不同者。其裁各 <a class='ref t' id='t0714b01' href='#t0714b01'>T 0714b01</a>自異。那先言人亦如是。心所念者各各異。是 <a class='ref t' id='t0714b02' href='#t0714b02'>T 0714b02</a>故令世間人不同耳。中有短命者。中有長命 <a class='ref t' id='t0714b03' href='#t0714b03'>T 0714b03</a>者中有多病者中有少病者中有富者中有貧 <a class='ref t' id='t0714b04' href='#t0714b04'>T 0714b04</a>者中有貴者中有賤者中有大士者中有小士 <a class='ref t' id='t0714b05' href='#t0714b05'>T 0714b05</a>者中有端正者中有醜者中有語用者中有語 <a class='ref t' id='t0714b06' href='#t0714b06'>T 0714b06</a>不用者中有明者中有愚者。那先言是故佛 <a class='ref t' id='t0714b07' href='#t0714b07'>T 0714b07</a>所言隨其人作善惡自當得之。中有豪貴者 <a class='ref t' id='t0714b08' href='#t0714b08'>T 0714b08</a>中有貧窮者。皆是前世宿命世作善惡各自 <a class='ref t' id='t0714b09' href='#t0714b09'>T 0714b09</a>隨其德得之。王言善哉善哉。</p>
<footer>
<p>This is Tashō vol. 32 sūtra no. 1670B. The text is from <a href='http://tripitaka.cbeta.org/T32n1670B'>CBETA</a>.</p>
<p>【經文資訊】大正藏第 32 冊 No. 1670B 那先比丘經<br>
【版本記錄】CBETA 電子佛典 2016.06，完成日期：2016/06/15<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，日本 SAT 組織提供，北美某大德提供，CBETA 自行掃瞄辨識<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
