<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da26' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 3</span> <span class='mirror-right'>第三分</span></p>
<h1 class='mirror-row'><span class='mirror-left latin'>26</span> <span class='mirror-right'>（二六）三明經</span></h1>
<a class='ref t' id='t0104c17' href='#t0104c17'>T 0104c17</a></header>
<p>如是我聞：</p>
<p>一時，佛在俱薩羅國人間遊行， <a class='ref t' id='t0104c18' href='#t0104c18'>T 0104c18</a>與大比丘眾千二百五十人俱，詣伊車能伽 <a class='ref t' id='t0104c19' href='#t0104c19'>T 0104c19</a>羅俱薩羅婆羅門村，止宿伊車林中。</p>
<p>時，有婆 <a class='ref t' id='t0104c20' href='#t0104c20'>T 0104c20</a>羅門名沸伽羅娑羅、婆羅門名多梨車， <a class='ref t' id='t0104c21' href='#t0104c21'>T 0104c21</a>以小緣詣伊車能伽羅村。此沸伽羅娑羅 <a class='ref t' id='t0104c22' href='#t0104c22'>T 0104c22</a>婆羅門，七世以來父母真正，不為他人之 <a class='ref t' id='t0104c23' href='#t0104c23'>T 0104c23</a>所輕毀，異典三部諷誦通利，種種經書善能 <a class='ref t' id='t0104c24' href='#t0104c24'>T 0104c24</a>分別。又能善於大人相法、觀察吉凶、祭祀儀 <a class='ref t' id='t0104c25' href='#t0104c25'>T 0104c25</a>禮，有五百弟子，教授不廢。其一弟子名婆 <a class='ref t' id='t0104c26' href='#t0104c26'>T 0104c26</a>悉咤，七世以來父母真正，不為他人之所 <a class='ref t' id='t0104c27' href='#t0104c27'>T 0104c27</a>輕毀，異學三部諷誦通利，種種經書盡能分 <a class='ref t' id='t0104c28' href='#t0104c28'>T 0104c28</a>別，亦能善於大人相法，觀察吉凶，祭祀儀 <a class='ref t' id='t0104c29' href='#t0104c29'>T 0104c29</a>禮，亦有五百弟子，教授不廢。</p>
<p>多梨車婆羅 <a class='ref t' id='t0105a01' href='#t0105a01'>T 0105a01</a>門，亦七世已來父母真正，不為他人之所 <a class='ref t' id='t0105a02' href='#t0105a02'>T 0105a02</a>輕毀，異學三部諷誦通利，種種經書盡能分 <a class='ref t' id='t0105a03' href='#t0105a03'>T 0105a03</a>別，亦能善於大人相法、觀察吉凶、祭祀儀 <a class='ref t' id='t0105a04' href='#t0105a04'>T 0105a04</a>禮，亦有五百弟子，教授不廢。其一弟子名 <a class='ref t' id='t0105a05' href='#t0105a05'>T 0105a05</a>頗羅墮，七世已來父母真正，不為他人之 <a class='ref t' id='t0105a06' href='#t0105a06'>T 0105a06</a>所輕毀，異學三部諷誦通利，種種經書盡能 <a class='ref t' id='t0105a07' href='#t0105a07'>T 0105a07</a>分別，亦能善於大人相法、觀察吉凶、祭祀儀 <a class='ref t' id='t0105a08' href='#t0105a08'>T 0105a08</a>禮，亦有五百弟子，教授不廢。</p>
<p>時，婆悉咤、頗 <a class='ref t' id='t0105a09' href='#t0105a09'>T 0105a09</a>羅墮二人於清旦至園中，遂共論義，更相 <a class='ref t' id='t0105a10' href='#t0105a10'>T 0105a10</a>是非。時，婆悉咤語頗羅墮：「我道真正，能得出 <a class='ref t' id='t0105a11' href='#t0105a11'>T 0105a11</a>要，至於梵天，此是大師沸伽羅娑羅婆羅 <a class='ref t' id='t0105a12' href='#t0105a12'>T 0105a12</a>門所說。」</p>
<p>頗羅墮又言：「我道真正，能得出要， <a class='ref t' id='t0105a13' href='#t0105a13'>T 0105a13</a>至於梵天，此是大師多梨車婆羅門所說。」 <a class='ref t' id='t0105a14' href='#t0105a14'>T 0105a14</a>如是，婆悉咤再三自稱己道真正，頗羅墮亦再 <a class='ref t' id='t0105a15' href='#t0105a15'>T 0105a15</a>三自稱己道真正，二人共論，各不能決。</p>
<p>時， <a class='ref t' id='t0105a16' href='#t0105a16'>T 0105a16</a>婆悉咤語頗羅墮曰：「我聞沙門瞿曇釋種子 <a class='ref t' id='t0105a17' href='#t0105a17'>T 0105a17</a>出家成道，於拘薩羅國遊行人間，今在伊 <a class='ref t' id='t0105a18' href='#t0105a18'>T 0105a18</a>車能伽羅林中，有大名稱，流聞天下，如來、 <a class='ref t' id='t0105a19' href='#t0105a19'>T 0105a19</a>至真、 <span class='corr' title='[第→等]'>等</span> 正覺，十號具足。於諸天、世人、魔、若魔 <a class='ref t' id='t0105a20' href='#t0105a20'>T 0105a20</a>天、沙門、婆羅門中，自身作證，為他說法，上中 <a class='ref t' id='t0105a21' href='#t0105a21'>T 0105a21</a>下言，皆悉真正，義味具足，梵行清淨。如是真 <a class='ref t' id='t0105a22' href='#t0105a22'>T 0105a22</a>人，宜往覲現。我聞彼瞿曇知梵天道，能為 <a class='ref t' id='t0105a23' href='#t0105a23'>T 0105a23</a>人說，常與梵天往返言語，我等當共詣彼 <a class='ref t' id='t0105a24' href='#t0105a24'>T 0105a24</a>瞿曇，共決此義。若沙門瞿曇有所言說，當 <a class='ref t' id='t0105a25' href='#t0105a25'>T 0105a25</a>共奉持。」爾時，婆悉咤、頗羅墮二人相隨到伊 <a class='ref t' id='t0105a26' href='#t0105a26'>T 0105a26</a>車林中，詣世尊所，問訊已，一面坐。</p>
<p>爾時，世尊 <a class='ref t' id='t0105a27' href='#t0105a27'>T 0105a27</a>知彼二人心中所念，即告婆悉咤曰：「汝等 <a class='ref t' id='t0105a28' href='#t0105a28'>T 0105a28</a>二人清旦至園中，作如是論，共相是非。汝 <a class='ref t' id='t0105a29' href='#t0105a29'>T 0105a29</a>一人言：『我法真正，能得出要，至於梵天，此 <a class='ref t' id='t0105b01' href='#t0105b01'>T 0105b01</a>是大師沸伽羅娑羅所說。』彼一人言：『我法 <a class='ref t' id='t0105b02' href='#t0105b02'>T 0105b02</a>真正，能得出要，至於梵天，此是大師多梨車 <a class='ref t' id='t0105b03' href='#t0105b03'>T 0105b03</a>所說。』如是再三，更相是非，有如此事耶？」</p>
<p>時， <a class='ref t' id='t0105b04' href='#t0105b04'>T 0105b04</a>婆悉咤、頗羅墮聞佛此言，皆悉驚愕，衣毛為 <a class='ref t' id='t0105b05' href='#t0105b05'>T 0105b05</a>竪，心自念言：「沙門瞿曇有大神德，先知人 <a class='ref t' id='t0105b06' href='#t0105b06'>T 0105b06</a>心，我等所欲論者，沙門瞿曇已先說訖。」時， <a class='ref t' id='t0105b07' href='#t0105b07'>T 0105b07</a>婆悉咤白佛言：「此道、彼道皆稱真正，皆得 <a class='ref t' id='t0105b08' href='#t0105b08'>T 0105b08</a>出要，至於梵天，為沸伽羅娑羅婆羅門所 <a class='ref t' id='t0105b09' href='#t0105b09'>T 0105b09</a>說為是？為多梨車婆羅門所說為是耶？」</p>
<p>佛 <a class='ref t' id='t0105b10' href='#t0105b10'>T 0105b10</a>言：「正使，婆悉咤！此道、彼道真正出要，得至梵 <a class='ref t' id='t0105b11' href='#t0105b11'>T 0105b11</a>天，汝等何為清旦園中共相是非，乃至再三 <a class='ref t' id='t0105b12' href='#t0105b12'>T 0105b12</a>耶？」</p>
<p>時，婆悉咤白佛言：「諸有三明婆羅門說種 <a class='ref t' id='t0105b13' href='#t0105b13'>T 0105b13</a>種道，自在欲道、自作道、梵天道，此三道者盡 <a class='ref t' id='t0105b14' href='#t0105b14'>T 0105b14</a>向梵天。瞿曇！譬如村營，所有諸道皆向於 <a class='ref t' id='t0105b15' href='#t0105b15'>T 0105b15</a>城，諸婆羅門雖說種種諸道，皆向梵天。」</p>
<p>佛 <a class='ref t' id='t0105b16' href='#t0105b16'>T 0105b16</a>告婆悉咤：「彼諸道為盡趣梵天不？」</p>
<p>答曰：「盡 <a class='ref t' id='t0105b17' href='#t0105b17'>T 0105b17</a>趣。」</p>
<p>佛復再三重問：「種種諸道盡趣梵天不？」</p>
<p><a class='ref t' id='t0105b18' href='#t0105b18'>T 0105b18</a>答曰：「盡趣。」</p>
<p>爾時，世尊定其語已，告婆悉咤 <a class='ref t' id='t0105b19' href='#t0105b19'>T 0105b19</a>曰：「云何三明婆羅門中，頗有一人得見梵 <a class='ref t' id='t0105b20' href='#t0105b20'>T 0105b20</a>天者不？」</p>
<p>答曰：「無有見者。」</p>
<p>「云何？婆悉咤！三 <a class='ref t' id='t0105b21' href='#t0105b21'>T 0105b21</a>明婆羅門先師，頗有得見梵天者不？」</p>
<p>答曰： <a class='ref t' id='t0105b22' href='#t0105b22'>T 0105b22</a>「無有見者。」</p>
<p>「云何？婆悉咤！乃往三明仙人舊婆 <a class='ref t' id='t0105b23' href='#t0105b23'>T 0105b23</a>羅門，諷誦通利，能為人說舊諸讚誦，歌詠詩 <a class='ref t' id='t0105b24' href='#t0105b24'>T 0105b24</a>書，其名阿咤摩婆羅門、婆摩提婆婆羅 <a class='ref t' id='t0105b25' href='#t0105b25'>T 0105b25</a>門、毘婆審婆羅門、伊尼羅斯婆羅門、蛇 <a class='ref t' id='t0105b26' href='#t0105b26'>T 0105b26</a>婆提伽婆羅門、婆婆悉婆羅門、迦葉婆羅 <a class='ref t' id='t0105b27' href='#t0105b27'>T 0105b27</a>門、阿樓那婆羅門、瞿曇摩婆羅門、首脂婆羅 <a class='ref t' id='t0105b28' href='#t0105b28'>T 0105b28</a>門、婆羅損陀婆羅門，彼亦得見梵天不耶？」</p>
<p><a class='ref t' id='t0105b29' href='#t0105b29'>T 0105b29</a>答曰：「無有見者。」</p>
<p>佛言：「若彼三明婆羅門 <a class='ref t' id='t0105c01' href='#t0105c01'>T 0105c01</a>無有一見梵天者，若三明婆羅門先師 <a class='ref t' id='t0105c02' href='#t0105c02'>T 0105c02</a>無有見梵天者，又諸舊大仙三明婆羅門 <a class='ref t' id='t0105c03' href='#t0105c03'>T 0105c03</a>阿咤摩等亦不見梵天者，當知三明婆羅 <a class='ref t' id='t0105c04' href='#t0105c04'>T 0105c04</a>門所說非實。」</p>
<p>又告婆悉咤：「如 <span class='corr' title='[是→有] cf.【麗】'>有</span> 婬人言：『我 <a class='ref t' id='t0105c05' href='#t0105c05'>T 0105c05</a>與彼端正女人交通，稱歎婬法。』餘人語言： <a class='ref t' id='t0105c06' href='#t0105c06'>T 0105c06</a>『汝識彼女不？為在何處？東方、西方、南方、北 <a class='ref t' id='t0105c07' href='#t0105c07'>T 0105c07</a>方耶？』答曰：『不知。』又問：『汝知彼女所止土地 <a class='ref t' id='t0105c08' href='#t0105c08'>T 0105c08</a>城邑村落不？』答曰：『不知。』又問：『汝識彼女父 <a class='ref t' id='t0105c09' href='#t0105c09'>T 0105c09</a>母及其姓字不？』答曰：『不知。』又問：『汝知彼 <a class='ref t' id='t0105c10' href='#t0105c10'>T 0105c10</a>女為是剎利女，為是婆羅門、居士、首陀羅女 <a class='ref t' id='t0105c11' href='#t0105c11'>T 0105c11</a>耶？』答曰：『不知。』又問：『汝知彼女為長短、麤細、 <a class='ref t' id='t0105c12' href='#t0105c12'>T 0105c12</a>黑白、好醜耶？』答曰：『不知。』云何？婆悉咤！彼人 <a class='ref t' id='t0105c13' href='#t0105c13'>T 0105c13</a>讚嘆為是實不？」</p>
<p>答曰：「不實。」</p>
<p>「如是。婆悉咤！三 <a class='ref t' id='t0105c14' href='#t0105c14'>T 0105c14</a>明婆羅門所說亦爾，無有實也。云何？婆悉 <a class='ref t' id='t0105c15' href='#t0105c15'>T 0105c15</a>咤！汝三明婆羅門見日月遊行出沒處所，叉 <a class='ref t' id='t0105c16' href='#t0105c16'>T 0105c16</a>手供養，能作是說：『此道真正，當得出要，至 <a class='ref t' id='t0105c17' href='#t0105c17'>T 0105c17</a>日月所。』不？」</p>
<p>報曰：「如是。三明婆羅門見日月 <a class='ref t' id='t0105c18' href='#t0105c18'>T 0105c18</a>遊行出沒處所，叉手供養，而不能言：『此道真 <a class='ref t' id='t0105c19' href='#t0105c19'>T 0105c19</a>正，當得出要，至日月所。』也。」</p>
<p>「如是。婆悉咤！三 <a class='ref t' id='t0105c20' href='#t0105c20'>T 0105c20</a>明婆羅門見日月遊行出沒之處，叉手供養， <a class='ref t' id='t0105c21' href='#t0105c21'>T 0105c21</a>而不能說：『此道真正，當得出要，至日月所。』 <a class='ref t' id='t0105c22' href='#t0105c22'>T 0105c22</a>而常叉手供養恭敬，豈非虛妄耶？」</p>
<p>答曰：「如 <a class='ref t' id='t0105c23' href='#t0105c23'>T 0105c23</a>是。瞿曇！彼實虛妄。」</p>
<p>佛言：「譬如有人立梯空 <a class='ref t' id='t0105c24' href='#t0105c24'>T 0105c24</a>地，餘人問言：『立梯用為。』答曰：『我欲上堂。』 <a class='ref t' id='t0105c25' href='#t0105c25'>T 0105c25</a>又問：『堂何所在？東、西、南、北耶？』答云：『不知。』云 <a class='ref t' id='t0105c26' href='#t0105c26'>T 0105c26</a>何？婆悉咤！此人立梯欲上堂者，豈非虛妄 <a class='ref t' id='t0105c27' href='#t0105c27'>T 0105c27</a>耶？」</p>
<p>答曰：「如是，彼實虛妄。」</p>
<p>佛言：「三明婆羅門 <a class='ref t' id='t0105c28' href='#t0105c28'>T 0105c28</a>亦復如是，虛誑無實。婆悉咤！五欲潔淨，甚 <a class='ref t' id='t0105c29' href='#t0105c29'>T 0105c29</a>可愛樂。云何為五？眼見色，甚可愛樂；耳聲、 <a class='ref t' id='t0106a01' href='#t0106a01'>T 0106a01</a>鼻香、舌味、身觸，甚可愛樂。於我賢聖法中， <a class='ref t' id='t0106a02' href='#t0106a02'>T 0106a02</a>為著、為縛，為是拘鎖。彼三明婆羅門為五 <a class='ref t' id='t0106a03' href='#t0106a03'>T 0106a03</a>欲所染，愛著堅固，不見過失，不知出要， <a class='ref t' id='t0106a04' href='#t0106a04'>T 0106a04</a>彼為五欲之所繫縛。正使奉事日月水火， <a class='ref t' id='t0106a05' href='#t0106a05'>T 0106a05</a>唱言：『扶接我去生梵天者。』無有是處。譬如 <a class='ref t' id='t0106a06' href='#t0106a06'>T 0106a06</a>阿夷羅河，其水平岸，烏鳥得飲，有人在此 <a class='ref t' id='t0106a07' href='#t0106a07'>T 0106a07</a>岸身被重繫，空喚彼岸言：『來渡我去。』彼 <a class='ref t' id='t0106a08' href='#t0106a08'>T 0106a08</a>岸寧來渡此人不？」</p>
<p>答曰：「不也。」</p>
<p>「婆悉咤！五欲 <a class='ref t' id='t0106a09' href='#t0106a09'>T 0106a09</a>潔淨，甚可愛樂，於賢聖法中猶如拘鎖。彼 <a class='ref t' id='t0106a10' href='#t0106a10'>T 0106a10</a>三明婆羅門為五欲所染，愛著堅固，不見 <a class='ref t' id='t0106a11' href='#t0106a11'>T 0106a11</a>過失，不知出要。彼為五欲之所繫縛，正使 <a class='ref t' id='t0106a12' href='#t0106a12'>T 0106a12</a>奉事日月水火，唱言：『扶接我去生梵天上。』 <a class='ref t' id='t0106a13' href='#t0106a13'>T 0106a13</a>亦復如是，終無是處。婆悉咤！譬如阿夷 <a class='ref t' id='t0106a14' href='#t0106a14'>T 0106a14</a>羅河，其水平岸，烏鳥得飲，有人欲渡，不以 <a class='ref t' id='t0106a15' href='#t0106a15'>T 0106a15</a>手足身力，不因船栰，能得渡不？」</p>
<p>答曰：「不 <a class='ref t' id='t0106a16' href='#t0106a16'>T 0106a16</a>能。」</p>
<p>「婆悉咤！三明婆羅門亦復如是，不修沙 <a class='ref t' id='t0106a17' href='#t0106a17'>T 0106a17</a>門清淨梵行，更修餘道不清淨行，欲求生 <a class='ref t' id='t0106a18' href='#t0106a18'>T 0106a18</a>梵天者，無有是處。婆悉咤！猶如山水暴起， <a class='ref t' id='t0106a19' href='#t0106a19'>T 0106a19</a>多漂人民，亦無船栰，又無橋梁，有行人 <a class='ref t' id='t0106a20' href='#t0106a20'>T 0106a20</a>來，欲渡彼岸，見山水暴起，多漂人民，亦無 <a class='ref t' id='t0106a21' href='#t0106a21'>T 0106a21</a>船栰，又無橋梁，彼人自念：『我今寧可多集 <a class='ref t' id='t0106a22' href='#t0106a22'>T 0106a22</a>草木，牢堅縛栰，自以身力渡彼岸耶？』即 <a class='ref t' id='t0106a23' href='#t0106a23'>T 0106a23</a>尋縛栰，自以身力安隱得渡。婆悉咤！此亦 <a class='ref t' id='t0106a24' href='#t0106a24'>T 0106a24</a>如是，若比丘捨非沙門不清淨行，行於沙 <a class='ref t' id='t0106a25' href='#t0106a25'>T 0106a25</a>門清淨梵行，欲生梵天者，則有是處。云何？ <a class='ref t' id='t0106a26' href='#t0106a26'>T 0106a26</a>婆悉咤！梵天有恚心耶？無恚心耶？」</p>
<p>答曰： <a class='ref t' id='t0106a27' href='#t0106a27'>T 0106a27</a>「無恚心也。」</p>
<p>又問：「三明婆羅門有恚心、無恚 <a class='ref t' id='t0106a28' href='#t0106a28'>T 0106a28</a>心耶？」</p>
<p>答曰：「有恚心。」</p>
<p>「婆悉咤！梵天無恚心，三 <a class='ref t' id='t0106a29' href='#t0106a29'>T 0106a29</a>明婆羅門有恚心，有恚心、無恚心不共同， <a class='ref t' id='t0106b01' href='#t0106b01'>T 0106b01</a>不俱解脫，不相趣向，是故梵天、婆羅門不 <a class='ref t' id='t0106b02' href='#t0106b02'>T 0106b02</a>共同也。云何？婆悉咤！梵天有瞋心、無瞋心 <a class='ref t' id='t0106b03' href='#t0106b03'>T 0106b03</a>耶？」</p>
<p>答曰：「無瞋心。」</p>
<p>又問：「三明婆羅門有瞋心、 <a class='ref t' id='t0106b04' href='#t0106b04'>T 0106b04</a>無瞋心耶？」</p>
<p>答曰：「有瞋心。」</p>
<p>佛言：「梵天無瞋心， <a class='ref t' id='t0106b05' href='#t0106b05'>T 0106b05</a>三明婆羅門有瞋心，有瞋心、無瞋心不同 <a class='ref t' id='t0106b06' href='#t0106b06'>T 0106b06</a>趣，不同解脫，是故梵天、婆羅門不共同也。 <a class='ref t' id='t0106b07' href='#t0106b07'>T 0106b07</a>云何？婆悉咤！梵天有恨心、無恨心耶？」</p>
<p>答曰： <a class='ref t' id='t0106b08' href='#t0106b08'>T 0106b08</a>「無恨心。」</p>
<p>又問：「三明婆羅門有恨心、無恨心 <a class='ref t' id='t0106b09' href='#t0106b09'>T 0106b09</a>耶？」</p>
<p>答曰：「有恨心。」</p>
<p>佛言：「梵天無恨心，三明婆 <a class='ref t' id='t0106b10' href='#t0106b10'>T 0106b10</a>羅門有恨心，有恨心、無恨心不同趣，不 <a class='ref t' id='t0106b11' href='#t0106b11'>T 0106b11</a>同解脫，是故梵天、婆羅門不共同也。云何？婆 <a class='ref t' id='t0106b12' href='#t0106b12'>T 0106b12</a>悉咤！梵天有家屬產業不？」</p>
<p>答曰：「無。」</p>
<p>又問：「三 <a class='ref t' id='t0106b13' href='#t0106b13'>T 0106b13</a>明婆羅門有家屬產業不？」</p>
<p>答曰：「有。」</p>
<p>佛言：「梵 <a class='ref t' id='t0106b14' href='#t0106b14'>T 0106b14</a>天無家屬產業，三明婆羅門有家屬產業，有 <a class='ref t' id='t0106b15' href='#t0106b15'>T 0106b15</a>家屬產業、無家屬產業不同趣，不同解脫， <a class='ref t' id='t0106b16' href='#t0106b16'>T 0106b16</a>是故梵天、婆羅門不共同也。云何？婆悉咤！梵 <a class='ref t' id='t0106b17' href='#t0106b17'>T 0106b17</a>天得自在、不得自在耶？」</p>
<p>答曰：「得自在。」</p>
<p>又 <a class='ref t' id='t0106b18' href='#t0106b18'>T 0106b18</a>問：「三明婆羅門得自在、不得自在耶？」</p>
<p>答曰： <a class='ref t' id='t0106b19' href='#t0106b19'>T 0106b19</a>「不得自在。」</p>
<p>佛言：「梵天得自在，三明婆羅門 <a class='ref t' id='t0106b20' href='#t0106b20'>T 0106b20</a>不得自在，不得自在、得自在不同趣，不 <a class='ref t' id='t0106b21' href='#t0106b21'>T 0106b21</a>同解脫，是故梵天、婆羅門不共同也。」</p>
<p>佛言： <a class='ref t' id='t0106b22' href='#t0106b22'>T 0106b22</a>「彼三明婆羅門，設有人來問難深義，不能 <a class='ref t' id='t0106b23' href='#t0106b23'>T 0106b23</a>具答。實如是不？」</p>
<p>答曰：「如是。」</p>
<p>時，婆悉咤、頗羅 <a class='ref t' id='t0106b24' href='#t0106b24'>T 0106b24</a>墮二人俱白佛言：「且置餘論，我聞沙門瞿曇 <a class='ref t' id='t0106b25' href='#t0106b25'>T 0106b25</a>明識梵道，能為人說，又與梵天相見往來 <a class='ref t' id='t0106b26' href='#t0106b26'>T 0106b26</a>言語，唯願沙門瞿曇以慈愍故，說梵天道， <a class='ref t' id='t0106b27' href='#t0106b27'>T 0106b27</a>開示演布。」</p>
<p>佛告婆悉咤：「我今問汝，隨意報 <a class='ref t' id='t0106b28' href='#t0106b28'>T 0106b28</a>我。云何？婆悉咤！彼心念國，去此遠近？」</p>
<p>答： <a class='ref t' id='t0106b29' href='#t0106b29'>T 0106b29</a>「近。」</p>
<p>「若使有人生長彼國，有餘人問彼國道 <a class='ref t' id='t0106c01' href='#t0106c01'>T 0106c01</a>徑，云何？婆悉咤！彼人生長彼國答彼道徑， <a class='ref t' id='t0106c02' href='#t0106c02'>T 0106c02</a>寧有疑不？」</p>
<p>答曰：「無疑。所以者何？彼國生長 <a class='ref t' id='t0106c03' href='#t0106c03'>T 0106c03</a>故。」</p>
<p>佛言：「正使彼人生長彼國，或可有疑；若 <a class='ref t' id='t0106c04' href='#t0106c04'>T 0106c04</a>有人來問我梵道，無疑也。所以者何？我常 <a class='ref t' id='t0106c05' href='#t0106c05'>T 0106c05</a>數數說彼梵道故。」</p>
<p>時，婆悉咤、頗羅墮俱白佛 <a class='ref t' id='t0106c06' href='#t0106c06'>T 0106c06</a>言：「且置此論，我聞沙門瞿曇明識梵道，能 <a class='ref t' id='t0106c07' href='#t0106c07'>T 0106c07</a>為人說，又與梵天相見往來言語，唯願沙 <a class='ref t' id='t0106c08' href='#t0106c08'>T 0106c08</a>門瞿曇以慈愍故，說於梵道，開示演布。」</p>
<p>佛 <a class='ref t' id='t0106c09' href='#t0106c09'>T 0106c09</a>言：「諦聽，善思，當為汝說。」</p>
<p>答言：「唯然，願樂欲 <a class='ref t' id='t0106c10' href='#t0106c10'>T 0106c10</a>聞。」</p>
<p>佛言：「若如來、至真、等正覺出現於世，十號 <a class='ref t' id='t0106c11' href='#t0106c11'>T 0106c11</a>具足，乃至四禪，於現法中而自娛樂。所以 <a class='ref t' id='t0106c12' href='#t0106c12'>T 0106c12</a>者何？斯由精勤，專念不忘，樂獨閑靜，不放 <a class='ref t' id='t0106c13' href='#t0106c13'>T 0106c13</a>逸故。彼以慈心遍滿一方，餘方亦爾，廣 <a class='ref t' id='t0106c14' href='#t0106c14'>T 0106c14</a>布無際，無二、無量，無恨、無害，遊戲此心而自 <a class='ref t' id='t0106c15' href='#t0106c15'>T 0106c15</a>娛樂：悲、喜、捨心遍滿一方，餘方亦爾，廣布 <a class='ref t' id='t0106c16' href='#t0106c16'>T 0106c16</a>無際，無二、無量，無有結恨，無惱害意，遊戲 <a class='ref t' id='t0106c17' href='#t0106c17'>T 0106c17</a>此心以自娛樂。云何？婆悉咤！梵天有恚心、 <a class='ref t' id='t0106c18' href='#t0106c18'>T 0106c18</a>無恚心耶？」</p>
<p>答曰：「無恚心也。」</p>
<p>又問：「行慈比丘 <a class='ref t' id='t0106c19' href='#t0106c19'>T 0106c19</a>有恚心、無恚心耶？」</p>
<p>答曰：「無恚心。」</p>
<p>佛言：「梵 <a class='ref t' id='t0106c20' href='#t0106c20'>T 0106c20</a>天無恚心，行慈比丘無恚心，無恚心、無恚心 <a class='ref t' id='t0106c21' href='#t0106c21'>T 0106c21</a>同趣，同解脫，是故梵天、比丘俱共同也。云何？ <a class='ref t' id='t0106c22' href='#t0106c22'>T 0106c22</a>婆悉咤！梵天有瞋心耶？無瞋心耶？」</p>
<p>答曰：「無 <a class='ref t' id='t0106c23' href='#t0106c23'>T 0106c23</a>也。」</p>
<p>又問：「行慈比丘有瞋心、無瞋心耶？」</p>
<p>答曰： <a class='ref t' id='t0106c24' href='#t0106c24'>T 0106c24</a>「無。」</p>
<p>佛言：「梵天無瞋心，行慈比丘無瞋心，無 <a class='ref t' id='t0106c25' href='#t0106c25'>T 0106c25</a>瞋心、無瞋心同趣，同解脫，是故梵天、比丘俱 <a class='ref t' id='t0106c26' href='#t0106c26'>T 0106c26</a>共同也。云何？婆悉咤！梵天有恨心、無恨心 <a class='ref t' id='t0106c27' href='#t0106c27'>T 0106c27</a>耶？」</p>
<p>答曰：「無。」</p>
<p>又 <span class='corr' title='[間→問]'>問</span> ：「行慈比丘有恨心、無恨心 <a class='ref t' id='t0106c28' href='#t0106c28'>T 0106c28</a>耶？」</p>
<p>答曰：「無。」</p>
<p>佛言：「梵天無恨心，行慈比丘無 <a class='ref t' id='t0106c29' href='#t0106c29'>T 0106c29</a>恨心，無恨心、無恨心同趣，同解脫，是故比丘、 <a class='ref t' id='t0107a01' href='#t0107a01'>T 0107a01</a>梵天俱共同也。云何？婆悉咤！梵天有家屬產 <a class='ref t' id='t0107a02' href='#t0107a02'>T 0107a02</a>業不？」</p>
<p>答曰：「無也。」</p>
<p>又問：「行慈比丘有家屬產 <a class='ref t' id='t0107a03' href='#t0107a03'>T 0107a03</a>業不耶？」</p>
<p>答曰：「無也。」</p>
<p>佛言：「梵天無家屬產 <a class='ref t' id='t0107a04' href='#t0107a04'>T 0107a04</a>業，行慈比丘亦無家屬產業，無家屬產業、 <a class='ref t' id='t0107a05' href='#t0107a05'>T 0107a05</a>無家屬產業同趣，同解脫，是故梵天、比丘俱 <a class='ref t' id='t0107a06' href='#t0107a06'>T 0107a06</a>共同也。云何？婆悉咤！梵天得自在不耶？」</p>
<p>答 <a class='ref t' id='t0107a07' href='#t0107a07'>T 0107a07</a>曰：「得自在。」</p>
<p>又問：「行慈比丘得自在耶？」</p>
<p>答 <a class='ref t' id='t0107a08' href='#t0107a08'>T 0107a08</a>曰：「得自在。」</p>
<p>佛言：「梵天得自在，行慈比丘得 <a class='ref t' id='t0107a09' href='#t0107a09'>T 0107a09</a>自在，得自在、得自在同趣，同解脫，是故梵 <a class='ref t' id='t0107a10' href='#t0107a10'>T 0107a10</a>天、比丘俱共同也。」</p>
<p>佛告婆悉咤：「當知行慈比 <a class='ref t' id='t0107a11' href='#t0107a11'>T 0107a11</a>丘身壞命終，如發箭之頃，生梵天上。」佛說 <a class='ref t' id='t0107a12' href='#t0107a12'>T 0107a12</a>是法時，婆悉咤、頗羅墮即於座上遠塵離 <a class='ref t' id='t0107a13' href='#t0107a13'>T 0107a13</a>垢，諸法法眼生。</p>
<p>爾時，婆悉咤、頗羅墮聞 <a class='ref t' id='t0107a14' href='#t0107a14'>T 0107a14</a>佛所說，歡喜奉行。</p>
<a class='ref t' id='t0107a15' href='#t0107a15'>T 0107a15</a>
<p class='endsutta'><span class='t-juanname'>佛說長阿含經卷第十六</span></p>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
