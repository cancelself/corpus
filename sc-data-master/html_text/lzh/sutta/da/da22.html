<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da22' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 3</span> <span class='mirror-right'>第三分</span></p>
<h1 class='mirror-row'><span class='mirror-left latin'>22</span> <span class='mirror-right'>（二二）種德經</span></h1>
<a class='ref t' id='t0094a19' href='#t0094a19'>T 0094a19</a></header>
<p class='suttainfo'><span class='t-juanname'>佛說長阿含經卷第十五</span><br>
<a class='ref t' id='t0094a17' href='#t0094a17'>T 0094a17</a> <span class='scribe'>後秦弘始年佛陀耶舍共竺佛念譯</span></p>
<p><a class='ref t' id='t0094a18' href='#t0094a18'>T 0094a18</a>如是我聞：</p>
<p>一時，佛在鴦伽國，與大比丘眾 <a class='ref t' id='t0094a20' href='#t0094a20'>T 0094a20</a>千二百五十人俱。遊行人間，止宿瞻婆城 <a class='ref t' id='t0094a21' href='#t0094a21'>T 0094a21</a>伽伽池側。</p>
<p>時，有婆羅門，名曰種德，住瞻 <a class='ref t' id='t0094a22' href='#t0094a22'>T 0094a22</a>婆城，其城人民眾多，熾盛豐樂，波斯匿王即 <a class='ref t' id='t0094a23' href='#t0094a23'>T 0094a23</a>封此城與種德婆羅門，以為梵分。此婆羅 <a class='ref t' id='t0094a24' href='#t0094a24'>T 0094a24</a>門七世以來父母真正，不為他人之所輕 <a class='ref t' id='t0094a25' href='#t0094a25'>T 0094a25</a>毀，異學三部諷誦通利，種種經書盡能分別， <a class='ref t' id='t0094a26' href='#t0094a26'>T 0094a26</a>世典幽微靡不綜練，又能善於大人相法、 <a class='ref t' id='t0094a27' href='#t0094a27'>T 0094a27</a>瞻候吉凶、祭祀儀禮，有五百弟子，教授不 <a class='ref t' id='t0094a28' href='#t0094a28'>T 0094a28</a>廢。</p>
<p>時，瞻婆城內諸婆羅門、長者、居士聞沙門 <a class='ref t' id='t0094a29' href='#t0094a29'>T 0094a29</a>瞿曇釋種子出家成道，從鴦伽國遊行人 <a class='ref t' id='t0094b01' href='#t0094b01'>T 0094b01</a>間， <span class='corr' title='[來→至] cf.【麗】'>至</span> 瞻婆城伽伽池側，有大名稱，流聞天 <a class='ref t' id='t0094b02' href='#t0094b02'>T 0094b02</a>下，如來、至真、等正覺，十號具足，於諸天、世人、 <a class='ref t' id='t0094b03' href='#t0094b03'>T 0094b03</a>魔、若魔、天、沙門、婆羅門中，自身作證，為他說 <a class='ref t' id='t0094b04' href='#t0094b04'>T 0094b04</a>法，上中下言，皆悉真正，義味具足，梵行清 <a class='ref t' id='t0094b05' href='#t0094b05'>T 0094b05</a>淨。「如此真人應往覲現，今我寧可往與相見。」 <a class='ref t' id='t0094b06' href='#t0094b06'>T 0094b06</a>作此言已，即共相率，出瞻婆城，隊隊相隨， <a class='ref t' id='t0094b07' href='#t0094b07'>T 0094b07</a>欲往詣佛。</p>
<p>時，種德婆羅門在高臺上，遙見 <a class='ref t' id='t0094b08' href='#t0094b08'>T 0094b08</a>眾人隊隊相隨，故問侍者：「彼諸人等以何 <a class='ref t' id='t0094b09' href='#t0094b09'>T 0094b09</a>因緣隊隊相隨？欲何所至？」</p>
<p>侍者白言：「我聞 <a class='ref t' id='t0094b10' href='#t0094b10'>T 0094b10</a>沙門瞿曇釋種子出家成道，於鴦伽國遊 <a class='ref t' id='t0094b11' href='#t0094b11'>T 0094b11</a>行人間，至瞻婆城伽伽池側，有大名稱，流 <a class='ref t' id='t0094b12' href='#t0094b12'>T 0094b12</a>聞天下，如來、至真、等正覺，十號具足，於諸天、 <a class='ref t' id='t0094b13' href='#t0094b13'>T 0094b13</a>世人、魔、若魔、天、沙門、婆羅門中自身作證，為 <a class='ref t' id='t0094b14' href='#t0094b14'>T 0094b14</a>他人說，上中下言，皆悉真正，義味具足，梵行 <a class='ref t' id='t0094b15' href='#t0094b15'>T 0094b15</a>清淨；此瞻婆城諸婆羅門、長者、居士眾聚相 <a class='ref t' id='t0094b16' href='#t0094b16'>T 0094b16</a>隨，欲往問訊瞿曇沙門耳。」</p>
<p>時，種德婆羅門 <a class='ref t' id='t0094b17' href='#t0094b17'>T 0094b17</a>即勅侍者：「汝速持我聲，往語諸人：『卿等小 <a class='ref t' id='t0094b18' href='#t0094b18'>T 0094b18</a>住，須我往至，當共俱詣彼瞿曇所。』」</p>
<p>時，彼侍 <a class='ref t' id='t0094b19' href='#t0094b19'>T 0094b19</a>者即以種德聲，往語諸人言：「諸人且住，須 <a class='ref t' id='t0094b20' href='#t0094b20'>T 0094b20</a>我往到，當共俱詣彼瞿曇所。」</p>
<p>時，諸人報侍 <a class='ref t' id='t0094b21' href='#t0094b21'>T 0094b21</a>者言：「汝速還白婆羅門言：『今正是時，宜共 <a class='ref t' id='t0094b22' href='#t0094b22'>T 0094b22</a>行也。』」</p>
<p>侍者還白：「諸人已住，言：『今正是時，宜 <a class='ref t' id='t0094b23' href='#t0094b23'>T 0094b23</a>共行也。』」時，種德婆羅門即便下臺，至中門 <a class='ref t' id='t0094b24' href='#t0094b24'>T 0094b24</a>立。</p>
<p>時，有餘婆羅門五百人，以少因緣，先集 <a class='ref t' id='t0094b25' href='#t0094b25'>T 0094b25</a>門下，見種德婆羅門來，皆悉起迎問言：「大婆 <a class='ref t' id='t0094b26' href='#t0094b26'>T 0094b26</a>羅門！欲何所至？」</p>
<p>種德報言：「有沙門瞿曇釋 <a class='ref t' id='t0094b27' href='#t0094b27'>T 0094b27</a>種子出家成道，於鴦伽國遊行人間，至瞻 <a class='ref t' id='t0094b28' href='#t0094b28'>T 0094b28</a>婆城伽伽池側，有大名稱，流聞天下，如來、 <a class='ref t' id='t0094b29' href='#t0094b29'>T 0094b29</a>至真、等正覺，十號具足，於諸天、世人、魔、若魔、 <a class='ref t' id='t0094c01' href='#t0094c01'>T 0094c01</a>天、沙門、婆羅門中，自身作證，為他說法，上中 <a class='ref t' id='t0094c02' href='#t0094c02'>T 0094c02</a>下言，皆悉真正，義味具足，梵行清淨。如是 <a class='ref t' id='t0094c03' href='#t0094c03'>T 0094c03</a>真人宜往覲現，我今欲往至彼相見。」</p>
<p>時，五 <a class='ref t' id='t0094c04' href='#t0094c04'>T 0094c04</a>百婆羅門即白種德言：「勿往相見，所以者 <a class='ref t' id='t0094c05' href='#t0094c05'>T 0094c05</a>何？彼應詣此，此不應往。今大婆羅門七世 <a class='ref t' id='t0094c06' href='#t0094c06'>T 0094c06</a>以來父母真正，不為他人之所輕毀；若成 <a class='ref t' id='t0094c07' href='#t0094c07'>T 0094c07</a>就此法者，彼應詣此，此不應詣彼。又大 <a class='ref t' id='t0094c08' href='#t0094c08'>T 0094c08</a>婆羅門異學三部諷誦通利，種種經書皆能 <a class='ref t' id='t0094c09' href='#t0094c09'>T 0094c09</a>分別，世典幽微靡不綜練，又能善於大人 <a class='ref t' id='t0094c10' href='#t0094c10'>T 0094c10</a>相法、瞻相吉凶、祭祀儀禮；成就此法者， <a class='ref t' id='t0094c11' href='#t0094c11'>T 0094c11</a>彼應詣此，此不應詣彼。又大婆羅門顏貌 <a class='ref t' id='t0094c12' href='#t0094c12'>T 0094c12</a>端正，得梵色像；成就此法者，彼應詣此，此 <a class='ref t' id='t0094c13' href='#t0094c13'>T 0094c13</a>不應詣彼。又大婆羅門戒德增上，智慧成 <a class='ref t' id='t0094c14' href='#t0094c14'>T 0094c14</a>就；成就此法者，彼應詣此，此不應詣彼。</p>
<p><a class='ref t' id='t0094c15' href='#t0094c15'>T 0094c15</a>「又大婆羅門所言柔和，辯才具足，義味清淨； <a class='ref t' id='t0094c16' href='#t0094c16'>T 0094c16</a>成就此法者，彼應詣此，此不應詣彼。又 <a class='ref t' id='t0094c17' href='#t0094c17'>T 0094c17</a>大婆羅門為大師，弟子眾多；成就此法者， <a class='ref t' id='t0094c18' href='#t0094c18'>T 0094c18</a>彼應詣此，此不應詣彼。又大婆羅門常教 <a class='ref t' id='t0094c19' href='#t0094c19'>T 0094c19</a>授五百婆羅門；成就此法者，彼應詣此，此 <a class='ref t' id='t0094c20' href='#t0094c20'>T 0094c20</a>不應詣彼。又大婆羅門四方學者皆來請 <a class='ref t' id='t0094c21' href='#t0094c21'>T 0094c21</a>受，問諸技術祭祀之法，皆能具答；成就此 <a class='ref t' id='t0094c22' href='#t0094c22'>T 0094c22</a>法者，彼應詣此，此不應詣彼。又大婆羅 <a class='ref t' id='t0094c23' href='#t0094c23'>T 0094c23</a>門為波斯匿王及瓶沙王恭敬供養；成就 <a class='ref t' id='t0094c24' href='#t0094c24'>T 0094c24</a>此法者，彼應詣此，此不應詣彼。又大婆 <a class='ref t' id='t0094c25' href='#t0094c25'>T 0094c25</a>羅門富有財寶，庫藏盈溢；成就此法者，彼 <a class='ref t' id='t0094c26' href='#t0094c26'>T 0094c26</a>應詣此，此不應詣彼。又大婆羅門智慧明 <a class='ref t' id='t0094c27' href='#t0094c27'>T 0094c27</a>達，所言通利，無有怯弱；成就此法者，彼應 <a class='ref t' id='t0094c28' href='#t0094c28'>T 0094c28</a>詣此，此不應詣彼。」</p>
<p>爾時，種德告諸婆羅門 <a class='ref t' id='t0094c29' href='#t0094c29'>T 0094c29</a>曰：「如是！如是！如汝所言，我具有此德，非不 <a class='ref t' id='t0095a01' href='#t0095a01'>T 0095a01</a>有也。汝當聽我說，沙門瞿曇所有功德，我 <a class='ref t' id='t0095a02' href='#t0095a02'>T 0095a02</a>等應往彼，彼不應來此。沙門瞿曇七世 <a class='ref t' id='t0095a03' href='#t0095a03'>T 0095a03</a>已來父母真正，不為他人之所輕毀；彼成 <a class='ref t' id='t0095a04' href='#t0095a04'>T 0095a04</a>就此法者，我等應往彼，彼不應來此。 <a class='ref t' id='t0095a05' href='#t0095a05'>T 0095a05</a>又沙門瞿曇顏貌端正，出剎利種；成就此 <a class='ref t' id='t0095a06' href='#t0095a06'>T 0095a06</a>法者，我應詣彼，彼不應來此。又沙門瞿 <a class='ref t' id='t0095a07' href='#t0095a07'>T 0095a07</a>曇生尊貴處，出家為道；成就此法者，我 <a class='ref t' id='t0095a08' href='#t0095a08'>T 0095a08</a>應詣彼，彼不應來此。又沙門瞿曇光色具 <a class='ref t' id='t0095a09' href='#t0095a09'>T 0095a09</a>足，種姓真正，出家修道；成就此法者，我應 <a class='ref t' id='t0095a10' href='#t0095a10'>T 0095a10</a>詣彼，彼不應來此。又沙門瞿曇生財富 <a class='ref t' id='t0095a11' href='#t0095a11'>T 0095a11</a>家，有大威力，出家為道；成就此法者，我 <a class='ref t' id='t0095a12' href='#t0095a12'>T 0095a12</a>應詣彼，彼不應來此。</p>
<p>「又沙門瞿曇具賢 <a class='ref t' id='t0095a13' href='#t0095a13'>T 0095a13</a>聖戒，智慧成就；成就此法者，我應詣彼， <a class='ref t' id='t0095a14' href='#t0095a14'>T 0095a14</a>彼不應來此。又沙門瞿曇，善於言語柔軟 <a class='ref t' id='t0095a15' href='#t0095a15'>T 0095a15</a>和雅；成就此法者，我應詣彼，彼不應來 <a class='ref t' id='t0095a16' href='#t0095a16'>T 0095a16</a>此。又沙門瞿曇，為眾導師，弟子眾多；成就 <a class='ref t' id='t0095a17' href='#t0095a17'>T 0095a17</a>此法者，我應詣彼，彼不應來此。又沙門瞿 <a class='ref t' id='t0095a18' href='#t0095a18'>T 0095a18</a>曇，永滅欲愛，無有卒暴，憂畏已除，衣毛不 <a class='ref t' id='t0095a19' href='#t0095a19'>T 0095a19</a>竪，歡喜和悅，見人稱善，善說行報，不毀餘 <a class='ref t' id='t0095a20' href='#t0095a20'>T 0095a20</a>道；成就此法者，我應詣彼，彼不應來此。 <a class='ref t' id='t0095a21' href='#t0095a21'>T 0095a21</a>又沙門瞿曇，恒為波斯匿王及瓶沙王禮 <a class='ref t' id='t0095a22' href='#t0095a22'>T 0095a22</a>敬供養；成就此法者，我應詣彼，彼不應 <a class='ref t' id='t0095a23' href='#t0095a23'>T 0095a23</a>來此。又沙門瞿曇，為沸伽羅娑羅婆羅門 <a class='ref t' id='t0095a24' href='#t0095a24'>T 0095a24</a>禮敬供養，亦為梵婆羅門、多利遮婆羅門、 <a class='ref t' id='t0095a25' href='#t0095a25'>T 0095a25</a>鋸齒婆羅門、首迦摩納都耶子所見供養； <a class='ref t' id='t0095a26' href='#t0095a26'>T 0095a26</a>成就此法者，我應詣彼，彼不應來此。</p>
<p>「又 <a class='ref t' id='t0095a27' href='#t0095a27'>T 0095a27</a>沙門瞿曇為諸聲聞弟子之所宗奉，禮敬 <a class='ref t' id='t0095a28' href='#t0095a28'>T 0095a28</a>供養，亦為諸天、餘鬼神眾之所恭敬，釋種、俱 <a class='ref t' id='t0095a29' href='#t0095a29'>T 0095a29</a>利、冥寧、跋祇、末羅、酥摩皆悉宗奉；成就此 <a class='ref t' id='t0095b01' href='#t0095b01'>T 0095b01</a>法者，我應詣彼，彼不應來此。又沙門瞿 <a class='ref t' id='t0095b02' href='#t0095b02'>T 0095b02</a>曇授波斯匿王及瓶沙王受三歸五戒；成就 <a class='ref t' id='t0095b03' href='#t0095b03'>T 0095b03</a>此法者，我應詣彼，彼不應來此。又沙門 <a class='ref t' id='t0095b04' href='#t0095b04'>T 0095b04</a>瞿曇授沸伽羅娑羅婆羅門等三歸五戒；成 <a class='ref t' id='t0095b05' href='#t0095b05'>T 0095b05</a>就此法者，我應詣彼，彼不應來此。又沙 <a class='ref t' id='t0095b06' href='#t0095b06'>T 0095b06</a>門瞿曇弟子受三自歸五戒，諸天、釋種、俱 <a class='ref t' id='t0095b07' href='#t0095b07'>T 0095b07</a>利等，皆受三歸五戒；成就此法者，我應 <a class='ref t' id='t0095b08' href='#t0095b08'>T 0095b08</a>詣彼，彼不應來此。</p>
<p>「又沙門瞿曇遊行之時， <a class='ref t' id='t0095b09' href='#t0095b09'>T 0095b09</a>為一切人恭敬供養；成就此法者，我應詣 <a class='ref t' id='t0095b10' href='#t0095b10'>T 0095b10</a>彼，彼不應來此。又沙門瞿曇所至城郭聚 <a class='ref t' id='t0095b11' href='#t0095b11'>T 0095b11</a>落，為人供養；成就此法者，我應詣彼，彼 <a class='ref t' id='t0095b12' href='#t0095b12'>T 0095b12</a>不應來此。又沙門瞿曇所至之處，非人、鬼 <a class='ref t' id='t0095b13' href='#t0095b13'>T 0095b13</a>神不敢觸嬈；成就此法者，我應詣彼，彼不 <a class='ref t' id='t0095b14' href='#t0095b14'>T 0095b14</a>應來此。又沙門瞿曇所至之處，其處人民 <a class='ref t' id='t0095b15' href='#t0095b15'>T 0095b15</a>皆見光明，聞天樂音；成就此法者，我應詣 <a class='ref t' id='t0095b16' href='#t0095b16'>T 0095b16</a>彼，彼不應來此。又沙門瞿曇所至之處，若 <a class='ref t' id='t0095b17' href='#t0095b17'>T 0095b17</a>欲去時，眾人戀慕，涕泣而送；成就此法者，我 <a class='ref t' id='t0095b18' href='#t0095b18'>T 0095b18</a>應詣彼，彼不應來此。</p>
<p>「又沙門瞿曇初出 <a class='ref t' id='t0095b19' href='#t0095b19'>T 0095b19</a>家時，父母涕泣，愛惜戀恨；成就此法者，我 <a class='ref t' id='t0095b20' href='#t0095b20'>T 0095b20</a>應詣彼，彼不應來此。又沙門瞿曇少壯出 <a class='ref t' id='t0095b21' href='#t0095b21'>T 0095b21</a>家，捨諸飾好、象馬、寶車、五欲、瓔珞；成就此法 <a class='ref t' id='t0095b22' href='#t0095b22'>T 0095b22</a>者，我應詣彼，彼不應來此。又沙門瞿曇 <a class='ref t' id='t0095b23' href='#t0095b23'>T 0095b23</a>捨轉輪王位，出家為道，若其在家，當居 <a class='ref t' id='t0095b24' href='#t0095b24'>T 0095b24</a>四天下，統領民物，我等皆屬；成就此法者， <a class='ref t' id='t0095b25' href='#t0095b25'>T 0095b25</a>我應詣彼，彼不應來此。</p>
<p>「又沙門瞿曇明 <a class='ref t' id='t0095b26' href='#t0095b26'>T 0095b26</a>解梵法，能為人說，亦與梵天往返言語；成 <a class='ref t' id='t0095b27' href='#t0095b27'>T 0095b27</a>就此法者，我應詣彼，彼不應來此。又沙 <a class='ref t' id='t0095b28' href='#t0095b28'>T 0095b28</a>門瞿曇三十二相皆悉具足；成就此法者， <a class='ref t' id='t0095b29' href='#t0095b29'>T 0095b29</a>我應詣彼，彼不應來此。又沙門瞿曇智慧 <a class='ref t' id='t0095c01' href='#t0095c01'>T 0095c01</a>通達，無有怯弱；成就此法者，我應詣彼， <a class='ref t' id='t0095c02' href='#t0095c02'>T 0095c02</a>彼不應來此。彼瞿曇今來至此瞻婆城伽 <a class='ref t' id='t0095c03' href='#t0095c03'>T 0095c03</a>伽池側，於我為尊，又是貴客，宜往親覲。」</p>
<p>時， <a class='ref t' id='t0095c04' href='#t0095c04'>T 0095c04</a>五百婆羅門白種德言：「甚奇！甚特！彼之功 <a class='ref t' id='t0095c05' href='#t0095c05'>T 0095c05</a>德乃如是耶？若彼於諸德中能成一者尚 <a class='ref t' id='t0095c06' href='#t0095c06'>T 0095c06</a>不應來，況今盡具！宜盡相率，共往問訊。」</p>
<p>種 <a class='ref t' id='t0095c07' href='#t0095c07'>T 0095c07</a>德答言：「汝欲行者，宜知是時。」</p>
<p>時，種德即嚴 <a class='ref t' id='t0095c08' href='#t0095c08'>T 0095c08</a>駕寶車，與五百婆羅門及瞻婆城諸婆羅門 <a class='ref t' id='t0095c09' href='#t0095c09'>T 0095c09</a>長者、居士，前後圍遶，詣伽伽池。去池不遠， <a class='ref t' id='t0095c10' href='#t0095c10'>T 0095c10</a>自思惟言：「我設問瞿曇，或不可彼意，彼沙 <a class='ref t' id='t0095c11' href='#t0095c11'>T 0095c11</a>門瞿曇當呵我言：『應如是問，不應如是 <a class='ref t' id='t0095c12' href='#t0095c12'>T 0095c12</a>問。』眾人聞者，謂我無智，損我名稱。設沙門 <a class='ref t' id='t0095c13' href='#t0095c13'>T 0095c13</a>瞿曇問我義者，我答或不稱彼意，彼沙門 <a class='ref t' id='t0095c14' href='#t0095c14'>T 0095c14</a>當呵我言：『應如是答，不應如是答。』眾人 <a class='ref t' id='t0095c15' href='#t0095c15'>T 0095c15</a>聞者，謂我無智，損我名稱。設我默然於此 <a class='ref t' id='t0095c16' href='#t0095c16'>T 0095c16</a>還者，眾人當言：『此無所知。』竟不能至沙 <a class='ref t' id='t0095c17' href='#t0095c17'>T 0095c17</a>門瞿曇所，損我名稱。若沙門瞿曇問我婆羅 <a class='ref t' id='t0095c18' href='#t0095c18'>T 0095c18</a>門法者，我答瞿曇足合其意耳。」</p>
<p>時，種德 <a class='ref t' id='t0095c19' href='#t0095c19'>T 0095c19</a>於伽伽池側作是念已，即便前行下車步 <a class='ref t' id='t0095c20' href='#t0095c20'>T 0095c20</a>進，至世尊所，問訊已，一面坐。時，瞻婆城諸婆 <a class='ref t' id='t0095c21' href='#t0095c21'>T 0095c21</a>羅門、長者、居士，或有禮佛而坐者，或有問 <a class='ref t' id='t0095c22' href='#t0095c22'>T 0095c22</a>訊而坐者，或有稱名而坐者，或叉手向佛 <a class='ref t' id='t0095c23' href='#t0095c23'>T 0095c23</a>而坐者，或有默然而坐者。眾坐既定，佛知 <a class='ref t' id='t0095c24' href='#t0095c24'>T 0095c24</a>種德婆羅門心中所念，而告之曰：「汝所念 <a class='ref t' id='t0095c25' href='#t0095c25'>T 0095c25</a>者，當隨汝願！」佛問種德：「汝婆羅門成就幾 <a class='ref t' id='t0095c26' href='#t0095c26'>T 0095c26</a>法？所言誠實，能不虛妄。」</p>
<p>爾時，種德默自念言： <a class='ref t' id='t0095c27' href='#t0095c27'>T 0095c27</a>「甚奇！甚特！沙門瞿曇有大神力，乃見人心， <a class='ref t' id='t0095c28' href='#t0095c28'>T 0095c28</a>如我所念而問我義。」</p>
<p>時，種德婆羅門端身正 <a class='ref t' id='t0095c29' href='#t0095c29'>T 0095c29</a>坐，四顧大眾，熙怡而笑，方答佛言：「我婆羅 <a class='ref t' id='t0096a01' href='#t0096a01'>T 0096a01</a>門成就五法，所言至誠，無有虛妄。云何為 <a class='ref t' id='t0096a02' href='#t0096a02'>T 0096a02</a>五？一者婆羅門七世已來父母真正，不為他 <a class='ref t' id='t0096a03' href='#t0096a03'>T 0096a03</a>人之所輕毀。二者異學三部諷誦通利，種種 <a class='ref t' id='t0096a04' href='#t0096a04'>T 0096a04</a>經書盡能分別，世典幽微靡不綜練，又能善 <a class='ref t' id='t0096a05' href='#t0096a05'>T 0096a05</a>於大人相法、明察吉凶、祭祀儀禮。三者顏 <a class='ref t' id='t0096a06' href='#t0096a06'>T 0096a06</a>貌端正。四者持戒具足。五者智慧通達。是 <a class='ref t' id='t0096a07' href='#t0096a07'>T 0096a07</a>為五。瞿曇！婆羅門成就此五法，所言誠實， <a class='ref t' id='t0096a08' href='#t0096a08'>T 0096a08</a>無有虛妄。」</p>
<p>佛言：「善哉！種德！頗有婆羅門於 <a class='ref t' id='t0096a09' href='#t0096a09'>T 0096a09</a>五法中捨一成四，亦所言誠實，無有虛妄， <a class='ref t' id='t0096a10' href='#t0096a10'>T 0096a10</a>得名婆羅門耶？」</p>
<p>種德白佛言：「有。所以者何？ <a class='ref t' id='t0096a11' href='#t0096a11'>T 0096a11</a>瞿曇！何用生為？若婆羅門異學三部諷誦通 <a class='ref t' id='t0096a12' href='#t0096a12'>T 0096a12</a>利，種種經書盡能分別，世典幽微靡不綜 <a class='ref t' id='t0096a13' href='#t0096a13'>T 0096a13</a>練，又能善於大人相法、明察吉凶、祭祀儀 <a class='ref t' id='t0096a14' href='#t0096a14'>T 0096a14</a>禮，顏貌端正，持戒具足，智慧通達；有此四 <a class='ref t' id='t0096a15' href='#t0096a15'>T 0096a15</a>法，則所言誠實，無有虛妄，名婆羅門。」</p>
<p>佛告 <a class='ref t' id='t0096a16' href='#t0096a16'>T 0096a16</a>種德：「善哉！善哉！若於此四法中捨一成三 <a class='ref t' id='t0096a17' href='#t0096a17'>T 0096a17</a>者，亦所言誠實，無有虛妄，名婆羅門耶？」</p>
<p>種 <a class='ref t' id='t0096a18' href='#t0096a18'>T 0096a18</a>德報言：「有。所以者何？何用生、誦為？若婆羅 <a class='ref t' id='t0096a19' href='#t0096a19'>T 0096a19</a>門顏貌端正，持戒具足，智慧通達；成此三 <a class='ref t' id='t0096a20' href='#t0096a20'>T 0096a20</a>者，所言真誠，無有虛妄，名婆羅門。」</p>
<p>佛言：「善 <a class='ref t' id='t0096a21' href='#t0096a21'>T 0096a21</a>哉！善哉！云何？若於三法中捨一成二，彼亦 <a class='ref t' id='t0096a22' href='#t0096a22'>T 0096a22</a>所言至誠，無有虛妄，名婆羅門耶？」</p>
<p>答曰：「有。 <a class='ref t' id='t0096a23' href='#t0096a23'>T 0096a23</a>所以者何？何用生、誦及端正為？」</p>
<p>爾時，五百婆 <a class='ref t' id='t0096a24' href='#t0096a24'>T 0096a24</a>羅門各各舉聲，語種德婆羅門言：「何故呵 <a class='ref t' id='t0096a25' href='#t0096a25'>T 0096a25</a>止生、誦及與端正，謂為無用？」</p>
<p>爾時，世尊告五 <a class='ref t' id='t0096a26' href='#t0096a26'>T 0096a26</a>百婆羅門曰：「若種德婆羅門容貌醜陋，無 <a class='ref t' id='t0096a27' href='#t0096a27'>T 0096a27</a>有種姓，諷誦不利，無有辯才、智慧、善答，不 <a class='ref t' id='t0096a28' href='#t0096a28'>T 0096a28</a>能與我言者，汝等可語；若種德顏貌端正， <a class='ref t' id='t0096a29' href='#t0096a29'>T 0096a29</a>種姓具足，諷誦通利，智慧辯才，善於問答， <a class='ref t' id='t0096b01' href='#t0096b01'>T 0096b01</a>足堪與我共論義者，汝等且默，聽此人 <a class='ref t' id='t0096b02' href='#t0096b02'>T 0096b02</a>語。」</p>
<p>爾時，種德婆羅門白佛言：「唯願瞿曇且小 <a class='ref t' id='t0096b03' href='#t0096b03'>T 0096b03</a>停止！我自以法往訓此人。」</p>
<p>爾時，種德尋告 <a class='ref t' id='t0096b04' href='#t0096b04'>T 0096b04</a>五百婆羅門曰：「鴦伽摩納今在此眾中，是我 <a class='ref t' id='t0096b05' href='#t0096b05'>T 0096b05</a>外甥，汝等見不？今諸大眾普共集此，唯 <a class='ref t' id='t0096b06' href='#t0096b06'>T 0096b06</a>除瞿曇顏貌端正，其餘無及此摩納者；而 <a class='ref t' id='t0096b07' href='#t0096b07'>T 0096b07</a>此摩納殺生、偷盜、淫逸、無禮、虛妄、欺誑，以火 <a class='ref t' id='t0096b08' href='#t0096b08'>T 0096b08</a>燒人，斷道為惡。諸婆羅門！此鴦伽摩納眾 <a class='ref t' id='t0096b09' href='#t0096b09'>T 0096b09</a>惡悉備，然則諷誦、端正，竟何用為？」</p>
<p>時，五百婆 <a class='ref t' id='t0096b10' href='#t0096b10'>T 0096b10</a>羅門默然不對。種德白佛言：「若持戒具足，智 <a class='ref t' id='t0096b11' href='#t0096b11'>T 0096b11</a>慧通達，則所言至誠，無有虛妄，得名婆羅 <a class='ref t' id='t0096b12' href='#t0096b12'>T 0096b12</a>門也。」</p>
<p>佛言：「善哉！善哉！云何？種德！若於二法 <a class='ref t' id='t0096b13' href='#t0096b13'>T 0096b13</a>中捨一成一，亦所言誠實，無有虛妄，名婆 <a class='ref t' id='t0096b14' href='#t0096b14'>T 0096b14</a>羅門耶？」</p>
<p>答曰：「不得。所以者何？戒即智慧，智 <a class='ref t' id='t0096b15' href='#t0096b15'>T 0096b15</a>慧即戒；有戒有智，然後所言誠實，無有虛 <a class='ref t' id='t0096b16' href='#t0096b16'>T 0096b16</a>妄，我說名婆羅門。」</p>
<p>佛言：「善哉！善哉！如汝所 <a class='ref t' id='t0096b17' href='#t0096b17'>T 0096b17</a>說，有戒則有慧，有慧則有戒；戒能淨慧，慧 <a class='ref t' id='t0096b18' href='#t0096b18'>T 0096b18</a>能淨戒。種德！如人洗手，左右相須，左能淨 <a class='ref t' id='t0096b19' href='#t0096b19'>T 0096b19</a>右，右能淨左。此亦如是，有慧則有戒，有戒 <a class='ref t' id='t0096b20' href='#t0096b20'>T 0096b20</a>則有慧，戒能淨慧，慧能淨戒。婆羅門！戒、慧 <a class='ref t' id='t0096b21' href='#t0096b21'>T 0096b21</a>具者，我說名比丘。」</p>
<p>爾時，種德婆羅門白佛 <a class='ref t' id='t0096b22' href='#t0096b22'>T 0096b22</a>言：「云何為戒？」</p>
<p>佛言：「諦聽！諦聽！善思念之，吾 <a class='ref t' id='t0096b23' href='#t0096b23'>T 0096b23</a>當為汝一一分別。」</p>
<p>對曰：「唯然！願樂欲聞。」</p>
<p>爾 <a class='ref t' id='t0096b24' href='#t0096b24'>T 0096b24</a>時，世尊告婆羅門曰：「若如來出現於世，應 <a class='ref t' id='t0096b25' href='#t0096b25'>T 0096b25</a>供、正遍知、明行成、善逝、世間解、無上士、調御 <a class='ref t' id='t0096b26' href='#t0096b26'>T 0096b26</a>丈夫、天人師、佛、世尊，於諸天、世人、沙門、婆羅 <a class='ref t' id='t0096b27' href='#t0096b27'>T 0096b27</a>門中，自身作證，為他人說，上中下言，皆悉真 <a class='ref t' id='t0096b28' href='#t0096b28'>T 0096b28</a>正，義味具足，梵行清淨。若長者、長者子聞此 <a class='ref t' id='t0096b29' href='#t0096b29'>T 0096b29</a>法者，信心清淨；信心清淨已，作如是觀：『在 <a class='ref t' id='t0096c01' href='#t0096c01'>T 0096c01</a>家為難，譬如桎梏；欲修梵行，不得自在。 <a class='ref t' id='t0096c02' href='#t0096c02'>T 0096c02</a>今我寧可剃除鬚髮，服三法衣，出家修道。』 <a class='ref t' id='t0096c03' href='#t0096c03'>T 0096c03</a>彼於異時捨家財業，棄捐親族，服三法 <a class='ref t' id='t0096c04' href='#t0096c04'>T 0096c04</a>衣，去諸飾好，諷誦毘尼，具足戒律，捨殺 <a class='ref t' id='t0096c05' href='#t0096c05'>T 0096c05</a>不殺，——乃至心法四禪現得歡樂。所以者何？斯 <a class='ref t' id='t0096c06' href='#t0096c06'>T 0096c06</a>由精勤，專念不忘，樂獨閑居之所得也。婆 <a class='ref t' id='t0096c07' href='#t0096c07'>T 0096c07</a>羅門！是為具戒。」</p>
<p>又問：「云何為慧？」</p>
<p>佛言：「若比 <a class='ref t' id='t0096c08' href='#t0096c08'>T 0096c08</a>丘以三昧心清淨無穢，柔軟調伏，住不動處， <a class='ref t' id='t0096c09' href='#t0096c09'>T 0096c09</a>——乃至得三明，除去無明，生於慧明，滅於闇 <a class='ref t' id='t0096c10' href='#t0096c10'>T 0096c10</a>冥，生大法光，出漏盡智。所以者何？斯由精 <a class='ref t' id='t0096c11' href='#t0096c11'>T 0096c11</a>勤，專念不忘，樂獨閑居之所得也。婆羅門！ <a class='ref t' id='t0096c12' href='#t0096c12'>T 0096c12</a>是為智慧具足。」</p>
<p>時，種德婆羅門白佛言：「今我 <a class='ref t' id='t0096c13' href='#t0096c13'>T 0096c13</a>歸依佛、法、聖眾，唯願聽我於正法中為優 <a class='ref t' id='t0096c14' href='#t0096c14'>T 0096c14</a>婆塞！自今已後，盡形壽不殺、不盜、不婬、不欺、 <a class='ref t' id='t0096c15' href='#t0096c15'>T 0096c15</a>不飲酒。」</p>
<p>時，種德婆羅門聞佛所說，歡喜奉行。</p>
<a class='ref t' id='t0096c16' href='#t0096c16'>T 0096c16</a>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
