<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da28' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 3</span> <span class='mirror-right'>第三分</span></p>
<h1 class='mirror-row'><span class='mirror-left latin'>28</span> <span class='mirror-right'>（二八）布吒婆樓經</span></h1>
<a class='ref t' id='t0109c23' href='#t0109c23'>T 0109c23</a></header>
<p>如是我聞：</p>
<p>一時，佛在舍衛國祇樹給孤獨 <a class='ref t' id='t0109c24' href='#t0109c24'>T 0109c24</a>園，與大比丘眾千二百五十人俱。</p>
<p>爾時，世尊 <a class='ref t' id='t0109c25' href='#t0109c25'>T 0109c25</a>清旦著衣持鉢，入舍衛城乞食。時，世尊念 <a class='ref t' id='t0109c26' href='#t0109c26'>T 0109c26</a>言：「今日乞食，於時為早，今我寧可往至布 <a class='ref t' id='t0109c27' href='#t0109c27'>T 0109c27</a>吒婆樓梵志林中觀看，須時至當乞食。」爾 <a class='ref t' id='t0109c28' href='#t0109c28'>T 0109c28</a>時，世尊即詣梵志林中。</p>
<p>時，布吒婆樓梵志遙 <a class='ref t' id='t0109c29' href='#t0109c29'>T 0109c29</a>見佛來，即起迎言：「善來，沙門瞿曇！久不來 <a class='ref t' id='t0110a01' href='#t0110a01'>T 0110a01</a>此，今以何緣而能屈顧？可前就座。」</p>
<p>爾時，世 <a class='ref t' id='t0110a02' href='#t0110a02'>T 0110a02</a>尊即就其座，告布吒婆樓曰：「汝等集此，何 <a class='ref t' id='t0110a03' href='#t0110a03'>T 0110a03</a>所作為？為何講說？」</p>
<p>梵志白佛言：「世尊！昨日 <a class='ref t' id='t0110a04' href='#t0110a04'>T 0110a04</a>多有梵志、沙門、婆羅門集此婆羅門堂，說 <a class='ref t' id='t0110a05' href='#t0110a05'>T 0110a05</a>如是事，相違逆論。瞿曇！或有梵志作是說 <a class='ref t' id='t0110a06' href='#t0110a06'>T 0110a06</a>言：『人無因無緣而想生，無因無緣而想滅， <a class='ref t' id='t0110a07' href='#t0110a07'>T 0110a07</a>想有去來，來則想生，去則想滅。』瞿曇！或有 <a class='ref t' id='t0110a08' href='#t0110a08'>T 0110a08</a>梵志作是說：『由命有想生，由命有想滅， <a class='ref t' id='t0110a09' href='#t0110a09'>T 0110a09</a>彼想有去來，來則想生，去則想滅。』瞿曇！或 <a class='ref t' id='t0110a10' href='#t0110a10'>T 0110a10</a>有梵志作是說：『如先所言，無有是處。有 <a class='ref t' id='t0110a11' href='#t0110a11'>T 0110a11</a>大鬼神，有大威力，彼持想去，彼持想來，彼 <a class='ref t' id='t0110a12' href='#t0110a12'>T 0110a12</a>持想去則想滅，彼持想來則想生。』我因是 <a class='ref t' id='t0110a13' href='#t0110a13'>T 0110a13</a>故生念，念沙門瞿曇先知此義，必能善知 <a class='ref t' id='t0110a14' href='#t0110a14'>T 0110a14</a>想知滅定。」</p>
<p>爾時，世尊告梵志曰：「彼諸論者 <a class='ref t' id='t0110a15' href='#t0110a15'>T 0110a15</a>皆有過咎。言無因無緣而有想生，無因無 <a class='ref t' id='t0110a16' href='#t0110a16'>T 0110a16</a>緣而有想滅，想有去來，來則想生，去則想 <a class='ref t' id='t0110a17' href='#t0110a17'>T 0110a17</a>滅。或言因命想生，因命想滅，想有去來， <a class='ref t' id='t0110a18' href='#t0110a18'>T 0110a18</a>來則想生，去則想滅。或有言：『無有是處， <a class='ref t' id='t0110a19' href='#t0110a19'>T 0110a19</a>有大鬼神，彼持想來，彼持想去，持來則想 <a class='ref t' id='t0110a20' href='#t0110a20'>T 0110a20</a>生，持去則想滅。』如此言者，皆有過咎。所以 <a class='ref t' id='t0110a21' href='#t0110a21'>T 0110a21</a>者何？梵志！有因緣而想生，有因緣而想滅。</p>
<p><a class='ref t' id='t0110a22' href='#t0110a22'>T 0110a22</a>「若如來出現於世，至真、等正覺，十號具足，有 <a class='ref t' id='t0110a23' href='#t0110a23'>T 0110a23</a>人於佛法中出家為道，乃至滅五蓋覆蔽 <a class='ref t' id='t0110a24' href='#t0110a24'>T 0110a24</a>心者，除去欲、惡不善法，有覺、有觀，離生喜、 <a class='ref t' id='t0110a25' href='#t0110a25'>T 0110a25</a>樂，入初禪，先滅欲想，生喜、樂想。梵志！以 <a class='ref t' id='t0110a26' href='#t0110a26'>T 0110a26</a>此故知有因緣想生，有因緣想滅。滅有覺、 <a class='ref t' id='t0110a27' href='#t0110a27'>T 0110a27</a>觀，內喜、一心，無覺、無觀，定生喜、樂，入第二 <a class='ref t' id='t0110a28' href='#t0110a28'>T 0110a28</a>禪。梵志！彼初禪想滅，二禪想生，以是故知 <a class='ref t' id='t0110a29' href='#t0110a29'>T 0110a29</a>有因緣想滅，有因緣想生。捨喜修護，專念 <a class='ref t' id='t0110b01' href='#t0110b01'>T 0110b01</a>一心，自知身樂，賢聖所求，護念清淨，入三 <a class='ref t' id='t0110b02' href='#t0110b02'>T 0110b02</a>禪。梵志！彼二禪想滅，三禪想生，以是故知 <a class='ref t' id='t0110b03' href='#t0110b03'>T 0110b03</a>有因緣想滅，有因緣想生。捨苦捨樂，先滅 <a class='ref t' id='t0110b04' href='#t0110b04'>T 0110b04</a>憂喜，護念清淨，入第四禪。梵志！彼三禪想 <a class='ref t' id='t0110b05' href='#t0110b05'>T 0110b05</a>滅，四禪想生，以是故知有因緣想滅，有因 <a class='ref t' id='t0110b06' href='#t0110b06'>T 0110b06</a>緣想生。捨一切色想，滅恚，不念異想，入 <a class='ref t' id='t0110b07' href='#t0110b07'>T 0110b07</a>空處。梵志！一切色想滅，空處想生，以是故 <a class='ref t' id='t0110b08' href='#t0110b08'>T 0110b08</a>知有因緣想滅，有因緣想生。越一切空處， <a class='ref t' id='t0110b09' href='#t0110b09'>T 0110b09</a>入識處。梵志！彼空處想滅，識處想生，故知 <a class='ref t' id='t0110b10' href='#t0110b10'>T 0110b10</a>有因緣想滅，有因緣想生。越一切識處，入 <a class='ref t' id='t0110b11' href='#t0110b11'>T 0110b11</a>不用處。梵志！彼識處想滅，不用處想生，以是 <a class='ref t' id='t0110b12' href='#t0110b12'>T 0110b12</a>故知有因緣想滅，有因緣想生。捨不用處， <a class='ref t' id='t0110b13' href='#t0110b13'>T 0110b13</a>入有想無想處。梵志！彼不用處想滅，有想 <a class='ref t' id='t0110b14' href='#t0110b14'>T 0110b14</a>無想處想生，以是故知有因緣想滅，有因 <a class='ref t' id='t0110b15' href='#t0110b15'>T 0110b15</a>緣想生。彼捨有想無想處，入想知滅定。梵 <a class='ref t' id='t0110b16' href='#t0110b16'>T 0110b16</a>志！彼有想無想處想滅，入想知滅定，以是 <a class='ref t' id='t0110b17' href='#t0110b17'>T 0110b17</a>故知有因緣想生，有因緣想滅。彼得此想 <a class='ref t' id='t0110b18' href='#t0110b18'>T 0110b18</a>已，作是念：『有念為惡，無念為善。』彼作是念 <a class='ref t' id='t0110b19' href='#t0110b19'>T 0110b19</a>時，彼微妙想不滅，更麤想生。彼復念言：『我 <a class='ref t' id='t0110b20' href='#t0110b20'>T 0110b20</a>今寧可不為念行，不起思惟。』彼不為念 <a class='ref t' id='t0110b21' href='#t0110b21'>T 0110b21</a>行，不起思惟已，微妙想滅，麤想不生。彼不 <a class='ref t' id='t0110b22' href='#t0110b22'>T 0110b22</a>為念行，不起思惟，微妙想滅，麤想不生時， <a class='ref t' id='t0110b23' href='#t0110b23'>T 0110b23</a>即入想知滅定。云何？梵志！汝從本已來，頗 <a class='ref t' id='t0110b24' href='#t0110b24'>T 0110b24</a>曾聞此次第滅想因緣不？」</p>
<p>梵志白佛言：「從 <a class='ref t' id='t0110b25' href='#t0110b25'>T 0110b25</a>本已來信自不聞如是次第滅想因緣。」又 <a class='ref t' id='t0110b26' href='#t0110b26'>T 0110b26</a>白佛言：「我今生念，謂此有想、此無想，或復 <a class='ref t' id='t0110b27' href='#t0110b27'>T 0110b27</a>有想此想已，彼作是念：『有念為惡，無念為 <a class='ref t' id='t0110b28' href='#t0110b28'>T 0110b28</a>善。』彼作是念時，微妙想不滅，麤想更生，彼 <a class='ref t' id='t0110b29' href='#t0110b29'>T 0110b29</a>復念言：『我今寧可不為念行，不起思惟。』彼 <a class='ref t' id='t0110c01' href='#t0110c01'>T 0110c01</a>不為念行，不起思惟已，微妙想滅，麤想不 <a class='ref t' id='t0110c02' href='#t0110c02'>T 0110c02</a>生。彼不為念行，不起思惟，微妙想滅，麤想 <a class='ref t' id='t0110c03' href='#t0110c03'>T 0110c03</a>不生時，即入想知滅定。」</p>
<p>佛告梵志言：「善哉！ <a class='ref t' id='t0110c04' href='#t0110c04'>T 0110c04</a>善哉！此是賢聖法中次第想滅想定。」</p>
<p>梵志復 <a class='ref t' id='t0110c05' href='#t0110c05'>T 0110c05</a>白佛言：「此諸想中，何者為無上想？」</p>
<p>佛告梵 <a class='ref t' id='t0110c06' href='#t0110c06'>T 0110c06</a>志：「不用處想為無上。」</p>
<p>梵志又白佛言：「諸想 <a class='ref t' id='t0110c07' href='#t0110c07'>T 0110c07</a>中，何者為第一無上想？」</p>
<p>佛言：「諸想、諸言無 <a class='ref t' id='t0110c08' href='#t0110c08'>T 0110c08</a>想，於其中間能次第得想知滅定者，是為 <a class='ref t' id='t0110c09' href='#t0110c09'>T 0110c09</a>第一無上想。」</p>
<p>梵志又問：「為一想，為多想？」</p>
<p>佛 <a class='ref t' id='t0110c10' href='#t0110c10'>T 0110c10</a>言：「有一想，無多想。」</p>
<p>梵志又問：「先有想生然 <a class='ref t' id='t0110c11' href='#t0110c11'>T 0110c11</a>後智？先有智生然後想？為想、智一時俱生 <a class='ref t' id='t0110c12' href='#t0110c12'>T 0110c12</a>耶？」</p>
<p>佛言：「先有想生然後智，由想有智。」</p>
<p>梵志 <a class='ref t' id='t0110c13' href='#t0110c13'>T 0110c13</a>又問：「想即是我耶？」</p>
<p>佛告梵志：「汝說何等人是 <a class='ref t' id='t0110c14' href='#t0110c14'>T 0110c14</a>我？」</p>
<p>梵志白佛言：「我不說人是我，我自說色 <a class='ref t' id='t0110c15' href='#t0110c15'>T 0110c15</a>身四大、六入，父母生育，乳餔成長，衣服莊嚴， <a class='ref t' id='t0110c16' href='#t0110c16'>T 0110c16</a>無常、磨滅法，我說此人是我。」</p>
<p>佛告梵志：「汝 <a class='ref t' id='t0110c17' href='#t0110c17'>T 0110c17</a>言色身四大、六入，父母生育，乳餔長成，衣服 <a class='ref t' id='t0110c18' href='#t0110c18'>T 0110c18</a>莊嚴，無常、磨滅法，說此人是我。梵志！且置 <a class='ref t' id='t0110c19' href='#t0110c19'>T 0110c19</a>此我，但人想生、人想滅。」</p>
<p>梵志言：「我不說人 <a class='ref t' id='t0110c20' href='#t0110c20'>T 0110c20</a>是我，我說欲界天是我。」</p>
<p>佛言：「且置欲界天 <a class='ref t' id='t0110c21' href='#t0110c21'>T 0110c21</a>是我，但人想生、人想滅。」</p>
<p>梵志言：「我不說人 <a class='ref t' id='t0110c22' href='#t0110c22'>T 0110c22</a>是我，我自說色界天是我。」</p>
<p>佛言：「且置色界 <a class='ref t' id='t0110c23' href='#t0110c23'>T 0110c23</a>天是我，但人想生、人想滅。」</p>
<p>梵志言：「我不說 <a class='ref t' id='t0110c24' href='#t0110c24'>T 0110c24</a>人是我，我自說空處、識處、不用處、有想無想 <a class='ref t' id='t0110c25' href='#t0110c25'>T 0110c25</a>處、無色天是我。」</p>
<p>佛言：「且置空處、識處、無所有 <a class='ref t' id='t0110c26' href='#t0110c26'>T 0110c26</a>處、有想無想處、無色天是我，但人想生、人想 <a class='ref t' id='t0110c27' href='#t0110c27'>T 0110c27</a>滅。」</p>
<p>梵志白佛言：「云何？瞿曇！我寧可得知人 <a class='ref t' id='t0110c28' href='#t0110c28'>T 0110c28</a>想生、人想滅不？」</p>
<p>佛告梵志：「汝欲知人想生、 <a class='ref t' id='t0110c29' href='#t0110c29'>T 0110c29</a>人想滅者，甚難！甚難！所以者何？汝異見、異習、 <a class='ref t' id='t0111a01' href='#t0111a01'>T 0111a01</a>異忍、異受，依異法故。」</p>
<p>梵志白佛言：「如是。瞿 <a class='ref t' id='t0111a02' href='#t0111a02'>T 0111a02</a>曇！我異見、異習、異忍、異受，依異法故，欲知 <a class='ref t' id='t0111a03' href='#t0111a03'>T 0111a03</a>人想生、人想滅者，甚難！甚難！所以者何？我、 <a class='ref t' id='t0111a04' href='#t0111a04'>T 0111a04</a>世間有常，此實餘虛；我、世間無常，此實餘虛； <a class='ref t' id='t0111a05' href='#t0111a05'>T 0111a05</a>我、世間有常無常，此實餘虛；我、世間非有常 <a class='ref t' id='t0111a06' href='#t0111a06'>T 0111a06</a>非無常，此實餘虛。我、世間有邊，此實餘虛；我、 <a class='ref t' id='t0111a07' href='#t0111a07'>T 0111a07</a>世間無邊，此實餘虛；我、世間有邊無邊，此實 <a class='ref t' id='t0111a08' href='#t0111a08'>T 0111a08</a>餘虛；我、世間非有邊非無邊，此實餘虛。是命 <a class='ref t' id='t0111a09' href='#t0111a09'>T 0111a09</a>是身，此實餘虛；命異身異，此實餘虛；身命非 <a class='ref t' id='t0111a10' href='#t0111a10'>T 0111a10</a>異非不異，此實餘虛；無命無身，此實餘虛。如 <a class='ref t' id='t0111a11' href='#t0111a11'>T 0111a11</a>來終，此實餘虛；如來不終，此實餘虛；如來終 <a class='ref t' id='t0111a12' href='#t0111a12'>T 0111a12</a>不終，此實餘虛；如來非終非不終，此實餘虛。」</p>
<p><a class='ref t' id='t0111a13' href='#t0111a13'>T 0111a13</a>佛告梵志：「世間有常，乃至如來非終非不終， <a class='ref t' id='t0111a14' href='#t0111a14'>T 0111a14</a>我所不記。」</p>
<p>梵志白佛言：「瞿曇！何故不記，我、 <a class='ref t' id='t0111a15' href='#t0111a15'>T 0111a15</a>世間有常，乃至如來非終非不終，盡不記耶？」</p>
<p><a class='ref t' id='t0111a16' href='#t0111a16'>T 0111a16</a>佛言：「此不與義合，不與法合，非梵行，非 <a class='ref t' id='t0111a17' href='#t0111a17'>T 0111a17</a>無欲，非無為，非寂滅，非止息，非正覺，非 <a class='ref t' id='t0111a18' href='#t0111a18'>T 0111a18</a>沙門，非泥洹，是故不記。」</p>
<p>梵志又問：「云何為 <a class='ref t' id='t0111a19' href='#t0111a19'>T 0111a19</a>義合、法合？云何為梵行初？云何無為？云何無 <a class='ref t' id='t0111a20' href='#t0111a20'>T 0111a20</a>欲？云何寂滅？云何止息？云何正覺？云何沙 <a class='ref t' id='t0111a21' href='#t0111a21'>T 0111a21</a>門？云何泥洹？云何名記？」</p>
<p>佛告梵志：「我記苦 <a class='ref t' id='t0111a22' href='#t0111a22'>T 0111a22</a>諦、苦集、苦滅、苦出要諦。所以者何？此是義合、 <a class='ref t' id='t0111a23' href='#t0111a23'>T 0111a23</a>法合，梵行初首、無欲、無為、寂滅、止息、正覺、沙 <a class='ref t' id='t0111a24' href='#t0111a24'>T 0111a24</a>門、泥洹，是故我記。」</p>
<p>爾時，世尊為梵志說法，示 <a class='ref t' id='t0111a25' href='#t0111a25'>T 0111a25</a>教利喜已，即從坐而去。</p>
<p>佛去未久，其後諸 <a class='ref t' id='t0111a26' href='#t0111a26'>T 0111a26</a>餘梵志語布吒婆樓梵志曰：「汝何故聽瞿曇 <a class='ref t' id='t0111a27' href='#t0111a27'>T 0111a27</a>沙門所說，語語印可？瞿曇言：『我及世間有 <a class='ref t' id='t0111a28' href='#t0111a28'>T 0111a28</a>常，乃至如來非終非不終，不與義合，故我 <a class='ref t' id='t0111a29' href='#t0111a29'>T 0111a29</a>不記。』汝何故印可是言？我等不可沙門瞿 <a class='ref t' id='t0111b01' href='#t0111b01'>T 0111b01</a>曇如是所說。」</p>
<p>布吒婆樓報諸梵志言：「沙門 <a class='ref t' id='t0111b02' href='#t0111b02'>T 0111b02</a>瞿曇所說：『我、世間有常，乃至如來非終非不 <a class='ref t' id='t0111b03' href='#t0111b03'>T 0111b03</a>終，不與義合，故我不記。』我亦不印可此言。 <a class='ref t' id='t0111b04' href='#t0111b04'>T 0111b04</a>但彼沙門瞿曇依法住，以法而言，以法出 <a class='ref t' id='t0111b05' href='#t0111b05'>T 0111b05</a>離，我當何由違此智言？沙門瞿曇如此微 <a class='ref t' id='t0111b06' href='#t0111b06'>T 0111b06</a>妙法言，不可違也。」</p>
<p>時，布吒婆樓梵志又於 <a class='ref t' id='t0111b07' href='#t0111b07'>T 0111b07</a>異時，共象首舍利弗詣世尊所，問訊已， <a class='ref t' id='t0111b08' href='#t0111b08'>T 0111b08</a>一面坐。象首舍利弗禮佛而坐，梵志白佛 <a class='ref t' id='t0111b09' href='#t0111b09'>T 0111b09</a>言：「佛先在我所，時，去未久，其後諸餘梵志 <a class='ref t' id='t0111b10' href='#t0111b10'>T 0111b10</a>語我言：『汝何故聽沙門瞿曇所說，語語印 <a class='ref t' id='t0111b11' href='#t0111b11'>T 0111b11</a>可？瞿曇言：「我、世間常，乃至如來非終非不終， <a class='ref t' id='t0111b12' href='#t0111b12'>T 0111b12</a>不合義，故不記。」汝何故印可是言？我等不 <a class='ref t' id='t0111b13' href='#t0111b13'>T 0111b13</a>可沙門瞿曇如是所說。』我報彼言：『沙門瞿 <a class='ref t' id='t0111b14' href='#t0111b14'>T 0111b14</a>曇所說：「我、世間有常，乃至如來非終非不終， <a class='ref t' id='t0111b15' href='#t0111b15'>T 0111b15</a>不與義合，故我不記。」我亦不印可此言。但 <a class='ref t' id='t0111b16' href='#t0111b16'>T 0111b16</a>彼沙門瞿曇依法住法，以法而言，以法出 <a class='ref t' id='t0111b17' href='#t0111b17'>T 0111b17</a>離，我等何由違此智言？沙門瞿曇微妙法言， <a class='ref t' id='t0111b18' href='#t0111b18'>T 0111b18</a>不可違也。』」</p>
<p>佛告梵志曰：「諸梵志言：『汝何故 <a class='ref t' id='t0111b19' href='#t0111b19'>T 0111b19</a>聽沙門瞿曇所說，語語印可？』此言有咎。所 <a class='ref t' id='t0111b20' href='#t0111b20'>T 0111b20</a>以者何？我所說法，有決定記、不決定記。云何 <a class='ref t' id='t0111b21' href='#t0111b21'>T 0111b21</a>名不決定記？我、世間有常，乃至如來非終 <a class='ref t' id='t0111b22' href='#t0111b22'>T 0111b22</a>非不終，我亦說此言而不決定記。所以然 <a class='ref t' id='t0111b23' href='#t0111b23'>T 0111b23</a>者？此不與義合，不與法合，非梵行初，非無 <a class='ref t' id='t0111b24' href='#t0111b24'>T 0111b24</a>欲，非無為，非寂滅，非止息，非正覺，非沙 <a class='ref t' id='t0111b25' href='#t0111b25'>T 0111b25</a>門，非泥洹。是故，梵志！我雖說此言而不決 <a class='ref t' id='t0111b26' href='#t0111b26'>T 0111b26</a>定記。云何名為決定記？我記苦諦、苦集、苦滅、 <a class='ref t' id='t0111b27' href='#t0111b27'>T 0111b27</a>苦出要諦。所以者何？此與法合、義合，是梵行 <a class='ref t' id='t0111b28' href='#t0111b28'>T 0111b28</a>初首，無定無記。梵志！或有沙門、婆羅門於 <a class='ref t' id='t0111b29' href='#t0111b29'>T 0111b29</a>一處世間，無欲，無為，寂滅，止息，正覺，沙門，泥 <a class='ref t' id='t0111c01' href='#t0111c01'>T 0111c01</a>洹，是故我說決定記。</p>
<p>「梵志！或有沙門、婆羅 <a class='ref t' id='t0111c02' href='#t0111c02'>T 0111c02</a>門於一處世間，一向說樂，我語彼言：『汝等 <a class='ref t' id='t0111c03' href='#t0111c03'>T 0111c03</a>審說，一處世間一向樂耶？』彼報我言：『如是。』 <a class='ref t' id='t0111c04' href='#t0111c04'>T 0111c04</a>我又 <span class='corr' title='[說→語] cf.【麗】'>語</span> 彼言：『汝知見一處世間一向樂耶？』 <a class='ref t' id='t0111c05' href='#t0111c05'>T 0111c05</a>彼答我言：『不知不見。』我復語彼言：『一處世 <a class='ref t' id='t0111c06' href='#t0111c06'>T 0111c06</a>間諸天一向樂，汝曾見不？』彼報我言：『不知 <a class='ref t' id='t0111c07' href='#t0111c07'>T 0111c07</a>不見。』又問彼言：『彼一處世間諸天，汝頗共坐 <a class='ref t' id='t0111c08' href='#t0111c08'>T 0111c08</a>起言語，精進修定不耶？』答我言：『不。』我又問彼 <a class='ref t' id='t0111c09' href='#t0111c09'>T 0111c09</a>言：『彼一處世間諸天一向樂者，頗曾來語汝 <a class='ref t' id='t0111c10' href='#t0111c10'>T 0111c10</a>言：「汝所行質直，當生彼一向樂天。我以所 <a class='ref t' id='t0111c11' href='#t0111c11'>T 0111c11</a>行質直，故得生彼共受樂。」耶？』彼答我言：『不 <a class='ref t' id='t0111c12' href='#t0111c12'>T 0111c12</a>也。』我又問彼言：『汝能於己身起心化作他 <a class='ref t' id='t0111c13' href='#t0111c13'>T 0111c13</a>四大身，身體具足，諸根無闕不？』彼答我言： <a class='ref t' id='t0111c14' href='#t0111c14'>T 0111c14</a>『不能。』云何？梵志！彼沙門、婆羅門所言為是誠 <a class='ref t' id='t0111c15' href='#t0111c15'>T 0111c15</a>實，為應法不？」</p>
<p>梵志白佛言：「此非誠實，為 <a class='ref t' id='t0111c16' href='#t0111c16'>T 0111c16</a>非法言。」</p>
<p>佛告梵志：「如有人言：『我與彼端正 <a class='ref t' id='t0111c17' href='#t0111c17'>T 0111c17</a>女人交通。』稱讚婬女。餘人問言：『汝識彼女 <a class='ref t' id='t0111c18' href='#t0111c18'>T 0111c18</a>不？為在何處？東方、西方、南方、北方耶？』答曰： <a class='ref t' id='t0111c19' href='#t0111c19'>T 0111c19</a>『不知。』又問：『汝知彼女所止土地、城邑、村落 <a class='ref t' id='t0111c20' href='#t0111c20'>T 0111c20</a>不？』答曰：『不知。』又問：『汝識彼女父母及其姓 <a class='ref t' id='t0111c21' href='#t0111c21'>T 0111c21</a>字不？』答曰：『不知。』又問：『汝知彼女為剎利 <a class='ref t' id='t0111c22' href='#t0111c22'>T 0111c22</a>女，為是婆羅門、居士、首陀羅女耶？』答曰：『不 <a class='ref t' id='t0111c23' href='#t0111c23'>T 0111c23</a>知。』又問：『汝知彼女為長短、麤細、黑白、好醜 <a class='ref t' id='t0111c24' href='#t0111c24'>T 0111c24</a>耶？』答曰：『不知。』云何？梵志！此人所說為誠實 <a class='ref t' id='t0111c25' href='#t0111c25'>T 0111c25</a>不？」</p>
<p>答曰：「不也。」</p>
<p>「梵志！彼沙門、婆羅門亦復如 <a class='ref t' id='t0111c26' href='#t0111c26'>T 0111c26</a>是，無有真實。梵志！猶如有人立梯空地，餘 <a class='ref t' id='t0111c27' href='#t0111c27'>T 0111c27</a>人問言：『立梯用為？』答曰：『我欲上堂。』又問：『堂 <a class='ref t' id='t0111c28' href='#t0111c28'>T 0111c28</a>何所在？』答曰：『不知。』云何？梵志！彼立梯者豈 <a class='ref t' id='t0111c29' href='#t0111c29'>T 0111c29</a>非虛妄耶？」</p>
<p>答曰：「如是，彼實虛妄。」</p>
<p>佛言：「諸 <a class='ref t' id='t0112a01' href='#t0112a01'>T 0112a01</a>沙門、婆羅門亦復如是，虛妄無實。」</p>
<p>佛告布吒 <a class='ref t' id='t0112a02' href='#t0112a02'>T 0112a02</a>婆樓：「汝言我身色四大、六入，父母生育，乳餔 <a class='ref t' id='t0112a03' href='#t0112a03'>T 0112a03</a>成長，衣服莊嚴，無常、磨滅，以此為我者。我 <a class='ref t' id='t0112a04' href='#t0112a04'>T 0112a04</a>說此為染汙，為清淨，為得解？汝意或謂染 <a class='ref t' id='t0112a05' href='#t0112a05'>T 0112a05</a>汙法不可滅，清淨法不可生，常在苦中。 <a class='ref t' id='t0112a06' href='#t0112a06'>T 0112a06</a>勿作是念。何以故？染汙法可滅盡，清淨法 <a class='ref t' id='t0112a07' href='#t0112a07'>T 0112a07</a>可出生，處安樂地，歡喜愛樂，專念一心，智 <a class='ref t' id='t0112a08' href='#t0112a08'>T 0112a08</a>慧增廣。梵志！我於欲界天、空處、識處、不用 <a class='ref t' id='t0112a09' href='#t0112a09'>T 0112a09</a>處、有想無想處天，說為染汙，亦說清淨，亦 <a class='ref t' id='t0112a10' href='#t0112a10'>T 0112a10</a>說得解。汝意或謂染汙法不可滅，清淨法 <a class='ref t' id='t0112a11' href='#t0112a11'>T 0112a11</a>不可生，常在苦中。勿作是念。所以者何？ <a class='ref t' id='t0112a12' href='#t0112a12'>T 0112a12</a>染汙可滅，淨法可生，處安樂地，歡喜愛樂， <a class='ref t' id='t0112a13' href='#t0112a13'>T 0112a13</a>專念一心，智慧增廣。」</p>
<p>爾時，象首舍利弗白言： <a class='ref t' id='t0112a14' href='#t0112a14'>T 0112a14</a>「世尊！當有欲界人身四大諸根時，復有欲 <a class='ref t' id='t0112a15' href='#t0112a15'>T 0112a15</a>界天身、色界天身，空處、識處、不用處、有想無想 <a class='ref t' id='t0112a16' href='#t0112a16'>T 0112a16</a>處天身，一時有不？世尊！當有欲界天身時， <a class='ref t' id='t0112a17' href='#t0112a17'>T 0112a17</a>復有欲界人身四大諸根，及色界天身，空處、 <a class='ref t' id='t0112a18' href='#t0112a18'>T 0112a18</a>識處、無所有處、有想無想處天身，一時有不？ <a class='ref t' id='t0112a19' href='#t0112a19'>T 0112a19</a>世尊！當有色界天身時，復有欲界人身四 <a class='ref t' id='t0112a20' href='#t0112a20'>T 0112a20</a>大諸根，及色界天身，空處、識處、無所有處、有 <a class='ref t' id='t0112a21' href='#t0112a21'>T 0112a21</a>想無想處天身，一時有不？如是至有想無想 <a class='ref t' id='t0112a22' href='#t0112a22'>T 0112a22</a>處天身時，有欲界人身四大諸根，及欲界天 <a class='ref t' id='t0112a23' href='#t0112a23'>T 0112a23</a>身，色界天身，空處、識處、無所有處天身，一時 <a class='ref t' id='t0112a24' href='#t0112a24'>T 0112a24</a>有不？」</p>
<p>佛告象首舍利弗：「若有欲界人身四大 <a class='ref t' id='t0112a25' href='#t0112a25'>T 0112a25</a>諸根，爾時正有欲界人身四大諸根，非欲界 <a class='ref t' id='t0112a26' href='#t0112a26'>T 0112a26</a>天身，色界天身，空處、識處、無所有處、有想無想 <a class='ref t' id='t0112a27' href='#t0112a27'>T 0112a27</a>處天身。如是乃至有有想無想處天身時， <a class='ref t' id='t0112a28' href='#t0112a28'>T 0112a28</a>爾時正有想無想處天身，無有欲界人身 <a class='ref t' id='t0112a29' href='#t0112a29'>T 0112a29</a>四大諸根，及欲界天身，色界天身，空處、識處、 <a class='ref t' id='t0112b01' href='#t0112b01'>T 0112b01</a>無所有處天身。象首！譬如牛乳，乳變為酪， <a class='ref t' id='t0112b02' href='#t0112b02'>T 0112b02</a>酪為生酥，生酥為熟酥，熟酥為醍醐， <a class='ref t' id='t0112b03' href='#t0112b03'>T 0112b03</a>醍醐為第一。象首！當有乳時，唯名為乳，不 <a class='ref t' id='t0112b04' href='#t0112b04'>T 0112b04</a>名為酪、酥、醍醐，如是展轉，至醍醐時，唯名 <a class='ref t' id='t0112b05' href='#t0112b05'>T 0112b05</a>醍醐，不名為乳，不名酪、酥。象首！此亦如 <a class='ref t' id='t0112b06' href='#t0112b06'>T 0112b06</a>是，若有欲界人身四大諸根時，無有欲界 <a class='ref t' id='t0112b07' href='#t0112b07'>T 0112b07</a>天身，色界天身，乃至有想無想處天身；如是 <a class='ref t' id='t0112b08' href='#t0112b08'>T 0112b08</a>展轉，有有想無想處天身時，唯有有想無想 <a class='ref t' id='t0112b09' href='#t0112b09'>T 0112b09</a>處天身，無有欲界人身四大諸根，及欲界天 <a class='ref t' id='t0112b10' href='#t0112b10'>T 0112b10</a>身，色界天身，乃至無所有天身。</p>
<p>「象首！於汝意 <a class='ref t' id='t0112b11' href='#t0112b11'>T 0112b11</a>云何？若有人問汝言：『若有過去身時，有未 <a class='ref t' id='t0112b12' href='#t0112b12'>T 0112b12</a>來、現在身，一時有不？有未來身時，有過去、 <a class='ref t' id='t0112b13' href='#t0112b13'>T 0112b13</a>現在身，一時有不？有現在身時，有過去、未 <a class='ref t' id='t0112b14' href='#t0112b14'>T 0112b14</a>來身，一時有不？』設有此問者，汝云何報？」</p>
<p>象 <a class='ref t' id='t0112b15' href='#t0112b15'>T 0112b15</a>首言：「設有如是問者，我當報言：『有過去 <a class='ref t' id='t0112b16' href='#t0112b16'>T 0112b16</a>身時，唯是過去身，無未來、現在。有未來身 <a class='ref t' id='t0112b17' href='#t0112b17'>T 0112b17</a>時，唯是未來身，無過去、現在。有現在身時， <a class='ref t' id='t0112b18' href='#t0112b18'>T 0112b18</a>唯是現在身，無過去、未來身。』」</p>
<p>「象首！此亦如 <a class='ref t' id='t0112b19' href='#t0112b19'>T 0112b19</a>是，有欲界人身四大諸根時，無欲界天身， <a class='ref t' id='t0112b20' href='#t0112b20'>T 0112b20</a>色界天身，乃至有想無想處天身；如是展轉， <a class='ref t' id='t0112b21' href='#t0112b21'>T 0112b21</a>至有想無想處天身時，無有欲界人身四 <a class='ref t' id='t0112b22' href='#t0112b22'>T 0112b22</a>大諸根，及欲界天身，色界天身，至不用處天 <a class='ref t' id='t0112b23' href='#t0112b23'>T 0112b23</a>身。</p>
<p>「復次，象首！若有人問汝言：『汝曾有過去 <a class='ref t' id='t0112b24' href='#t0112b24'>T 0112b24</a>已滅不？未來當生不？現在今有不？』設有是 <a class='ref t' id='t0112b25' href='#t0112b25'>T 0112b25</a>問者，汝當云何答？」</p>
<p>象首白佛言：「若有是問 <a class='ref t' id='t0112b26' href='#t0112b26'>T 0112b26</a>者，當答彼言：『我曾有過去已滅，非不有 <a class='ref t' id='t0112b27' href='#t0112b27'>T 0112b27</a>也。有未來當生，非不有也。現在今有，非 <a class='ref t' id='t0112b28' href='#t0112b28'>T 0112b28</a>不有也。』」</p>
<p>佛言：「象首！此亦如是，有欲界人身 <a class='ref t' id='t0112b29' href='#t0112b29'>T 0112b29</a>四大諸根時，無欲界天身，乃至有想無想天 <a class='ref t' id='t0112c01' href='#t0112c01'>T 0112c01</a>身；如是展轉，至有想無想天身時，無有欲 <a class='ref t' id='t0112c02' href='#t0112c02'>T 0112c02</a>界人身四大諸根，及欲界天身，乃至無所有處 <a class='ref t' id='t0112c03' href='#t0112c03'>T 0112c03</a>天身。」</p>
<p>爾時，象首白佛言：「世尊！我今歸依佛， <a class='ref t' id='t0112c04' href='#t0112c04'>T 0112c04</a>歸依法，歸依僧，聽我於正法中為優婆 <a class='ref t' id='t0112c05' href='#t0112c05'>T 0112c05</a>塞，自今已後，盡形壽不殺、不盜、不婬、不欺、不 <a class='ref t' id='t0112c06' href='#t0112c06'>T 0112c06</a>飲酒。」</p>
<p>時，布吒婆樓梵志白佛言：「我得於佛 <a class='ref t' id='t0112c07' href='#t0112c07'>T 0112c07</a>法中出家受戒不？」</p>
<p>佛告梵志：「若有異學欲 <a class='ref t' id='t0112c08' href='#t0112c08'>T 0112c08</a>於我法中出家為道者，先四月觀察，稱眾 <a class='ref t' id='t0112c09' href='#t0112c09'>T 0112c09</a>人意，然後乃得出家受戒。雖有是法，亦觀 <a class='ref t' id='t0112c10' href='#t0112c10'>T 0112c10</a> <span class='corr' title='[入→人] cf.【麗】'>人</span> 耳。」</p>
<p>梵志白佛言：「諸有異學欲於佛法中 <a class='ref t' id='t0112c11' href='#t0112c11'>T 0112c11</a>出家受戒者，先當四月觀察，稱眾人意，然 <a class='ref t' id='t0112c12' href='#t0112c12'>T 0112c12</a>後乃得出家受戒。如我今者，乃能於佛法 <a class='ref t' id='t0112c13' href='#t0112c13'>T 0112c13</a>中四歲觀察，稱眾人意，然後乃望出家受 <a class='ref t' id='t0112c14' href='#t0112c14'>T 0112c14</a>戒。」</p>
<p>佛告梵志：「我先語汝，雖有是法，當觀 <a class='ref t' id='t0112c15' href='#t0112c15'>T 0112c15</a>其人。」</p>
<p>時，彼梵志即於正法中得出家受戒。 <a class='ref t' id='t0112c16' href='#t0112c16'>T 0112c16</a>如是不久以信堅固，淨修梵行，於現法中 <a class='ref t' id='t0112c17' href='#t0112c17'>T 0112c17</a>自身作證，生死已盡，所作已辦，不受後有， <a class='ref t' id='t0112c18' href='#t0112c18'>T 0112c18</a>即成阿羅漢。</p>
<p>爾時，布吒婆樓聞佛所說，歡喜 <a class='ref t' id='t0112c19' href='#t0112c19'>T 0112c19</a>奉行。</p>
<a class='ref t' id='t0112c20' href='#t0112c20'>T 0112c20</a>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
