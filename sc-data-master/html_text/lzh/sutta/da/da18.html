<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da18' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 2</span> <span class='mirror-right'>第二分</span></p>
<h1 class='mirror-row'><span class='mirror-left latin'>18</span> <span class='mirror-right'>（一八）自歡喜經</span></h1>
<a class='ref t' id='t0076b24' href='#t0076b24'>T 0076b24</a></header>
<p>如是我聞：</p>
<p>一時，佛在那難陀城波波利菴 <a class='ref t' id='t0076b25' href='#t0076b25'>T 0076b25</a>婆林，與大比丘眾千二百五十人俱。</p>
<p>時，長老 <a class='ref t' id='t0076b26' href='#t0076b26'>T 0076b26</a>舍利弗於閑靜處，默自念言：「我心決定知過 <a class='ref t' id='t0076b27' href='#t0076b27'>T 0076b27</a>去、未來、現在沙門、婆羅門智慧、神足、功德、 <span class='corr' title='[→道] cf.【麗】'>道</span> 力， <a class='ref t' id='t0076b28' href='#t0076b28'>T 0076b28</a>無有與如來、無所著、等正覺等者。」時，舍利 <a class='ref t' id='t0076b29' href='#t0076b29'>T 0076b29</a>弗從靜室起，往至世尊所，頭面禮足，在一面 <a class='ref t' id='t0076c01' href='#t0076c01'>T 0076c01</a>坐，白佛言：「向於靜室，默自思念：過去、未來、 <a class='ref t' id='t0076c02' href='#t0076c02'>T 0076c02</a>現在沙門、婆羅門智慧、神足、功德、道力，無有 <a class='ref t' id='t0076c03' href='#t0076c03'>T 0076c03</a>與如來、無所著、等正覺等者。」</p>
<p>佛告舍利弗： <a class='ref t' id='t0076c04' href='#t0076c04'>T 0076c04</a>「善哉！善哉！汝能於佛前說如是語，一向受持， <a class='ref t' id='t0076c05' href='#t0076c05'>T 0076c05</a>正師子吼，餘沙門、婆羅門無及汝者。云何？舍 <a class='ref t' id='t0076c06' href='#t0076c06'>T 0076c06</a>利弗！汝能知過去諸佛心中所念，彼佛有如 <a class='ref t' id='t0076c07' href='#t0076c07'>T 0076c07</a>是戒、如是法、如是智慧、如是解脫、如是解 <a class='ref t' id='t0076c08' href='#t0076c08'>T 0076c08</a>脫堂不？」</p>
<p>對曰：「不知。」</p>
<p>「云何？舍利弗！汝能知當 <a class='ref t' id='t0076c09' href='#t0076c09'>T 0076c09</a>來諸佛心中所念，有如是戒、如是法、如是 <a class='ref t' id='t0076c10' href='#t0076c10'>T 0076c10</a>智慧、如是解脫、如是解脫堂不？」</p>
<p>答曰：「不知。」</p>
<p><a class='ref t' id='t0076c11' href='#t0076c11'>T 0076c11</a>「云何？舍利弗！如我今如來、至真、等正覺心中 <a class='ref t' id='t0076c12' href='#t0076c12'>T 0076c12</a>所念，如是戒、如是法、如是智、如是解脫、如 <a class='ref t' id='t0076c13' href='#t0076c13'>T 0076c13</a>是解脫堂，汝能知不？」</p>
<p>答曰：「不知。」</p>
<p>又告舍利 <a class='ref t' id='t0076c14' href='#t0076c14'>T 0076c14</a>弗：「過去、未來、現在如來、至真、等正覺心中所 <a class='ref t' id='t0076c15' href='#t0076c15'>T 0076c15</a>念，汝不能知，何故決定作是念？因何事生 <a class='ref t' id='t0076c16' href='#t0076c16'>T 0076c16</a>是念？一向堅持而師子吼，餘沙門、婆羅門若 <a class='ref t' id='t0076c17' href='#t0076c17'>T 0076c17</a>聞汝言：『我決定知過去、未來、現在沙門、婆羅 <a class='ref t' id='t0076c18' href='#t0076c18'>T 0076c18</a>門智慧、神足、功德、道力，無有與如來、無所著、 <a class='ref t' id='t0076c19' href='#t0076c19'>T 0076c19</a>等正覺等者。』當不信汝言。」</p>
<p>舍利弗白佛言： <a class='ref t' id='t0076c20' href='#t0076c20'>T 0076c20</a>「我於過去、未來、現在諸佛心中所念，我不能 <a class='ref t' id='t0076c21' href='#t0076c21'>T 0076c21</a>知，佛總相法我則能知。如來為我說法，轉 <a class='ref t' id='t0076c22' href='#t0076c22'>T 0076c22</a>高轉妙，說黑、白法，緣、無緣法，照、無照法，如 <a class='ref t' id='t0076c23' href='#t0076c23'>T 0076c23</a>來所說，轉高轉妙，我聞法已，知一一法，於法 <a class='ref t' id='t0076c24' href='#t0076c24'>T 0076c24</a>究竟，信如來、至真、等正覺，信如來法善可 <a class='ref t' id='t0076c25' href='#t0076c25'>T 0076c25</a>分別，信如來眾苦滅成就，諸善法中，此為 <a class='ref t' id='t0076c26' href='#t0076c26'>T 0076c26</a>最上。世尊智慧無餘，神通無餘，諸世間所有 <a class='ref t' id='t0076c27' href='#t0076c27'>T 0076c27</a>沙門、婆羅門無有能與如來等者，況欲出 <a class='ref t' id='t0076c28' href='#t0076c28'>T 0076c28</a>其上？</p>
<p>「世尊說法復有上者，謂制法。制法者， <a class='ref t' id='t0076c29' href='#t0076c29'>T 0076c29</a>謂四念處、四正勤、四神足、四禪、五根、五力、七覺 <a class='ref t' id='t0077a01' href='#t0077a01'>T 0077a01</a>意、八賢聖道，是為無上制。智慧無餘，神通無 <a class='ref t' id='t0077a02' href='#t0077a02'>T 0077a02</a>餘，諸世間所有沙門、婆羅門皆無有與如 <a class='ref t' id='t0077a03' href='#t0077a03'>T 0077a03</a>來等者，況欲出其上者？</p>
<p>「世尊說法又有上 <a class='ref t' id='t0077a04' href='#t0077a04'>T 0077a04</a>者，謂制諸入。諸入者，謂眼色、耳聲、鼻香、舌 <a class='ref t' id='t0077a05' href='#t0077a05'>T 0077a05</a>味、身觸、意法，如過去如來、至真、等正覺亦制 <a class='ref t' id='t0077a06' href='#t0077a06'>T 0077a06</a>此入，所謂眼色，——乃至意法；正使未來如來、至 <a class='ref t' id='t0077a07' href='#t0077a07'>T 0077a07</a>真、等正覺亦制此入，所謂眼色，——乃至意法；今 <a class='ref t' id='t0077a08' href='#t0077a08'>T 0077a08</a>我如來、至真、等正覺亦制此入，所謂眼色，——乃 <a class='ref t' id='t0077a09' href='#t0077a09'>T 0077a09</a>至意法。此法無上，無能過者，智慧無餘，神通 <a class='ref t' id='t0077a10' href='#t0077a10'>T 0077a10</a>無餘，諸世間沙門、婆羅門無能與如來等 <a class='ref t' id='t0077a11' href='#t0077a11'>T 0077a11</a>者，況欲出其上？</p>
<p>「世尊說法又有上者，謂識 <a class='ref t' id='t0077a12' href='#t0077a12'>T 0077a12</a>入胎。入胎者，一謂亂入胎、亂住、亂出，二者不 <a class='ref t' id='t0077a13' href='#t0077a13'>T 0077a13</a>亂入、亂住、亂出，三者不亂入、不亂住而亂出，四 <a class='ref t' id='t0077a14' href='#t0077a14'>T 0077a14</a>者不亂入、不亂住、不亂出。彼不亂入、不亂住、 <a class='ref t' id='t0077a15' href='#t0077a15'>T 0077a15</a>不亂出者，入胎之上。此法無上，智慧無餘，神 <a class='ref t' id='t0077a16' href='#t0077a16'>T 0077a16</a>通無餘，諸世間沙門、婆羅門無能與如來 <a class='ref t' id='t0077a17' href='#t0077a17'>T 0077a17</a>等者，況欲出其上？</p>
<p>「如來說法復有上者，所 <a class='ref t' id='t0077a18' href='#t0077a18'>T 0077a18</a>謂道也。所謂道者，諸沙門、婆羅門以種種方 <a class='ref t' id='t0077a19' href='#t0077a19'>T 0077a19</a>便，入定慧意三昧，隨三昧心修念覺意，依 <a class='ref t' id='t0077a20' href='#t0077a20'>T 0077a20</a>欲、依離、依滅盡、依出要法；精進、喜、猗、定、捨 <a class='ref t' id='t0077a21' href='#t0077a21'>T 0077a21</a>覺意，依欲、依離、依滅盡、依出要。此法最上， <a class='ref t' id='t0077a22' href='#t0077a22'>T 0077a22</a>智慧無餘，神通無餘，諸世間沙門、婆羅門無 <a class='ref t' id='t0077a23' href='#t0077a23'>T 0077a23</a>能與如來等者，況欲出其上？</p>
<p>「如來說法復 <a class='ref t' id='t0077a24' href='#t0077a24'>T 0077a24</a>有上者，所謂為滅。滅者，謂苦滅遲得，二俱 <a class='ref t' id='t0077a25' href='#t0077a25'>T 0077a25</a>卑陋；苦滅速得，唯苦卑陋；樂滅遲得，唯遲卑 <a class='ref t' id='t0077a26' href='#t0077a26'>T 0077a26</a>陋；樂滅速得，然不廣普，以不廣普，故名卑 <a class='ref t' id='t0077a27' href='#t0077a27'>T 0077a27</a>陋。如今如來樂滅速得，而復廣普，乃至天 <a class='ref t' id='t0077a28' href='#t0077a28'>T 0077a28</a>人見神變化。」</p>
<p>舍利弗白佛言：「世尊所說微 <a class='ref t' id='t0077a29' href='#t0077a29'>T 0077a29</a>妙第一，下至女人，亦能受持，盡有漏成無 <a class='ref t' id='t0077b01' href='#t0077b01'>T 0077b01</a>漏，心解脫、慧解脫，於現法中自身作證：生 <a class='ref t' id='t0077b02' href='#t0077b02'>T 0077b02</a>死已盡，梵行已立，所作已辦，不受後有，是 <a class='ref t' id='t0077b03' href='#t0077b03'>T 0077b03</a>為如來說無上滅。此法無上，智慧無餘，神通 <a class='ref t' id='t0077b04' href='#t0077b04'>T 0077b04</a>無餘，諸世間沙門、婆羅門無能與如來等 <a class='ref t' id='t0077b05' href='#t0077b05'>T 0077b05</a>者，況欲出其上？</p>
<p>「如來說法復有上者，謂言 <a class='ref t' id='t0077b06' href='#t0077b06'>T 0077b06</a>清淨。言清淨者，世尊於諸沙門、婆羅門，不 <a class='ref t' id='t0077b07' href='#t0077b07'>T 0077b07</a>說無益虛妄之言，言不求勝，亦不朋黨，所 <a class='ref t' id='t0077b08' href='#t0077b08'>T 0077b08</a>言柔和，不失時節，言不虛發，是為言清 <a class='ref t' id='t0077b09' href='#t0077b09'>T 0077b09</a>淨。此法無上，智慧無餘，神通無餘，諸世間 <a class='ref t' id='t0077b10' href='#t0077b10'>T 0077b10</a>沙門、婆羅門無有與如來等者，況欲出其 <a class='ref t' id='t0077b11' href='#t0077b11'>T 0077b11</a>上？</p>
<p>「如來說法復有上者，謂見定。彼見定者， <a class='ref t' id='t0077b12' href='#t0077b12'>T 0077b12</a>謂有沙門、婆羅門種種方便，入定意三昧， <a class='ref t' id='t0077b13' href='#t0077b13'>T 0077b13</a>隨三昧心，觀頭至足，觀足至頭，皮膚內外， <a class='ref t' id='t0077b14' href='#t0077b14'>T 0077b14</a>但有不淨髮、毛、爪甲，肝、肺、腸、胃、脾、腎五 <a class='ref t' id='t0077b15' href='#t0077b15'>T 0077b15</a>臟，汗、肪、髓、腦、屎、尿、涕、 、淚，臭 <span class='corr' title='[→處] cf.【麗】'>處</span> 不淨，無一可 <a class='ref t' id='t0077b16' href='#t0077b16'>T 0077b16</a>貪，是初見定。諸沙門、婆羅門種種方便，入定 <a class='ref t' id='t0077b17' href='#t0077b17'>T 0077b17</a>意三昧，隨三昧心，除去皮肉外諸不淨，唯 <a class='ref t' id='t0077b18' href='#t0077b18'>T 0077b18</a>觀白骨及與牙齒，是為二見定。諸沙門、婆羅 <a class='ref t' id='t0077b19' href='#t0077b19'>T 0077b19</a>門種種方便，入定意三昧，隨三昧心，除去 <a class='ref t' id='t0077b20' href='#t0077b20'>T 0077b20</a>皮肉外諸不淨及白骨，唯觀心識在何處 <a class='ref t' id='t0077b21' href='#t0077b21'>T 0077b21</a>住？為在今世？為在後世？今世不斷，後世不 <a class='ref t' id='t0077b22' href='#t0077b22'>T 0077b22</a>斷；今世不解脫，後世不解脫，是為三見定。諸 <a class='ref t' id='t0077b23' href='#t0077b23'>T 0077b23</a>沙門、婆羅門種種方便，入定意三昧，隨三昧 <a class='ref t' id='t0077b24' href='#t0077b24'>T 0077b24</a>心，除去皮肉外諸不淨及除白骨，復重觀 <a class='ref t' id='t0077b25' href='#t0077b25'>T 0077b25</a>識；識在後世，不在今世；今世斷，後世不斷； <a class='ref t' id='t0077b26' href='#t0077b26'>T 0077b26</a>今世解脫，後世不解脫，是為四見定。諸有沙 <a class='ref t' id='t0077b27' href='#t0077b27'>T 0077b27</a>門、婆羅門種種方便，入定意三昧，隨三昧心， <a class='ref t' id='t0077b28' href='#t0077b28'>T 0077b28</a>除去皮肉外諸不淨及除白骨，復重觀識， <a class='ref t' id='t0077b29' href='#t0077b29'>T 0077b29</a>不在今世，不在後世；二俱斷，二俱解脫，是 <a class='ref t' id='t0077c01' href='#t0077c01'>T 0077c01</a>為五見定。此法無上，智慧無餘，神通無餘， <a class='ref t' id='t0077c02' href='#t0077c02'>T 0077c02</a>諸世間沙門、婆羅門無與如來等者，况欲 <a class='ref t' id='t0077c03' href='#t0077c03'>T 0077c03</a>出其上？</p>
<p>「如來說法復有上者，謂說常法。常 <a class='ref t' id='t0077c04' href='#t0077c04'>T 0077c04</a>法者，諸沙門、婆羅門種種方便，入定意三昧， <a class='ref t' id='t0077c05' href='#t0077c05'>T 0077c05</a>隨三昧心，憶識世間二十成劫敗劫，彼作 <a class='ref t' id='t0077c06' href='#t0077c06'>T 0077c06</a>是言：『世間常存，此為真實，餘者虛妄，所以者 <a class='ref t' id='t0077c07' href='#t0077c07'>T 0077c07</a>何？由我憶識，故知有此成劫敗劫，其餘過 <a class='ref t' id='t0077c08' href='#t0077c08'>T 0077c08</a>去我所不知，未來成敗我亦不知。』此人朝 <a class='ref t' id='t0077c09' href='#t0077c09'>T 0077c09</a>暮以無智說言：『世間常存，唯此為實，餘者 <a class='ref t' id='t0077c10' href='#t0077c10'>T 0077c10</a>為虛。』是為初常法。諸沙門、婆羅門種種方 <a class='ref t' id='t0077c11' href='#t0077c11'>T 0077c11</a>便，入定意三昧，隨三昧心，憶識四十成劫 <a class='ref t' id='t0077c12' href='#t0077c12'>T 0077c12</a>敗劫，彼作是言：『此世間常，此為真實，餘者 <a class='ref t' id='t0077c13' href='#t0077c13'>T 0077c13</a>虛妄。所以者何？以我憶識故知成劫敗劫， <a class='ref t' id='t0077c14' href='#t0077c14'>T 0077c14</a>我復能過是，知過去成劫敗劫，我不知 <a class='ref t' id='t0077c15' href='#t0077c15'>T 0077c15</a>未來劫之成敗。』此說知始，不說知終，此人 <a class='ref t' id='t0077c16' href='#t0077c16'>T 0077c16</a>朝暮以無智說言：『世間常存，唯此真實，餘者 <a class='ref t' id='t0077c17' href='#t0077c17'>T 0077c17</a>虛妄。』此是二常法。諸沙門、婆羅門種種方便， <a class='ref t' id='t0077c18' href='#t0077c18'>T 0077c18</a>入定意三昧，隨三昧心，憶識八十成劫敗劫， <a class='ref t' id='t0077c19' href='#t0077c19'>T 0077c19</a>彼言：『此世間常，餘者虛妄。所以者何？以我 <a class='ref t' id='t0077c20' href='#t0077c20'>T 0077c20</a>憶識故知有成劫敗劫，復過是知過去成 <a class='ref t' id='t0077c21' href='#t0077c21'>T 0077c21</a>劫敗劫，未來劫之成敗我亦悉知。』此人朝暮 <a class='ref t' id='t0077c22' href='#t0077c22'>T 0077c22</a>以無智說言：『世間常存，唯此為實，餘者虛 <a class='ref t' id='t0077c23' href='#t0077c23'>T 0077c23</a>妄。』是為三常存法。此法無上，智慧無餘，神通 <a class='ref t' id='t0077c24' href='#t0077c24'>T 0077c24</a>無餘，諸世間沙門、婆羅門無有能與如來 <a class='ref t' id='t0077c25' href='#t0077c25'>T 0077c25</a>等者，況欲出其上？</p>
<p>「如來說法復有上者，謂 <a class='ref t' id='t0077c26' href='#t0077c26'>T 0077c26</a>觀察。觀察者，謂有沙門、婆羅門以想觀察， <a class='ref t' id='t0077c27' href='#t0077c27'>T 0077c27</a>他心爾趣，此心爾趣，彼心作是想時，或虛或 <a class='ref t' id='t0077c28' href='#t0077c28'>T 0077c28</a>實，是為一觀察。諸沙門、婆羅門不以想觀 <a class='ref t' id='t0077c29' href='#t0077c29'>T 0077c29</a>察，或聞諸天及非人語，而語彼言：『汝心如 <a class='ref t' id='t0078a01' href='#t0078a01'>T 0078a01</a>是，汝心如是。』此亦或實或虛，是二觀察。或 <a class='ref t' id='t0078a02' href='#t0078a02'>T 0078a02</a>有沙門、婆羅門不以想觀察，亦不聞諸天 <a class='ref t' id='t0078a03' href='#t0078a03'>T 0078a03</a>及非人語，自觀己身，又聽他言，語彼人言： <a class='ref t' id='t0078a04' href='#t0078a04'>T 0078a04</a>『汝心如是，汝心如是。』此亦有實有虛，是為 <a class='ref t' id='t0078a05' href='#t0078a05'>T 0078a05</a>三觀察。或有沙門、婆羅門不以想觀察，亦 <a class='ref t' id='t0078a06' href='#t0078a06'>T 0078a06</a>不聞諸天及非人語，又不自觀、觀他，除覺、 <a class='ref t' id='t0078a07' href='#t0078a07'>T 0078a07</a>觀已，得定意三昧，觀察他心，而語彼言：『汝 <a class='ref t' id='t0078a08' href='#t0078a08'>T 0078a08</a>心如是，汝心如是。』如是觀察則為真實，是 <a class='ref t' id='t0078a09' href='#t0078a09'>T 0078a09</a>為四觀察。此法無上，智慧無餘，神通無餘，諸 <a class='ref t' id='t0078a10' href='#t0078a10'>T 0078a10</a>世間沙門、婆羅門無有與如來等者，況欲 <a class='ref t' id='t0078a11' href='#t0078a11'>T 0078a11</a>出其上？</p>
<p>「如來說法復有上者，所謂教誡。教 <a class='ref t' id='t0078a12' href='#t0078a12'>T 0078a12</a>誡者，或時有人不違教誡，盡有漏成無 <a class='ref t' id='t0078a13' href='#t0078a13'>T 0078a13</a>漏，心解脫、智慧解脫，於現法中自身作證： <a class='ref t' id='t0078a14' href='#t0078a14'>T 0078a14</a>生死已盡，梵行已立，所作已辦，不復受有，是 <a class='ref t' id='t0078a15' href='#t0078a15'>T 0078a15</a>為初教誡。或時有人不違教誡，盡五下 <a class='ref t' id='t0078a16' href='#t0078a16'>T 0078a16</a>結，於彼滅度，不還此世，是為二教誡。或 <a class='ref t' id='t0078a17' href='#t0078a17'>T 0078a17</a>時有人不違教誡，三結盡，薄淫、怒、癡，得 <a class='ref t' id='t0078a18' href='#t0078a18'>T 0078a18</a>斯陀含，還至此世而取滅度，是為三教誡。 <a class='ref t' id='t0078a19' href='#t0078a19'>T 0078a19</a>或時有人不違教誡，三結盡，得須陀洹， <a class='ref t' id='t0078a20' href='#t0078a20'>T 0078a20</a>極七往返，必成道果，不墮惡趣，是為四教 <a class='ref t' id='t0078a21' href='#t0078a21'>T 0078a21</a>誡。此法無上，智慧無餘，神通無餘，諸世間 <a class='ref t' id='t0078a22' href='#t0078a22'>T 0078a22</a>沙門、婆羅門無有與如來等者，況欲出其 <a class='ref t' id='t0078a23' href='#t0078a23'>T 0078a23</a>上？</p>
<p>「如來說法復有上者，為他說法，使戒清 <a class='ref t' id='t0078a24' href='#t0078a24'>T 0078a24</a>淨。戒清淨者，有諸沙門、婆羅門所語至誠， <a class='ref t' id='t0078a25' href='#t0078a25'>T 0078a25</a>無有兩舌，常自敬肅，捐除睡眠，不懷邪諂， <a class='ref t' id='t0078a26' href='#t0078a26'>T 0078a26</a>口不妄言，不為世人記於吉凶，不自稱說 <a class='ref t' id='t0078a27' href='#t0078a27'>T 0078a27</a>從他所得以示於人，更求他利，坐禪修智， <a class='ref t' id='t0078a28' href='#t0078a28'>T 0078a28</a>辯才無碍，專念不亂，精勤不怠。此法無上， <a class='ref t' id='t0078a29' href='#t0078a29'>T 0078a29</a>智慧無餘，神通無餘，諸世間沙門、婆羅門無 <a class='ref t' id='t0078b01' href='#t0078b01'>T 0078b01</a>有與如來等者，況欲出其上？</p>
<p>「如來說法復 <a class='ref t' id='t0078b02' href='#t0078b02'>T 0078b02</a>有上者，謂解脫智。謂解脫智者，世尊由他 <a class='ref t' id='t0078b03' href='#t0078b03'>T 0078b03</a>因緣內自思惟言：『此人是須陀洹，此是斯陀 <a class='ref t' id='t0078b04' href='#t0078b04'>T 0078b04</a>含，此是阿那含，此是阿羅漢。』此法無上，智慧 <a class='ref t' id='t0078b05' href='#t0078b05'>T 0078b05</a>無餘，神通無餘，諸世間沙門、婆羅門無有 <a class='ref t' id='t0078b06' href='#t0078b06'>T 0078b06</a>與如來等者，況欲出其上？</p>
<p>「如來說法復有 <a class='ref t' id='t0078b07' href='#t0078b07'>T 0078b07</a>上者，謂自識宿命智證。諸沙門、婆羅門種種 <a class='ref t' id='t0078b08' href='#t0078b08'>T 0078b08</a>方便，入定意三昧，隨三昧心，自憶往昔無 <a class='ref t' id='t0078b09' href='#t0078b09'>T 0078b09</a>數世事，一生、二生，——乃至百千生成劫敗劫，如 <a class='ref t' id='t0078b10' href='#t0078b10'>T 0078b10</a>是無數我於某處生，名字如是，種、姓如是， <a class='ref t' id='t0078b11' href='#t0078b11'>T 0078b11</a>壽命如是，飲食如是，苦樂如是；從此生彼， <a class='ref t' id='t0078b12' href='#t0078b12'>T 0078b12</a>從彼生此，若干種相，自憶宿命無數劫事， <a class='ref t' id='t0078b13' href='#t0078b13'>T 0078b13</a>晝夜常念本所經歷。此是色，此是無色；此是 <a class='ref t' id='t0078b14' href='#t0078b14'>T 0078b14</a>想，此是無想，此是非無想，盡憶盡知。此法無 <a class='ref t' id='t0078b15' href='#t0078b15'>T 0078b15</a>上，智慧無餘，神通無餘，諸世間沙門、婆羅門 <a class='ref t' id='t0078b16' href='#t0078b16'>T 0078b16</a>無與如來等者，況欲出其上？</p>
<p>「如來說法復 <a class='ref t' id='t0078b17' href='#t0078b17'>T 0078b17</a>有上者，謂天眼智。天眼智者，諸沙門、婆羅 <a class='ref t' id='t0078b18' href='#t0078b18'>T 0078b18</a>門種種方便，入定意三昧，隨三昧心，觀諸 <a class='ref t' id='t0078b19' href='#t0078b19'>T 0078b19</a>眾生，死者、生者，善色、惡色，善趣、惡趣，若好、若 <a class='ref t' id='t0078b20' href='#t0078b20'>T 0078b20</a>醜，隨其所行，盡見盡知。或有眾生，成就身 <a class='ref t' id='t0078b21' href='#t0078b21'>T 0078b21</a>惡行、口惡行、意惡行，誹謗賢聖，信邪倒見， <a class='ref t' id='t0078b22' href='#t0078b22'>T 0078b22</a>身壞命終，墮三惡道。或有眾生，身行善、口 <a class='ref t' id='t0078b23' href='#t0078b23'>T 0078b23</a>言善、意念善，不謗賢聖，見正信行，身壞命 <a class='ref t' id='t0078b24' href='#t0078b24'>T 0078b24</a>終，生天人中，以天眼淨，觀諸眾生，如實知 <a class='ref t' id='t0078b25' href='#t0078b25'>T 0078b25</a>見。此法無上，智慧無餘，神通無餘，諸世間沙 <a class='ref t' id='t0078b26' href='#t0078b26'>T 0078b26</a>門、婆羅門無與如來等者，況欲出其上？</p>
<p>「如 <a class='ref t' id='t0078b27' href='#t0078b27'>T 0078b27</a>來說法復有上者，謂神足證。神足證者，諸 <a class='ref t' id='t0078b28' href='#t0078b28'>T 0078b28</a>沙門、婆羅門以種種方便，入定意三昧，隨 <a class='ref t' id='t0078b29' href='#t0078b29'>T 0078b29</a>三昧心，作無數神力，能變一身為無數身， <a class='ref t' id='t0078c01' href='#t0078c01'>T 0078c01</a>以無數身合為一身，石壁無礙，於虛空中 <a class='ref t' id='t0078c02' href='#t0078c02'>T 0078c02</a>結加趺坐。猶如飛鳥，出入於地；猶如在 <a class='ref t' id='t0078c03' href='#t0078c03'>T 0078c03</a>水，履水如地；身出烟火，如火積燃；以 <a class='ref t' id='t0078c04' href='#t0078c04'>T 0078c04</a>手捫日月，立至梵天。若沙門、婆羅門稱是 <a class='ref t' id='t0078c05' href='#t0078c05'>T 0078c05</a>神足者，當報彼言：『有此神足，非為不有。 <a class='ref t' id='t0078c06' href='#t0078c06'>T 0078c06</a>此神足者，卑賤下劣，凡夫所行，非是賢聖 <a class='ref t' id='t0078c07' href='#t0078c07'>T 0078c07</a>之所修習。若比丘於諸世間愛色不染，捨 <a class='ref t' id='t0078c08' href='#t0078c08'>T 0078c08</a>離此已，如所應行，斯乃名為賢聖神足。於 <a class='ref t' id='t0078c09' href='#t0078c09'>T 0078c09</a>無喜色，亦不憎惡，捨離此已，如所應行， <a class='ref t' id='t0078c10' href='#t0078c10'>T 0078c10</a>斯乃名曰賢聖神足。於諸世間愛色、不愛色， <a class='ref t' id='t0078c11' href='#t0078c11'>T 0078c11</a>二俱捨已，修平等護，專念不忘，斯乃名曰賢 <a class='ref t' id='t0078c12' href='#t0078c12'>T 0078c12</a>聖神足。猶如世尊精進勇猛，有大智慧，有 <a class='ref t' id='t0078c13' href='#t0078c13'>T 0078c13</a>知、有覺，得第一覺，故名等覺。世尊今亦不 <a class='ref t' id='t0078c14' href='#t0078c14'>T 0078c14</a>樂於欲，不樂卑賤凡夫所習，亦不勞勤受 <a class='ref t' id='t0078c15' href='#t0078c15'>T 0078c15</a>諸苦惱。世尊若欲除弊惡法，有覺、有觀，離 <a class='ref t' id='t0078c16' href='#t0078c16'>T 0078c16</a>生喜、樂，遊於初禪，如是便能除弊惡法，有 <a class='ref t' id='t0078c17' href='#t0078c17'>T 0078c17</a>覺、有觀，離生喜、樂，遊於初禪；二禪、三禪、四禪，亦 <a class='ref t' id='t0078c18' href='#t0078c18'>T 0078c18</a>復如是。精進勇猛，有大智慧，有知、有覺，得 <a class='ref t' id='t0078c19' href='#t0078c19'>T 0078c19</a>第一覺，故名等覺。』」</p>
<p>佛告舍利弗：「若有外道 <a class='ref t' id='t0078c20' href='#t0078c20'>T 0078c20</a>異學來問汝言：『過去沙門、婆羅門與沙門 <a class='ref t' id='t0078c21' href='#t0078c21'>T 0078c21</a>瞿曇等不？』汝當云何答？彼復問言：『未來沙 <a class='ref t' id='t0078c22' href='#t0078c22'>T 0078c22</a>門、婆羅門與沙門瞿曇等不？』汝當云何答？ <a class='ref t' id='t0078c23' href='#t0078c23'>T 0078c23</a>彼復問言現在沙門、婆羅門與沙門瞿曇 <a class='ref t' id='t0078c24' href='#t0078c24'>T 0078c24</a>等不？汝當云何答？」</p>
<p>時，舍利弗白佛言：「設有 <a class='ref t' id='t0078c25' href='#t0078c25'>T 0078c25</a>是問：『過去沙門、婆羅門與佛等不？』當答言： <a class='ref t' id='t0078c26' href='#t0078c26'>T 0078c26</a>『有。』設問：『未來沙門、婆羅門 <span class='corr' title='[瞿曇→與佛] cf.【麗】'>與佛</span> 等不？』當答 <a class='ref t' id='t0078c27' href='#t0078c27'>T 0078c27</a>言：『有。』設問：『現在沙門、婆羅門與佛等不？』當 <a class='ref t' id='t0078c28' href='#t0078c28'>T 0078c28</a>答言：『無。』」</p>
<p>佛告舍利弗：「彼外道梵志或復問 <a class='ref t' id='t0078c29' href='#t0078c29'>T 0078c29</a>言：『汝何故或言有？或言無？』汝當云何答？」</p>
<p>舍 <a class='ref t' id='t0079a01' href='#t0079a01'>T 0079a01</a>利弗言：「我當報彼：『過去三耶三佛與如來 <a class='ref t' id='t0079a02' href='#t0079a02'>T 0079a02</a>等，未來三耶三佛與如來等，我躬從佛聞， <a class='ref t' id='t0079a03' href='#t0079a03'>T 0079a03</a>欲使現在有三耶三佛與如來等者，無有 <a class='ref t' id='t0079a04' href='#t0079a04'>T 0079a04</a>是處。』世尊！我如所聞，依法順法，作如是 <a class='ref t' id='t0079a05' href='#t0079a05'>T 0079a05</a>答，將無 <span class='corr' title='[答→咎] cf.【麗】'>咎</span> 耶？」</p>
<p>佛言：「如是答，依法順法，不違 <a class='ref t' id='t0079a06' href='#t0079a06'>T 0079a06</a>也。所以然者？過去三耶三佛與我等，未來 <a class='ref t' id='t0079a07' href='#t0079a07'>T 0079a07</a>三耶三佛與我等，欲使現在有二佛出世， <a class='ref t' id='t0079a08' href='#t0079a08'>T 0079a08</a>無有是處。」</p>
<p>爾時，尊者欝陀夷在世尊後 <a class='ref t' id='t0079a09' href='#t0079a09'>T 0079a09</a>執扇扇佛，佛告之曰：「欝陀夷！汝當觀世尊 <a class='ref t' id='t0079a10' href='#t0079a10'>T 0079a10</a>少欲知足，今我有大神力，有大威德，而少 <a class='ref t' id='t0079a11' href='#t0079a11'>T 0079a11</a>欲知足，不樂在欲。欝陀夷！若餘沙門、婆羅 <a class='ref t' id='t0079a12' href='#t0079a12'>T 0079a12</a>門於此法中能勤苦得一法者，彼便當豎 <a class='ref t' id='t0079a13' href='#t0079a13'>T 0079a13</a>幡，告四遠言：『如來今者少欲知足，今觀如 <a class='ref t' id='t0079a14' href='#t0079a14'>T 0079a14</a>來少欲知足，如來有大神力，有大威德，不 <a class='ref t' id='t0079a15' href='#t0079a15'>T 0079a15</a>用在欲。』」</p>
<p>爾時，尊者欝陀夷正衣服，偏露右 <a class='ref t' id='t0079a16' href='#t0079a16'>T 0079a16</a>肩，右膝著地，叉手白佛言：「甚奇！世尊！少 <a class='ref t' id='t0079a17' href='#t0079a17'>T 0079a17</a>有少欲知足如世尊者，世尊有大神力，有 <a class='ref t' id='t0079a18' href='#t0079a18'>T 0079a18</a>大威德，不用在欲。若復有餘沙門、婆羅門 <a class='ref t' id='t0079a19' href='#t0079a19'>T 0079a19</a>於此法中能勤苦得一法者，便能豎幡，告 <a class='ref t' id='t0079a20' href='#t0079a20'>T 0079a20</a>四遠言：『世尊今者少欲知足。』舍利弗！當為 <a class='ref t' id='t0079a21' href='#t0079a21'>T 0079a21</a>諸比丘、比丘尼、優婆塞、優婆夷數說此法，彼 <a class='ref t' id='t0079a22' href='#t0079a22'>T 0079a22</a>若於佛、法、僧，於道有疑者，聞說此法，無 <a class='ref t' id='t0079a23' href='#t0079a23'>T 0079a23</a>復疑網。」</p>
<p>爾時，世尊告舍利弗：「汝當為諸比 <a class='ref t' id='t0079a24' href='#t0079a24'>T 0079a24</a>丘、比丘尼、優婆塞、優婆夷數說此法。所以者 <a class='ref t' id='t0079a25' href='#t0079a25'>T 0079a25</a>何？彼於佛、法、僧，於道有疑者，聞汝所說， <a class='ref t' id='t0079a26' href='#t0079a26'>T 0079a26</a>當得開解。」</p>
<p>對曰：「唯然。世尊！」</p>
<p>時，舍利弗即便 <a class='ref t' id='t0079a27' href='#t0079a27'>T 0079a27</a>數數為諸比丘、比丘尼、優婆塞、優婆夷說法， <a class='ref t' id='t0079a28' href='#t0079a28'>T 0079a28</a>以自清淨故，故名清淨經。</p>
<p>爾時，舍利弗聞 <a class='ref t' id='t0079a29' href='#t0079a29'>T 0079a29</a>佛所說，歡喜奉行。</p>
<a class='ref t' id='t0079b01' href='#t0079b01'>T 0079b01</a>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
