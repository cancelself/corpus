<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.27' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經奉持品第二十七</h1>
</header>
<p><a class='ref t' id='t0597a04' href='#t0597a04'>T 0597a04</a>昔有長老婆羅門，名薩遮尼犍，才明多智國<a class='ref t' id='t0597a05' href='#t0597a05'>T 0597a05</a>中第一。有五百弟子，貢高自大不顧天下，以<a class='ref t' id='t0597a06' href='#t0597a06'>T 0597a06</a>鐵鍱鍱腹，人問其故，答曰：「恐智溢出故也。」<a class='ref t' id='t0597a07' href='#t0597a07'>T 0597a07</a>聞佛出世道化明達，心懷妬嫉寤寐不安，<a class='ref t' id='t0597a08' href='#t0597a08'>T 0597a08</a>語諸弟子：「吾聞瞿曇沙門自稱為佛，今當往<a class='ref t' id='t0597a09' href='#t0597a09'>T 0597a09</a>問深妙之事，令其心悸不知所陳。」即與弟子<a class='ref t' id='t0597a10' href='#t0597a10'>T 0597a10</a>往到祇洹列住門外，遙見世尊威光赫奕如<a class='ref t' id='t0597a11' href='#t0597a11'>T 0597a11</a>日初出，五情騰踊喜懼交錯，於是徑前為<a class='ref t' id='t0597a12' href='#t0597a12'>T 0597a12</a>佛作禮，佛命就座。坐訖尼犍問佛言：「何謂為<a class='ref t' id='t0597a13' href='#t0597a13'>T 0597a13</a>道？何謂為智？何謂為長老？何謂為端正？何謂<a class='ref t' id='t0597a14' href='#t0597a14'>T 0597a14</a>為沙門？何謂為比丘？何謂為仁明？何謂為<a class='ref t' id='t0597a15' href='#t0597a15'>T 0597a15</a>有道？何謂為奉戒？若能解答願為弟子。」</p>
<p>於<a class='ref t' id='t0597a16' href='#t0597a16'>T 0597a16</a>是世尊觀其所應以偈答言：<a class='ref t' id='t0597a17' href='#t0597a17'>T 0597a17</a></p>
<blockquote class='gatha'>
<p><a class='ref vns' id='vns181' href='#vns181'>SC Verse 181</a><a class='ref vgns' id='vgns27.1' href='#vgns27.1'>Verse 27.1</a>「常愍好學正心以行，<a class='ref t' id='t0597a18' href='#t0597a18'>T 0597a18</a><br>
唯懷寶慧是謂為道。<a class='ref t' id='t0597a19' href='#t0597a19'>T 0597a19</a></p>
<p><a class='ref vns' id='vns182' href='#vns182'>SC Verse 182</a><a class='ref vgns' id='vgns27.2' href='#vgns27.2'>Verse 27.2</a>所謂智者不必辯言，<a class='ref t' id='t0597a20' href='#t0597a20'>T 0597a20</a><br>
無恐無懼守善為智。<a class='ref t' id='t0597a21' href='#t0597a21'>T 0597a21</a></p>
<p><a class='ref vns' id='vns183' href='#vns183'>SC Verse 183</a><a class='ref vgns' id='vgns27.3' href='#vgns27.3'>Verse 27.3</a>所謂老者不以年耆，<a class='ref t' id='t0597a22' href='#t0597a22'>T 0597a22</a><br>
形熟髮白憃愚而已。<a class='ref t' id='t0597a23' href='#t0597a23'>T 0597a23</a></p>
<p><a class='ref vns' id='vns184' href='#vns184'>SC Verse 184</a><a class='ref vgns' id='vgns27.4' href='#vgns27.4'>Verse 27.4</a>謂懷諦法順調慈仁，<a class='ref t' id='t0597a24' href='#t0597a24'>T 0597a24</a><br>
明達清潔是為長老。<a class='ref t' id='t0597a25' href='#t0597a25'>T 0597a25</a></p>
<p><a class='ref vns' id='vns185' href='#vns185'>SC Verse 185</a><a class='ref vgns' id='vgns27.5' href='#vgns27.5'>Verse 27.5</a>所謂端正非色如華，<a class='ref t' id='t0597a26' href='#t0597a26'>T 0597a26</a><br>
貪嫉虛飾言行有違。<a class='ref t' id='t0597a27' href='#t0597a27'>T 0597a27</a></p>
<p><a class='ref vns' id='vns186' href='#vns186'>SC Verse 186</a><a class='ref vgns' id='vgns27.6' href='#vgns27.6'>Verse 27.6</a>謂能捨惡根原已斷，<a class='ref t' id='t0597a28' href='#t0597a28'>T 0597a28</a><br>
慧而無恚是謂端正。<a class='ref t' id='t0597a29' href='#t0597a29'>T 0597a29</a></p>
<p><a class='ref vns' id='vns187' href='#vns187'>SC Verse 187</a><a class='ref vgns' id='vgns27.7' href='#vgns27.7'>Verse 27.7</a>所謂沙門不必除髮，<a class='ref t' id='t0597b01' href='#t0597b01'>T 0597b01</a><br>
妄語貪取有欲如凡。<a class='ref t' id='t0597b02' href='#t0597b02'>T 0597b02</a></p>
<p><a class='ref vns' id='vns188' href='#vns188'>SC Verse 188</a><a class='ref vgns' id='vgns27.8' href='#vgns27.8'>Verse 27.8</a>謂能止惡恢廓弘道，<a class='ref t' id='t0597b03' href='#t0597b03'>T 0597b03</a><br>
息心滅意是謂沙門。<a class='ref t' id='t0597b04' href='#t0597b04'>T 0597b04</a></p>
<p><a class='ref vns' id='vns189' href='#vns189'>SC Verse 189</a><a class='ref vgns' id='vgns27.9' href='#vgns27.9'>Verse 27.9</a>所謂比丘非持乞食，<a class='ref t' id='t0597b05' href='#t0597b05'>T 0597b05</a><br>
邪行望彼求名而已。<a class='ref t' id='t0597b06' href='#t0597b06'>T 0597b06</a></p>
<p><a class='ref vns' id='vns190' href='#vns190'>SC Verse 190</a><a class='ref vgns' id='vgns27.10' href='#vgns27.10'>Verse 27.10</a>謂捨罪業淨修梵行，<a class='ref t' id='t0597b07' href='#t0597b07'>T 0597b07</a><br>
慧能破惡是為比丘。<a class='ref t' id='t0597b08' href='#t0597b08'>T 0597b08</a></p>
<p><a class='ref vns' id='vns191' href='#vns191'>SC Verse 191</a><a class='ref vgns' id='vgns27.11' href='#vgns27.11'>Verse 27.11</a>所謂仁明非口所言，<a class='ref t' id='t0597b09' href='#t0597b09'>T 0597b09</a><br>
用心不精外順而已。<a class='ref t' id='t0597b10' href='#t0597b10'>T 0597b10</a></p>
<p><a class='ref vns' id='vns192' href='#vns192'>SC Verse 192</a><a class='ref vgns' id='vgns27.12' href='#vgns27.12'>Verse 27.12</a>謂心無為內行清虛，<a class='ref t' id='t0597b11' href='#t0597b11'>T 0597b11</a><br>
此彼寂滅是為仁明。<a class='ref t' id='t0597b12' href='#t0597b12'>T 0597b12</a></p>
<p><a class='ref vns' id='vns193' href='#vns193'>SC Verse 193</a><a class='ref vgns' id='vgns27.13' href='#vgns27.13'>Verse 27.13</a>所謂有道非救一物，<a class='ref t' id='t0597b13' href='#t0597b13'>T 0597b13</a><br>
普濟天下無害<span class='corr' title='[無→為] cf.【麗】'>為</span>道。<a class='ref t' id='t0597b14' href='#t0597b14'>T 0597b14</a></p>
<p><a class='ref vns' id='vns194' href='#vns194'>SC Verse 194</a><a class='ref vgns' id='vgns27.14' href='#vgns27.14'>Verse 27.14</a>奉持法者不以多言，<a class='ref t' id='t0597b15' href='#t0597b15'>T 0597b15</a><br>
雖素少聞身依法行。<a class='ref t' id='t0597b16' href='#t0597b16'>T 0597b16</a></p>
<p>守道不忘是為奉法。」<a class='ref t' id='t0597b17' href='#t0597b17'>T 0597b17</a></p>
</blockquote>
<p>薩遮尼犍及五百弟子，聞佛此偈歡喜開解，<a class='ref t' id='t0597b18' href='#t0597b18'>T 0597b18</a>棄捐貢高皆作沙門，尼乾一人發菩薩心，<a class='ref t' id='t0597b19' href='#t0597b19'>T 0597b19</a>五百弟子皆得阿羅漢道。</p>
<a class='ref t' id='t0597b20' href='#t0597b20'>T 0597b20</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
