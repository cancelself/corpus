<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.14' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經明哲品第十四</h1>
</header>
<p><a class='ref t' id='t0587a21' href='#t0587a21'>T 0587a21</a>昔有梵志其年二十，天才自然，事無大小過<a class='ref t' id='t0587a22' href='#t0587a22'>T 0587a22</a>目則能，自以聰哲而自誓曰：「天下技術要當<a class='ref t' id='t0587a23' href='#t0587a23'>T 0587a23</a>盡知，一藝不通則非明達也。」於是遊學無師<a class='ref t' id='t0587a24' href='#t0587a24'>T 0587a24</a>不造，六藝雜術，天文地理，醫方鎮壓山崩<a class='ref t' id='t0587a25' href='#t0587a25'>T 0587a25</a>地動，摴蒱博<span class='corr' title='[奕→弈] cf.【麗】'>弈</span>妓樂博撮，裁割衣裳文繡綾<a class='ref t' id='t0587a26' href='#t0587a26'>T 0587a26</a>綺，厨膳切割調和滋味，人間之事無不兼<a class='ref t' id='t0587a27' href='#t0587a27'>T 0587a27</a>達。心自念曰：「丈夫如此，誰能及者？試遊諸國<a class='ref t' id='t0587a28' href='#t0587a28'>T 0587a28</a>摧伏觝對，奮名四海技術衝天，然後載功<a class='ref t' id='t0587a29' href='#t0587a29'>T 0587a29</a>竹帛垂勳百代。」於是遊行往至一國，入市觀<a class='ref t' id='t0587b01' href='#t0587b01'>T 0587b01</a>視，見有一人坐作角弓析筋治角，用手如飛<a class='ref t' id='t0587b02' href='#t0587b02'>T 0587b02</a>作弓調快，買者諍前。即自念曰：「少來所學自<a class='ref t' id='t0587b03' href='#t0587b03'>T 0587b03</a>以具足，邂逅自輕不學作弓，若彼鬪技，吾<a class='ref t' id='t0587b04' href='#t0587b04'>T 0587b04</a>則不如矣，當從受學耳。」遂從弓師求為弟子，<a class='ref t' id='t0587b05' href='#t0587b05'>T 0587b05</a>盡心受學。月日之中具解弓法，所作巧妙乃<a class='ref t' id='t0587b06' href='#t0587b06'>T 0587b06</a>踰於師，布施財物奉辭而去。去之一國當渡<a class='ref t' id='t0587b07' href='#t0587b07'>T 0587b07</a>江水，有一船師用船若飛，迴旋上下便疾無<a class='ref t' id='t0587b08' href='#t0587b08'>T 0587b08</a>雙。復自念曰：「吾技雖多未曾習船，雖為賤<a class='ref t' id='t0587b09' href='#t0587b09'>T 0587b09</a>術，其於不知宜當學之，萬技悉備。」遂從船師<a class='ref t' id='t0587b10' href='#t0587b10'>T 0587b10</a>願為弟子，供奉盡敬竭力勞勤。月日之中知<a class='ref t' id='t0587b11' href='#t0587b11'>T 0587b11</a>其逆順，御船迴旋乃踰於師，布施財物奉辭<a class='ref t' id='t0587b12' href='#t0587b12'>T 0587b12</a>而去。復至一國，國王宮殿天下無雙，即自念<a class='ref t' id='t0587b13' href='#t0587b13'>T 0587b13</a>曰：「作此殿匠，巧妙乃爾，自隱遊來偶不學<a class='ref t' id='t0587b14' href='#t0587b14'>T 0587b14</a>之，若與競術必不勝矣，且當復學，意乃足<a class='ref t' id='t0587b15' href='#t0587b15'>T 0587b15</a>耳。」遂求殿匠願為弟子，盡心供養執持斤斧。<a class='ref t' id='t0587b16' href='#t0587b16'>T 0587b16</a>月日之間具解尺寸方圓規<span class='corr' title='[知→矩] cf.【麗】'>矩</span>，<span class='corr' title='[彫→雕] cf.【麗】'>雕</span>文刻鏤木<a class='ref t' id='t0587b17' href='#t0587b17'>T 0587b17</a>事盡知，天才明朗事輒勝師，布施所有辭師<a class='ref t' id='t0587b18' href='#t0587b18'>T 0587b18</a>而去。周行天下遍十六大國，命敵捔技獨<a class='ref t' id='t0587b19' href='#t0587b19'>T 0587b19</a>言隻步無敢應者，心自貢高曰：「天地之間誰<a class='ref t' id='t0587b20' href='#t0587b20'>T 0587b20</a>有勝我者？」佛在祇洹遙見此人應可化度，佛<a class='ref t' id='t0587b21' href='#t0587b21'>T 0587b21</a>以神足化作沙門，拄杖持鉢在前而來。梵志<a class='ref t' id='t0587b22' href='#t0587b22'>T 0587b22</a>由來國無道法，未見沙門怪是何人？須至<a class='ref t' id='t0587b23' href='#t0587b23'>T 0587b23</a>當問。須臾來到，梵志問曰：「百王之則未見君<a class='ref t' id='t0587b24' href='#t0587b24'>T 0587b24</a>輩，衣裳制度無有此服，宗廟異物不見此器，<a class='ref t' id='t0587b25' href='#t0587b25'>T 0587b25</a>君是何人，形服改常也？」沙門答曰：「吾調身人<a class='ref t' id='t0587b26' href='#t0587b26'>T 0587b26</a>也。」復問：「何謂調身？」於是沙門因其所習而<a class='ref t' id='t0587b27' href='#t0587b27'>T 0587b27</a>說偈言：<a class='ref t' id='t0587b28' href='#t0587b28'>T 0587b28</a></p>
<blockquote class='gatha'>
<p><a class='ref vns' id='vns108' href='#vns108'>SC Verse 108</a><a class='ref vgns' id='vgns14.1' href='#vgns14.1'>Verse 14.1</a>「弓匠調角，　　水人調船，<br>
巧匠調木，<a class='ref t' id='t0587b29' href='#t0587b29'>T 0587b29</a>　　智者調身。</p>
<p><a class='ref vns' id='vns109' href='#vns109'>SC Verse 109</a><a class='ref vgns' id='vgns14.2' href='#vgns14.2'>Verse 14.2</a>譬如厚石，　　風不能移，<a class='ref t' id='t0587c01' href='#t0587c01'>T 0587c01</a><br>
智者意重，　　毀譽不傾。</p>
<p><a class='ref vns' id='vns110' href='#vns110'>SC Verse 110</a><a class='ref vgns' id='vgns14.3' href='#vgns14.3'>Verse 14.3</a>譬如深淵，<a class='ref t' id='t0587c02' href='#t0587c02'>T 0587c02</a>　　澄靜清明，<br>
慧人聞道，　　心淨歡然。」<a class='ref t' id='t0587c03' href='#t0587c03'>T 0587c03</a></p>
</blockquote>
<p>於是沙門說此偈已，身昇虛空還現佛身，三<a class='ref t' id='t0587c04' href='#t0587c04'>T 0587c04</a>十二相、八十種好，光明洞達照<span class='corr' title='[耀→曜] cf.【麗】'>曜</span>天地，從虛<a class='ref t' id='t0587c05' href='#t0587c05'>T 0587c05</a>空來下，謂其人曰：「吾道德變化，調身之力也。」<a class='ref t' id='t0587c06' href='#t0587c06'>T 0587c06</a>於是其人五體投地，稽首問曰：「願聞調身，其<a class='ref t' id='t0587c07' href='#t0587c07'>T 0587c07</a>有要乎？」佛告梵志：「五戒十善、四等六度、四禪<a class='ref t' id='t0587c08' href='#t0587c08'>T 0587c08</a>三解脫，此調身之法也。夫弓船木匠六藝奇<a class='ref t' id='t0587c09' href='#t0587c09'>T 0587c09</a>術，斯皆綺飾華譽之事，蕩身縱意生死之路<a class='ref t' id='t0587c10' href='#t0587c10'>T 0587c10</a>也。」梵志聞之，欣然信解願為弟子。佛言：「沙<a class='ref t' id='t0587c11' href='#t0587c11'>T 0587c11</a>門善來！」鬚髮自墮即成沙門。佛重為說四諦<a class='ref t' id='t0587c12' href='#t0587c12'>T 0587c12</a>八解之要，尋時即得阿羅漢道。</p>
<p><a class='ref t' id='t0587c13' href='#t0587c13'>T 0587c13</a>昔佛在舍衛國。有山民村五六十家，去國五<a class='ref t' id='t0587c14' href='#t0587c14'>T 0587c14</a>百里，村中有一貧家，其主人婦懷妊十月雙<a class='ref t' id='t0587c15' href='#t0587c15'>T 0587c15</a>生二男，甚大端政無比，父母愛之便為作<a class='ref t' id='t0587c16' href='#t0587c16'>T 0587c16</a>字，一名雙德，二名雙福。生五六十日，其父<a class='ref t' id='t0587c17' href='#t0587c17'>T 0587c17</a>放牛來還，懈息却臥床上，其母出田拾薪未<a class='ref t' id='t0587c18' href='#t0587c18'>T 0587c18</a>還，此二小兒左右顧視不見父母，便共相責。<a class='ref t' id='t0587c19' href='#t0587c19'>T 0587c19</a>語一人言：「前世之時垂當得道，正坐愚意謂<a class='ref t' id='t0587c20' href='#t0587c20'>T 0587c20</a>命可常，退墮生死不可計劫，今乃得生此貧<a class='ref t' id='t0587c21' href='#t0587c21'>T 0587c21</a>家作子，穰草之中以氈褐自覆，食飲麤惡<a class='ref t' id='t0587c22' href='#t0587c22'>T 0587c22</a>纔自支身，如此至久云何得道？皆坐前世<a class='ref t' id='t0587c23' href='#t0587c23'>T 0587c23</a>戀慕富貴，放身散意快樂須臾，從爾以來長<a class='ref t' id='t0587c24' href='#t0587c24'>T 0587c24</a>塗受苦，如今憂惱當何恃怙？」一人答曰：「我<a class='ref t' id='t0587c25' href='#t0587c25'>T 0587c25</a>爾時小難一時之懃，竟不意精進，而令<a class='ref t' id='t0587c26' href='#t0587c26'>T 0587c26</a>數世遭諸苦患，此是自為非父母作也，但共<a class='ref t' id='t0587c27' href='#t0587c27'>T 0587c27</a>當之，復何所言？」父聞二子相責如是，甚大怪<a class='ref t' id='t0587c28' href='#t0587c28'>T 0587c28</a>之，謂呼是鬼祟來生災變，云何數十日小兒<a class='ref t' id='t0587c29' href='#t0587c29'>T 0587c29</a>乃作此言？恐其後日殺親滅族，曼小未大宜<a class='ref t' id='t0588a01' href='#t0588a01'>T 0588a01</a>當殺之。其父驚出閉門捨去，到田取薪欲燒<a class='ref t' id='t0588a02' href='#t0588a02'>T 0588a02</a>殺之。其母來還，問夫用此薪為？夫言：「甚大可<a class='ref t' id='t0588a03' href='#t0588a03'>T 0588a03</a>怪所說如是，此似是鬼，必破人門族，以其曼<a class='ref t' id='t0588a04' href='#t0588a04'>T 0588a04</a>小欲燒殺之。」其母聞此，意中愕然猶豫未<a class='ref t' id='t0588a05' href='#t0588a05'>T 0588a05</a>信，小停數日更聽其言。至明日夫婦俱出於<a class='ref t' id='t0588a06' href='#t0588a06'>T 0588a06</a>戶外，潛聽二兒在內相責如故，夫婦重共<a class='ref t' id='t0588a07' href='#t0588a07'>T 0588a07</a>聞之，甚怪所以，便共集薪密欲燒之。佛以天<a class='ref t' id='t0588a08' href='#t0588a08'>T 0588a08</a>眼見此夫婦欲燒殺二子，愍其可憐，宿福<a class='ref t' id='t0588a09' href='#t0588a09'>T 0588a09</a>應度，往到其村普放光明，天地大動，山川樹<a class='ref t' id='t0588a10' href='#t0588a10'>T 0588a10</a>木皆作金色；村中大小驚到佛所，為佛作禮<a class='ref t' id='t0588a11' href='#t0588a11'>T 0588a11</a>莫不歡喜，知佛至神三界無比。佛到雙生小<a class='ref t' id='t0588a12' href='#t0588a12'>T 0588a12</a>兒家，二兒見佛光明喜踊難量，父母又驚，<a class='ref t' id='t0588a13' href='#t0588a13'>T 0588a13</a>各抱一子將至佛所，問佛世尊：「此小兒生來<a class='ref t' id='t0588a14' href='#t0588a14'>T 0588a14</a>五六十日，所說如是，甚共怪之，恐作禍害欲<a class='ref t' id='t0588a15' href='#t0588a15'>T 0588a15</a>火燒殺之，正值佛來未及得燒。不知此小<a class='ref t' id='t0588a16' href='#t0588a16'>T 0588a16</a>兒為是何等鬼魅也？唯願解說是何災怪？」小<a class='ref t' id='t0588a17' href='#t0588a17'>T 0588a17</a>兒見佛踊躍歡喜，佛見小兒大笑，口出五<a class='ref t' id='t0588a18' href='#t0588a18'>T 0588a18</a>色光普照天地。佛告小兒父母及村人大小：<a class='ref t' id='t0588a19' href='#t0588a19'>T 0588a19</a>「此二小兒非是鬼魅，福德之子。前迦葉佛時<a class='ref t' id='t0588a20' href='#t0588a20'>T 0588a20</a>曾作沙門，少小共為朋友，同志出家各自精<a class='ref t' id='t0588a21' href='#t0588a21'>T 0588a21</a>進，臨當得道，欻起邪想共相沮敗，樂世榮華<a class='ref t' id='t0588a22' href='#t0588a22'>T 0588a22</a>恃福生天，下為侯王國主長者，欻起是想便<a class='ref t' id='t0588a23' href='#t0588a23'>T 0588a23</a>墮退轉不得涅槃。更此生死，彌連劫數常<a class='ref t' id='t0588a24' href='#t0588a24'>T 0588a24</a>相鈎牽，輒共雙生。遭我世時，今始乃生。<a class='ref t' id='t0588a25' href='#t0588a25'>T 0588a25</a>已往供養佛功德故，餘福應度罪滅福生，<a class='ref t' id='t0588a26' href='#t0588a26'>T 0588a26</a>自識宿命，是以世尊故來度之，我不度者橫<a class='ref t' id='t0588a27' href='#t0588a27'>T 0588a27</a>為火所燒。」</p>
<p>於是世尊即說偈言：<a class='ref t' id='t0588a28' href='#t0588a28'>T 0588a28</a></p>
<blockquote class='gatha'>
<p><a class='ref vns' id='vns111' href='#vns111'>SC Verse 111</a><a class='ref vgns' id='vgns14.4' href='#vgns14.4'>Verse 14.4</a>「大人體無欲，　　在所照然明，<a class='ref t' id='t0588a29' href='#t0588a29'>T 0588a29</a><br>
雖或遭苦樂，　　不高現其智。<a class='ref t' id='t0588b01' href='#t0588b01'>T 0588b01</a></p>
<p><a class='ref vns' id='vns112' href='#vns112'>SC Verse 112</a><a class='ref vgns' id='vgns14.5' href='#vgns14.5'>Verse 14.5</a>大賢無世事，　　不願子財國，<a class='ref t' id='t0588b02' href='#t0588b02'>T 0588b02</a><br>
常守戒慧道，　　不貪邪富貴。<a class='ref t' id='t0588b03' href='#t0588b03'>T 0588b03</a></p>
<p><a class='ref vns' id='vns113' href='#vns113'>SC Verse 113</a><a class='ref vgns' id='vgns14.6' href='#vgns14.6'>Verse 14.6</a>智人知動搖，　　譬如沙中樹，<a class='ref t' id='t0588b04' href='#t0588b04'>T 0588b04</a><br>
朋友志未強，　　隨色染其素。」<a class='ref t' id='t0588b05' href='#t0588b05'>T 0588b05</a></p>
</blockquote>
<p>佛說是時，小兒見佛其身即踊，如八歲小兒，<a class='ref t' id='t0588b06' href='#t0588b06'>T 0588b06</a>即作沙彌，得羅漢道。村人大小見佛光相，又<a class='ref t' id='t0588b07' href='#t0588b07'>T 0588b07</a>見小兒形變踊大，皆大歡喜，得須陀洹道，<a class='ref t' id='t0588b08' href='#t0588b08'>T 0588b08</a>父母疑解，亦得法眼。</p>
<a class='ref t' id='t0588b09' href='#t0588b09'>T 0588b09</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
