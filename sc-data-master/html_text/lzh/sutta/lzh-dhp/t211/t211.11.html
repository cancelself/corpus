<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.11' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經心意品第十一</h1>
</header>
<p><a class='ref t' id='t0584b11' href='#t0584b11'>T 0584b11</a>昔佛在世，時有一道人，在河邊樹下學道，十<a class='ref t' id='t0584b12' href='#t0584b12'>T 0584b12</a>二年中貪想不除，走心散意但念六欲，目<a class='ref t' id='t0584b13' href='#t0584b13'>T 0584b13</a>色耳聲鼻香口味身更心法，身靜意遊曾無寧<a class='ref t' id='t0584b14' href='#t0584b14'>T 0584b14</a>息，十二年中不能得道。佛知可度，化作沙門<a class='ref t' id='t0584b15' href='#t0584b15'>T 0584b15</a>往至其所，樹下共宿。須臾月明，有龜從河<a class='ref t' id='t0584b16' href='#t0584b16'>T 0584b16</a>中出來至樹下，復有一水狗飢行求食，與龜<a class='ref t' id='t0584b17' href='#t0584b17'>T 0584b17</a>相逢便欲噉龜，龜縮其頭尾及其四脚藏於<a class='ref t' id='t0584b18' href='#t0584b18'>T 0584b18</a>甲中，不能得噉。水狗小遠，復出頭足行步如<a class='ref t' id='t0584b19' href='#t0584b19'>T 0584b19</a>故，不能奈何遂便得脫。於是道人問化沙門：<a class='ref t' id='t0584b20' href='#t0584b20'>T 0584b20</a>「此龜有護命之鎧，水狗不能得其便。」化沙<a class='ref t' id='t0584b21' href='#t0584b21'>T 0584b21</a>門答曰：「吾念世人不如此龜，不知無常放<a class='ref t' id='t0584b22' href='#t0584b22'>T 0584b22</a>恣六情，外魔得便形壞神去，生死無端輪<a class='ref t' id='t0584b23' href='#t0584b23'>T 0584b23</a>轉五道，苦惱百千皆意所造，宜自勉勵求滅<a class='ref t' id='t0584b24' href='#t0584b24'>T 0584b24</a>度安。」於是化沙門即說偈言：<a class='ref t' id='t0584b25' href='#t0584b25'>T 0584b25</a></p>
<blockquote class='gatha'>
<p><a class='ref vns' id='vns84' href='#vns84'>SC Verse 84</a><a class='ref vgns' id='vgns11.1' href='#vgns11.1'>Verse 11.1</a>「有身不久，　　皆當歸土，<br>
形壞神去，<a class='ref t' id='t0584b26' href='#t0584b26'>T 0584b26</a>　　寄住何貪？</p>
<p><a class='ref vns' id='vns85' href='#vns85'>SC Verse 85</a><a class='ref vgns' id='vgns11.2' href='#vgns11.2'>Verse 11.2</a>心豫造處，　　往來無端，<a class='ref t' id='t0584b27' href='#t0584b27'>T 0584b27</a><br>
念多邪僻，　　自為招患。</p>
<p><a class='ref vns' id='vns86' href='#vns86'>SC Verse 86</a><a class='ref vgns' id='vgns11.3' href='#vgns11.3'>Verse 11.3</a>是意自造，<a class='ref t' id='t0584b28' href='#t0584b28'>T 0584b28</a>　　非父母為，<br>
可勉向正，　　為福勿<span class='corr' title='[回→廻] cf.【麗】'>廻</span>。<a class='ref t' id='t0584b29' href='#t0584b29'>T 0584b29</a></p>
<p><a class='ref vns' id='vns87' href='#vns87'>SC Verse 87</a><a class='ref vgns' id='vgns11.4' href='#vgns11.4'>Verse 11.4</a>藏六如龜，　　防意如城，<br>
慧與魔戰，<a class='ref t' id='t0584c01' href='#t0584c01'>T 0584c01</a>　　勝則無患。」<a class='ref t' id='t0584c02' href='#t0584c02'>T 0584c02</a></p>
</blockquote>
<p>於是比丘聞說此偈，貪斷望止，即得羅漢道。<a class='ref t' id='t0584c03' href='#t0584c03'>T 0584c03</a>知化沙門是佛世尊，敬肅整服稽首佛足，天<a class='ref t' id='t0584c04' href='#t0584c04'>T 0584c04</a>龍鬼神莫不歡喜。</p>
<a class='ref t' id='t0584c05' href='#t0584c05'>T 0584c05</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
