<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.10' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經放逸品第十</h1>
</header>
<p><a class='ref t' id='t0584a05' href='#t0584a05'>T 0584a05</a>昔佛在世，時有五百賈客從海中出，大持七<a class='ref t' id='t0584a06' href='#t0584a06'>T 0584a06</a>寶還歸本國，經歷深山為惡鬼所迷不能得<a class='ref t' id='t0584a07' href='#t0584a07'>T 0584a07</a>出，糧食乏盡窮頓困厄遂皆餓死，所齎寶貨<a class='ref t' id='t0584a08' href='#t0584a08'>T 0584a08</a>散在山間。時有沙門在山中學，見其如此便<a class='ref t' id='t0584a09' href='#t0584a09'>T 0584a09</a>起想念：「吾勤苦學道積已七年，不能得道又<a class='ref t' id='t0584a10' href='#t0584a10'>T 0584a10</a>復貧窮無以自濟。此寶物無主，取之持歸用<a class='ref t' id='t0584a11' href='#t0584a11'>T 0584a11</a>立門戶。」於是下山拾取寶物，藏著一處訖<a class='ref t' id='t0584a12' href='#t0584a12'>T 0584a12</a>便出山，求呼兄弟負馳持歸。方到道半，佛<a class='ref t' id='t0584a13' href='#t0584a13'>T 0584a13</a>念比丘應當得度，佛便化作一比丘尼，剃頭<a class='ref t' id='t0584a14' href='#t0584a14'>T 0584a14</a>法服，<span class='t-gaiji'>莊<!--gaiji,莊,1[病-丙＋土],2&#x3F75;,3--></span>面畫眉金銀瓔珞，隨谷入山。道逢<a class='ref t' id='t0584a15' href='#t0584a15'>T 0584a15</a>沙門，頭面作禮問訊起居。道人呵比丘尼<a class='ref t' id='t0584a16' href='#t0584a16'>T 0584a16</a>曰：「為道之法應得爾不？剃頭著法衣，云何復<a class='ref t' id='t0584a17' href='#t0584a17'>T 0584a17</a><span class='t-gaiji'>莊<!--gaiji,莊,1[病-丙＋土],2&#x3F75;,3--></span>面畫眉瓔珞身體也？」比丘尼答曰：「沙門<a class='ref t' id='t0584a18' href='#t0584a18'>T 0584a18</a>之法為應爾不？辭親學道山居靜志，云何復<a class='ref t' id='t0584a19' href='#t0584a19'>T 0584a19</a>取非其財物，貪欲忘道快心放意？不計無<a class='ref t' id='t0584a20' href='#t0584a20'>T 0584a20</a>常，生世如寄，罪報延長。」於是比丘尼為說偈<a class='ref t' id='t0584a21' href='#t0584a21'>T 0584a21</a>言：<a class='ref t' id='t0584a22' href='#t0584a22'>T 0584a22</a></p>
<blockquote class='gatha'>
<p><a class='ref vns' id='vns78' href='#vns78'>SC Verse 78</a><a class='ref vgns' id='vgns10.1' href='#vgns10.1'>Verse 10.1</a>「比丘謹慎戒，　　放逸多憂<span class='t-gaiji'>愆<!--gaiji,愆,1[億-音＋（夫＊夫）],2&#x2039D;,3--></span>，<a class='ref t' id='t0584a23' href='#t0584a23'>T 0584a23</a><br>
變諍小致大，　　積惡入火焚。<a class='ref t' id='t0584a24' href='#t0584a24'>T 0584a24</a></p>
<p><a class='ref vns' id='vns79' href='#vns79'>SC Verse 79</a><a class='ref vgns' id='vgns10.2' href='#vgns10.2'>Verse 10.2</a>守戒福致喜，　　犯戒有懼心，<a class='ref t' id='t0584a25' href='#t0584a25'>T 0584a25</a><br>
能斷三界漏，　　此乃近涅槃。」<a class='ref t' id='t0584a26' href='#t0584a26'>T 0584a26</a></p>
</blockquote>
<p>是時比丘尼說此偈已，為現佛身相好光明。<a class='ref t' id='t0584a27' href='#t0584a27'>T 0584a27</a>沙門見之悚然毛竪，稽首佛足悔過自陳：「愚<a class='ref t' id='t0584a28' href='#t0584a28'>T 0584a28</a>癡迷謬違犯正教，往而不返，其將奈何？」於是<a class='ref t' id='t0584a29' href='#t0584a29'>T 0584a29</a>世尊即說偈言：<a class='ref t' id='t0584b01' href='#t0584b01'>T 0584b01</a></p>
<blockquote class='gatha'>
<p><a class='ref vns' id='vns80' href='#vns80'>SC Verse 80</a><a class='ref vgns' id='vgns10.3' href='#vgns10.3'>Verse 10.3</a>「若前放逸，　　後能自禁，<br>
是照世間，<a class='ref t' id='t0584b02' href='#t0584b02'>T 0584b02</a>　　念定其宜。</p>
<p><a class='ref vns' id='vns81' href='#vns81'>SC Verse 81</a><a class='ref vgns' id='vgns10.4' href='#vgns10.4'>Verse 10.4</a>過失為惡，　　追覆以善，<a class='ref t' id='t0584b03' href='#t0584b03'>T 0584b03</a><br>
是照世間，　　念善其宜。</p>
<p><a class='ref vns' id='vns82' href='#vns82'>SC Verse 82</a><a class='ref vgns' id='vgns10.5' href='#vgns10.5'>Verse 10.5</a>少壯捨家，<a class='ref t' id='t0584b04' href='#t0584b04'>T 0584b04</a>　　盛修佛教，<br>
是照世間，　　如月雲消。<a class='ref t' id='t0584b05' href='#t0584b05'>T 0584b05</a></p>
<p><a class='ref vns' id='vns83' href='#vns83'>SC Verse 83</a><a class='ref vgns' id='vgns10.6' href='#vgns10.6'>Verse 10.6</a>人前為惡，　　後止不犯，<br>
是照世間，<a class='ref t' id='t0584b06' href='#t0584b06'>T 0584b06</a>　　如月雲消。」<a class='ref t' id='t0584b07' href='#t0584b07'>T 0584b07</a></p>
</blockquote>
<p>於是比丘重聞此偈結解貪止，稽首佛足還<a class='ref t' id='t0584b08' href='#t0584b08'>T 0584b08</a>到樹下，數息相隨止觀還淨，獲道果證成阿<a class='ref t' id='t0584b09' href='#t0584b09'>T 0584b09</a>羅漢。</p>
<a class='ref t' id='t0584b10' href='#t0584b10'>T 0584b10</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
