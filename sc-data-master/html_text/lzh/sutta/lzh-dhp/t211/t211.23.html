<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.23' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經安寧品第二十三</h1>
</header>
<p><a class='ref t' id='t0594c07' href='#t0594c07'>T 0594c07</a>昔佛在羅閱祇。東南三百里，有山民村五百<a class='ref t' id='t0594c08' href='#t0594c08'>T 0594c08</a>餘家，為人剛強難以導化，宿世福願應蒙開<a class='ref t' id='t0594c09' href='#t0594c09'>T 0594c09</a>度。於是世尊化作沙門，至村分衛。分衛畢竟，<a class='ref t' id='t0594c10' href='#t0594c10'>T 0594c10</a>出於村外樹下坐定入泥洹三昧，至于七日<a class='ref t' id='t0594c11' href='#t0594c11'>T 0594c11</a>不喘不息不動不轉。村人見之謂為命終，共<a class='ref t' id='t0594c12' href='#t0594c12'>T 0594c12</a>相謂曰：「沙門已死當共葬送。」各持束薪就往<a class='ref t' id='t0594c13' href='#t0594c13'>T 0594c13</a>燒之，火然薪盡佛從坐起，現道神化，光明照<a class='ref t' id='t0594c14' href='#t0594c14'>T 0594c14</a>曜感動十方，現變畢訖還坐樹下，容體靜安<a class='ref t' id='t0594c15' href='#t0594c15'>T 0594c15</a>怡悅如故。村人大小莫不驚懼，稽首謝曰：「山<a class='ref t' id='t0594c16' href='#t0594c16'>T 0594c16</a>民頑野不識神人，妄以薪火燒於未然，自惟<a class='ref t' id='t0594c17' href='#t0594c17'>T 0594c17</a>獲罪重於太山，唯垂慈赦不見咎怨。不審<a class='ref t' id='t0594c18' href='#t0594c18'>T 0594c18</a>神人得無傷病乎？將無愁慼乎？將無飢渴乎？<a class='ref t' id='t0594c19' href='#t0594c19'>T 0594c19</a>將無熱惱乎？」</p>
<p>於是世尊和顏含笑，而說偈言：<a class='ref t' id='t0594c20' href='#t0594c20'>T 0594c20</a></p>
<blockquote class='gatha'>
<p><a class='ref vns' id='vns161' href='#vns161'>SC Verse 161</a><a class='ref vgns' id='vgns23.1' href='#vgns23.1'>Verse 23.1</a>「我生已安，　　不慍於怨，<br>
眾人有怨，<a class='ref t' id='t0594c21' href='#t0594c21'>T 0594c21</a>　　我行無怨。</p>
<p><a class='ref vns' id='vns162' href='#vns162'>SC Verse 162</a><a class='ref vgns' id='vgns23.2' href='#vgns23.2'>Verse 23.2</a>我生已安，　　不病於病，<a class='ref t' id='t0594c22' href='#t0594c22'>T 0594c22</a><br>
眾人有病，　　我行無病。</p>
<p><a class='ref vns' id='vns163' href='#vns163'>SC Verse 163</a><a class='ref vgns' id='vgns23.3' href='#vgns23.3'>Verse 23.3</a>我生已安，<a class='ref t' id='t0594c23' href='#t0594c23'>T 0594c23</a>　　不慼於憂，<br>
眾人有憂，　　我行無憂。<a class='ref t' id='t0594c24' href='#t0594c24'>T 0594c24</a></p>
<p><a class='ref vns' id='vns164' href='#vns164'>SC Verse 164</a><a class='ref vgns' id='vgns23.4' href='#vgns23.4'>Verse 23.4</a>我生已安，　　清淨無為，<br>
以樂為食，<a class='ref t' id='t0594c25' href='#t0594c25'>T 0594c25</a>　　如光音天。</p>
<p><a class='ref vns' id='vns165' href='#vns165'>SC Verse 165</a><a class='ref vgns' id='vgns23.5' href='#vgns23.5'>Verse 23.5</a>我生已安，　　恬惔無事，<a class='ref t' id='t0595a01' href='#t0595a01'>T 0595a01</a><br>
彌薪國火，　　安能燒我？」<a class='ref t' id='t0595a02' href='#t0595a02'>T 0595a02</a></p>
</blockquote>
<p>爾時村中五百人聞說偈已，皆作沙門得羅<a class='ref t' id='t0595a03' href='#t0595a03'>T 0595a03</a>漢道，村人大小皆信三尊。佛與五百人飛還<a class='ref t' id='t0595a04' href='#t0595a04'>T 0595a04</a>竹園。</p>
<p>賢者阿難見佛與得道者俱來，前白佛<a class='ref t' id='t0595a05' href='#t0595a05'>T 0595a05</a>言：「此諸比丘，有何異德乃使世尊自往臨度？」<a class='ref t' id='t0595a06' href='#t0595a06'>T 0595a06</a>佛告阿難：「我未下為佛時，世有辟支佛常處<a class='ref t' id='t0595a07' href='#t0595a07'>T 0595a07</a>是山，去村不遠在一樹下欲般泥洹，現道神<a class='ref t' id='t0595a08' href='#t0595a08'>T 0595a08</a>德便取滅度。村人持薪火就往燒之，斂取舍<a class='ref t' id='t0595a09' href='#t0595a09'>T 0595a09</a>利著寶瓶中埋在山頂，各共求願：『願後得道，<a class='ref t' id='t0595a10' href='#t0595a10'>T 0595a10</a>如是沙門滅度快樂也。』緣此福故應當得道，<a class='ref t' id='t0595a11' href='#t0595a11'>T 0595a11</a>是故如來往度之耳。」</p>
<p>佛說是時，天人無數皆<a class='ref t' id='t0595a12' href='#t0595a12'>T 0595a12</a>得道迹。</p>
<p><a class='ref t' id='t0595a13' href='#t0595a13'>T 0595a13</a>昔佛在舍衛國精舍，時有四比丘坐於樹下，<a class='ref t' id='t0595a14' href='#t0595a14'>T 0595a14</a>共相問言：「一切世間何者最苦？」一人言：「天<a class='ref t' id='t0595a15' href='#t0595a15'>T 0595a15</a>下之苦無過婬欲。」一人言：「世間之苦無過瞋<a class='ref t' id='t0595a16' href='#t0595a16'>T 0595a16</a>恚。」一人言：「世間之苦無過飢渴。」一人言：「天<a class='ref t' id='t0595a17' href='#t0595a17'>T 0595a17</a>下之苦莫過驚怖。」共諍苦義云云不止。佛<a class='ref t' id='t0595a18' href='#t0595a18'>T 0595a18</a>知其言往到其所，問諸比丘：「屬論何事？」即起<a class='ref t' id='t0595a19' href='#t0595a19'>T 0595a19</a>作禮具白所論。佛言：「比丘！汝等所論不究苦<a class='ref t' id='t0595a20' href='#t0595a20'>T 0595a20</a>義，天下之苦莫過有身！飢渴寒熱、瞋恚驚怖、<a class='ref t' id='t0595a21' href='#t0595a21'>T 0595a21</a>色欲怨禍皆由於身。夫身者眾苦之本，患禍<a class='ref t' id='t0595a22' href='#t0595a22'>T 0595a22</a>之元，勞心極慮憂畏萬端，三界蠕動更相殘<a class='ref t' id='t0595a23' href='#t0595a23'>T 0595a23</a>賊，吾我縛著生死不息，皆由於身。欲離世<a class='ref t' id='t0595a24' href='#t0595a24'>T 0595a24</a>苦，當求寂滅，攝心守正怕然無想，可得泥<a class='ref t' id='t0595a25' href='#t0595a25'>T 0595a25</a>洹，此為最樂。」</p>
<p>於是世尊即說偈言：<a class='ref t' id='t0595a26' href='#t0595a26'>T 0595a26</a></p>
<blockquote class='gatha'>
<p><a class='ref vns' id='vns166' href='#vns166'>SC Verse 166</a><a class='ref vgns' id='vgns23.6' href='#vgns23.6'>Verse 23.6</a>「熱無過婬，　　毒無過怒，<br>
苦無過身，<a class='ref t' id='t0595a27' href='#t0595a27'>T 0595a27</a>　　樂無過滅。</p>
<p><a class='ref vns' id='vns167' href='#vns167'>SC Verse 167</a><a class='ref vgns' id='vgns23.7' href='#vgns23.7'>Verse 23.7</a>無樂小樂，　　小辯小慧，<a class='ref t' id='t0595a28' href='#t0595a28'>T 0595a28</a><br>
觀求大者，　　乃獲大安。</p>
<p><a class='ref vns' id='vns168' href='#vns168'>SC Verse 168</a><a class='ref vgns' id='vgns23.8' href='#vgns23.8'>Verse 23.8</a>我為世尊，<a class='ref t' id='t0595a29' href='#t0595a29'>T 0595a29</a>　　長解無憂，<br>
正度三有，　　獨降眾魔。」<a class='ref t' id='t0595b01' href='#t0595b01'>T 0595b01</a></p>
</blockquote>
<p>佛說偈已告諸比丘：「往昔久遠無數世，時有<a class='ref t' id='t0595b02' href='#t0595b02'>T 0595b02</a>五通比丘名精進力，在山中樹下閑寂求道。<a class='ref t' id='t0595b03' href='#t0595b03'>T 0595b03</a>時有四禽依附左右常得安隱：一者鴿，二者<a class='ref t' id='t0595b04' href='#t0595b04'>T 0595b04</a>烏，三者毒蛇，四者鹿。是四禽者，晝行求食暮<a class='ref t' id='t0595b05' href='#t0595b05'>T 0595b05</a>則來還。四禽一夜自相問言：『世間之苦何<a class='ref t' id='t0595b06' href='#t0595b06'>T 0595b06</a>者為重？』烏言：『飢渴最苦，飢渴之時身羸目冥<a class='ref t' id='t0595b07' href='#t0595b07'>T 0595b07</a>神識不寧，投身羅網不顧鋒刃，我等喪身莫<a class='ref t' id='t0595b08' href='#t0595b08'>T 0595b08</a>不由之，以此言之飢渴為苦。』鴿言：『婬欲最苦，<a class='ref t' id='t0595b09' href='#t0595b09'>T 0595b09</a>色欲熾盛無所顧念，危身滅命莫不由之。』毒<a class='ref t' id='t0595b10' href='#t0595b10'>T 0595b10</a>蛇言：『瞋恚最苦，毒意一起不避親踈，亦能殺<a class='ref t' id='t0595b11' href='#t0595b11'>T 0595b11</a>人復能自殺。』鹿言：『驚怖最苦，我遊林野心恒<a class='ref t' id='t0595b12' href='#t0595b12'>T 0595b12</a>怵惕，畏懼獵師及諸豺狼，髣髴有聲奔投坑<a class='ref t' id='t0595b13' href='#t0595b13'>T 0595b13</a>岸，母子相捐肝膽悼悸，以此言之驚怖為<a class='ref t' id='t0595b14' href='#t0595b14'>T 0595b14</a>苦。』比丘聞之即告之曰：『汝等所論是其末<a class='ref t' id='t0595b15' href='#t0595b15'>T 0595b15</a>耳，不究苦本。天下之苦無過有身，身為苦器<a class='ref t' id='t0595b16' href='#t0595b16'>T 0595b16</a>憂畏無量，吾以是故捨俗學道，滅意斷想不<a class='ref t' id='t0595b17' href='#t0595b17'>T 0595b17</a>貪四大，欲斷苦原志存泥洹。泥洹道者寂滅<a class='ref t' id='t0595b18' href='#t0595b18'>T 0595b18</a>無形，憂患永畢爾乃大安。』四禽聞之心即開<a class='ref t' id='t0595b19' href='#t0595b19'>T 0595b19</a>解。」佛告比丘：「爾時五通比丘，則吾身是；時四<a class='ref t' id='t0595b20' href='#t0595b20'>T 0595b20</a>禽者今，汝四人是也。前世已聞苦本之義，如<a class='ref t' id='t0595b21' href='#t0595b21'>T 0595b21</a>何今日方復云爾？」比丘聞之慚愧自責，即於<a class='ref t' id='t0595b22' href='#t0595b22'>T 0595b22</a>佛前得羅漢道。</p>
<a class='ref t' id='t0595b23' href='#t0595b23'>T 0595b23</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
