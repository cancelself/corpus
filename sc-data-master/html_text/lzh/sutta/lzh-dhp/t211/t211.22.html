<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.22' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經述佛品第二十二</h1>
</header>
<p><a class='ref t' id='t0594b05' href='#t0594b05'>T 0594b05</a>昔佛在摩竭提界善勝道場元吉樹下，德力<a class='ref t' id='t0594b06' href='#t0594b06'>T 0594b06</a>降魔，坐自惟曰：「甘露法鼓聞於三千，昔父<a class='ref t' id='t0594b07' href='#t0594b07'>T 0594b07</a>王遣五人，供養麻米執侍有勞，功報應敘。<a class='ref t' id='t0594b08' href='#t0594b08'>T 0594b08</a>此五人者，在波羅奈國。」於是如來從樹下起，<a class='ref t' id='t0594b09' href='#t0594b09'>T 0594b09</a>相好嚴儀明暉天地，威神震動，見者喜悅，至<a class='ref t' id='t0594b10' href='#t0594b10'>T 0594b10</a>波羅奈國。未至中道，逢一梵志名曰憂呼，<a class='ref t' id='t0594b11' href='#t0594b11'>T 0594b11</a>辭親離家求師學道，瞻覩尊妙驚喜交集。下<a class='ref t' id='t0594b12' href='#t0594b12'>T 0594b12</a>在道側舉聲歎曰：「威靈感人儀雅挺特，本<a class='ref t' id='t0594b13' href='#t0594b13'>T 0594b13</a>事何師乃得斯容？」</p>
<p>佛為憂呼而作頌曰：<a class='ref t' id='t0594b14' href='#t0594b14'>T 0594b14</a></p>
<blockquote class='gatha'>
<p><a class='ref vns' id='vns157' href='#vns157'>SC Verse 157</a><a class='ref vgns' id='vgns22.1' href='#vgns22.1'>Verse 22.1</a>「八正覺自得，　　無離無所染，<a class='ref t' id='t0594b15' href='#t0594b15'>T 0594b15</a><br>
愛盡破欲網，　　自然無師受。<a class='ref t' id='t0594b16' href='#t0594b16'>T 0594b16</a></p>
<p><a class='ref vns' id='vns158' href='#vns158'>SC Verse 158</a><a class='ref vgns' id='vgns22.2' href='#vgns22.2'>Verse 22.2</a>我行無師保，　　志獨無伴侶，<a class='ref t' id='t0594b17' href='#t0594b17'>T 0594b17</a><br>
積一得作佛，　　從是通聖道。」<a class='ref t' id='t0594b18' href='#t0594b18'>T 0594b18</a></p>
</blockquote>
<p>憂呼聞偈悵惘不解，即問世尊瞿曇如行？<a class='ref t' id='t0594b19' href='#t0594b19'>T 0594b19</a>佛告梵志：「欲詣波羅奈國擊甘露法鼓轉無<a class='ref t' id='t0594b20' href='#t0594b20'>T 0594b20</a>上法輪，三界眾聖未曾有轉法輪遷人入<a class='ref t' id='t0594b21' href='#t0594b21'>T 0594b21</a>泥洹如我今者也。」憂呼大喜：「善哉善哉！如<a class='ref t' id='t0594b22' href='#t0594b22'>T 0594b22</a>佛言者，願聞甘露如應說法。」梵志揖已即<a class='ref t' id='t0594b23' href='#t0594b23'>T 0594b23</a>便過去，未到師所於道路宿，至其夜半卒便<a class='ref t' id='t0594b24' href='#t0594b24'>T 0594b24</a>命終。佛以道眼見其已終，愍傷之曰：「世間愚<a class='ref t' id='t0594b25' href='#t0594b25'>T 0594b25</a>癡謂命有常，見佛捨去而獨喪亡，法鼓震動<a class='ref t' id='t0594b26' href='#t0594b26'>T 0594b26</a>而獨不聞，甘露滅苦而獨不甞，展轉五道生<a class='ref t' id='t0594b27' href='#t0594b27'>T 0594b27</a>死彌長，經歷劫數何時得度？」</p>
<p>佛以慈愍而說<a class='ref t' id='t0594b28' href='#t0594b28'>T 0594b28</a>偈言：<a class='ref t' id='t0594b29' href='#t0594b29'>T 0594b29</a></p>
<blockquote class='gatha'>
<p><a class='ref vns' id='vns159' href='#vns159'>SC Verse 159</a><a class='ref vgns' id='vgns22.3' href='#vgns22.3'>Verse 22.3</a>「見諦淨無穢，　　已度五道淵，<a class='ref t' id='t0594c01' href='#t0594c01'>T 0594c01</a><br>
佛出照世間，　　為除眾憂苦。<a class='ref t' id='t0594c02' href='#t0594c02'>T 0594c02</a></p>
<p><a class='ref vns' id='vns160' href='#vns160'>SC Verse 160</a><a class='ref vgns' id='vgns22.4' href='#vgns22.4'>Verse 22.4</a>得生人道難，　　生壽亦難得，<a class='ref t' id='t0594c03' href='#t0594c03'>T 0594c03</a><br>
世間有佛難，　　佛法難得聞。」<a class='ref t' id='t0594c04' href='#t0594c04'>T 0594c04</a></p>
</blockquote>
<p>佛說此偈時，空中五百天人，聞偈歡忻，皆得<a class='ref t' id='t0594c05' href='#t0594c05'>T 0594c05</a>須陀洹道。</p>
<a class='ref t' id='t0594c06' href='#t0594c06'>T 0594c06</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
