<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.26' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經塵垢品第二十六</h1>
</header>
<p><a class='ref t' id='t0596b23' href='#t0596b23'>T 0596b23</a>昔有一人無有兄弟，為小兒時父母憐愛，赤<a class='ref t' id='t0596b24' href='#t0596b24'>T 0596b24</a>心慺慺欲令成就，將詣師友勸之書學。其兒<a class='ref t' id='t0596b25' href='#t0596b25'>T 0596b25</a>憍蹇永不用心，朝受暮棄初不誦習，如是積<a class='ref t' id='t0596b26' href='#t0596b26'>T 0596b26</a>年無所知識。父母呼歸令治家業，其兒憍誕<a class='ref t' id='t0596b27' href='#t0596b27'>T 0596b27</a>不念勤力，家道遂窮眾事妨廢。其兒放縱無<a class='ref t' id='t0596b28' href='#t0596b28'>T 0596b28</a>所顧錄，糶賣家物快心恣意，亂頭徒跣衣<a class='ref t' id='t0596b29' href='#t0596b29'>T 0596b29</a>服不淨，慳貪搪揬不避恥辱，愚癡自用人所<a class='ref t' id='t0596c01' href='#t0596c01'>T 0596c01</a>惡賤，國人咸憎謂之凶惡，出入行步無與語<a class='ref t' id='t0596c02' href='#t0596c02'>T 0596c02</a>者。不自知惡反咎眾人，上怨父母次責師友，<a class='ref t' id='t0596c03' href='#t0596c03'>T 0596c03</a>先祖神靈不肯祐助，使我賴帶轗軻如此，<a class='ref t' id='t0596c04' href='#t0596c04'>T 0596c04</a>不如事佛可得其福。即到佛所為佛作禮，<a class='ref t' id='t0596c05' href='#t0596c05'>T 0596c05</a>前白佛言：「佛道寬弘無所不容，願為弟子<a class='ref t' id='t0596c06' href='#t0596c06'>T 0596c06</a>乞蒙聽許。」佛告此人：「夫欲求道當行清淨<a class='ref t' id='t0596c07' href='#t0596c07'>T 0596c07</a>行，汝齎俗垢入我道中，唐自去就何所長<a class='ref t' id='t0596c08' href='#t0596c08'>T 0596c08</a>益？不如歸家孝事父母，誦習師教沒命不<a class='ref t' id='t0596c09' href='#t0596c09'>T 0596c09</a>忘，勤修居業富樂無憂，以禮自將不犯非宜，<a class='ref t' id='t0596c10' href='#t0596c10'>T 0596c10</a>沐浴衣服慎於言行，執心守一所作事辦，敏<a class='ref t' id='t0596c11' href='#t0596c11'>T 0596c11</a>行精修人所歎慕，如此之行乃可為道耳。」</p>
<p><a class='ref t' id='t0596c12' href='#t0596c12'>T 0596c12</a>於是世尊即說偈言：<a class='ref t' id='t0596c13' href='#t0596c13'>T 0596c13</a></p>
<blockquote class='gatha'>
<p><a class='ref vns' id='vns179' href='#vns179'>SC Verse 179</a><a class='ref vgns' id='vgns26.1' href='#vgns26.1'>Verse 26.1</a>「不誦為言垢，　　不勤為家垢，<a class='ref t' id='t0596c14' href='#t0596c14'>T 0596c14</a><br>
不嚴為色垢，　　放逸為事垢。<a class='ref t' id='t0596c15' href='#t0596c15'>T 0596c15</a></p>
慳為惠施垢，　　不善為行垢，<a class='ref t' id='t0596c16' href='#t0596c16'>T 0596c16</a><br>
今世亦後世，　　惡法為常垢。<a class='ref t' id='t0596c17' href='#t0596c17'>T 0596c17</a>
<p><a class='ref vns' id='vns180' href='#vns180'>SC Verse 180</a><a class='ref vgns' id='vgns26.2' href='#vgns26.2'>Verse 26.2</a>「垢中之垢，　　莫甚於癡，<br>
學當捨此，<a class='ref t' id='t0596c18' href='#t0596c18'>T 0596c18</a>　　比丘無垢。」<a class='ref t' id='t0596c19' href='#t0596c19'>T 0596c19</a></p>
</blockquote>
<p>其人聞偈自知憍癡，即承佛教歡喜還歸。思<a class='ref t' id='t0596c20' href='#t0596c20'>T 0596c20</a>惟偈義改悔自新，孝事父母尊敬師長，誦習<a class='ref t' id='t0596c21' href='#t0596c21'>T 0596c21</a>經道勤修居業，奉戒自攝非道不行，宗族稱<a class='ref t' id='t0596c22' href='#t0596c22'>T 0596c22</a>孝鄉黨稱悌，善名遐布國內稱賢。三年之後<a class='ref t' id='t0596c23' href='#t0596c23'>T 0596c23</a>還至佛所，五體作禮懇惻自陳：「尊<span class='corr' title='[敬→教] cf.【麗】'>教</span>至真得<a class='ref t' id='t0596c24' href='#t0596c24'>T 0596c24</a>全形骸，棄惡為善上下蒙慶，願垂大慈接度<a class='ref t' id='t0597a01' href='#t0597a01'>T 0597a01</a>為道。」佛言：「善哉！」鬚髮尋落即成沙門，內思<a class='ref t' id='t0597a02' href='#t0597a02'>T 0597a02</a>止觀四諦正道，精進日登得羅漢道。</p>
<a class='ref t' id='t0597a03' href='#t0597a03'>T 0597a03</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
