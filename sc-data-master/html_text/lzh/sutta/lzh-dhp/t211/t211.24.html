<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.24' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經好喜品第二十四</h1>
</header>
<p><a class='ref t' id='t0595b24' href='#t0595b24'>T 0595b24</a>昔佛在舍衛精舍。時有四新學比丘，相將至<a class='ref t' id='t0595b25' href='#t0595b25'>T 0595b25</a><span class='t-gaiji'>［木＊奈］<!--gaiji,,1[木＊奈],2&#x3B88;,3--></span>樹下坐禪行道，<span class='t-gaiji'>［木＊奈］<!--gaiji,,1[木＊奈],2&#x3B88;,3--></span>華榮茂色好且香，因<a class='ref t' id='t0595b26' href='#t0595b26'>T 0595b26</a>相謂曰：「世間萬物何者可愛以快人情？」一人<a class='ref t' id='t0595b27' href='#t0595b27'>T 0595b27</a>言：「仲春之月日木榮華，遊戲原野，此最為<a class='ref t' id='t0595b28' href='#t0595b28'>T 0595b28</a>樂。」一人言：「宗親吉會，觴酌交錯音樂歌舞，此<a class='ref t' id='t0595b29' href='#t0595b29'>T 0595b29</a>最為樂。」一人言：「多積財寶所欲即得，車馬服<a class='ref t' id='t0595c01' href='#t0595c01'>T 0595c01</a>飾與眾有異，出入光顯行者矚目，此最為樂。」<a class='ref t' id='t0595c02' href='#t0595c02'>T 0595c02</a>一人言：「妻妾端正綵服鮮明，香熏芬馥恣意<a class='ref t' id='t0595c03' href='#t0595c03'>T 0595c03</a>縱情，此最為樂。」佛知四人應可化度，而走意<a class='ref t' id='t0595c04' href='#t0595c04'>T 0595c04</a>六欲不惟無常，即呼四人而問之曰：「屬坐樹<a class='ref t' id='t0595c05' href='#t0595c05'>T 0595c05</a>下共論何事？」四人以實具白所樂。佛告四<a class='ref t' id='t0595c06' href='#t0595c06'>T 0595c06</a>人：「汝等所論，盡是憂畏危亡之道，非是永安<a class='ref t' id='t0595c07' href='#t0595c07'>T 0595c07</a>最樂之法也。萬物春榮秋冬衰落，宗親歡娛<a class='ref t' id='t0595c08' href='#t0595c08'>T 0595c08</a>皆當別離，財寶車馬五家之分，妻妾美色愛<a class='ref t' id='t0595c09' href='#t0595c09'>T 0595c09</a>憎之主也。凡夫處世興招怨禍，危身滅族憂<a class='ref t' id='t0595c10' href='#t0595c10'>T 0595c10</a>畏無量，三塗八難苦痛萬端，靡不由之矣。是<a class='ref t' id='t0595c11' href='#t0595c11'>T 0595c11</a>以比丘捨世求道，志存無為不貪榮利，自致<a class='ref t' id='t0595c12' href='#t0595c12'>T 0595c12</a>泥洹乃為最樂。」</p>
<p>於是世尊即說偈言：<a class='ref t' id='t0595c13' href='#t0595c13'>T 0595c13</a></p>
<blockquote class='gatha'>
<p><a class='ref vns' id='vns169' href='#vns169'>SC Verse 169</a><a class='ref vgns' id='vgns24.1' href='#vgns24.1'>Verse 24.1</a>「愛喜生憂，　　愛喜生畏，<br>
無所愛喜，<a class='ref t' id='t0595c14' href='#t0595c14'>T 0595c14</a>　　何憂何畏？</p>
<p><a class='ref vns' id='vns170' href='#vns170'>SC Verse 170</a><a class='ref vgns' id='vgns24.2' href='#vgns24.2'>Verse 24.2</a>好樂生憂，　　好樂生畏，<a class='ref t' id='t0595c15' href='#t0595c15'>T 0595c15</a></p>
<p><a class='ref vns' id='vns171' href='#vns171'>SC Verse 171</a><a class='ref vgns' id='vgns24.3' href='#vgns24.3'>Verse 24.3</a>無所好樂，　　何憂何畏？<br>
貪欲生憂，<a class='ref t' id='t0595c16' href='#t0595c16'>T 0595c16</a>　　貪欲生畏，</p>
<p><a class='ref vns' id='vns172' href='#vns172'>SC Verse 172</a><a class='ref vgns' id='vgns24.4' href='#vgns24.4'>Verse 24.4</a>解無貪欲，　　何憂何畏？<a class='ref t' id='t0595c17' href='#t0595c17'>T 0595c17</a></p>
<p><a class='ref vns' id='vns173' href='#vns173'>SC Verse 173</a><a class='ref vgns' id='vgns24.5' href='#vgns24.5'>Verse 24.5</a>貪法戒成，　　至誠知慚，<br>
行身近道，<a class='ref t' id='t0595c18' href='#t0595c18'>T 0595c18</a>　　為眾所愛。</p>
<p><a class='ref vns' id='vns174' href='#vns174'>SC Verse 174</a><a class='ref vgns' id='vgns24.6' href='#vgns24.6'>Verse 24.6</a>欲態不出，　　思正乃語，<a class='ref t' id='t0595c19' href='#t0595c19'>T 0595c19</a><br>
心無貪愛，　　必截流度。」<a class='ref t' id='t0595c20' href='#t0595c20'>T 0595c20</a></p>
</blockquote>
<p>佛告四比丘：「昔有國王名曰普安，與隣國四王<a class='ref t' id='t0595c21' href='#t0595c21'>T 0595c21</a>共為親友，請此四王宴會一月，飲食娛樂極<a class='ref t' id='t0595c22' href='#t0595c22'>T 0595c22</a>歡無比。臨別之日，普安王問四王曰：『人居世<a class='ref t' id='t0595c23' href='#t0595c23'>T 0595c23</a>間以何為樂？』一王言：『遊戲為樂。』一王言：『宗親<a class='ref t' id='t0595c24' href='#t0595c24'>T 0595c24</a>吉會音樂為樂。』一王言：『多積財寶所欲如意為<a class='ref t' id='t0595c25' href='#t0595c25'>T 0595c25</a>樂。』一王言：『愛欲恣情此最為樂。』普安王言：<a class='ref t' id='t0595c26' href='#t0595c26'>T 0595c26</a>『卿等所論，是苦惱之本、憂畏之原，前樂後苦憂<a class='ref t' id='t0595c27' href='#t0595c27'>T 0595c27</a>悲萬端，皆由此興。不如寂靜，無求無欲淡泊<a class='ref t' id='t0595c28' href='#t0595c28'>T 0595c28</a>守一，得道為樂。』四王聞之<span class='corr' title='[歎→歡] cf.【麗】'>歡</span>喜信解。」佛告四<a class='ref t' id='t0595c29' href='#t0595c29'>T 0595c29</a>比丘：「爾時普安王者，我身是也；四王者，汝<a class='ref t' id='t0596a01' href='#t0596a01'>T 0596a01</a>四人是也。前已說之今故不解，生死莚蔓<a class='ref t' id='t0596a02' href='#t0596a02'>T 0596a02</a>何由休息？」時四比丘重聞此義，慚愧悔過心<a class='ref t' id='t0596a03' href='#t0596a03'>T 0596a03</a>意開悟，滅意斷欲得羅漢道。</p>
<a class='ref t' id='t0596a04' href='#t0596a04'>T 0596a04</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
