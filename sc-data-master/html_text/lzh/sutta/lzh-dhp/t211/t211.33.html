<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.33' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經利養品第三十三</h1>
</header>
<p><a class='ref t' id='t0603c02' href='#t0603c02'>T 0603c02</a>昔佛將諸弟子至俱曇彌國美音精舍，為諸<a class='ref t' id='t0603c03' href='#t0603c03'>T 0603c03</a>天人神龍說法。時彼國王名曰優填，有大<a class='ref t' id='t0603c04' href='#t0603c04'>T 0603c04</a>夫人執行仁愛顯譽清潔，王珍其操每私<a class='ref t' id='t0603c05' href='#t0603c05'>T 0603c05</a>恭敬。聞佛來化嚴駕共出，往至佛所為佛作<a class='ref t' id='t0603c06' href='#t0603c06'>T 0603c06</a>禮却坐常位。佛為國王及夫人婇女說無常<a class='ref t' id='t0603c07' href='#t0603c07'>T 0603c07</a>苦空，人所由生合會別離怨憎會苦，由福生<a class='ref t' id='t0603c08' href='#t0603c08'>T 0603c08</a>天、由惡入淵。國王夫人歡欣信解，各受五<a class='ref t' id='t0603c09' href='#t0603c09'>T 0603c09</a>戒為清信士女，禮佛辭退還入宮中。時有<a class='ref t' id='t0603c10' href='#t0603c10'>T 0603c10</a>婆羅門，名曰吉星，生一好女世間少比，至<a class='ref t' id='t0603c11' href='#t0603c11'>T 0603c11</a>年十六無能訶者，懸金千兩積九十日，募索<a class='ref t' id='t0603c12' href='#t0603c12'>T 0603c12</a>智者：「有能訶此女為不端正者，以金與之。」無<a class='ref t' id='t0603c13' href='#t0603c13'>T 0603c13</a>敢應者。女以長大應當嫁處，念：「當與誰？若有<a class='ref t' id='t0603c14' href='#t0603c14'>T 0603c14</a>端正如我女者，以女與之。聽聞沙門瞿曇釋<a class='ref t' id='t0603c15' href='#t0603c15'>T 0603c15</a>迦之種，姿容金色世所希有，當以此女往配<a class='ref t' id='t0603c16' href='#t0603c16'>T 0603c16</a>與之。」即便將至佛所為佛作禮，白佛言：「我<a class='ref t' id='t0603c17' href='#t0603c17'>T 0603c17</a>女好潔世間無雙，年大應嫁世無匹偶，瞿曇<a class='ref t' id='t0603c18' href='#t0603c18'>T 0603c18</a>端正可以為雙，故遠將來以配世尊。」佛告吉<a class='ref t' id='t0603c19' href='#t0603c19'>T 0603c19</a>星：「卿女端正是卿家好，如我之好是諸佛<a class='ref t' id='t0603c20' href='#t0603c20'>T 0603c20</a>好，我之所好其道不同，卿自譽女端正姝<a class='ref t' id='t0603c21' href='#t0603c21'>T 0603c21</a>好。譬如畫瓶中盛屎尿有何奇特？好為所在？<a class='ref t' id='t0603c22' href='#t0603c22'>T 0603c22</a>著眼耳鼻口，身之大賊，面首端正，身之大患，<a class='ref t' id='t0603c23' href='#t0603c23'>T 0603c23</a>破家滅族殺親害子，皆由女色。吾為沙門，一<a class='ref t' id='t0603c24' href='#t0603c24'>T 0603c24</a>身獨立由尚恐危，況受禍災殘賊之貨<a class='ref t' id='t0603c25' href='#t0603c25'>T 0603c25</a>也？卿自將去，吾不受之。」於是梵志瞋恚便<a class='ref t' id='t0604a01' href='#t0604a01'>T 0604a01</a>去，到優填王所讚女姿媚具白王言：「此女<a class='ref t' id='t0604a02' href='#t0604a02'>T 0604a02</a>應相當為王妃，今以年大故送與王。」王見<a class='ref t' id='t0604a03' href='#t0604a03'>T 0604a03</a>歡喜即納受之，拜為第二左夫人，即以印綬<a class='ref t' id='t0604a04' href='#t0604a04'>T 0604a04</a>金銀珍寶賜與吉星拜為輔臣。此女得敘，每<a class='ref t' id='t0604a05' href='#t0604a05'>T 0604a05</a>協嫉妬妖蠱迷王，數譖大夫人如是非一。王<a class='ref t' id='t0604a06' href='#t0604a06'>T 0604a06</a>返辱曰：「卿等妖媚言返不遜，彼人操行可貴<a class='ref t' id='t0604a07' href='#t0604a07'>T 0604a07</a>而返譖之。」此女心忌猶欲害之，數譖不已，<a class='ref t' id='t0604a08' href='#t0604a08'>T 0604a08</a>王頗惑之，前後心謀伺其齋時，因勸白王：「今<a class='ref t' id='t0604a09' href='#t0604a09'>T 0604a09</a>日之樂宜請右夫人。」王便普召勅令皆會，大<a class='ref t' id='t0604a10' href='#t0604a10'>T 0604a10</a>夫人持齋獨不應命，反覆三呼執齋不移，王<a class='ref t' id='t0604a11' href='#t0604a11'>T 0604a11</a>怒隆盛遣人拽出，縛著殿前欲射殺之。夫人<a class='ref t' id='t0604a12' href='#t0604a12'>T 0604a12</a>不怖一心歸佛，王自射之箭還向王後，射<a class='ref t' id='t0604a13' href='#t0604a13'>T 0604a13</a>輒還，數箭亦爾。時王大怖，自解而問之曰：<a class='ref t' id='t0604a14' href='#t0604a14'>T 0604a14</a>「汝有何術乃致如此？」夫人對曰：「唯事如來歸<a class='ref t' id='t0604a15' href='#t0604a15'>T 0604a15</a>命三尊，朝奉佛齋過中不飡，加行八事飾<a class='ref t' id='t0604a16' href='#t0604a16'>T 0604a16</a>不近身，必是世尊哀顧若茲。」王曰：「善哉！豈可<a class='ref t' id='t0604a17' href='#t0604a17'>T 0604a17</a>言不？」即出吉星女還其父母，以大夫人正理<a class='ref t' id='t0604a18' href='#t0604a18'>T 0604a18</a>宮內。王與大夫人後宮太子，嚴駕群臣往到<a class='ref t' id='t0604a19' href='#t0604a19'>T 0604a19</a>佛所，作禮却坐叉手聽法。王即白佛，具以如<a class='ref t' id='t0604a20' href='#t0604a20'>T 0604a20</a>事向佛陳之。佛告大王：「妖蠱女人有八十四<a class='ref t' id='t0604a21' href='#t0604a21'>T 0604a21</a>態，大態有八，慧人所惡。何謂為八？一者嫉妬，<a class='ref t' id='t0604a22' href='#t0604a22'>T 0604a22</a>二者妄瞋，三者罵詈，四者呪詛，五者鎮厭，六者<a class='ref t' id='t0604a23' href='#t0604a23'>T 0604a23</a>慳貪，七者好飾，八者含毒，是為八大態。」</p>
<p>於是<a class='ref t' id='t0604a24' href='#t0604a24'>T 0604a24</a>世尊即說偈言：<a class='ref t' id='t0604a25' href='#t0604a25'>T 0604a25</a></p>
<blockquote class='gatha'>
<p><a class='ref vns' id='vns243' href='#vns243'>SC Verse 243</a><a class='ref vgns' id='vgns33.1' href='#vgns33.1'>Verse 33.1</a>「天雨七寶欲猶無厭，<a class='ref t' id='t0604a26' href='#t0604a26'>T 0604a26</a><br>
樂少苦多覺之為賢，<a class='ref t' id='t0604a27' href='#t0604a27'>T 0604a27</a></p>
<p><a class='ref vns' id='vns244' href='#vns244'>SC Verse 244</a><a class='ref vgns' id='vgns33.2' href='#vgns33.2'>Verse 33.2</a>雖有天欲慧捨不貪，<a class='ref t' id='t0604a28' href='#t0604a28'>T 0604a28</a><br>
樂離恩愛為佛弟子。」<a class='ref t' id='t0604a29' href='#t0604a29'>T 0604a29</a></p>
</blockquote>
<p>佛告大王：「人行罪福各有本性，所受影報萬<a class='ref t' id='t0604b01' href='#t0604b01'>T 0604b01</a>倍不同，若行六德持齋福多，諸佛所譽，終生<a class='ref t' id='t0604b02' href='#t0604b02'>T 0604b02</a>梵天福樂自然。」</p>
<p>佛說是時，王及夫人婇女大<a class='ref t' id='t0604b03' href='#t0604b03'>T 0604b03</a>臣，一切心解，皆得道迹。</p>
<a class='ref t' id='t0604b04' href='#t0604b04'>T 0604b04</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
