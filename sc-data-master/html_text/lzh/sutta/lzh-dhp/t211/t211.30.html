<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.30' lang='lzh'>
<header>
<ul>
<li class='division'>法句譬喻經</li>
</ul>
<h1>◎法句譬喻經地獄品第三十</h1>
</header>
<p><a class='ref t' id='t0598c02' href='#t0598c02'>T 0598c02</a>昔舍衛國有婆羅門師，名富蘭迦葉，與五百<a class='ref t' id='t0598c03' href='#t0598c03'>T 0598c03</a>弟子相隨，國王人民先共奉事。佛初得道與<a class='ref t' id='t0598c04' href='#t0598c04'>T 0598c04</a>諸弟子從羅閱祇至舍衛國，身相顯赫道教<a class='ref t' id='t0598c05' href='#t0598c05'>T 0598c05</a>弘美，國王中宮率土人民莫不奉敬。於是<a class='ref t' id='t0598c06' href='#t0598c06'>T 0598c06</a>富蘭迦葉起嫉妬意，欲毀世尊獨望敬事，即<a class='ref t' id='t0598c07' href='#t0598c07'>T 0598c07</a>將弟子見波斯匿王而自陳曰：「吾等長老先<a class='ref t' id='t0598c08' href='#t0598c08'>T 0598c08</a>學國之舊師，沙門瞿曇後出求道，實無神聖<a class='ref t' id='t0598c09' href='#t0598c09'>T 0598c09</a>自稱為佛。而王捨我欲專奉之，今欲與佛捔<a class='ref t' id='t0598c10' href='#t0598c10'>T 0598c10</a>試道德，知誰為勝？勝者王便終身奉之。」王<a class='ref t' id='t0598c11' href='#t0598c11'>T 0598c11</a>言：「大善！」王即嚴駕往到佛所，禮畢白言：「富<a class='ref t' id='t0598c12' href='#t0598c12'>T 0598c12</a>蘭迦葉欲與世尊捔盡道力現神變化，不審<a class='ref t' id='t0598c13' href='#t0598c13'>T 0598c13</a>世尊為可爾不？」佛言：「大佳。」結期七日當捔變<a class='ref t' id='t0598c14' href='#t0598c14'>T 0598c14</a>化，王於城東平廣好地立二高座，高四十丈<a class='ref t' id='t0598c15' href='#t0598c15'>T 0598c15</a>七寶莊校，施設幢幡整頓座席，二座中間相<a class='ref t' id='t0598c16' href='#t0598c16'>T 0598c16</a>去二里，二部弟子各坐其下，國王群臣大眾<a class='ref t' id='t0598c17' href='#t0598c17'>T 0598c17</a>雲集，欲觀二人捔其神化。於時迦葉與諸弟<a class='ref t' id='t0598c18' href='#t0598c18'>T 0598c18</a>子先到座所登梯而上，有鬼神王名曰般師，<a class='ref t' id='t0598c19' href='#t0598c19'>T 0598c19</a>見迦葉等虛妄嫉妬，即起大風吹其高座，坐<a class='ref t' id='t0598c20' href='#t0598c20'>T 0598c20</a>具顛倒幢幡飛揚，雨沙礫石眼不得視；世尊<a class='ref t' id='t0598c21' href='#t0598c21'>T 0598c21</a>高座淡然不動。佛與大眾庠序而來，方向高<a class='ref t' id='t0598c22' href='#t0598c22'>T 0598c22</a>座忽然已上，眾僧一切寂然次坐。王及群臣<a class='ref t' id='t0598c23' href='#t0598c23'>T 0598c23</a>加敬，稽首白佛言：「願垂神化厭伏邪見，并令<a class='ref t' id='t0598c24' href='#t0598c24'>T 0598c24</a>國人明信正真。」於是世尊即於座上<span class='t-gaiji'>［火＊霍］<!--gaiji,,1[火＊霍],2&#x3E0C;,3--></span>然不<a class='ref t' id='t0598c25' href='#t0598c25'>T 0598c25</a>現，即昇虛空奮大光明，東沒西現四方亦<a class='ref t' id='t0599a01' href='#t0599a01'>T 0599a01</a>爾，身出水火上下交易，坐臥空中十二變<a class='ref t' id='t0599a02' href='#t0599a02'>T 0599a02</a>化，沒身不現還在座上，天龍鬼神華香供養，<a class='ref t' id='t0599a03' href='#t0599a03'>T 0599a03</a>讚善之聲震動天地。富蘭迦葉自知無道，<a class='ref t' id='t0599a04' href='#t0599a04'>T 0599a04</a>低頭慚愧不敢舉目。於是金剛力士舉金<a class='ref t' id='t0599a05' href='#t0599a05'>T 0599a05</a>剛杵，杵頭火出以擬迦葉：「何以不現卿變化<a class='ref t' id='t0599a06' href='#t0599a06'>T 0599a06</a>乎？」迦葉惶怖投座而走，五百弟子奔波迸<a class='ref t' id='t0599a07' href='#t0599a07'>T 0599a07</a>散。世尊威顏容無欣慼，還到祇樹給孤獨園，<a class='ref t' id='t0599a08' href='#t0599a08'>T 0599a08</a>國王群臣歡喜辭退。</p>
<p>於是富蘭迦葉與諸<a class='ref t' id='t0599a09' href='#t0599a09'>T 0599a09</a>弟子受辱而去，去至道中逢一老優婆夷，<a class='ref t' id='t0599a10' href='#t0599a10'>T 0599a10</a>字摩尼，逆罵之曰：「卿等群愚不自忖度，而<a class='ref t' id='t0599a11' href='#t0599a11'>T 0599a11</a>欲與佛比捔道德，狂愚欺誑不知羞恥，亦<a class='ref t' id='t0599a12' href='#t0599a12'>T 0599a12</a>可不須持此面目行於世間也。」富蘭迦葉<a class='ref t' id='t0599a13' href='#t0599a13'>T 0599a13</a>羞諸弟子至江水邊，誑諸弟子：「我今投水必<a class='ref t' id='t0599a14' href='#t0599a14'>T 0599a14</a>生梵天，若我不還則知彼樂。」諸弟子待之不<a class='ref t' id='t0599a15' href='#t0599a15'>T 0599a15</a>還，自共議言：「師必上天我何宜住？」一一投水<a class='ref t' id='t0599a16' href='#t0599a16'>T 0599a16</a>冀當隨師，不知罪牽皆墮地獄。</p>
<p>後日國王聞<a class='ref t' id='t0599a17' href='#t0599a17'>T 0599a17</a>其如此，甚驚怪之，往到佛所白佛言：「富蘭<a class='ref t' id='t0599a18' href='#t0599a18'>T 0599a18</a>迦葉師徒迷愚，何緣乃爾？」佛告王曰：「富蘭<a class='ref t' id='t0599a19' href='#t0599a19'>T 0599a19</a>迦葉師徒重罪有二：一者三毒熾盛自稱得<a class='ref t' id='t0599a20' href='#t0599a20'>T 0599a20</a>道，二者謗毀如來欲望敬事。以此二罪應墮<a class='ref t' id='t0599a21' href='#t0599a21'>T 0599a21</a>地獄，殃咎催逼使其投河，身死神去受苦無<a class='ref t' id='t0599a22' href='#t0599a22'>T 0599a22</a>量。是以智者守攝其心，內不興惡外罪不至。<a class='ref t' id='t0599a23' href='#t0599a23'>T 0599a23</a>譬如邊城與寇連接，守備牢固無所畏懼，內<a class='ref t' id='t0599a24' href='#t0599a24'>T 0599a24</a>人安隱外寇不入，智者自護亦復如是。」</p>
<p>於是<a class='ref t' id='t0599a25' href='#t0599a25'>T 0599a25</a>世尊即說偈言：<a class='ref t' id='t0599a26' href='#t0599a26'>T 0599a26</a></p>
<blockquote class='gatha'>
<p><a class='ref vns' id='vns204' href='#vns204'>SC Verse 204</a><a class='ref vgns' id='vgns30.1' href='#vgns30.1'>Verse 30.1</a>「妄證求賂行已不正，<a class='ref t' id='t0599a27' href='#t0599a27'>T 0599a27</a><br>
怨譖良人以枉治世，<a class='ref t' id='t0599a28' href='#t0599a28'>T 0599a28</a><br>
罪牽斯人自投於坑。<a class='ref t' id='t0599a29' href='#t0599a29'>T 0599a29</a></p>
<p><a class='ref vns' id='vns205' href='#vns205'>SC Verse 205</a><a class='ref vgns' id='vgns30.2' href='#vgns30.2'>Verse 30.2</a>如備邊城中外牢固，<a class='ref t' id='t0599b01' href='#t0599b01'>T 0599b01</a><br>
自守其心非法不生，<a class='ref t' id='t0599b02' href='#t0599b02'>T 0599b02</a><br>
行缺致憂令墮地獄。」<a class='ref t' id='t0599b03' href='#t0599b03'>T 0599b03</a></p>
</blockquote>
<p>佛說偈已重告王曰：「乃往昔時有二獼猴<a class='ref t' id='t0599b04' href='#t0599b04'>T 0599b04</a>王，各主五百獼猴。一王起嫉妬意欲殺一王，<a class='ref t' id='t0599b05' href='#t0599b05'>T 0599b05</a>規圖獨治，便往共鬪，數數不如羞慚退去。到<a class='ref t' id='t0599b06' href='#t0599b06'>T 0599b06</a>大海邊海曲之中，有水聚沫風吹積聚高數<a class='ref t' id='t0599b07' href='#t0599b07'>T 0599b07</a>百丈，獼猴王愚癡謂是雪山，語群輩言：『久聞<a class='ref t' id='t0599b08' href='#t0599b08'>T 0599b08</a>海中有雪山，其中快樂甘菓恣口，今日乃見，<a class='ref t' id='t0599b09' href='#t0599b09'>T 0599b09</a>吾當先往行視，若審樂者不能復還，若不<a class='ref t' id='t0599b10' href='#t0599b10'>T 0599b10</a>樂者當來語汝。』於是上樹盡力跳騰，投聚<a class='ref t' id='t0599b11' href='#t0599b11'>T 0599b11</a>沫中溺沒海底。餘者怪之不出，謂必大樂，一<a class='ref t' id='t0599b12' href='#t0599b12'>T 0599b12</a>一投中斷羣溺死。」佛告王曰：「爾時嫉妬獼猴<a class='ref t' id='t0599b13' href='#t0599b13'>T 0599b13</a>王者，今富蘭迦葉是也：群輩者，今富蘭<a class='ref t' id='t0599b14' href='#t0599b14'>T 0599b14</a>迦葉弟子五百人是也；彼一獼猴王者，我身<a class='ref t' id='t0599b15' href='#t0599b15'>T 0599b15</a>是也。富蘭迦葉前世坐懷嫉妬，為罪所牽<a class='ref t' id='t0599b16' href='#t0599b16'>T 0599b16</a>自投聚沫絕羣斷種，今復誹謗盡投江河，罪<a class='ref t' id='t0599b17' href='#t0599b17'>T 0599b17</a>對使然累劫無限。」王聞信解作禮而去。</p>
◎<a class='ref t' id='t0599b18' href='#t0599b18'>T 0599b18</a>◎
<p>昔有七比丘入山學道，十二年中不能得<a class='ref t' id='t0599b19' href='#t0599b19'>T 0599b19</a>道。自共議言：「學道甚難，毀形執節不避寒苦，<a class='ref t' id='t0599b20' href='#t0599b20'>T 0599b20</a>終身乞食受辱難堪，道卒叵得罪難可除，唐<a class='ref t' id='t0599b21' href='#t0599b21'>T 0599b21</a>自勞勤殞命山中，不如歸家修立門戶娶<a class='ref t' id='t0599b22' href='#t0599b22'>T 0599b22</a>妻養子，廣為利業快心樂意。安知後事？」於是<a class='ref t' id='t0599b23' href='#t0599b23'>T 0599b23</a>七人即起出山。佛遙知之應當得度，不忍小<a class='ref t' id='t0599b24' href='#t0599b24'>T 0599b24</a>苦終墮地獄，甚可憐傷。佛即化作沙門往到<a class='ref t' id='t0599b25' href='#t0599b25'>T 0599b25</a>谷口，逢七比丘，化人問曰：「久承學道，何以<a class='ref t' id='t0599b26' href='#t0599b26'>T 0599b26</a>來出？」七人答言：「學道勤苦罪根難拔，分衛乞<a class='ref t' id='t0599b27' href='#t0599b27'>T 0599b27</a>食受辱難堪，又此山中無供養者，璅璅積年<a class='ref t' id='t0599b28' href='#t0599b28'>T 0599b28</a>恒守儉約，唐自困苦道不可得。且欲還家廣<a class='ref t' id='t0599b29' href='#t0599b29'>T 0599b29</a>求利業，大作資財後老求道。」化沙門言：「且<a class='ref t' id='t0599c01' href='#t0599c01'>T 0599c01</a>止且止！聽我所言。人命無常旦不保夕，學<a class='ref t' id='t0599c02' href='#t0599c02'>T 0599c02</a>道雖難前苦後樂，居家艱難億劫無息，妻<a class='ref t' id='t0599c03' href='#t0599c03'>T 0599c03</a>息會止願同安利，欲望永樂不遭患難，是猶<a class='ref t' id='t0599c04' href='#t0599c04'>T 0599c04</a>治病服毒有增無損也。三界有形皆有憂惱，<a class='ref t' id='t0599c05' href='#t0599c05'>T 0599c05</a>唯有信戒無放逸意，精進得道眾苦永畢。」</p>
<p><a class='ref t' id='t0599c06' href='#t0599c06'>T 0599c06</a>於是化沙門現佛身相，光像巍巍即說偈言：<a class='ref t' id='t0599c07' href='#t0599c07'>T 0599c07</a></p>
<blockquote class='gatha'>
<p><a class='ref vns' id='vns206' href='#vns206'>SC Verse 206</a><a class='ref vgns' id='vgns30.3' href='#vgns30.3'>Verse 30.3</a>「學難捨罪難，　　居在家亦難，<a class='ref t' id='t0599c08' href='#t0599c08'>T 0599c08</a><br>
會止同利難，　　艱難無過有。<a class='ref t' id='t0599c09' href='#t0599c09'>T 0599c09</a></p>
<p><a class='ref vns' id='vns207' href='#vns207'>SC Verse 207</a><a class='ref vgns' id='vgns30.4' href='#vgns30.4'>Verse 30.4</a>比丘乞求難，　　何可不自勉？<a class='ref t' id='t0599c10' href='#t0599c10'>T 0599c10</a><br>
精進得自然，　　終無欲於人。<a class='ref t' id='t0599c11' href='#t0599c11'>T 0599c11</a></p>
<p><a class='ref vns' id='vns208' href='#vns208'>SC Verse 208</a><a class='ref vgns' id='vgns30.5' href='#vgns30.5'>Verse 30.5</a>有信則戒成，　　從戒多致寶，<a class='ref t' id='t0599c12' href='#t0599c12'>T 0599c12</a><br>
亦從得諧偶，　　在所見供養。<a class='ref t' id='t0599c13' href='#t0599c13'>T 0599c13</a></p>
<p><a class='ref vns' id='vns209' href='#vns209'>SC Verse 209</a><a class='ref vgns' id='vgns30.6' href='#vgns30.6'>Verse 30.6</a>一坐一處臥，　　一行不放恣，<a class='ref t' id='t0599c14' href='#t0599c14'>T 0599c14</a><br>
守一以正心，　　心樂居樹間。」<a class='ref t' id='t0599c15' href='#t0599c15'>T 0599c15</a></p>
</blockquote>
<p>於是七比丘見佛身相，又聞此偈慚怖戰慄，<a class='ref t' id='t0599c16' href='#t0599c16'>T 0599c16</a>五體投地稽首佛足，攝心悔過作禮而去，還<a class='ref t' id='t0599c17' href='#t0599c17'>T 0599c17</a>入山中殞命精進，思惟偈義，守一正心閑居<a class='ref t' id='t0599c18' href='#t0599c18'>T 0599c18</a>寂滅，得羅漢道。</p>
<a class='ref t' id='t0599c19' href='#t0599c19'>T 0599c19</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
