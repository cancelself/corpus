<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.12' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經華香品第十二</h1>
</header>
<p><a class='ref t' id='t0584c06' href='#t0584c06'>T 0584c06</a>昔佛在舍衛國，國東南海中有臺，臺上有華<a class='ref t' id='t0584c07' href='#t0584c07'>T 0584c07</a>香樹，樹木清淨。有婆羅門女五百人，奉事<a class='ref t' id='t0584c08' href='#t0584c08'>T 0584c08</a>異道意甚精進，不知有佛。於時諸女自相謂<a class='ref t' id='t0584c09' href='#t0584c09'>T 0584c09</a>曰：「我等稟形生為女人，從少至老為三事所<a class='ref t' id='t0584c10' href='#t0584c10'>T 0584c10</a>鑑不得自由，命又短促形如幻化當復死亡。<a class='ref t' id='t0584c11' href='#t0584c11'>T 0584c11</a>不如共至華香臺上採取香華，精進持齋降<a class='ref t' id='t0584c12' href='#t0584c12'>T 0584c12</a>屈梵天當從求願，願生梵天長壽不死，又得<a class='ref t' id='t0584c13' href='#t0584c13'>T 0584c13</a>自在無有鑑忌，離諸罪對無復憂患。」即齎供<a class='ref t' id='t0584c14' href='#t0584c14'>T 0584c14</a>具往至臺上，採取華香奉事梵天，一心持齋<a class='ref t' id='t0584c15' href='#t0584c15'>T 0584c15</a>願屈尊神。於是世尊見此諸女雖為俗齋，其<a class='ref t' id='t0584c16' href='#t0584c16'>T 0584c16</a>心精進應可化度，即與大眾弟子菩薩天龍<a class='ref t' id='t0584c17' href='#t0584c17'>T 0584c17</a>鬼神，飛昇虛空往至臺上坐於樹下。諸女歡<a class='ref t' id='t0584c18' href='#t0584c18'>T 0584c18</a>喜，謂是梵天，自相慶慰得我所願矣。時一天<a class='ref t' id='t0584c19' href='#t0584c19'>T 0584c19</a>人語諸女言：「此非梵天，是三界尊，號名為佛，<a class='ref t' id='t0584c20' href='#t0584c20'>T 0584c20</a>度人無量。」於是諸女前至佛所，為佛作禮前<a class='ref t' id='t0584c21' href='#t0584c21'>T 0584c21</a>白佛言：「我等多垢今為女人，求離鑑撿願生<a class='ref t' id='t0584c22' href='#t0584c22'>T 0584c22</a>梵天。」佛言：「諸女！快得善利乃發此願。世有二<a class='ref t' id='t0584c23' href='#t0584c23'>T 0584c23</a>事其報明審，為善受福、為惡受殃。世間之苦、<a class='ref t' id='t0584c24' href='#t0584c24'>T 0584c24</a>天上之樂，有為之煩、無為之寂，誰能選擇取<a class='ref t' id='t0584c25' href='#t0584c25'>T 0584c25</a>其真者？善哉諸女乃有明志。」</p>
<p>於是世尊即說<a class='ref t' id='t0584c26' href='#t0584c26'>T 0584c26</a>偈言：<a class='ref t' id='t0584c27' href='#t0584c27'>T 0584c27</a></p>
<blockquote class='gatha'>
<p><a class='ref vns' id='vns88' href='#vns88'>SC Verse 88</a><a class='ref vgns' id='vgns12.1' href='#vgns12.1'>Verse 12.1</a>「孰能擇地，　　捨鑑取天，<br>
誰說法句，<a class='ref t' id='t0584c28' href='#t0584c28'>T 0584c28</a>　　如擇善華。</p>
<p><a class='ref vns' id='vns89' href='#vns89'>SC Verse 89</a><a class='ref vgns' id='vgns12.2' href='#vgns12.2'>Verse 12.2</a>學者擇地，　　捨鑑取天，<a class='ref t' id='t0584c29' href='#t0584c29'>T 0584c29</a><br>
善說法句，　　能採德華。</p>
<p><a class='ref vns' id='vns90' href='#vns90'>SC Verse 90</a><a class='ref vgns' id='vgns12.3' href='#vgns12.3'>Verse 12.3</a>知世坏喻，<a class='ref t' id='t0585a01' href='#t0585a01'>T 0585a01</a>　　幻法忽有，<br>
斷魔華敷，　　不現死生。<a class='ref t' id='t0585a02' href='#t0585a02'>T 0585a02</a></p>
<p><a class='ref vns' id='vns91' href='#vns91'>SC Verse 91</a><a class='ref vgns' id='vgns12.4' href='#vgns12.4'>Verse 12.4</a>見身如沫，　　幻法自然，<br>
斷魔華敷，<a class='ref t' id='t0585a03' href='#t0585a03'>T 0585a03</a>　　不現死生。」<a class='ref t' id='t0585a04' href='#t0585a04'>T 0585a04</a></p>
</blockquote>
<p>於是諸女聞佛此偈，願學真道為比丘尼，頭<a class='ref t' id='t0585a05' href='#t0585a05'>T 0585a05</a>髮自墮法衣具足，思惟寂定即得羅漢道。阿<a class='ref t' id='t0585a06' href='#t0585a06'>T 0585a06</a>難白佛言：「今此諸女素有何德。乃令世尊就<a class='ref t' id='t0585a07' href='#t0585a07'>T 0585a07</a>而度之，一聞說法出家得道也？」佛告阿難：「昔<a class='ref t' id='t0585a08' href='#t0585a08'>T 0585a08</a>迦葉佛時有大長者，財富無數，夫人婇女有<a class='ref t' id='t0585a09' href='#t0585a09'>T 0585a09</a>五百人。其性妬惡門不妄開，夫人婇女欲往<a class='ref t' id='t0585a10' href='#t0585a10'>T 0585a10</a>見佛，終不肯聽。後日國王請諸大臣，上殿<a class='ref t' id='t0585a11' href='#t0585a11'>T 0585a11</a>宴會，會輒竟日，時夫人婇女見長者入會，便<a class='ref t' id='t0585a12' href='#t0585a12'>T 0585a12</a>共至佛所稽首作禮，小坐聽經各發願言：『令<a class='ref t' id='t0585a13' href='#t0585a13'>T 0585a13</a>我世世莫與惡人共相遭遇，所生之處恒與<a class='ref t' id='t0585a14' href='#t0585a14'>T 0585a14</a>道德聖人相值，聞來世有佛名釋迦文，願與<a class='ref t' id='t0585a15' href='#t0585a15'>T 0585a15</a>相值出家學道奉持訓誨。』」佛語阿難：「爾時夫<a class='ref t' id='t0585a16' href='#t0585a16'>T 0585a16</a>人婇女五百人者，今此五百比丘尼是。本願<a class='ref t' id='t0585a17' href='#t0585a17'>T 0585a17</a>懇惻，今應得度，是以世尊就度之耳。」</p>
<p>佛說<a class='ref t' id='t0585a18' href='#t0585a18'>T 0585a18</a>是時莫不歡喜。</p>
<p><a class='ref t' id='t0585a19' href='#t0585a19'>T 0585a19</a><span class='t-juanname'>◎法句譬喻經卷第一</span></p>
<div class='suttainfo'><span class='t-juanname'>法句譬喻經卷第二</span><a class='ref t' id='t0585a20' href='#t0585a20'>T 0585a20</a><a class='ref t' id='t0585a21' href='#t0585a21'>T 0585a21</a><a class='ref t' id='t0585a22' href='#t0585a22'>T 0585a22</a><a class='ref t' id='t0585a23' href='#t0585a23'>T 0585a23</a><a class='ref t' id='t0585a24' href='#t0585a24'>T 0585a24</a><br>
<span class='scribe'>晉世沙門法炬共法立譯</span></div>
<p><a class='ref t' id='t0585a25' href='#t0585a25'>T 0585a25</a>喻華香品之二<a class='ref t' id='t0585a26' href='#t0585a26'>T 0585a26</a>◎昔佛始得道在羅閱祇國教化，轉到舍衛<a class='ref t' id='t0585a27' href='#t0585a27'>T 0585a27</a>國，國王群臣莫不宗仰。時有賈客大人名曰<a class='ref t' id='t0585a28' href='#t0585a28'>T 0585a28</a>波利，與五百賈人入海求寶。時海神出，掬水<a class='ref t' id='t0585a29' href='#t0585a29'>T 0585a29</a>問波利言：「海水為多？掬水為多？」波利答曰：「掬<a class='ref t' id='t0585b01' href='#t0585b01'>T 0585b01</a>水為多。所以者何？海水雖多無益時用，不能<a class='ref t' id='t0585b02' href='#t0585b02'>T 0585b02</a>救彼飢渴之人，掬水雖少值彼渴者，持用與<a class='ref t' id='t0585b03' href='#t0585b03'>T 0585b03</a>之以濟其命，世世受福不可稱計。」海神歡喜<a class='ref t' id='t0585b04' href='#t0585b04'>T 0585b04</a>讚言善哉！即脫身上八種香瓔校以七寶，以<a class='ref t' id='t0585b05' href='#t0585b05'>T 0585b05</a>上波利。海神送之，安善往還到舍衛國，持此<a class='ref t' id='t0585b06' href='#t0585b06'>T 0585b06</a>香瓔上波斯匿王，具陳所由。「念是香瓔非<a class='ref t' id='t0585b07' href='#t0585b07'>T 0585b07</a>小人所服，謹以貢上，願蒙納受。」王得香瓔<a class='ref t' id='t0585b08' href='#t0585b08'>T 0585b08</a>以為奇異，即呼諸夫人羅列前住：「若最好者<a class='ref t' id='t0585b09' href='#t0585b09'>T 0585b09</a>以香瓔與之。」六萬夫人盡嚴來出。王問：「末利<a class='ref t' id='t0585b10' href='#t0585b10'>T 0585b10</a>夫人何以不出？」侍人答言：「今十五日持佛法<a class='ref t' id='t0585b11' href='#t0585b11'>T 0585b11</a>齋素服不嚴，是以不出。」王便瞋恚，遣人呼曰：<a class='ref t' id='t0585b12' href='#t0585b12'>T 0585b12</a>「汝今持齋，應違王主之命不乎？」如是三反，<a class='ref t' id='t0585b13' href='#t0585b13'>T 0585b13</a>末利夫人素服而出在眾人中，猶如日月倍<a class='ref t' id='t0585b14' href='#t0585b14'>T 0585b14</a>好於常。王意悚然加敬，問曰：「有何道德，炳然<a class='ref t' id='t0585b15' href='#t0585b15'>T 0585b15</a>有異？」夫人白王：「自念少福稟斯女形，情態穢<a class='ref t' id='t0585b16' href='#t0585b16'>T 0585b16</a>垢日夜山積，人命促短懼墜三塗，是以日<a class='ref t' id='t0585b17' href='#t0585b17'>T 0585b17</a>月奉佛法齋，割愛從道世世蒙福。」王聞歡喜，<a class='ref t' id='t0585b18' href='#t0585b18'>T 0585b18</a>便以香瓔以與末利夫人。夫人答言：「我今<a class='ref t' id='t0585b19' href='#t0585b19'>T 0585b19</a>持齋不應著此，可與餘人。」王曰：「我本發意欲<a class='ref t' id='t0585b20' href='#t0585b20'>T 0585b20</a>與勝者，卿今最勝，又奉法齋道志殊高，是以<a class='ref t' id='t0585b21' href='#t0585b21'>T 0585b21</a>相與。若卿不受，吾將安置？」夫人答言：「大王<a class='ref t' id='t0585b22' href='#t0585b22'>T 0585b22</a>勿憂！願王屈意共到佛所，以此香瓔奉上世<a class='ref t' id='t0585b23' href='#t0585b23'>T 0585b23</a>尊，并採聖訓，累劫之福矣。」王即許焉，即勅嚴<a class='ref t' id='t0585b24' href='#t0585b24'>T 0585b24</a>駕往到佛所，稽首於地却就王位，王白佛<a class='ref t' id='t0585b25' href='#t0585b25'>T 0585b25</a>言：「海神香瓔波利所上，六萬夫人莫不貪<a class='ref t' id='t0585b26' href='#t0585b26'>T 0585b26</a>得，末利夫人與而不取，持佛法齋心無貪欲，<a class='ref t' id='t0585b27' href='#t0585b27'>T 0585b27</a>謹以上佛，願垂納受。世尊弟子執心護齋<a class='ref t' id='t0585b28' href='#t0585b28'>T 0585b28</a>直信如此，豈有福乎？」</p>
<p>於是世尊為受香瓔，<a class='ref t' id='t0585b29' href='#t0585b29'>T 0585b29</a>即說偈言：<a class='ref t' id='t0585c01' href='#t0585c01'>T 0585c01</a></p>
<blockquote class='gatha'>
<p><a class='ref vns' id='vns92' href='#vns92'>SC Verse 92</a><a class='ref vgns' id='vgns12.5' href='#vgns12.5'>Verse 12.5</a>「多作寶華，　　結步搖綺，<br>
廣積德香，<a class='ref t' id='t0585c02' href='#t0585c02'>T 0585c02</a>　　所生轉好。</p>
<p><a class='ref vns' id='vns93' href='#vns93'>SC Verse 93</a><a class='ref vgns' id='vgns12.6' href='#vgns12.6'>Verse 12.6</a>琦草芳華，　　不逆風熏，<a class='ref t' id='t0585c03' href='#t0585c03'>T 0585c03</a><br>
近道敷開，　　德人逼香。</p>
<p><a class='ref vns' id='vns94' href='#vns94'>SC Verse 94</a><a class='ref vgns' id='vgns12.7' href='#vgns12.7'>Verse 12.7</a>栴檀多香，<a class='ref t' id='t0585c04' href='#t0585c04'>T 0585c04</a>　　青蓮芳花，<br>
雖曰是真，　　不如戒香。<a class='ref t' id='t0585c05' href='#t0585c05'>T 0585c05</a></p>
<p><a class='ref vns' id='vns95' href='#vns95'>SC Verse 95</a><a class='ref vgns' id='vgns12.8' href='#vgns12.8'>Verse 12.8</a>華香氣微，　　不可謂真，<br>
持戒之香，<a class='ref t' id='t0585c06' href='#t0585c06'>T 0585c06</a>　　到天殊勝。</p>
<p><a class='ref vns' id='vns96' href='#vns96'>SC Verse 96</a><a class='ref vgns' id='vgns12.9' href='#vgns12.9'>Verse 12.9</a>戒具成就，　　行無放逸，<a class='ref t' id='t0585c07' href='#t0585c07'>T 0585c07</a><br>
定意度脫，　　長離魔道。」<a class='ref t' id='t0585c08' href='#t0585c08'>T 0585c08</a></p>
</blockquote>
<p>佛說偈已重告王曰：「齋之福祐明譽廣遠，譬<a class='ref t' id='t0585c09' href='#t0585c09'>T 0585c09</a>如天下十六大國滿中珍寶持用布施，不如<a class='ref t' id='t0585c10' href='#t0585c10'>T 0585c10</a>末利夫人一日一夕持佛法齋，如比其福須<a class='ref t' id='t0585c11' href='#t0585c11'>T 0585c11</a>彌以豆矣。積福學慧可到泥洹。」王及夫人<a class='ref t' id='t0585c12' href='#t0585c12'>T 0585c12</a>群臣大小，莫不歡喜執戴奉行。</p>
<p><a class='ref t' id='t0585c13' href='#t0585c13'>T 0585c13</a>昔佛在羅閱祇耆闍崛山中，於時城中有<a class='ref t' id='t0585c14' href='#t0585c14'>T 0585c14</a>長者子五十人，往詣佛所作禮却坐。時佛為<a class='ref t' id='t0585c15' href='#t0585c15'>T 0585c15</a>說無常苦空非身之法，恩愛如夢會當別離，<a class='ref t' id='t0585c16' href='#t0585c16'>T 0585c16</a>尊榮豪貴亦有憂慼，唯有泥洹永離生死，群<a class='ref t' id='t0585c17' href='#t0585c17'>T 0585c17</a>殃盡滅乃可大安。時五十人聞法喜悅，願為<a class='ref t' id='t0585c18' href='#t0585c18'>T 0585c18</a>弟子，佛言：「善來比丘！」鬚髮自墮法衣具足，<a class='ref t' id='t0585c19' href='#t0585c19'>T 0585c19</a>即成沙門。此諸沙門有親友長者，聞其出家<a class='ref t' id='t0585c20' href='#t0585c20'>T 0585c20</a>意大歡喜，往到崛山與之相見，讚言：「諸<a class='ref t' id='t0585c21' href='#t0585c21'>T 0585c21</a>君快哉善利，乃有此志。」為之設壇請佛及<a class='ref t' id='t0585c22' href='#t0585c22'>T 0585c22</a>僧。明日佛與眾會就其舍食，食訖說法晡時<a class='ref t' id='t0585c23' href='#t0585c23'>T 0585c23</a>乃還。此諸新學沙門戀慕宗黨皆欲返退，佛<a class='ref t' id='t0585c24' href='#t0585c24'>T 0585c24</a>知其意，將出城門，見田溝中污泥糞壤中生<a class='ref t' id='t0585c25' href='#t0585c25'>T 0585c25</a>蓮華，五色香潔其香芬熏乃蔽諸臭。佛便趣之，<a class='ref t' id='t0586a01' href='#t0586a01'>T 0586a01</a>因說偈言：<a class='ref t' id='t0586a02' href='#t0586a02'>T 0586a02</a></p>
<blockquote class='gatha'>
<p><a class='ref vns' id='vns97' href='#vns97'>SC Verse 97</a><a class='ref vgns' id='vgns12.10' href='#vgns12.10'>Verse 12.10</a>「如作田溝，　　近於大道，<br>
中生蓮華，<a class='ref t' id='t0586a03' href='#t0586a03'>T 0586a03</a>　　香潔可意。</p>
<p><a class='ref vns' id='vns98' href='#vns98'>SC Verse 98</a><a class='ref vgns' id='vgns12.11' href='#vgns12.11'>Verse 12.11</a>有生死然，　　凡夫處邊，<a class='ref t' id='t0586a04' href='#t0586a04'>T 0586a04</a><br>
智者樂出，　　為佛弟子。」<a class='ref t' id='t0586a05' href='#t0586a05'>T 0586a05</a></p>
</blockquote>
<p>佛說偈已即還山中。賢者阿難前白佛言：「向<a class='ref t' id='t0586a06' href='#t0586a06'>T 0586a06</a>者世尊臨田溝上，所說二偈不審其義？願<a class='ref t' id='t0586a07' href='#t0586a07'>T 0586a07</a>聞其意。」佛告阿難：「汝見溝中污泥不淨糞<a class='ref t' id='t0586a08' href='#t0586a08'>T 0586a08</a>壤之中生蓮華不？」「唯然見之。」佛言：「阿難！人<a class='ref t' id='t0586a09' href='#t0586a09'>T 0586a09</a>在世間展轉相生，計壽百歲或長或短，妻<a class='ref t' id='t0586a10' href='#t0586a10'>T 0586a10</a>子恩愛飢渴寒熱，或悲或欣，一凶二吉三毒<a class='ref t' id='t0586a11' href='#t0586a11'>T 0586a11</a>四倒五陰六入七識八邪九惱十惡，猶如田<a class='ref t' id='t0586a12' href='#t0586a12'>T 0586a12</a>溝畜藏糞壤污泥不淨。欻有一人覺世無常，<a class='ref t' id='t0586a13' href='#t0586a13'>T 0586a13</a>發心學道修清淨志，凝神斷想自致得道，亦<a class='ref t' id='t0586a14' href='#t0586a14'>T 0586a14</a>如污泥生好蓮華，身自得道還度宗親，一切<a class='ref t' id='t0586a15' href='#t0586a15'>T 0586a15</a>眾生皆蒙開解，亦如華香奄蔽臭穢。」</p>
<p>五十比<a class='ref t' id='t0586a16' href='#t0586a16'>T 0586a16</a>丘聞佛說法，進志堅固，即得阿羅漢道。</p>
<a class='ref t' id='t0586a17' href='#t0586a17'>T 0586a17</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
