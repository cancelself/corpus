<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.35' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經梵志品第三十五</h1>
</header>
<p><a class='ref t' id='t0604c11' href='#t0604c11'>T 0604c11</a>昔私訶牒國中有大山，名私休遮他，山中<a class='ref t' id='t0604c12' href='#t0604c12'>T 0604c12</a>有梵志五百餘人，各達神通，自相謂曰：「吾等<a class='ref t' id='t0604c13' href='#t0604c13'>T 0604c13</a>所得正是涅槃。」佛始出世初建法鼓開甘露<a class='ref t' id='t0604c14' href='#t0604c14'>T 0604c14</a>門，此等梵志聞而不就，宿福應度，佛往就之<a class='ref t' id='t0604c15' href='#t0604c15'>T 0604c15</a>獨行無侶。到其路口坐一樹下，三昧定意放<a class='ref t' id='t0604c16' href='#t0604c16'>T 0604c16</a>身光明照一山中，狀如失火山中盡燃。梵<a class='ref t' id='t0604c17' href='#t0604c17'>T 0604c17</a>志怖懼呪水滅之，盡其神力不能使滅，怪而<a class='ref t' id='t0604c18' href='#t0604c18'>T 0604c18</a>捨走從路出山，遙見世尊樹下坐禪，譬如日<a class='ref t' id='t0604c19' href='#t0604c19'>T 0604c19</a>出金山之側，相好炳然如月星中。怪是何神<a class='ref t' id='t0604c20' href='#t0604c20'>T 0604c20</a>就而觀之。佛命令坐，問所從來？梵志對曰：「止<a class='ref t' id='t0604c21' href='#t0604c21'>T 0604c21</a>此山中修道來久，旦欻火起燒山樹木怖而<a class='ref t' id='t0604c22' href='#t0604c22'>T 0604c22</a>走出。」佛告梵志：「此是福火不傷損人，欲滅卿<a class='ref t' id='t0604c23' href='#t0604c23'>T 0604c23</a>等癡結之垢。」梵志師徒顧相謂曰：「是何道士<a class='ref t' id='t0604c24' href='#t0604c24'>T 0604c24</a>也？九十六種未曾有此。」師曰：「曾聞白淨王<a class='ref t' id='t0604c25' href='#t0604c25'>T 0604c25</a>子名曰悉達，不樂聖位出家求佛。將無是也？」<a class='ref t' id='t0605a01' href='#t0605a01'>T 0605a01</a>徒等啟師：「可共問佛，梵志所行事為如法不<a class='ref t' id='t0605a02' href='#t0605a02'>T 0605a02</a>也？」師徒之等共起白佛：「梵志經法名四無<a class='ref t' id='t0605a03' href='#t0605a03'>T 0605a03</a>礙，天文地理，王者治國領民之法，并九十六<a class='ref t' id='t0605a04' href='#t0605a04'>T 0605a04</a>種道術所應行法，此經為是涅槃法不？願佛<a class='ref t' id='t0605a05' href='#t0605a05'>T 0605a05</a>解說開化未聞。」佛告梵志：「善聽思之。吾從宿<a class='ref t' id='t0605a06' href='#t0605a06'>T 0605a06</a>命無數劫來常行此經，亦得五通移山住流，<a class='ref t' id='t0605a07' href='#t0605a07'>T 0605a07</a>更歷生死不可計數，既不得涅槃，亦復不<a class='ref t' id='t0605a08' href='#t0605a08'>T 0605a08</a>聞有得道者。如汝等行，非名梵志。」</p>
<p>於是世尊<a class='ref t' id='t0605a09' href='#t0605a09'>T 0605a09</a>以偈報曰：<a class='ref t' id='t0605a10' href='#t0605a10'>T 0605a10</a></p>
<blockquote class='gatha'>
<p><a class='ref vns' id='vns251' href='#vns251'>SC Verse 251</a><a class='ref vgns' id='vgns35.1' href='#vgns35.1'>Verse 35.1</a>「截流如渡無欲如梵，<a class='ref t' id='t0605a11' href='#t0605a11'>T 0605a11</a><br>
知行已盡是謂梵志。<a class='ref t' id='t0605a12' href='#t0605a12'>T 0605a12</a></p>
<p><a class='ref vns' id='vns252' href='#vns252'>SC Verse 252</a><a class='ref vgns' id='vgns35.2' href='#vgns35.2'>Verse 35.2</a>以無二法清淨渡淵，<a class='ref t' id='t0605a13' href='#t0605a13'>T 0605a13</a><br>
諸欲結解是謂梵志。<a class='ref t' id='t0605a14' href='#t0605a14'>T 0605a14</a></p>
<p><a class='ref vns' id='vns253' href='#vns253'>SC Verse 253</a><a class='ref vgns' id='vgns35.3' href='#vgns35.3'>Verse 35.3</a>非蔟結髮名為梵志，<a class='ref t' id='t0605a15' href='#t0605a15'>T 0605a15</a><br>
誠行法行清白則賢。<a class='ref t' id='t0605a16' href='#t0605a16'>T 0605a16</a></p>
<p><a class='ref vns' id='vns254' href='#vns254'>SC Verse 254</a><a class='ref vgns' id='vgns35.4' href='#vgns35.4'>Verse 35.4</a>飾髮無慧草衣何施？<a class='ref t' id='t0605a17' href='#t0605a17'>T 0605a17</a><br>
內不離著外捨何益？<a class='ref t' id='t0605a18' href='#t0605a18'>T 0605a18</a></p>
<p><a class='ref vns' id='vns255' href='#vns255'>SC Verse 255</a><a class='ref vgns' id='vgns35.5' href='#vgns35.5'>Verse 35.5</a>去婬怒癡憍慢諸惡，<a class='ref t' id='t0605a19' href='#t0605a19'>T 0605a19</a><br>
如蛇脫皮是謂梵志。<a class='ref t' id='t0605a20' href='#t0605a20'>T 0605a20</a></p>
<p><a class='ref vns' id='vns256' href='#vns256'>SC Verse 256</a><a class='ref vgns' id='vgns35.6' href='#vgns35.6'>Verse 35.6</a>斷絕世事口無麤言，<a class='ref t' id='t0605a21' href='#t0605a21'>T 0605a21</a><br>
八道審諦是謂梵志。<a class='ref t' id='t0605a22' href='#t0605a22'>T 0605a22</a></p>
<p><a class='ref vns' id='vns257' href='#vns257'>SC Verse 257</a><a class='ref vgns' id='vgns35.7' href='#vgns35.7'>Verse 35.7</a>已斷恩愛離家無欲，<a class='ref t' id='t0605a23' href='#t0605a23'>T 0605a23</a><br>
愛著已盡是謂梵志。<a class='ref t' id='t0605a24' href='#t0605a24'>T 0605a24</a></p>
<p><a class='ref vns' id='vns258' href='#vns258'>SC Verse 258</a><a class='ref vgns' id='vgns35.8' href='#vgns35.8'>Verse 35.8</a>離人聚處不墮天聚，<a class='ref t' id='t0605a25' href='#t0605a25'>T 0605a25</a><br>
諸聚不歸是為梵志。<a class='ref t' id='t0605a26' href='#t0605a26'>T 0605a26</a></p>
<p><a class='ref vns' id='vns259' href='#vns259'>SC Verse 259</a><a class='ref vgns' id='vgns35.9' href='#vgns35.9'>Verse 35.9</a>自識宿命本所更來，<a class='ref t' id='t0605a27' href='#t0605a27'>T 0605a27</a><br>
生死得盡叡通道玄，<a class='ref t' id='t0605a28' href='#t0605a28'>T 0605a28</a><br>
明如能嘿是謂梵志。」<a class='ref t' id='t0605a29' href='#t0605a29'>T 0605a29</a></p>
</blockquote>
<p>佛說偈已告諸梵志：「汝等所修自謂已達<a class='ref t' id='t0605b01' href='#t0605b01'>T 0605b01</a>涅槃，如少水魚豈有長樂？合本無者也。」<a class='ref t' id='t0605b02' href='#t0605b02'>T 0605b02</a>梵志聞經五情內發喜悅，長跪白佛：「願為弟<a class='ref t' id='t0605b03' href='#t0605b03'>T 0605b03</a>子。」頭髮自墮即作沙門，本行清淨因而得道<a class='ref t' id='t0605b04' href='#t0605b04'>T 0605b04</a>為阿羅漢，天龍鬼神皆得道迹。</p>
<a class='ref t' id='t0605b05' href='#t0605b05'>T 0605b05</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
