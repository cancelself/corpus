<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.34' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經沙門品第三十四</h1>
</header>
<p><a class='ref t' id='t0604b05' href='#t0604b05'>T 0604b05</a>昔佛在舍衛國精舍之中，為天龍鬼神、國王<a class='ref t' id='t0604b06' href='#t0604b06'>T 0604b06</a>人民說法。時有一年少比丘，晨旦著衣服<span class='corr' title='[柱→拄] cf.【麗】'>拄</span><a class='ref t' id='t0604b07' href='#t0604b07'>T 0604b07</a>杖持鉢至大村中分衛。時大道邊有官菜園，<a class='ref t' id='t0604b08' href='#t0604b08'>T 0604b08</a>外面種黍穄，其田外草中施張發箭，若有蟲<a class='ref t' id='t0604b09' href='#t0604b09'>T 0604b09</a>獸盜賊來者，觸網箭發中箭則死。有一端正<a class='ref t' id='t0604b10' href='#t0604b10'>T 0604b10</a>年少女子獨守此園，人欲往者遙喚示道乃<a class='ref t' id='t0604b11' href='#t0604b11'>T 0604b11</a>得入園，不知道者必為發箭所殺。而此女子<a class='ref t' id='t0604b12' href='#t0604b12'>T 0604b12</a>獨守悲歌，其聲妖亮，聽者莫不頓車止馬，迴<a class='ref t' id='t0604b13' href='#t0604b13'>T 0604b13</a>旋蹀躡而欲趣之，盤桓不去皆坐聲響。時<a class='ref t' id='t0604b14' href='#t0604b14'>T 0604b14</a>此比丘分衛行還，道聞歌聲，側耳聽音五情<a class='ref t' id='t0604b15' href='#t0604b15'>T 0604b15</a>逸豫，心迷意亂貪著不捨，想是女人必大端<a class='ref t' id='t0604b16' href='#t0604b16'>T 0604b16</a>正，思想欲見坐起言語，便旋往趣，未到中<a class='ref t' id='t0604b17' href='#t0604b17'>T 0604b17</a>間意志怳惚，手失錫杖肩失衣鉢殊不自<a class='ref t' id='t0604b18' href='#t0604b18'>T 0604b18</a>覺。佛以三達見此比丘，小復前行為箭所殺，<a class='ref t' id='t0604b19' href='#t0604b19'>T 0604b19</a>福應得道，為愚所迷欲蓋所覆，憐愍其愚欲<a class='ref t' id='t0604b20' href='#t0604b20'>T 0604b20</a>度脫之，自化作白衣往到其邊，以偈呵之<a class='ref t' id='t0604b21' href='#t0604b21'>T 0604b21</a>曰：<a class='ref t' id='t0604b22' href='#t0604b22'>T 0604b22</a></p>
<blockquote class='gatha'>
<p><a class='ref vns' id='vns245' href='#vns245'>SC Verse 245</a><a class='ref vgns' id='vgns34.1' href='#vgns34.1'>Verse 34.1</a>「沙門何行如意不禁，<a class='ref t' id='t0604b23' href='#t0604b23'>T 0604b23</a><br>
步步著粘但隨思走，<a class='ref t' id='t0604b24' href='#t0604b24'>T 0604b24</a></p>
<p><a class='ref vns' id='vns246' href='#vns246'>SC Verse 246</a><a class='ref vgns' id='vgns34.2' href='#vgns34.2'>Verse 34.2</a>袈裟被肩為惡不損，<a class='ref t' id='t0604b25' href='#t0604b25'>T 0604b25</a><br>
行惡行者斯墮惡道。<a class='ref t' id='t0604b26' href='#t0604b26'>T 0604b26</a></p>
<p><a class='ref vns' id='vns247' href='#vns247'>SC Verse 247</a><a class='ref vgns' id='vgns34.3' href='#vgns34.3'>Verse 34.3</a>截流自持折心却欲，<a class='ref t' id='t0604b27' href='#t0604b27'>T 0604b27</a><br>
人不割欲一意猶走，<a class='ref t' id='t0604b28' href='#t0604b28'>T 0604b28</a></p>
<p><a class='ref vns' id='vns248' href='#vns248'>SC Verse 248</a><a class='ref vgns' id='vgns34.4' href='#vgns34.4'>Verse 34.4</a>為之為之必強自制，<a class='ref t' id='t0604b29' href='#t0604b29'>T 0604b29</a><br>
捨家而懈意猶復染。<a class='ref t' id='t0604c01' href='#t0604c01'>T 0604c01</a></p>
<p><a class='ref vns' id='vns249' href='#vns249'>SC Verse 249</a><a class='ref vgns' id='vgns34.5' href='#vgns34.5'>Verse 34.5</a>行懈緩者誘意不除，<a class='ref t' id='t0604c02' href='#t0604c02'>T 0604c02</a><br>
非淨梵行焉致大寶？<a class='ref t' id='t0604c03' href='#t0604c03'>T 0604c03</a></p>
<p><a class='ref vns' id='vns250' href='#vns250'>SC Verse 250</a><a class='ref vgns' id='vgns34.6' href='#vgns34.6'>Verse 34.6</a>不調難誡如風枯樹，<a class='ref t' id='t0604c04' href='#t0604c04'>T 0604c04</a><br>
自作為身曷不精進。」<a class='ref t' id='t0604c05' href='#t0604c05'>T 0604c05</a></p>
</blockquote>
<p>說此偈已即自復形，相好炳然光照天地，若<a class='ref t' id='t0604c06' href='#t0604c06'>T 0604c06</a>有見者迷解亂止各得其所。比丘見佛心意<a class='ref t' id='t0604c07' href='#t0604c07'>T 0604c07</a><span class='t-gaiji'>［火＊霍］<!--gaiji,,1[火＊霍],2&#x3E0C;,3--></span>開如冥<span class='t-gaiji'>［門@視］<!--gaiji,,1[門@視],2&#x28DB3;,3--></span>明，即五體投地為佛作禮，叩頭<a class='ref t' id='t0604c08' href='#t0604c08'>T 0604c08</a>悔過懺悔謝佛，內解止觀即得羅漢，隨佛還<a class='ref t' id='t0604c09' href='#t0604c09'>T 0604c09</a>精舍。聽者無數皆得法眼。</p>
<a class='ref t' id='t0604c10' href='#t0604c10'>T 0604c10</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
