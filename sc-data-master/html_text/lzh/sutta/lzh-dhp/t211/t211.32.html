<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.32' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經愛欲品第三十二</h1>
</header>
<p><a class='ref t' id='t0600c22' href='#t0600c22'>T 0600c22</a>昔佛在羅閱祇國耆闍崛山精舍之中，為天<a class='ref t' id='t0600c23' href='#t0600c23'>T 0600c23</a>人龍鬼轉大法輪。時有一人捨家妻子來至<a class='ref t' id='t0600c24' href='#t0600c24'>T 0600c24</a>佛所，為佛作禮求為沙門，佛即受之令作沙<a class='ref t' id='t0600c25' href='#t0600c25'>T 0600c25</a>門，命令樹下坐思惟道德。比丘受教便入深<a class='ref t' id='t0601a01' href='#t0601a01'>T 0601a01</a>山，去精舍百餘里，獨坐樹間思道三年，心不<a class='ref t' id='t0601a02' href='#t0601a02'>T 0601a02</a>堅固意欲退還，自念捨家求道勤苦，不如早<a class='ref t' id='t0601a03' href='#t0601a03'>T 0601a03</a>歸見我妻子。作此念已便起出山。佛以聖達<a class='ref t' id='t0601a04' href='#t0601a04'>T 0601a04</a>見此比丘，應當得道愚故還歸。佛以神足化<a class='ref t' id='t0601a05' href='#t0601a05'>T 0601a05</a>作沙門，便往逆之道路相見。化人即問：「所從<a class='ref t' id='t0601a06' href='#t0601a06'>T 0601a06</a>來也？此地平坦可共坐語。」於是二人便坐息<a class='ref t' id='t0601a07' href='#t0601a07'>T 0601a07</a>語，即答化人：「吾捨家妻子求作沙門，處此深<a class='ref t' id='t0601a08' href='#t0601a08'>T 0601a08</a>山不能得道，與妻子別不如本願，唐喪我命<a class='ref t' id='t0601a09' href='#t0601a09'>T 0601a09</a>勞而無獲，今欲悔還見我妻子，快相娛樂<a class='ref t' id='t0601a10' href='#t0601a10'>T 0601a10</a>後更作計。」須臾之間有老獼猴，久已遠離<a class='ref t' id='t0601a11' href='#t0601a11'>T 0601a11</a>樹木之間，在無樹之處於中生活。化沙門問<a class='ref t' id='t0601a12' href='#t0601a12'>T 0601a12</a>此比丘：「是獼猴何故獨在平地？無有樹木云<a class='ref t' id='t0601a13' href='#t0601a13'>T 0601a13</a>何樂此？」比丘答化人言：「我久見此獼猴，以二<a class='ref t' id='t0601a14' href='#t0601a14'>T 0601a14</a>事故來住此耳。何等為二？一以妻子眷屬<a class='ref t' id='t0601a15' href='#t0601a15'>T 0601a15</a>群多，不得飲食快樂恣口。二常晝夜上下樹<a class='ref t' id='t0601a16' href='#t0601a16'>T 0601a16</a>木，脚底穿壞不得寧息。以此二事故捨樹木<a class='ref t' id='t0601a17' href='#t0601a17'>T 0601a17</a>來住是間。」二人語頃，復見獼猴走還上樹。化<a class='ref t' id='t0601a18' href='#t0601a18'>T 0601a18</a>沙門語比丘言：「汝見獼猴還趣樹木不也？」答<a class='ref t' id='t0601a19' href='#t0601a19'>T 0601a19</a>曰：「見之，此虫愚癡得離樹木，群從憒閙不厭<a class='ref t' id='t0601a20' href='#t0601a20'>T 0601a20</a>勞煩而還入中。」化人復言：「卿亦如是，與此<a class='ref t' id='t0601a21' href='#t0601a21'>T 0601a21</a>獼猴復何異矣？卿本以二事故來入此山中。<a class='ref t' id='t0601a22' href='#t0601a22'>T 0601a22</a>何等為二？一以妻婦舍宅為牢獄故，二<a class='ref t' id='t0601a23' href='#t0601a23'>T 0601a23</a>以兒子眷屬為桎梏故。卿以是故來索求<a class='ref t' id='t0601a24' href='#t0601a24'>T 0601a24</a>道斷生死苦，方欲歸家，還著桎梏入牢獄中，<a class='ref t' id='t0601a25' href='#t0601a25'>T 0601a25</a>恩愛戀慕徑趣地獄。」化沙門即現相好丈六<a class='ref t' id='t0601a26' href='#t0601a26'>T 0601a26</a>金色光明，普照感動一山，飛鳥走獸尋光<a class='ref t' id='t0601a27' href='#t0601a27'>T 0601a27</a>而來，皆識宿命心內悔過。</p>
<p>於是世尊即說偈<a class='ref t' id='t0601a28' href='#t0601a28'>T 0601a28</a>言：<a class='ref t' id='t0601a29' href='#t0601a29'>T 0601a29</a></p>
<blockquote class='gatha'>
<p><a class='ref vns' id='vns216' href='#vns216'>SC Verse 216</a><a class='ref vgns' id='vgns32.1' href='#vgns32.1'>Verse 32.1</a>「如樹根深固，　　雖截猶復生，<a class='ref t' id='t0601b01' href='#t0601b01'>T 0601b01</a><br>
愛意不盡除，　　輒當還受苦。<a class='ref t' id='t0601b02' href='#t0601b02'>T 0601b02</a></p>
<p><a class='ref vns' id='vns217' href='#vns217'>SC Verse 217</a><a class='ref vgns' id='vgns32.2' href='#vgns32.2'>Verse 32.2</a>獼猴如離樹，　　得脫復趣樹，<a class='ref t' id='t0601b03' href='#t0601b03'>T 0601b03</a><br>
眾人亦如是，　　出獄復入獄。<a class='ref t' id='t0601b04' href='#t0601b04'>T 0601b04</a></p>
<p><a class='ref vns' id='vns218' href='#vns218'>SC Verse 218</a><a class='ref vgns' id='vgns32.3' href='#vgns32.3'>Verse 32.3</a>貪意為常流，<a class='ref t' id='t0601b05' href='#t0601b05'>T 0601b05</a>　　習與憍慢并，<br>
思想猗婬欲，<a class='ref t' id='t0601b06' href='#t0601b06'>T 0601b06</a>　　自覆無所見。</p>
<p><a class='ref vns' id='vns219' href='#vns219'>SC Verse 219</a><a class='ref vgns' id='vgns32.4' href='#vgns32.4'>Verse 32.4</a>一切意流衍，<a class='ref t' id='t0601b07' href='#t0601b07'>T 0601b07</a>　　愛結如葛藤，<br>
唯慧分別見，<a class='ref t' id='t0601b08' href='#t0601b08'>T 0601b08</a>　　能斷意根源。</p>
<p><a class='ref vns' id='vns220' href='#vns220'>SC Verse 220</a><a class='ref vgns' id='vgns32.5' href='#vgns32.5'>Verse 32.5</a>夫從愛潤澤，<a class='ref t' id='t0601b09' href='#t0601b09'>T 0601b09</a>　　思想為滋蔓，<br>
愛欲深無底，<a class='ref t' id='t0601b10' href='#t0601b10'>T 0601b10</a>　　老死是用增。」<a class='ref t' id='t0601b11' href='#t0601b11'>T 0601b11</a></p>
</blockquote>
<p>比丘見佛光相炳著，又聞偈言悚然戰慄，<a class='ref t' id='t0601b12' href='#t0601b12'>T 0601b12</a>五體投地懺悔謝過，內自改責即便却息<a class='ref t' id='t0601b13' href='#t0601b13'>T 0601b13</a>數隨止觀，在於佛前逮得應真。諸天來聽聞<a class='ref t' id='t0601b14' href='#t0601b14'>T 0601b14</a>皆歡喜，散華供養稱善無量。</p>
<p><a class='ref t' id='t0601b15' href='#t0601b15'>T 0601b15</a><span class='t-juanname'>◎法句譬喻經卷第三</span></p>
<a class='ref t' id='t0601b16' href='#t0601b16'>T 0601b16</a>
<div class='w'>
<p>◎昔羅閱祇南四千里有國，奉事梵志數千<a class='ref t' id='t0601b17' href='#t0601b17'>T 0601b17</a>人。時國大旱三年不雨，禱祠諸神無所不<a class='ref t' id='t0601b18' href='#t0601b18'>T 0601b18</a>遍，王問梵志問其所由，諸梵志言：「吾等當<a class='ref t' id='t0601b19' href='#t0601b19'>T 0601b19</a>齋戒訖竟，當遣人與梵天相聞，問其災異。」<a class='ref t' id='t0601b20' href='#t0601b20'>T 0601b20</a>王言：「大善！齋戒所乏願見告示。」諸梵志言：<a class='ref t' id='t0601b21' href='#t0601b21'>T 0601b21</a>「當得二十車薪酥蜜膏油華香旛蓋，金銀祭<a class='ref t' id='t0601b22' href='#t0601b22'>T 0601b22</a>器盡用須之。」王即辦送，出至城外，去城七<a class='ref t' id='t0601b23' href='#t0601b23'>T 0601b23</a>里平廣之地積薪如山，共相推獎其有不<a class='ref t' id='t0601b24' href='#t0601b24'>T 0601b24</a>惜身者終生梵天，選得七人，當就火燒遣<a class='ref t' id='t0601b25' href='#t0601b25'>T 0601b25</a>至梵天。七人受祭呪願訖，踧使上薪，從下<a class='ref t' id='t0601b26' href='#t0601b26'>T 0601b26</a>放火當燒殺之。烟焰烔然熱氣直至，七人<a class='ref t' id='t0601b27' href='#t0601b27'>T 0601b27</a>惶懼左右求救無有救者，舉聲曰：「三界之<a class='ref t' id='t0601b28' href='#t0601b28'>T 0601b28</a>中寧有大慈愍念我厄者，願受自歸。」佛遙<a class='ref t' id='t0601b29' href='#t0601b29'>T 0601b29</a>知之，尋聲往救，在虛空中顯現相好，七人<a class='ref t' id='t0601c01' href='#t0601c01'>T 0601c01</a>見佛，悲喜跳踊：「唯願自歸救我痛熱。」於是<a class='ref t' id='t0601c02' href='#t0601c02'>T 0601c02</a>世尊即說偈言：<a class='ref t' id='t0601c03' href='#t0601c03'>T 0601c03</a></p>
</div>
<blockquote class='gatha'>
<p><a class='ref vns' id='vns221' href='#vns221'>SC Verse 221</a><a class='ref vgns' id='vgns32.6' href='#vgns32.6'>Verse 32.6</a>「或多自歸，　　山川樹神，<br>
厝立圖像，<a class='ref t' id='t0601c04' href='#t0601c04'>T 0601c04</a>　　禱祠求福。</p>
<p><a class='ref vns' id='vns222' href='#vns222'>SC Verse 222</a><a class='ref vgns' id='vgns32.7' href='#vgns32.7'>Verse 32.7</a>自歸如是，　　非吉非上，<a class='ref t' id='t0601c05' href='#t0601c05'>T 0601c05</a><br>
彼不能來，　　度汝眾苦。</p>
<p><a class='ref vns' id='vns223' href='#vns223'>SC Verse 223</a><a class='ref vgns' id='vgns32.8' href='#vgns32.8'>Verse 32.8</a>如有自歸，<a class='ref t' id='t0601c06' href='#t0601c06'>T 0601c06</a>　　佛法僧眾，<br>
道德四諦，　　必見正慧。<a class='ref t' id='t0601c07' href='#t0601c07'>T 0601c07</a></p>
<p><a class='ref vns' id='vns224' href='#vns224'>SC Verse 224</a><a class='ref vgns' id='vgns32.9' href='#vgns32.9'>Verse 32.9</a>生死極苦，　　從諦得度，<br>
度世八難，<a class='ref t' id='t0601c08' href='#t0601c08'>T 0601c08</a>　　斯除眾苦。</p>
<p><a class='ref vns' id='vns225' href='#vns225'>SC Verse 225</a><a class='ref vgns' id='vgns32.10' href='#vgns32.10'>Verse 32.10</a>自歸三尊，　　最吉最上，<a class='ref t' id='t0601c09' href='#t0601c09'>T 0601c09</a><br>
唯獨有是，　　度一切苦。」<a class='ref t' id='t0601c10' href='#t0601c10'>T 0601c10</a></p>
</blockquote>
<p>佛說渴訖火聲尋滅，七人獲安心喜無量。<a class='ref t' id='t0601c11' href='#t0601c11'>T 0601c11</a>梵志國人莫不驚悚，仰瞻世尊光相赫奕<a class='ref t' id='t0601c12' href='#t0601c12'>T 0601c12</a>分身散體，東沒西現存亡自由，身出水火<a class='ref t' id='t0601c13' href='#t0601c13'>T 0601c13</a>五色晃昱，眾人見之五體歸命。於是七人<a class='ref t' id='t0601c14' href='#t0601c14'>T 0601c14</a>從薪下出，悲喜交集而說偈言：<a class='ref t' id='t0601c15' href='#t0601c15'>T 0601c15</a></p>
<blockquote class='gatha'>
<p><a class='ref vns' id='vns226' href='#vns226'>SC Verse 226</a><a class='ref vgns' id='vgns32.11' href='#vgns32.11'>Verse 32.11</a>「見聖人快，　　得依附快，<br>
得離愚人，<a class='ref t' id='t0601c16' href='#t0601c16'>T 0601c16</a>　　為善獨快。</p>
<p><a class='ref vns' id='vns227' href='#vns227'>SC Verse 227</a><a class='ref vgns' id='vgns32.12' href='#vgns32.12'>Verse 32.12</a>守正見快，　　互說法快，<a class='ref t' id='t0601c17' href='#t0601c17'>T 0601c17</a><br>
與世無諍，　　戒具常快。</p>
<p><a class='ref vns' id='vns228' href='#vns228'>SC Verse 228</a><a class='ref vgns' id='vgns32.13' href='#vgns32.13'>Verse 32.13</a>使賢居快，<a class='ref t' id='t0601c18' href='#t0601c18'>T 0601c18</a>　　如親親會，<br>
近仁智者，　　多聞高遠。」<a class='ref t' id='t0601c19' href='#t0601c19'>T 0601c19</a></p>
</blockquote>
<p>於是七人說此偈已，及諸梵志願為弟子。<a class='ref t' id='t0601c20' href='#t0601c20'>T 0601c20</a>佛即受之，皆為沙門，得羅漢道。國王臣民<a class='ref t' id='t0601c21' href='#t0601c21'>T 0601c21</a>咸各修道，天尋大雨國豐民寧，道化興隆<a class='ref t' id='t0601c22' href='#t0601c22'>T 0601c22</a>莫不樂聞。</p>
<h2>喻愛欲品第三十二之二</h2>
<div class='suttainfo'>
<p><span class='t-juanname'>法句譬喻經卷第四</span><a class='ref t' id='t0601c23' href='#t0601c23'>T 0601c23</a><a class='ref t' id='t0601c24' href='#t0601c24'>T 0601c24</a><a class='ref t' id='t0601c25' href='#t0601c25'>T 0601c25</a><br>
<span class='scribe'>晉世沙門法炬共法立譯</span><a class='ref t' id='t0601c26' href='#t0601c26'>T 0601c26</a><a class='ref t' id='t0601c27' href='#t0601c27'>T 0601c27</a><a class='ref t' id='t0601c28' href='#t0601c28'>T 0601c28</a></p>
</div>
<p><a class='ref t' id='t0601c29' href='#t0601c29'>T 0601c29</a>◎昔佛在舍衛國為天人說法，時城中有婆羅<a class='ref t' id='t0602a01' href='#t0602a01'>T 0602a01</a>門長者，財富無數，為人慳貪不好布施，食常<a class='ref t' id='t0602a02' href='#t0602a02'>T 0602a02</a>閉門不喜人客，若其食時輒勅門士堅閉門<a class='ref t' id='t0602a03' href='#t0602a03'>T 0602a03</a>戶，勿令有人妄入門裏，乞丐求索、沙門梵志<a class='ref t' id='t0602a04' href='#t0602a04'>T 0602a04</a>不能得與其相見。爾時長者欻思美食，便勅<a class='ref t' id='t0602a05' href='#t0602a05'>T 0602a05</a>其妻令作飯食，教殺肥雞薑椒和調炙之<a class='ref t' id='t0602a06' href='#t0602a06'>T 0602a06</a>令熟。飲食飣餖即時已辦，勅外閉門，夫婦<a class='ref t' id='t0602a07' href='#t0602a07'>T 0602a07</a>二人坐，一小兒著聚中央便共飲食。父母取<a class='ref t' id='t0602a08' href='#t0602a08'>T 0602a08</a>雞肉著兒口中，如是數過初不肯廢。佛知此<a class='ref t' id='t0602a09' href='#t0602a09'>T 0602a09</a>長者宿福應度，化作沙門，伺其坐食現出坐<a class='ref t' id='t0602a10' href='#t0602a10'>T 0602a10</a>前，呪願且言：「多少布施可得大富。」長者舉<a class='ref t' id='t0602a11' href='#t0602a11'>T 0602a11</a>頭見化沙門，即罵之曰：「汝為道士而無羞恥，<a class='ref t' id='t0602a12' href='#t0602a12'>T 0602a12</a>室家坐食何為搪揬？」沙門答曰：「卿自愚癡不<a class='ref t' id='t0602a13' href='#t0602a13'>T 0602a13</a>知慚羞，今我乞士何為慚羞？」長者問曰：「吾<a class='ref t' id='t0602a14' href='#t0602a14'>T 0602a14</a>及室家自相娛樂，何故慚羞？」沙門答曰：「卿<a class='ref t' id='t0602a15' href='#t0602a15'>T 0602a15</a>殺父妻母供養怨家，不知慚羞，反謂乞士<a class='ref t' id='t0602a16' href='#t0602a16'>T 0602a16</a>何不慚羞？」</p>
<p>於是沙門即說偈言：<a class='ref t' id='t0602a17' href='#t0602a17'>T 0602a17</a></p>
<blockquote class='gatha'>
<p><a class='ref vns' id='vns229' href='#vns229'>SC Verse 229</a><a class='ref vgns' id='vgns32.14' href='#vgns32.14'>Verse 32.14</a>「所生枝不絕，　　但用食貪欲，<a class='ref t' id='t0602a18' href='#t0602a18'>T 0602a18</a><br>
養怨益丘塚，　　愚人常汲汲。<a class='ref t' id='t0602a19' href='#t0602a19'>T 0602a19</a></p>
<p><a class='ref vns' id='vns230' href='#vns230'>SC Verse 230</a><a class='ref vgns' id='vgns32.15' href='#vgns32.15'>Verse 32.15</a>雖獄有鈎鍱，　　慧人不謂牢，<a class='ref t' id='t0602a20' href='#t0602a20'>T 0602a20</a><br>
愚見妻子飾，　　染著愛甚牢。<a class='ref t' id='t0602a21' href='#t0602a21'>T 0602a21</a></p>
<p><a class='ref vns' id='vns231' href='#vns231'>SC Verse 231</a><a class='ref vgns' id='vgns32.16' href='#vgns32.16'>Verse 32.16</a>慧說愛為獄，　　深固難得出，<a class='ref t' id='t0602a22' href='#t0602a22'>T 0602a22</a><br>
是故當斷棄，　　不親欲為安。」<a class='ref t' id='t0602a23' href='#t0602a23'>T 0602a23</a></p>
</blockquote>
<p>長者聞偈驚而問之：「道人何故而說此語也？」<a class='ref t' id='t0602a24' href='#t0602a24'>T 0602a24</a>道人答曰：「案上雞者是卿先世時父，以慳<a class='ref t' id='t0602a25' href='#t0602a25'>T 0602a25</a>貪故常生雞中為卿所食。此小兒者，往昔<a class='ref t' id='t0602a26' href='#t0602a26'>T 0602a26</a>作羅剎，卿作賈客大人乘船入海，每輒<a class='ref t' id='t0602a27' href='#t0602a27'>T 0602a27</a>流墮羅剎國中，為羅剎所食。如是五百世壽<a class='ref t' id='t0602a28' href='#t0602a28'>T 0602a28</a>盡，來生為卿作子，以卿餘罪未畢，故來欲相<a class='ref t' id='t0602a29' href='#t0602a29'>T 0602a29</a>害耳。今是妻者，是卿先世時母，以恩愛深固，<a class='ref t' id='t0602b01' href='#t0602b01'>T 0602b01</a>故今還與卿作婦。今卿愚癡不識宿命，殺父<a class='ref t' id='t0602b02' href='#t0602b02'>T 0602b02</a>養怨、以母為妻，五道生死輪轉無際，周旋五<a class='ref t' id='t0602b03' href='#t0602b03'>T 0602b03</a>道誰能知者？唯有道士見此覩彼，愚者不知，<a class='ref t' id='t0602b04' href='#t0602b04'>T 0602b04</a>豈不慙羞？」於是長者懎然毛竪如畏怖狀，<a class='ref t' id='t0602b05' href='#t0602b05'>T 0602b05</a>佛現威神令識宿命，長者見佛即識宿命，尋<a class='ref t' id='t0602b06' href='#t0602b06'>T 0602b06</a>則懺悔謝佛，便受五戒，佛為說法，即得須陀<a class='ref t' id='t0602b07' href='#t0602b07'>T 0602b07</a>洹道。</p>
<p><a class='ref t' id='t0602b08' href='#t0602b08'>T 0602b08</a>昔佛在舍衛國，祇洹說法。時有年少比丘入<a class='ref t' id='t0602b09' href='#t0602b09'>T 0602b09</a>城分衛，見一年少女人端正無比，心存色欲<a class='ref t' id='t0602b10' href='#t0602b10'>T 0602b10</a>迷結不解，遂便成病食飲不下，顏色憔悴委<a class='ref t' id='t0602b11' href='#t0602b11'>T 0602b11</a>臥不起。同學道人往問訊之：「何所患苦？」年少<a class='ref t' id='t0602b12' href='#t0602b12'>T 0602b12</a>比丘具說其意，欲壞道心，從彼愛欲願不如<a class='ref t' id='t0602b13' href='#t0602b13'>T 0602b13</a>意，愁結為病。同學諫喻不入其耳，便強扶持<a class='ref t' id='t0602b14' href='#t0602b14'>T 0602b14</a>將至佛所，具以事狀啟白世尊。佛告年少比<a class='ref t' id='t0602b15' href='#t0602b15'>T 0602b15</a>丘：「汝願易得耳不足愁結也，吾當為汝方便<a class='ref t' id='t0602b16' href='#t0602b16'>T 0602b16</a>解之。且起食飲。」比丘聞之坦然意喜，氣結便<a class='ref t' id='t0602b17' href='#t0602b17'>T 0602b17</a>通。於是世尊將此比丘并與大眾，入舍衛城<a class='ref t' id='t0602b18' href='#t0602b18'>T 0602b18</a>到好女舍，好女已死停屍三日，室家悲號<a class='ref t' id='t0602b19' href='#t0602b19'>T 0602b19</a>不忍埋藏，身體臭脹不淨流出。佛告比丘：「汝<a class='ref t' id='t0602b20' href='#t0602b20'>T 0602b20</a>所貪惑好女人者今已如此，萬物無常變在<a class='ref t' id='t0602b21' href='#t0602b21'>T 0602b21</a>呼吸，愚者觀外不見其惡，纏綿罪網以為快<a class='ref t' id='t0602b22' href='#t0602b22'>T 0602b22</a>樂。」</p>
<p>於是世尊即說偈言：<a class='ref t' id='t0602b23' href='#t0602b23'>T 0602b23</a></p>
<blockquote class='gatha'>
<p><a class='ref vns' id='vns232' href='#vns232'>SC Verse 232</a><a class='ref vgns' id='vgns32.17' href='#vgns32.17'>Verse 32.17</a>「見色心迷惑，　　不惟觀無常，<a class='ref t' id='t0602b24' href='#t0602b24'>T 0602b24</a><br>
愚以為美善，　　安知其非真。<a class='ref t' id='t0602b25' href='#t0602b25'>T 0602b25</a></p>
<p><a class='ref vns' id='vns233' href='#vns233'>SC Verse 233</a><a class='ref vgns' id='vgns32.18' href='#vgns32.18'>Verse 32.18</a>以婬樂自裹，　　譬如蠶作繭，<a class='ref t' id='t0602b26' href='#t0602b26'>T 0602b26</a><br>
智者能斷棄，　　不眄除眾苦。<a class='ref t' id='t0602b27' href='#t0602b27'>T 0602b27</a></p>
<p><a class='ref vns' id='vns234' href='#vns234'>SC Verse 234</a><a class='ref vgns' id='vgns32.19' href='#vgns32.19'>Verse 32.19</a>心念放逸者，　　見婬以為淨，<a class='ref t' id='t0602b28' href='#t0602b28'>T 0602b28</a><br>
恩愛意盛增，　　從是造牢獄。<a class='ref t' id='t0602b29' href='#t0602b29'>T 0602b29</a></p>
<p><a class='ref vns' id='vns235' href='#vns235'>SC Verse 235</a><a class='ref vgns' id='vgns32.20' href='#vgns32.20'>Verse 32.20</a>覺意滅婬者，　　常念欲不淨，<a class='ref t' id='t0602c01' href='#t0602c01'>T 0602c01</a><br>
從是出邪獄，　　能斷老死患。」<a class='ref t' id='t0602c02' href='#t0602c02'>T 0602c02</a></p>
</blockquote>
<p>於是年少比丘見此女人，死已三日面色<a class='ref t' id='t0602c03' href='#t0602c03'>T 0602c03</a>膖爛其臭難近，又聞世尊清誨之偈，悵然意<a class='ref t' id='t0602c04' href='#t0602c04'>T 0602c04</a>悟自知迷謬，為佛作禮叩頭悔過。佛授自歸<a class='ref t' id='t0602c05' href='#t0602c05'>T 0602c05</a>將還祇洹，沒命精進得羅漢道。所將大眾無<a class='ref t' id='t0602c06' href='#t0602c06'>T 0602c06</a>央數人，見色欲之穢信無常之證，貪愛望止<a class='ref t' id='t0602c07' href='#t0602c07'>T 0602c07</a>亦得道迹。</p>
<p><a class='ref t' id='t0602c08' href='#t0602c08'>T 0602c08</a>昔佛在舍衛精舍為天人龍鬼說法。時世有<a class='ref t' id='t0602c09' href='#t0602c09'>T 0602c09</a>大長者，財富無數，有一息男年十二三。父<a class='ref t' id='t0602c10' href='#t0602c10'>T 0602c10</a>母命終，其兒年小未知生活理家之事，泮散<a class='ref t' id='t0602c11' href='#t0602c11'>T 0602c11</a>財物數年便盡，久後行乞由不自供。其父有<a class='ref t' id='t0602c12' href='#t0602c12'>T 0602c12</a>親友長者大富無數，一日見之問其委曲，長<a class='ref t' id='t0602c13' href='#t0602c13'>T 0602c13</a>者愍念將歸經紀，以女配之，給與奴婢車馬，<a class='ref t' id='t0602c14' href='#t0602c14'>T 0602c14</a>資財無數，更作屋宅成立門戶。為人懶惰，無<a class='ref t' id='t0602c15' href='#t0602c15'>T 0602c15</a>有計校不能生活，坐散財盡日更飢困。長者<a class='ref t' id='t0602c16' href='#t0602c16'>T 0602c16</a>以其女故更與資財，故復如前遂至貧乏。長<a class='ref t' id='t0602c17' href='#t0602c17'>T 0602c17</a>者數餉，用之無道，念叵成就，欲奪其婦更嫁<a class='ref t' id='t0602c18' href='#t0602c18'>T 0602c18</a>與人，宗家共議。女竊聞之還語其夫：「我家群<a class='ref t' id='t0602c19' href='#t0602c19'>T 0602c19</a>強勢能奪卿，以卿不能生活故，卿當云何欲<a class='ref t' id='t0602c20' href='#t0602c20'>T 0602c20</a>作何計也？」其夫聞婦言慚愧自念：「是吾薄<a class='ref t' id='t0602c21' href='#t0602c21'>T 0602c21</a>福生失覆蓋，不習家計生活之法，今當失婦<a class='ref t' id='t0602c22' href='#t0602c22'>T 0602c22</a>乞匃如故。恩愛已行貪欲情著，今當生別<a class='ref t' id='t0602c23' href='#t0602c23'>T 0602c23</a>情豈可勝？」思惟反覆便興惡念，將婦入房，今<a class='ref t' id='t0602c24' href='#t0602c24'>T 0602c24</a>欲與汝共死一處，即便剌婦還自<span class='corr' title='[剌→刺]'>刺</span>害，夫婦<a class='ref t' id='t0603a01' href='#t0603a01'>T 0603a01</a>俱死。奴婢驚走往告長者，長者大小驚來看<a class='ref t' id='t0603a02' href='#t0603a02'>T 0603a02</a>視，見其已然，棺殮遣送如國常法。長者大<a class='ref t' id='t0603a03' href='#t0603a03'>T 0603a03</a>小憂愁念女不去，須臾聞佛在世教化說法，<a class='ref t' id='t0603a04' href='#t0603a04'>T 0603a04</a>見者歡喜<span class='corr' title='[妄→忘] cf.【麗】'>忘</span>憂除患，將家大小往到佛所，為<a class='ref t' id='t0603a05' href='#t0603a05'>T 0603a05</a>佛作禮却坐一面。佛問長者：「為所從來？何以<a class='ref t' id='t0603a06' href='#t0603a06'>T 0603a06</a>不樂憂愁之色？」長者白言：「居門不德，前嫁一<a class='ref t' id='t0603a07' href='#t0603a07'>T 0603a07</a>女，值遇愚夫不能生活，欲奪其婦便殺婦及<a class='ref t' id='t0603a08' href='#t0603a08'>T 0603a08</a>身，共死如此。遣送適還過覲世尊。」佛告長<a class='ref t' id='t0603a09' href='#t0603a09'>T 0603a09</a>者：「貪欲瞋恚世之常病，愚癡無智患害之<a class='ref t' id='t0603a10' href='#t0603a10'>T 0603a10</a>門，三界五道由此墮淵，展轉生死無央數劫，<a class='ref t' id='t0603a11' href='#t0603a11'>T 0603a11</a>受苦萬端由尚不悔，豈況愚人能得識此？貪<a class='ref t' id='t0603a12' href='#t0603a12'>T 0603a12</a>欲之毒滅身滅族，害及眾生何況夫婦？」</p>
<p>於是<a class='ref t' id='t0603a13' href='#t0603a13'>T 0603a13</a>世尊即說偈言：<a class='ref t' id='t0603a14' href='#t0603a14'>T 0603a14</a></p>
<blockquote class='gatha'>
<p><a class='ref vns' id='vns236' href='#vns236'>SC Verse 236</a><a class='ref vgns' id='vgns32.21' href='#vgns32.21'>Verse 32.21</a>「愚以貪自縛，　　不求度彼岸，<a class='ref t' id='t0603a15' href='#t0603a15'>T 0603a15</a><br>
貪為財愛故，　　害人亦自害。<a class='ref t' id='t0603a16' href='#t0603a16'>T 0603a16</a></p>
<p><a class='ref vns' id='vns237' href='#vns237'>SC Verse 237</a><a class='ref vgns' id='vgns32.22' href='#vgns32.22'>Verse 32.22</a>愛欲意為田，　　婬怒癡為種，<a class='ref t' id='t0603a17' href='#t0603a17'>T 0603a17</a><br>
故施度世者，　　得福無有量。<a class='ref t' id='t0603a18' href='#t0603a18'>T 0603a18</a></p>
<p><a class='ref vns' id='vns238' href='#vns238'>SC Verse 238</a><a class='ref vgns' id='vgns32.23' href='#vgns32.23'>Verse 32.23</a>伴少而貨多，　　商人怵惕懼，<a class='ref t' id='t0603a19' href='#t0603a19'>T 0603a19</a><br>
嗜欲賊害命，　　故慧不貪欲。」<a class='ref t' id='t0603a20' href='#t0603a20'>T 0603a20</a></p>
</blockquote>
<p>爾時長者聞佛說偈，欣然歡喜忘憂除患，即<a class='ref t' id='t0603a21' href='#t0603a21'>T 0603a21</a>於座上一切大小及諸聽者，破二十億惡，得<a class='ref t' id='t0603a22' href='#t0603a22'>T 0603a22</a>須陀洹道。</p>
<p><a class='ref t' id='t0603a23' href='#t0603a23'>T 0603a23</a>昔佛在舍衛精舍中，為天龍鬼神、帝王臣民<a class='ref t' id='t0603a24' href='#t0603a24'>T 0603a24</a>說法。時有遊蕩子二人共為親友，常相追隨<a class='ref t' id='t0603a25' href='#t0603a25'>T 0603a25</a>一體無異，二人共議欲作沙門，即便相將<a class='ref t' id='t0603a26' href='#t0603a26'>T 0603a26</a>來至佛所，為佛作禮長跪叉手，白佛言：「願<a class='ref t' id='t0603a27' href='#t0603a27'>T 0603a27</a>欲作沙門，唯見聽許。」佛便受之，即作沙門。佛<a class='ref t' id='t0603a28' href='#t0603a28'>T 0603a28</a>令二人共止一房。二人共止，但念世間恩愛<a class='ref t' id='t0603a29' href='#t0603a29'>T 0603a29</a>榮樂，更共咨嗟情欲形體，說其姿媚專著不<a class='ref t' id='t0603b01' href='#t0603b01'>T 0603b01</a>捨念不止息，不計無常污露不淨，以此欝怫<a class='ref t' id='t0603b02' href='#t0603b02'>T 0603b02</a>病生於內。佛以慧眼知其想亂，走意於欲放<a class='ref t' id='t0603b03' href='#t0603b03'>T 0603b03</a>心不住，以是不度。佛令一人行，便自化作<a class='ref t' id='t0603b04' href='#t0603b04'>T 0603b04</a>一人入房，問之言：「吾等所思意志不離，可共<a class='ref t' id='t0603b05' href='#t0603b05'>T 0603b05</a>往觀，視其形體知為何如？但空想念，疲勞無<a class='ref t' id='t0603b06' href='#t0603b06'>T 0603b06</a>益。」二人相隨至婬女村，佛於村內化作一婬<a class='ref t' id='t0603b07' href='#t0603b07'>T 0603b07</a>女人，共入其舍而告之曰：「吾等道人受佛禁<a class='ref t' id='t0603b08' href='#t0603b08'>T 0603b08</a>戒不犯身事，意欲觀女人形容，當顧直如<a class='ref t' id='t0603b09' href='#t0603b09'>T 0603b09</a>法。」於是化女即解瓔珞香薰衣裳，倮形而立<a class='ref t' id='t0603b10' href='#t0603b10'>T 0603b10</a>臭處難近，二人觀之具見污露，化沙門即謂<a class='ref t' id='t0603b11' href='#t0603b11'>T 0603b11</a>一人言：「女人之好，但有脂粉芬薰眾華沐浴<a class='ref t' id='t0603b12' href='#t0603b12'>T 0603b12</a>塗香，著眾雜色衣裳以覆污露，強薰以香欲<a class='ref t' id='t0603b13' href='#t0603b13'>T 0603b13</a>以人觀，譬如革囊盛屎有何可貪？」</p>
<p>於是化比<a class='ref t' id='t0603b14' href='#t0603b14'>T 0603b14</a>丘即說偈言：<a class='ref t' id='t0603b15' href='#t0603b15'>T 0603b15</a></p>
<blockquote class='gatha'>
<p><a class='ref vns' id='vns239' href='#vns239'>SC Verse 239</a><a class='ref vgns' id='vgns32.24' href='#vgns32.24'>Verse 32.24</a>「欲我知汝本，　　意以思想生，<a class='ref t' id='t0603b16' href='#t0603b16'>T 0603b16</a><br>
我不思想汝，　　則汝而不有。<a class='ref t' id='t0603b17' href='#t0603b17'>T 0603b17</a></p>
<p><a class='ref vns' id='vns240' href='#vns240'>SC Verse 240</a><a class='ref vgns' id='vgns32.25' href='#vgns32.25'>Verse 32.25</a>心可則為欲，　　何必獨五欲？<a class='ref t' id='t0603b18' href='#t0603b18'>T 0603b18</a><br>
速可絕五欲，　　是乃為勇力。<a class='ref t' id='t0603b19' href='#t0603b19'>T 0603b19</a></p>
<p><a class='ref vns' id='vns241' href='#vns241'>SC Verse 241</a><a class='ref vgns' id='vgns32.26' href='#vgns32.26'>Verse 32.26</a>無欲無所畏，　　恬惔無憂患，<a class='ref t' id='t0603b20' href='#t0603b20'>T 0603b20</a><br>
欲除使結解，　　是為長出淵。」<a class='ref t' id='t0603b21' href='#t0603b21'>T 0603b21</a></p>
</blockquote>
<p>佛說偈已現其光相，比丘見之慚愧悔過，五<a class='ref t' id='t0603b22' href='#t0603b22'>T 0603b22</a>體投地為佛作禮，重為說法，欣然得解便得<a class='ref t' id='t0603b23' href='#t0603b23'>T 0603b23</a>羅漢。一人行還，見伴顏姿欣悅於常，即問其<a class='ref t' id='t0603b24' href='#t0603b24'>T 0603b24</a>伴獨何如斯？即如事說佛之大慈愍度如此，<a class='ref t' id='t0603b25' href='#t0603b25'>T 0603b25</a>蒙世尊恩得免眾苦。於是比丘重為說偈言：<a class='ref t' id='t0603b26' href='#t0603b26'>T 0603b26</a></p>
<blockquote class='gatha'>
<p><a class='ref vns' id='vns242' href='#vns242'>SC Verse 242</a><a class='ref vgns' id='vgns32.27' href='#vgns32.27'>Verse 32.27</a>「晝夜念嗜欲，　　意走不念休，<a class='ref t' id='t0603b27' href='#t0603b27'>T 0603b27</a><br>
見女欲污露，　　想滅則無憂。」<a class='ref t' id='t0603b28' href='#t0603b28'>T 0603b28</a></p>
</blockquote>
<p>其伴比丘聞此偈已便自思惟，斷欲滅想，即<a class='ref t' id='t0603b29' href='#t0603b29'>T 0603b29</a>得法眼。</p>
<a class='ref t' id='t0603c01' href='#t0603c01'>T 0603c01</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
