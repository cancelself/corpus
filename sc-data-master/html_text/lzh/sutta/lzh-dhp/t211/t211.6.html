<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.6' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經惟念品第六</h1>
</header>
<p><a class='ref t' id='t0580c19' href='#t0580c19'>T 0580c19</a>昔佛在世時，弗加沙王與瓶沙王親友。弗加<a class='ref t' id='t0580c20' href='#t0580c20'>T 0580c20</a>沙王未知佛道，作七寶華以遺瓶沙，瓶沙王<a class='ref t' id='t0580c21' href='#t0580c21'>T 0580c21</a>得之轉奉上佛，白佛言：「弗加沙王與我為<a class='ref t' id='t0580c22' href='#t0580c22'>T 0580c22</a>友，遺我此華，今已上佛，願令彼王心開意解，<a class='ref t' id='t0580c23' href='#t0580c23'>T 0580c23</a>見佛聞法奉敬聖眾。當以何物以報所遺？」佛<a class='ref t' id='t0580c24' href='#t0580c24'>T 0580c24</a>告瓶沙：「寫十二因緣經，送持與之。彼王得<a class='ref t' id='t0580c25' href='#t0580c25'>T 0580c25</a>經心必信解。」即寫經卷，別書文曰：「卿以寶華<a class='ref t' id='t0580c26' href='#t0580c26'>T 0580c26</a>見遺，今以法華相上，詳思其義果報深美，<a class='ref t' id='t0580c27' href='#t0580c27'>T 0580c27</a>到便誦習以同道味。」弗加沙王得經讀之，尋<a class='ref t' id='t0580c28' href='#t0580c28'>T 0580c28</a>省反覆亘然信解，喟然嘆曰：「道化真妙精義<a class='ref t' id='t0580c29' href='#t0580c29'>T 0580c29</a>安神，國榮五欲憂惱之元，累劫習迷始今<a class='ref t' id='t0581a01' href='#t0581a01'>T 0581a01</a>乃寤，顧視流俗無可貪樂。」即召群臣國付太<a class='ref t' id='t0581a02' href='#t0581a02'>T 0581a02</a>子，便自剃頭行作沙門，法服持鉢詣羅閱祇<a class='ref t' id='t0581a03' href='#t0581a03'>T 0581a03</a>城外，在陶家窰中寄宿，明日當入城分衛，<a class='ref t' id='t0581a04' href='#t0581a04'>T 0581a04</a>食訖當至佛所奉受經戒。佛以神通知弗加<a class='ref t' id='t0581a05' href='#t0581a05'>T 0581a05</a>沙明日食時其命將終，故從遠來不得見佛，<a class='ref t' id='t0581a06' href='#t0581a06'>T 0581a06</a>又不聞經甚可憐愍，於是世尊化作沙門，往<a class='ref t' id='t0581a07' href='#t0581a07'>T 0581a07</a>至陶家欲求寄宿。陶家語曰：「向有一沙門<a class='ref t' id='t0581a08' href='#t0581a08'>T 0581a08</a>在彼窰中，可往共止宿也。」把草入窰坐於<a class='ref t' id='t0581a09' href='#t0581a09'>T 0581a09</a>一面，問弗加沙：「從何所來？師為是誰？以何因<a class='ref t' id='t0581a10' href='#t0581a10'>T 0581a10</a>緣行作沙門？為見佛未？」弗加沙言：「吾未見佛，<a class='ref t' id='t0581a11' href='#t0581a11'>T 0581a11</a>聞十二因緣便作沙門，明日入城乃分衛已，<a class='ref t' id='t0581a12' href='#t0581a12'>T 0581a12</a>當往見佛耳。」化沙門言：「人命危脆朝夕有變，<a class='ref t' id='t0581a13' href='#t0581a13'>T 0581a13</a>無常宿對卒至無期，但當觀身四大所由，合<a class='ref t' id='t0581a14' href='#t0581a14'>T 0581a14</a>成散滅各還其本。思惟覺意空淨無想，專念<a class='ref t' id='t0581a15' href='#t0581a15'>T 0581a15</a>三尊、布施戒德，能知無常見佛無異，方念明<a class='ref t' id='t0581a16' href='#t0581a16'>T 0581a16</a>日種無益想。」</p>
<p>時化沙門即說偈言：<a class='ref t' id='t0581a17' href='#t0581a17'>T 0581a17</a></p>
<blockquote class='gatha'>
<p><a class='ref vns' id='vns50' href='#vns50'>SC Verse 50</a><a class='ref vgns' id='vgns6.1' href='#vgns6.1'>Verse 6.1</a>「夫人得善利，　　乃來自歸佛，<a class='ref t' id='t0581a18' href='#t0581a18'>T 0581a18</a><br>
是故當晝夜，　　常念佛法眾。<a class='ref t' id='t0581a19' href='#t0581a19'>T 0581a19</a></p>
<p><a class='ref vns' id='vns51' href='#vns51'>SC Verse 51</a><a class='ref vgns' id='vgns6.2' href='#vgns6.2'>Verse 6.2</a>己知自覺意，　　是為佛弟子，<a class='ref t' id='t0581a20' href='#t0581a20'>T 0581a20</a><br>
常當晝夜念，　　佛與法及眾。<a class='ref t' id='t0581a21' href='#t0581a21'>T 0581a21</a></p>
<p><a class='ref vns' id='vns52' href='#vns52'>SC Verse 52</a><a class='ref vgns' id='vgns6.3' href='#vgns6.3'>Verse 6.3</a>念身念非常，　　念戒布施德，<a class='ref t' id='t0581a22' href='#t0581a22'>T 0581a22</a><br>
空不願無想，　　晝夜當念是。」<a class='ref t' id='t0581a23' href='#t0581a23'>T 0581a23</a></p>
</blockquote>
<p>時化沙門在於窰中，為弗加沙說非常之要，<a class='ref t' id='t0581a24' href='#t0581a24'>T 0581a24</a>弗加沙王思惟意定，即得阿那含道。佛知已<a class='ref t' id='t0581a25' href='#t0581a25'>T 0581a25</a>解，為現佛身光明相好。弗加沙王驚喜踊躍，<a class='ref t' id='t0581a26' href='#t0581a26'>T 0581a26</a>稽首作禮。佛重告之曰：「罪對無常，畢故莫恐。」<a class='ref t' id='t0581a27' href='#t0581a27'>T 0581a27</a>弗加沙王言：「敬奉尊教。」忽然別去。明日食時，<a class='ref t' id='t0581a28' href='#t0581a28'>T 0581a28</a>弗加沙王入城分衛，於城門中逢新產牸牛<a class='ref t' id='t0581a29' href='#t0581a29'>T 0581a29</a>護犢，觝殺弗加沙王潰腹命終，即生阿那含<a class='ref t' id='t0581b01' href='#t0581b01'>T 0581b01</a>天。佛遣諸弟子耶旬起塔，佛語諸弟子：「罪<a class='ref t' id='t0581b02' href='#t0581b02'>T 0581b02</a>對之根不可不慎。」</p>
<a class='ref t' id='t0581b03' href='#t0581b03'>T 0581b03</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
