<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.17' lang='lzh'>
<header>
<ul>
<li class='division'>法句經</li>
</ul>
<h1>惡行品法句經第十七二十有二章</h1>
</header>
<p><a class='ref t' id='t0564c19' href='#t0564c19'>T 0564c19</a>惡行品者，感切惡人動有罪報，不行無<a class='ref t' id='t0564c20' href='#t0564c20'>T 0564c20</a>患。<a class='ref t' id='t0564c21' href='#t0564c21'>T 0564c21</a></p>
<blockquote class='gatha'>
<p><a class='ref vns' id='vns282' href='#vns282'>SC Verse 282</a><a class='ref vgns' id='vgns17.1' href='#vgns17.1'>Verse 17.1</a>見善不從，　　反隨惡心，<br>
求福不正，<a class='ref t' id='t0564c22' href='#t0564c22'>T 0564c22</a>　　反樂邪婬。</p>
<p><a class='ref vns' id='vns283' href='#vns283'>SC Verse 283</a><a class='ref vgns' id='vgns17.2' href='#vgns17.2'>Verse 17.2</a>凡人為惡，　　不能自覺，<a class='ref t' id='t0564c23' href='#t0564c23'>T 0564c23</a><br>
愚癡快意，　　令後欝毒。</p>
<p><a class='ref vns' id='vns284' href='#vns284'>SC Verse 284</a><a class='ref vgns' id='vgns17.3' href='#vgns17.3'>Verse 17.3</a><span class='t-gaiji'>凶<!--gaiji,凶,1[歹＊凶],2&#x239D1;,3--></span>人行虐，<a class='ref t' id='t0564c24' href='#t0564c24'>T 0564c24</a>　　沈漸數數，<br>
快欲為人，　　罪報自然；<a class='ref t' id='t0564c25' href='#t0564c25'>T 0564c25</a></p>
<p><a class='ref vns' id='vns285' href='#vns285'>SC Verse 285</a><a class='ref vgns' id='vgns17.4' href='#vgns17.4'>Verse 17.4</a>吉人行德，　　相隨積增，<br>
甘心為之，<a class='ref t' id='t0564c26' href='#t0564c26'>T 0564c26</a>　　福應自然。</p>
<p><a class='ref vns' id='vns286' href='#vns286'>SC Verse 286</a><a class='ref vgns' id='vgns17.5' href='#vgns17.5'>Verse 17.5</a>妖<span class='t-gaiji'>［卄／（阿-可＋辛）／女］<!--gaiji,,1[卄／（阿-可＋辛）／女],2&#x26FA8;,3--></span>見福，　　其惡未熟，<a class='ref t' id='t0564c27' href='#t0564c27'>T 0564c27</a><br>
至其惡熟，　　自受罪虐；</p>
<p><a class='ref vns' id='vns287' href='#vns287'>SC Verse 287</a><a class='ref vgns' id='vgns17.6' href='#vgns17.6'>Verse 17.6</a>貞祥見禍，<a class='ref t' id='t0564c28' href='#t0564c28'>T 0564c28</a>　　其善未熟，<br>
至其善熟，　　必受其福。<a class='ref t' id='t0564c29' href='#t0564c29'>T 0564c29</a></p>
<p><a class='ref vns' id='vns288' href='#vns288'>SC Verse 288</a><a class='ref vgns' id='vgns17.7' href='#vgns17.7'>Verse 17.7</a>擊人得擊、　　行怨得怨、<br>
罵人得罵、<a class='ref t' id='t0565a01' href='#t0565a01'>T 0565a01</a>　　施怒得怒。</p>
<p><a class='ref vns' id='vns289' href='#vns289'>SC Verse 289</a><a class='ref vgns' id='vgns17.8' href='#vgns17.8'>Verse 17.8</a>世人無聞，　　不知正法。<a class='ref t' id='t0565a02' href='#t0565a02'>T 0565a02</a><br>
生此壽少，　　何宜為惡？</p>
<p><a class='ref vns' id='vns290' href='#vns290'>SC Verse 290</a><a class='ref vgns' id='vgns17.9' href='#vgns17.9'>Verse 17.9</a>莫輕小惡，<a class='ref t' id='t0565a03' href='#t0565a03'>T 0565a03</a>　　以為無殃，<br>
水渧雖微，　　漸盈大器，<a class='ref t' id='t0565a04' href='#t0565a04'>T 0565a04</a><br>
凡罪充滿，　　從小積成；</p>
<p><a class='ref vns' id='vns291' href='#vns291'>SC Verse 291</a><a class='ref vgns' id='vgns17.10' href='#vgns17.10'>Verse 17.10</a>莫輕小善，<a class='ref t' id='t0565a05' href='#t0565a05'>T 0565a05</a>　　以為無福，<br>
水滴雖微，　　漸盈大器，<a class='ref t' id='t0565a06' href='#t0565a06'>T 0565a06</a><br>
凡福充滿，　　從纖纖積。</p>
<p><a class='ref vns' id='vns292' href='#vns292'>SC Verse 292</a><a class='ref vgns' id='vgns17.11' href='#vgns17.11'>Verse 17.11</a>夫士為行，<a class='ref t' id='t0565a07' href='#t0565a07'>T 0565a07</a>　　好之與惡，<br>
各自為身，　　終不敗亡。<a class='ref t' id='t0565a08' href='#t0565a08'>T 0565a08</a></p>
<p><a class='ref vns' id='vns293' href='#vns293'>SC Verse 293</a><a class='ref vgns' id='vgns17.12' href='#vgns17.12'>Verse 17.12</a>好取之士，　　自以為可，<br>
沒取彼者，<a class='ref t' id='t0565a09' href='#t0565a09'>T 0565a09</a>　　人亦沒之。</p>
<p><a class='ref vns' id='vns294' href='#vns294'>SC Verse 294</a><a class='ref vgns' id='vgns17.13' href='#vgns17.13'>Verse 17.13</a>惡不即時，　　如搆牛乳，<a class='ref t' id='t0565a10' href='#t0565a10'>T 0565a10</a><br>
罪在陰祠，　　如灰覆火。</p>
<p><a class='ref vns' id='vns295' href='#vns295'>SC Verse 295</a><a class='ref vgns' id='vgns17.14' href='#vgns17.14'>Verse 17.14</a>戲笑為惡，<a class='ref t' id='t0565a11' href='#t0565a11'>T 0565a11</a>　　以作身行，<br>
號泣受報，　　隨行罪至。<a class='ref t' id='t0565a12' href='#t0565a12'>T 0565a12</a></p>
<p><a class='ref vns' id='vns296' href='#vns296'>SC Verse 296</a><a class='ref vgns' id='vgns17.15' href='#vgns17.15'>Verse 17.15</a>作惡不覆，　　如兵所截，<br>
牽往乃知，<a class='ref t' id='t0565a13' href='#t0565a13'>T 0565a13</a>　　已墮惡行。</p>
<p><a class='ref vns' id='vns297' href='#vns297'>SC Verse 297</a><a class='ref vgns' id='vgns17.16' href='#vgns17.16'>Verse 17.16</a>後受苦報，　　如前所習。<a class='ref t' id='t0565a14' href='#t0565a14'>T 0565a14</a></p>
<p>如毒摩瘡，　　船入洄澓，<br>
惡行流衍，<a class='ref t' id='t0565a15' href='#t0565a15'>T 0565a15</a>　　靡不傷尅。<a class='ref t' id='t0565a16' href='#t0565a16'>T 0565a16</a></p>
<p><a class='ref vns' id='vns298' href='#vns298'>SC Verse 298</a><a class='ref vgns' id='vgns17.17' href='#vgns17.17'>Verse 17.17</a>加惡誣罔人，　　清白猶不污，<a class='ref t' id='t0565a17' href='#t0565a17'>T 0565a17</a><br>
愚殃反自及，　　如塵逆風坌。<a class='ref t' id='t0565a18' href='#t0565a18'>T 0565a18</a></p>
<p><a class='ref vns' id='vns299' href='#vns299'>SC Verse 299</a><a class='ref vgns' id='vgns17.18' href='#vgns17.18'>Verse 17.18</a>過失犯非惡，　　能追悔為善，<a class='ref t' id='t0565a19' href='#t0565a19'>T 0565a19</a><br>
是明照世間，　　如日無雲曀。<a class='ref t' id='t0565a20' href='#t0565a20'>T 0565a20</a></p>
<p><a class='ref vns' id='vns300' href='#vns300'>SC Verse 300</a><a class='ref vgns' id='vgns17.19' href='#vgns17.19'>Verse 17.19</a>夫士所以行，　　然後身自見，<a class='ref t' id='t0565a21' href='#t0565a21'>T 0565a21</a><br>
為善則得善、　　為惡則得惡。<a class='ref t' id='t0565a22' href='#t0565a22'>T 0565a22</a></p>
<p><a class='ref vns' id='vns301' href='#vns301'>SC Verse 301</a><a class='ref vgns' id='vgns17.20' href='#vgns17.20'>Verse 17.20</a>有識墮胞胎、　　惡者入地獄、<a class='ref t' id='t0565a23' href='#t0565a23'>T 0565a23</a><br>
行善上昇天、　　無為得泥洹。<a class='ref t' id='t0565a24' href='#t0565a24'>T 0565a24</a></p>
<p><a class='ref vns' id='vns302' href='#vns302'>SC Verse 302</a><a class='ref vgns' id='vgns17.21' href='#vgns17.21'>Verse 17.21</a>非空、非海中、　　非隱山石間，<a class='ref t' id='t0565a25' href='#t0565a25'>T 0565a25</a><br>
莫能於此處，　　避免宿惡殃。<a class='ref t' id='t0565a26' href='#t0565a26'>T 0565a26</a></p>
<p><a class='ref vns' id='vns303' href='#vns303'>SC Verse 303</a><a class='ref vgns' id='vgns17.22' href='#vgns17.22'>Verse 17.22</a>眾生有苦惱，　　不得免老死，<a class='ref t' id='t0565a27' href='#t0565a27'>T 0565a27</a><br>
唯有仁智者，　　不念人非惡。<a class='ref t' id='t0565a28' href='#t0565a28'>T 0565a28</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
