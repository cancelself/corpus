<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.25' lang='lzh'>
<header>
<ul>
<li class='division'>法句經</li>
</ul>
<h1>忿怒品法句經第二十五二十有六章</h1>
</header>
<p><a class='ref t' id='t0568a03' href='#t0568a03'>T 0568a03</a>忿怒品者，見瞋恚害，寬弘慈柔，天祐人愛。<a class='ref t' id='t0568a04' href='#t0568a04'>T 0568a04</a></p>
<blockquote class='gatha'>
<p><a class='ref vns' id='vns406' href='#vns406'>SC Verse 406</a><a class='ref vgns' id='vgns25.1' href='#vgns25.1'>Verse 25.1</a>忿怒不見法，　　忿怒不知道，<a class='ref t' id='t0568a05' href='#t0568a05'>T 0568a05</a><br>
能除忿怒者，　　福喜常隨身；<a class='ref t' id='t0568a06' href='#t0568a06'>T 0568a06</a></p>
<p><a class='ref vns' id='vns407' href='#vns407'>SC Verse 407</a><a class='ref vgns' id='vgns25.2' href='#vgns25.2'>Verse 25.2</a>貪婬不見法，　　愚癡意亦然，<a class='ref t' id='t0568a07' href='#t0568a07'>T 0568a07</a><br>
除婬去癡者，　　其福第一尊。<a class='ref t' id='t0568a08' href='#t0568a08'>T 0568a08</a></p>
<p><a class='ref vns' id='vns408' href='#vns408'>SC Verse 408</a><a class='ref vgns' id='vgns25.3' href='#vgns25.3'>Verse 25.3</a>恚能自制，　　如止奔車，<br>
是為善御，<a class='ref t' id='t0568a09' href='#t0568a09'>T 0568a09</a>　　棄冥入明。</p>
<p><a class='ref vns' id='vns409' href='#vns409'>SC Verse 409</a><a class='ref vgns' id='vgns25.4' href='#vgns25.4'>Verse 25.4</a>忍辱勝恚，　　善勝不善，<a class='ref t' id='t0568a10' href='#t0568a10'>T 0568a10</a><br>
勝者能施，　　至誠勝欺。</p>
<p><a class='ref vns' id='vns410' href='#vns410'>SC Verse 410</a><a class='ref vgns' id='vgns25.5' href='#vgns25.5'>Verse 25.5</a>不欺、不怒、<a class='ref t' id='t0568a11' href='#t0568a11'>T 0568a11</a>　　意不多求，<br>
如是三事，　　死則上天。<a class='ref t' id='t0568a12' href='#t0568a12'>T 0568a12</a></p>
<p><a class='ref vns' id='vns411' href='#vns411'>SC Verse 411</a><a class='ref vgns' id='vgns25.6' href='#vgns25.6'>Verse 25.6</a>常自攝身，　　慈心不殺，<br>
是生天上，<a class='ref t' id='t0568a13' href='#t0568a13'>T 0568a13</a>　　到彼無憂。</p>
<p><a class='ref vns' id='vns412' href='#vns412'>SC Verse 412</a><a class='ref vgns' id='vgns25.7' href='#vgns25.7'>Verse 25.7</a>意常覺寤，　　明慕勤學，<a class='ref t' id='t0568a14' href='#t0568a14'>T 0568a14</a><br>
漏盡意解，　　可致泥洹。</p>
<p><a class='ref vns' id='vns413' href='#vns413'>SC Verse 413</a><a class='ref vgns' id='vgns25.8' href='#vgns25.8'>Verse 25.8</a>人相謗毀，<a class='ref t' id='t0568a15' href='#t0568a15'>T 0568a15</a>　　自古至今，<br>
既毀多言、　　又毀訥忍、<a class='ref t' id='t0568a16' href='#t0568a16'>T 0568a16</a><br>
亦毀中和，　　世無不毀。</p>
<p><a class='ref vns' id='vns414' href='#vns414'>SC Verse 414</a><a class='ref vgns' id='vgns25.9' href='#vgns25.9'>Verse 25.9</a>欲意非聖，<a class='ref t' id='t0568a17' href='#t0568a17'>T 0568a17</a>　　不能制中。<br>
一毀、一譽，　　但為利名。<a class='ref t' id='t0568a18' href='#t0568a18'>T 0568a18</a></p>
<p><a class='ref vns' id='vns415' href='#vns415'>SC Verse 415</a><a class='ref vgns' id='vgns25.10' href='#vgns25.10'>Verse 25.10</a>明智所譽，　　唯稱是賢。<br>
慧人守戒，<a class='ref t' id='t0568a19' href='#t0568a19'>T 0568a19</a>　　無所譏謗。</p>
<p><a class='ref vns' id='vns416' href='#vns416'>SC Verse 416</a><a class='ref vgns' id='vgns25.11' href='#vgns25.11'>Verse 25.11</a>如羅漢淨，　　莫而誣謗，<a class='ref t' id='t0568a20' href='#t0568a20'>T 0568a20</a><br>
諸人咨嗟，　　梵釋所稱。</p>
<p><a class='ref vns' id='vns417' href='#vns417'>SC Verse 417</a><a class='ref vgns' id='vgns25.12' href='#vgns25.12'>Verse 25.12</a>常守慎身，<a class='ref t' id='t0568a21' href='#t0568a21'>T 0568a21</a>　　以護瞋恚；<br>
除身惡行，　　進修德行。<a class='ref t' id='t0568a22' href='#t0568a22'>T 0568a22</a></p>
<p><a class='ref vns' id='vns418' href='#vns418'>SC Verse 418</a><a class='ref vgns' id='vgns25.13' href='#vgns25.13'>Verse 25.13</a>常守慎言，　　以護瞋恚；<br>
除口惡言，<a class='ref t' id='t0568a23' href='#t0568a23'>T 0568a23</a>　　誦習法言。</p>
<p><a class='ref vns' id='vns419' href='#vns419'>SC Verse 419</a><a class='ref vgns' id='vgns25.14' href='#vgns25.14'>Verse 25.14</a>常守慎心，　　以護瞋恚，<a class='ref t' id='t0568a24' href='#t0568a24'>T 0568a24</a><br>
除心惡念，　　思惟念道。</p>
<p><a class='ref vns' id='vns420' href='#vns420'>SC Verse 420</a><a class='ref vgns' id='vgns25.15' href='#vgns25.15'>Verse 25.15</a>節身慎言，<a class='ref t' id='t0568a25' href='#t0568a25'>T 0568a25</a>　　守攝其心，<br>
捨恚行道，　　忍辱最強。<a class='ref t' id='t0568a26' href='#t0568a26'>T 0568a26</a></p>
<p><a class='ref vns' id='vns421' href='#vns421'>SC Verse 421</a><a class='ref vgns' id='vgns25.16' href='#vgns25.16'>Verse 25.16</a>捨恚離慢，　　避諸愛會，<br>
不著名色，<a class='ref t' id='t0568a27' href='#t0568a27'>T 0568a27</a>　　無為滅苦。</p>
<p><a class='ref vns' id='vns422' href='#vns422'>SC Verse 422</a><a class='ref vgns' id='vgns25.17' href='#vgns25.17'>Verse 25.17</a>起而解怒，　　婬生自禁。<a class='ref t' id='t0568a28' href='#t0568a28'>T 0568a28</a><br>
捨不明健，　　斯皆得安。</p>
<p><a class='ref vns' id='vns423' href='#vns423'>SC Verse 423</a><a class='ref vgns' id='vgns25.18' href='#vgns25.18'>Verse 25.18</a>瞋斷臥安，<a class='ref t' id='t0568b01' href='#t0568b01'>T 0568b01</a>　　恚滅婬憂。<br>
怒為毒本，　　軟意梵志，<a class='ref t' id='t0568b02' href='#t0568b02'>T 0568b02</a><br>
言善得譽，　　斷為無患。</p>
<p><a class='ref vns' id='vns424' href='#vns424'>SC Verse 424</a><a class='ref vgns' id='vgns25.19' href='#vgns25.19'>Verse 25.19</a>同志相近，<a class='ref t' id='t0568b03' href='#t0568b03'>T 0568b03</a>　　詳為作惡，<br>
後別餘恚，　　火自燒惱。<a class='ref t' id='t0568b04' href='#t0568b04'>T 0568b04</a></p>
<p><a class='ref vns' id='vns425' href='#vns425'>SC Verse 425</a><a class='ref vgns' id='vgns25.20' href='#vgns25.20'>Verse 25.20</a>不知慚愧，　　無戒有怒，<br>
為怒所牽，<a class='ref t' id='t0568b05' href='#t0568b05'>T 0568b05</a>　　不厭有務。</p>
<p><a class='ref vns' id='vns426' href='#vns426'>SC Verse 426</a><a class='ref vgns' id='vgns25.21' href='#vgns25.21'>Verse 25.21</a>有力近兵，　　無力近軟，<a class='ref t' id='t0568b06' href='#t0568b06'>T 0568b06</a><br>
夫忍為上，　　宜常忍羸；</p>
<p><a class='ref vns' id='vns427' href='#vns427'>SC Verse 427</a><a class='ref vgns' id='vgns25.22' href='#vgns25.22'>Verse 25.22</a>舉眾輕之，<a class='ref t' id='t0568b07' href='#t0568b07'>T 0568b07</a>　　有力者忍，<br>
夫忍為上，　　宜常忍羸。<a class='ref t' id='t0568b08' href='#t0568b08'>T 0568b08</a></p>
<p><a class='ref vns' id='vns428' href='#vns428'>SC Verse 428</a><a class='ref vgns' id='vgns25.23' href='#vgns25.23'>Verse 25.23</a>自我與彼，　　大畏有三，<br>
如知彼作，<a class='ref t' id='t0568b09' href='#t0568b09'>T 0568b09</a>　　宜滅己中；</p>
<p><a class='ref vns' id='vns429' href='#vns429'>SC Verse 429</a><a class='ref vgns' id='vgns25.24' href='#vgns25.24'>Verse 25.24</a>俱兩行義，　　我為彼教，<a class='ref t' id='t0568b10' href='#t0568b10'>T 0568b10</a><br>
如知彼作，　　宜滅己中。</p>
<p><a class='ref vns' id='vns430' href='#vns430'>SC Verse 430</a><a class='ref vgns' id='vgns25.25' href='#vgns25.25'>Verse 25.25</a>苦智勝愚，<a class='ref t' id='t0568b11' href='#t0568b11'>T 0568b11</a>　　麤言惡說，<br>
欲常勝者，　　於言宜默。<a class='ref t' id='t0568b12' href='#t0568b12'>T 0568b12</a></p>
<p><a class='ref vns' id='vns431' href='#vns431'>SC Verse 431</a><a class='ref vgns' id='vgns25.26' href='#vgns25.26'>Verse 25.26</a>夫為惡者，　　怒有怒報，<br>
怒不報怒，<a class='ref t' id='t0568b13' href='#t0568b13'>T 0568b13</a>　　勝彼鬪負。<a class='ref t' id='t0568b14' href='#t0568b14'>T 0568b14</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
