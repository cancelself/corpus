<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.28' lang='lzh'>
<header>
<ul>
<li class='division'>法句經</li>
</ul>
<h1>道行品法句經第二十八二十有八章</h1>
</header>
<p><a class='ref t' id='t0569a17' href='#t0569a17'>T 0569a17</a>道行品者，旨說大要度脫之道，此為極妙。<a class='ref t' id='t0569a18' href='#t0569a18'>T 0569a18</a></p>
<blockquote class='gatha'>
<p><a class='ref vns' id='vns468' href='#vns468'>SC Verse 468</a><a class='ref vgns' id='vgns28.1' href='#vgns28.1'>Verse 28.1</a>八直最上道，　　四諦為法迹，<a class='ref t' id='t0569a19' href='#t0569a19'>T 0569a19</a><br>
不婬行之尊，　　施燈必得眼。<a class='ref t' id='t0569a20' href='#t0569a20'>T 0569a20</a></p>
<p><a class='ref vns' id='vns469' href='#vns469'>SC Verse 469</a><a class='ref vgns' id='vgns28.2' href='#vgns28.2'>Verse 28.2</a>是道無復畏，　　見淨乃度世，<a class='ref t' id='t0569a21' href='#t0569a21'>T 0569a21</a><br>
此能壞魔兵，　　力行滅邪苦。<a class='ref t' id='t0569a22' href='#t0569a22'>T 0569a22</a></p>
<p><a class='ref vns' id='vns470' href='#vns470'>SC Verse 470</a><a class='ref vgns' id='vgns28.3' href='#vgns28.3'>Verse 28.3</a>我已開正道，　　為大現異明，<a class='ref t' id='t0569a23' href='#t0569a23'>T 0569a23</a><br>
已聞當自行，　　行乃解邪縛。<a class='ref t' id='t0569a24' href='#t0569a24'>T 0569a24</a></p>
<p><a class='ref vns' id='vns471' href='#vns471'>SC Verse 471</a><a class='ref vgns' id='vgns28.4' href='#vgns28.4'>Verse 28.4</a>生、死非常苦，　　能觀見為慧，<a class='ref t' id='t0569a25' href='#t0569a25'>T 0569a25</a><br>
欲離一切苦，　　行道一切除；<a class='ref t' id='t0569a26' href='#t0569a26'>T 0569a26</a></p>
<p><a class='ref vns' id='vns472' href='#vns472'>SC Verse 472</a><a class='ref vgns' id='vgns28.5' href='#vgns28.5'>Verse 28.5</a>生、死非常空，　　能觀見為慧，<a class='ref t' id='t0569a27' href='#t0569a27'>T 0569a27</a><br>
欲離一切苦，　　但當勤行道。<a class='ref t' id='t0569a28' href='#t0569a28'>T 0569a28</a></p>
<p><a class='ref vns' id='vns473' href='#vns473'>SC Verse 473</a><a class='ref vgns' id='vgns28.6' href='#vgns28.6'>Verse 28.6</a>起時當即起，　　莫如愚覆淵，<a class='ref t' id='t0569b01' href='#t0569b01'>T 0569b01</a><br>
與墮無瞻聚，　　計罷不進道。<a class='ref t' id='t0569b02' href='#t0569b02'>T 0569b02</a></p>
<p><a class='ref vns' id='vns474' href='#vns474'>SC Verse 474</a><a class='ref vgns' id='vgns28.7' href='#vgns28.7'>Verse 28.7</a>念應念則正，　　念不應則邪，<a class='ref t' id='t0569b03' href='#t0569b03'>T 0569b03</a><br>
慧而不起邪，　　思正道乃成。<a class='ref t' id='t0569b04' href='#t0569b04'>T 0569b04</a></p>
<p><a class='ref vns' id='vns475' href='#vns475'>SC Verse 475</a><a class='ref vgns' id='vgns28.8' href='#vgns28.8'>Verse 28.8</a>慎言守意念，　　身不善不行，<a class='ref t' id='t0569b05' href='#t0569b05'>T 0569b05</a><br>
如是三行除，　　佛說是得道。<a class='ref t' id='t0569b06' href='#t0569b06'>T 0569b06</a></p>
<p><a class='ref vns' id='vns476' href='#vns476'>SC Verse 476</a><a class='ref vgns' id='vgns28.9' href='#vgns28.9'>Verse 28.9</a>斷樹無伐本，　　根在猶復生，<a class='ref t' id='t0569b07' href='#t0569b07'>T 0569b07</a><br>
除根乃無樹，　　比丘得泥洹。<a class='ref t' id='t0569b08' href='#t0569b08'>T 0569b08</a></p>
<p><a class='ref vns' id='vns477' href='#vns477'>SC Verse 477</a><a class='ref vgns' id='vgns28.10' href='#vgns28.10'>Verse 28.10</a>不能斷樹，　　親戚相戀，<br>
貪意自縛，<a class='ref t' id='t0569b09' href='#t0569b09'>T 0569b09</a>　　如犢慕乳；</p>
<p><a class='ref vns' id='vns478' href='#vns478'>SC Verse 478</a><a class='ref vgns' id='vgns28.11' href='#vgns28.11'>Verse 28.11</a>能斷意本，　　生死無彊，<a class='ref t' id='t0569b10' href='#t0569b10'>T 0569b10</a><br>
是為近道，　　疾得泥洹。</p>
<p><a class='ref vns' id='vns479' href='#vns479'>SC Verse 479</a><a class='ref vgns' id='vgns28.12' href='#vgns28.12'>Verse 28.12</a>貪婬致老、<a class='ref t' id='t0569b11' href='#t0569b11'>T 0569b11</a>　　瞋恚致病、<br>
愚癡致死，　　除三得道。<a class='ref t' id='t0569b12' href='#t0569b12'>T 0569b12</a></p>
<p><a class='ref vns' id='vns480' href='#vns480'>SC Verse 480</a><a class='ref vgns' id='vgns28.13' href='#vgns28.13'>Verse 28.13</a>釋前解後，　　脫中度彼，<br>
一切念滅，<a class='ref t' id='t0569b13' href='#t0569b13'>T 0569b13</a>　　無復老死。</p>
<p><a class='ref vns' id='vns481' href='#vns481'>SC Verse 481</a><a class='ref vgns' id='vgns28.14' href='#vgns28.14'>Verse 28.14</a>人營妻子，　　不觀病法，<a class='ref t' id='t0569b14' href='#t0569b14'>T 0569b14</a><br>
死命卒至，　　如水湍驟。</p>
<p><a class='ref vns' id='vns482' href='#vns482'>SC Verse 482</a><a class='ref vgns' id='vgns28.15' href='#vgns28.15'>Verse 28.15</a>父子不救，<a class='ref t' id='t0569b15' href='#t0569b15'>T 0569b15</a>　　餘親何望？<br>
命盡怙親，　　如盲守燈。<a class='ref t' id='t0569b16' href='#t0569b16'>T 0569b16</a></p>
<p><a class='ref vns' id='vns483' href='#vns483'>SC Verse 483</a><a class='ref vgns' id='vgns28.16' href='#vgns28.16'>Verse 28.16</a>慧解是意，　　可修經戒，<br>
勤行度世，<a class='ref t' id='t0569b17' href='#t0569b17'>T 0569b17</a>　　一切除苦。</p>
<p><a class='ref vns' id='vns484' href='#vns484'>SC Verse 484</a><a class='ref vgns' id='vgns28.17' href='#vgns28.17'>Verse 28.17</a>遠離諸淵，　　如風却雲，<a class='ref t' id='t0569b18' href='#t0569b18'>T 0569b18</a><br>
已滅思想，　　是為知見。</p>
<p><a class='ref vns' id='vns485' href='#vns485'>SC Verse 485</a><a class='ref vgns' id='vgns28.18' href='#vgns28.18'>Verse 28.18</a>智為世長，<a class='ref t' id='t0569b19' href='#t0569b19'>T 0569b19</a>　　惔樂無為，<br>
知受正教，　　生死得盡。<a class='ref t' id='t0569b20' href='#t0569b20'>T 0569b20</a></p>
<p><a class='ref vns' id='vns486' href='#vns486'>SC Verse 486</a><a class='ref vgns' id='vgns28.19' href='#vgns28.19'>Verse 28.19</a>知眾行空，　　是為慧見，<br>
罷厭世苦，<a class='ref t' id='t0569b21' href='#t0569b21'>T 0569b21</a>　　從是道除；</p>
<p><a class='ref vns' id='vns487' href='#vns487'>SC Verse 487</a><a class='ref vgns' id='vgns28.20' href='#vgns28.20'>Verse 28.20</a>知眾行苦，　　是為慧見，<a class='ref t' id='t0569b22' href='#t0569b22'>T 0569b22</a><br>
罷厭世苦，　　從是道除；</p>
<p><a class='ref vns' id='vns488' href='#vns488'>SC Verse 488</a><a class='ref vgns' id='vgns28.21' href='#vgns28.21'>Verse 28.21</a>眾行非身，<a class='ref t' id='t0569b23' href='#t0569b23'>T 0569b23</a>　　是為慧見，<br>
罷厭世苦，　　從是道除。<a class='ref t' id='t0569b24' href='#t0569b24'>T 0569b24</a></p>
<p><a class='ref vns' id='vns489' href='#vns489'>SC Verse 489</a><a class='ref vgns' id='vgns28.22' href='#vgns28.22'>Verse 28.22</a>吾語汝法，　　愛箭為射，<br>
宜以自勗，<a class='ref t' id='t0569b25' href='#t0569b25'>T 0569b25</a>　　受如來言。<a class='ref t' id='t0569b26' href='#t0569b26'>T 0569b26</a></p>
<p><a class='ref vns' id='vns490' href='#vns490'>SC Verse 490</a><a class='ref vgns' id='vgns28.23' href='#vgns28.23'>Verse 28.23</a>吾為都以滅，　　往來生死盡，<a class='ref t' id='t0569b27' href='#t0569b27'>T 0569b27</a><br>
非一情以解，　　所演為道眼。<a class='ref t' id='t0569b28' href='#t0569b28'>T 0569b28</a></p>
<p><a class='ref vns' id='vns491' href='#vns491'>SC Verse 491</a><a class='ref vgns' id='vgns28.24' href='#vgns28.24'>Verse 28.24</a>駛流澍于海，　　潘水漾疾滿，<a class='ref t' id='t0569b29' href='#t0569b29'>T 0569b29</a><br>
故為智者說，　　可趣服甘露。<a class='ref t' id='t0569c01' href='#t0569c01'>T 0569c01</a></p>
<p><a class='ref vns' id='vns492' href='#vns492'>SC Verse 492</a><a class='ref vgns' id='vgns28.25' href='#vgns28.25'>Verse 28.25</a>前未聞法輪，　　轉為哀眾生，<a class='ref t' id='t0569c02' href='#t0569c02'>T 0569c02</a><br>
於是奉事者，　　禮之度三有。<a class='ref t' id='t0569c03' href='#t0569c03'>T 0569c03</a></p>
<p><a class='ref vns' id='vns493' href='#vns493'>SC Verse 493</a><a class='ref vgns' id='vgns28.26' href='#vgns28.26'>Verse 28.26</a>三念可念善，　　三亦難不善，<a class='ref t' id='t0569c04' href='#t0569c04'>T 0569c04</a><br>
從念而有行，　　滅之為正斷。<a class='ref t' id='t0569c05' href='#t0569c05'>T 0569c05</a></p>
<p><a class='ref vns' id='vns494' href='#vns494'>SC Verse 494</a><a class='ref vgns' id='vgns28.27' href='#vgns28.27'>Verse 28.27</a>三定為轉念，　　棄猗行無量，<a class='ref t' id='t0569c06' href='#t0569c06'>T 0569c06</a><br>
得三三窟除，　　解結可應念。<a class='ref t' id='t0569c07' href='#t0569c07'>T 0569c07</a></p>
<p><a class='ref vns' id='vns495' href='#vns495'>SC Verse 495</a><a class='ref vgns' id='vgns28.28' href='#vgns28.28'>Verse 28.28</a>知以戒禁惡，　　思惟慧樂念，<a class='ref t' id='t0569c08' href='#t0569c08'>T 0569c08</a><br>
已知世成敗，　　息意一切解。<a class='ref t' id='t0569c09' href='#t0569c09'>T 0569c09</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
