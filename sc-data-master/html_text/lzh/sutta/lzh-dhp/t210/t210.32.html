<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.32' lang='lzh'>
<header>
<ul>
<li class='division'>法句經</li>
</ul>
<h1>愛欲品法句經第三十二三十有二章</h1>
</header>
<p><a class='ref t' id='t0570c16' href='#t0570c16'>T 0570c16</a>愛欲品者，賤婬恩愛，世人為此，盛生災害。<a class='ref t' id='t0570c17' href='#t0570c17'>T 0570c17</a></p>
<blockquote class='gatha'>
<p><a class='ref vns' id='vns544' href='#vns544'>SC Verse 544</a><a class='ref vgns' id='vgns32.1' href='#vgns32.1'>Verse 32.1</a>心放在婬行，　　欲愛增枝條，<a class='ref t' id='t0570c18' href='#t0570c18'>T 0570c18</a><br>
分布生熾盛，　　超躍貪果猴。<a class='ref t' id='t0570c19' href='#t0570c19'>T 0570c19</a></p>
<p><a class='ref vns' id='vns545' href='#vns545'>SC Verse 545</a><a class='ref vgns' id='vgns32.2' href='#vgns32.2'>Verse 32.2</a>以為愛忍苦，　　貪欲著世間，<a class='ref t' id='t0570c20' href='#t0570c20'>T 0570c20</a><br>
憂患日夜長，　　莚如蔓草生。<a class='ref t' id='t0570c21' href='#t0570c21'>T 0570c21</a></p>
<p><a class='ref vns' id='vns546' href='#vns546'>SC Verse 546</a><a class='ref vgns' id='vgns32.3' href='#vgns32.3'>Verse 32.3</a>人為恩愛惑，　　不能捨情欲，<a class='ref t' id='t0570c22' href='#t0570c22'>T 0570c22</a><br>
如是憂愛多，　　潺潺盈于池。<a class='ref t' id='t0570c23' href='#t0570c23'>T 0570c23</a></p>
<p><a class='ref vns' id='vns547' href='#vns547'>SC Verse 547</a><a class='ref vgns' id='vgns32.4' href='#vgns32.4'>Verse 32.4</a>夫所以憂悲，　　世間苦非一，<a class='ref t' id='t0570c24' href='#t0570c24'>T 0570c24</a><br>
但為緣愛有，　　離愛則無憂。<a class='ref t' id='t0570c25' href='#t0570c25'>T 0570c25</a></p>
<p><a class='ref vns' id='vns548' href='#vns548'>SC Verse 548</a><a class='ref vgns' id='vgns32.5' href='#vgns32.5'>Verse 32.5</a>己意安棄憂，　　無愛何有世？<a class='ref t' id='t0570c26' href='#t0570c26'>T 0570c26</a><br>
不憂不染求，　　不愛焉得安？<a class='ref t' id='t0570c27' href='#t0570c27'>T 0570c27</a></p>
<p><a class='ref vns' id='vns549' href='#vns549'>SC Verse 549</a><a class='ref vgns' id='vgns32.6' href='#vgns32.6'>Verse 32.6</a>有憂以死時，　　為致親屬多，<a class='ref t' id='t0570c28' href='#t0570c28'>T 0570c28</a><br>
涉憂之長塗，　　愛苦常墮危。<a class='ref t' id='t0571a01' href='#t0571a01'>T 0571a01</a></p>
<p><a class='ref vns' id='vns550' href='#vns550'>SC Verse 550</a><a class='ref vgns' id='vgns32.7' href='#vgns32.7'>Verse 32.7</a>為道行者，　　不與欲會，<br>
先誅愛本，<a class='ref t' id='t0571a02' href='#t0571a02'>T 0571a02</a>　　無所植根，<br>
勿如刈葦，　　令心復生。<a class='ref t' id='t0571a03' href='#t0571a03'>T 0571a03</a></p>
<p><a class='ref vns' id='vns551' href='#vns551'>SC Verse 551</a><a class='ref vgns' id='vgns32.8' href='#vgns32.8'>Verse 32.8</a>如樹根深固，　　雖截猶復生，<a class='ref t' id='t0571a04' href='#t0571a04'>T 0571a04</a><br>
愛意不盡除，　　輒當還受苦。<a class='ref t' id='t0571a05' href='#t0571a05'>T 0571a05</a></p>
<p><a class='ref vns' id='vns552' href='#vns552'>SC Verse 552</a><a class='ref vgns' id='vgns32.9' href='#vgns32.9'>Verse 32.9</a>猨猴得離樹，　　得脫復趣樹，<a class='ref t' id='t0571a06' href='#t0571a06'>T 0571a06</a><br>
眾人亦如是，　　出獄復入獄。<a class='ref t' id='t0571a07' href='#t0571a07'>T 0571a07</a></p>
<p><a class='ref vns' id='vns553' href='#vns553'>SC Verse 553</a><a class='ref vgns' id='vgns32.10' href='#vgns32.10'>Verse 32.10</a>貪意為常流，　　習與憍慢并，<a class='ref t' id='t0571a08' href='#t0571a08'>T 0571a08</a><br>
思想猗婬欲，　　自覆無所見。<a class='ref t' id='t0571a09' href='#t0571a09'>T 0571a09</a></p>
<p><a class='ref vns' id='vns554' href='#vns554'>SC Verse 554</a><a class='ref vgns' id='vgns32.11' href='#vgns32.11'>Verse 32.11</a>一切意流衍，　　愛結如葛藤，<a class='ref t' id='t0571a10' href='#t0571a10'>T 0571a10</a><br>
唯慧分別見，　　能斷意根原。<a class='ref t' id='t0571a11' href='#t0571a11'>T 0571a11</a></p>
<p><a class='ref vns' id='vns555' href='#vns555'>SC Verse 555</a><a class='ref vgns' id='vgns32.12' href='#vgns32.12'>Verse 32.12</a>夫從愛潤澤，　　思想為滋蔓，<a class='ref t' id='t0571a12' href='#t0571a12'>T 0571a12</a><br>
愛欲深無底，　　老死是用增。<a class='ref t' id='t0571a13' href='#t0571a13'>T 0571a13</a></p>
<p><a class='ref vns' id='vns556' href='#vns556'>SC Verse 556</a><a class='ref vgns' id='vgns32.13' href='#vgns32.13'>Verse 32.13</a>所生枝不絕，　　但用食貪欲，<a class='ref t' id='t0571a14' href='#t0571a14'>T 0571a14</a><br>
養怨益丘塜，　　愚人常汲汲。<a class='ref t' id='t0571a15' href='#t0571a15'>T 0571a15</a></p>
<p><a class='ref vns' id='vns557' href='#vns557'>SC Verse 557</a><a class='ref vgns' id='vgns32.14' href='#vgns32.14'>Verse 32.14</a>雖獄有鉤鍱，　　慧人不謂牢，<a class='ref t' id='t0571a16' href='#t0571a16'>T 0571a16</a><br>
愚見妻子息，　　染著愛甚牢。<a class='ref t' id='t0571a17' href='#t0571a17'>T 0571a17</a></p>
<p><a class='ref vns' id='vns558' href='#vns558'>SC Verse 558</a><a class='ref vgns' id='vgns32.15' href='#vgns32.15'>Verse 32.15</a>慧說愛為獄，　　深固難得出，<a class='ref t' id='t0571a18' href='#t0571a18'>T 0571a18</a><br>
是故當斷棄，　　不視欲能安。<a class='ref t' id='t0571a19' href='#t0571a19'>T 0571a19</a></p>
<p><a class='ref vns' id='vns559' href='#vns559'>SC Verse 559</a><a class='ref vgns' id='vgns32.16' href='#vgns32.16'>Verse 32.16</a>見色心迷惑，　　不惟觀無常，<a class='ref t' id='t0571a20' href='#t0571a20'>T 0571a20</a><br>
愚以為美善，　　安知其非真？<a class='ref t' id='t0571a21' href='#t0571a21'>T 0571a21</a></p>
<p><a class='ref vns' id='vns560' href='#vns560'>SC Verse 560</a><a class='ref vgns' id='vgns32.17' href='#vgns32.17'>Verse 32.17</a>以婬樂自裹，　　譬如蠶作繭，<a class='ref t' id='t0571a22' href='#t0571a22'>T 0571a22</a><br>
智者能斷棄，　　不<span class='corr' title='[盻→眄] cf.【麗】'>眄</span>除眾苦。<a class='ref t' id='t0571a23' href='#t0571a23'>T 0571a23</a></p>
<p><a class='ref vns' id='vns561' href='#vns561'>SC Verse 561</a><a class='ref vgns' id='vgns32.18' href='#vgns32.18'>Verse 32.18</a>心念放逸者，　　見婬以為淨，<a class='ref t' id='t0571a24' href='#t0571a24'>T 0571a24</a><br>
恩愛意盛增，　　從是造獄牢；<a class='ref t' id='t0571a25' href='#t0571a25'>T 0571a25</a></p>
<p><a class='ref vns' id='vns562' href='#vns562'>SC Verse 562</a><a class='ref vgns' id='vgns32.19' href='#vgns32.19'>Verse 32.19</a>覺意滅婬者，　　常念欲不淨，<a class='ref t' id='t0571a26' href='#t0571a26'>T 0571a26</a><br>
從是出邪獄，　　能斷老死患。<a class='ref t' id='t0571a27' href='#t0571a27'>T 0571a27</a></p>
<p><a class='ref vns' id='vns563' href='#vns563'>SC Verse 563</a><a class='ref vgns' id='vgns32.20' href='#vgns32.20'>Verse 32.20</a>以欲網自蔽、　　以愛蓋自覆，<a class='ref t' id='t0571a28' href='#t0571a28'>T 0571a28</a><br>
自恣縛於獄，　　如魚入笱口，<a class='ref t' id='t0571a29' href='#t0571a29'>T 0571a29</a><br>
為老死所伺，　　若犢求母乳。<a class='ref t' id='t0571b01' href='#t0571b01'>T 0571b01</a></p>
<p><a class='ref vns' id='vns564' href='#vns564'>SC Verse 564</a><a class='ref vgns' id='vgns32.21' href='#vgns32.21'>Verse 32.21</a>離欲滅愛迹，　　出網無所弊。<a class='ref t' id='t0571b02' href='#t0571b02'>T 0571b02</a><br>
盡道除獄縛，　　一切此彼解，<a class='ref t' id='t0571b03' href='#t0571b03'>T 0571b03</a><br>
已得度邊行，　　是為大智士。<a class='ref t' id='t0571b04' href='#t0571b04'>T 0571b04</a></p>
<p><a class='ref vns' id='vns565' href='#vns565'>SC Verse 565</a><a class='ref vgns' id='vgns32.22' href='#vgns32.22'>Verse 32.22</a>勿親遠法人，　　亦勿為愛染，<a class='ref t' id='t0571b05' href='#t0571b05'>T 0571b05</a><br>
不斷三世者，　　會復墮邊行。<a class='ref t' id='t0571b06' href='#t0571b06'>T 0571b06</a></p>
<p><a class='ref vns' id='vns566' href='#vns566'>SC Verse 566</a><a class='ref vgns' id='vgns32.23' href='#vgns32.23'>Verse 32.23</a>若覺一切法，　　能不著諸法，<a class='ref t' id='t0571b07' href='#t0571b07'>T 0571b07</a><br>
一切愛意解，　　是為通聖意。<a class='ref t' id='t0571b08' href='#t0571b08'>T 0571b08</a></p>
<p><a class='ref vns' id='vns567' href='#vns567'>SC Verse 567</a><a class='ref vgns' id='vgns32.24' href='#vgns32.24'>Verse 32.24</a>眾施經施勝、　　眾味道味勝、<a class='ref t' id='t0571b09' href='#t0571b09'>T 0571b09</a><br>
眾樂法樂勝，　　愛盡勝眾苦。<a class='ref t' id='t0571b10' href='#t0571b10'>T 0571b10</a></p>
<p><a class='ref vns' id='vns568' href='#vns568'>SC Verse 568</a><a class='ref vgns' id='vgns32.25' href='#vgns32.25'>Verse 32.25</a>愚以貪自縛，　　不求度彼岸，<a class='ref t' id='t0571b11' href='#t0571b11'>T 0571b11</a><br>
貪為敗處故，　　害人亦自害。<a class='ref t' id='t0571b12' href='#t0571b12'>T 0571b12</a></p>
<p><a class='ref vns' id='vns569' href='#vns569'>SC Verse 569</a><a class='ref vgns' id='vgns32.26' href='#vgns32.26'>Verse 32.26</a>愛欲意為田，　　婬怒癡為種，<a class='ref t' id='t0571b13' href='#t0571b13'>T 0571b13</a><br>
故施度世者，　　得福無有量。<a class='ref t' id='t0571b14' href='#t0571b14'>T 0571b14</a></p>
<p><a class='ref vns' id='vns570' href='#vns570'>SC Verse 570</a><a class='ref vgns' id='vgns32.27' href='#vgns32.27'>Verse 32.27</a>伴少而貨多，　　商人怵惕懼，<a class='ref t' id='t0571b15' href='#t0571b15'>T 0571b15</a><br>
嗜欲賊害命，　　故慧不貪欲。<a class='ref t' id='t0571b16' href='#t0571b16'>T 0571b16</a></p>
<p><a class='ref vns' id='vns571' href='#vns571'>SC Verse 571</a><a class='ref vgns' id='vgns32.28' href='#vgns32.28'>Verse 32.28</a>心可則為欲，　　何必獨五欲？<a class='ref t' id='t0571b17' href='#t0571b17'>T 0571b17</a><br>
違可絕五欲，　　是乃為勇士。<a class='ref t' id='t0571b18' href='#t0571b18'>T 0571b18</a></p>
<p><a class='ref vns' id='vns572' href='#vns572'>SC Verse 572</a><a class='ref vgns' id='vgns32.29' href='#vgns32.29'>Verse 32.29</a>無欲無有畏，　　恬惔無憂患，<a class='ref t' id='t0571b19' href='#t0571b19'>T 0571b19</a><br>
欲除使結解，　　是為長出淵。<a class='ref t' id='t0571b20' href='#t0571b20'>T 0571b20</a></p>
<p><a class='ref vns' id='vns573' href='#vns573'>SC Verse 573</a><a class='ref vgns' id='vgns32.30' href='#vgns32.30'>Verse 32.30</a>欲我知汝本，　　意以思想生，<a class='ref t' id='t0571b21' href='#t0571b21'>T 0571b21</a><br>
我不思想汝，　　則汝而不有。<a class='ref t' id='t0571b22' href='#t0571b22'>T 0571b22</a></p>
<p><a class='ref vns' id='vns574' href='#vns574'>SC Verse 574</a><a class='ref vgns' id='vgns32.31' href='#vgns32.31'>Verse 32.31</a>伐樹忽休，　　樹生諸惡，<br>
斷樹盡株，<a class='ref t' id='t0571b23' href='#t0571b23'>T 0571b23</a>　　比丘滅度。</p>
<p><a class='ref vns' id='vns575' href='#vns575'>SC Verse 575</a><a class='ref vgns' id='vgns32.32' href='#vgns32.32'>Verse 32.32</a>夫不伐樹，　　少多餘親，<a class='ref t' id='t0571b24' href='#t0571b24'>T 0571b24</a><br>
心繫於此，　　如犢求母。<a class='ref t' id='t0571b25' href='#t0571b25'>T 0571b25</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
