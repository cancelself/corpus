<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.35' lang='lzh'>
<header>
<ul>
<li class='division'>法句經</li>
</ul>
<h1>梵志品法句經第三十五有四十章</h1>
</header>
<p><a class='ref t' id='t0572b20' href='#t0572b20'>T 0572b20</a>梵志品者，言行清白，理學無穢，可稱道<a class='ref t' id='t0572b21' href='#t0572b21'>T 0572b21</a>士。<a class='ref t' id='t0572b22' href='#t0572b22'>T 0572b22</a></p>
<blockquote class='gatha'>
<p><a class='ref vns' id='vns628' href='#vns628'>SC Verse 628</a><a class='ref vgns' id='vgns35.1' href='#vgns35.1'>Verse 35.1</a>截流而渡，　　無欲如梵，<br>
知行已盡，<a class='ref t' id='t0572b23' href='#t0572b23'>T 0572b23</a>　　是謂梵志；</p>
<p><a class='ref vns' id='vns629' href='#vns629'>SC Verse 629</a><a class='ref vgns' id='vgns35.2' href='#vgns35.2'>Verse 35.2</a>以無二法，　　清淨渡淵，<a class='ref t' id='t0572b24' href='#t0572b24'>T 0572b24</a><br>
諸欲結解，　　是謂梵志；</p>
<p><a class='ref vns' id='vns630' href='#vns630'>SC Verse 630</a><a class='ref vgns' id='vgns35.3' href='#vgns35.3'>Verse 35.3</a>適彼無彼，<a class='ref t' id='t0572b25' href='#t0572b25'>T 0572b25</a>　　彼彼已空，<br>
捨離貪婬，　　是謂梵志；<a class='ref t' id='t0572b26' href='#t0572b26'>T 0572b26</a></p>
<p><a class='ref vns' id='vns631' href='#vns631'>SC Verse 631</a><a class='ref vgns' id='vgns35.4' href='#vgns35.4'>Verse 35.4</a>思惟無垢，　　所行不漏，<br>
上求不起，<a class='ref t' id='t0572b27' href='#t0572b27'>T 0572b27</a>　　是謂梵志。</p>
<p><a class='ref vns' id='vns632' href='#vns632'>SC Verse 632</a><a class='ref vgns' id='vgns35.5' href='#vgns35.5'>Verse 35.5</a>日照於晝、　　月照於夜、<a class='ref t' id='t0572b28' href='#t0572b28'>T 0572b28</a><br>
甲兵照軍、　　禪照道人；<br>
佛出天下，<a class='ref t' id='t0572b29' href='#t0572b29'>T 0572b29</a>　　照一切冥。<a class='ref t' id='t0572c01' href='#t0572c01'>T 0572c01</a></p>
<p><a class='ref vns' id='vns633' href='#vns633'>SC Verse 633</a><a class='ref vgns' id='vgns35.6' href='#vgns35.6'>Verse 35.6</a>非剃為沙門，　　稱吉為梵志，<a class='ref t' id='t0572c02' href='#t0572c02'>T 0572c02</a><br>
謂能捨眾惡，　　是則為道人；<a class='ref t' id='t0572c03' href='#t0572c03'>T 0572c03</a></p>
<p><a class='ref vns' id='vns634' href='#vns634'>SC Verse 634</a><a class='ref vgns' id='vgns35.7' href='#vgns35.7'>Verse 35.7</a>出惡為梵志，　　入正為沙門，<a class='ref t' id='t0572c04' href='#t0572c04'>T 0572c04</a><br>
棄我眾穢行，　　是則為捨家。<a class='ref t' id='t0572c05' href='#t0572c05'>T 0572c05</a></p>
<p><a class='ref vns' id='vns635' href='#vns635'>SC Verse 635</a><a class='ref vgns' id='vgns35.8' href='#vgns35.8'>Verse 35.8</a>若猗於愛，　　心無所著，<br>
已捨、已正，<a class='ref t' id='t0572c06' href='#t0572c06'>T 0572c06</a>　　是滅眾苦。</p>
<p><a class='ref vns' id='vns636' href='#vns636'>SC Verse 636</a><a class='ref vgns' id='vgns35.9' href='#vgns35.9'>Verse 35.9</a>身、口與意，　　淨無過失，<a class='ref t' id='t0572c07' href='#t0572c07'>T 0572c07</a><br>
能捨三行，　　是謂梵志。</p>
<p><a class='ref vns' id='vns637' href='#vns637'>SC Verse 637</a><a class='ref vgns' id='vgns35.10' href='#vgns35.10'>Verse 35.10</a>若心曉了，<a class='ref t' id='t0572c08' href='#t0572c08'>T 0572c08</a>　　佛所說法，<br>
觀心自歸，　　淨於為水。<a class='ref t' id='t0572c09' href='#t0572c09'>T 0572c09</a></p>
<p><a class='ref vns' id='vns638' href='#vns638'>SC Verse 638</a><a class='ref vgns' id='vgns35.11' href='#vgns35.11'>Verse 35.11</a>非蔟結髮，　　名為梵志；<br>
誠行法行，<a class='ref t' id='t0572c10' href='#t0572c10'>T 0572c10</a>　　清白則賢。</p>
<p><a class='ref vns' id='vns639' href='#vns639'>SC Verse 639</a><a class='ref vgns' id='vgns35.12' href='#vgns35.12'>Verse 35.12</a>飾髮無慧，　　草衣何施？<a class='ref t' id='t0572c11' href='#t0572c11'>T 0572c11</a><br>
內不離著，　　外捨何益？</p>
<p><a class='ref vns' id='vns640' href='#vns640'>SC Verse 640</a><a class='ref vgns' id='vgns35.13' href='#vgns35.13'>Verse 35.13</a>被服弊惡，<a class='ref t' id='t0572c12' href='#t0572c12'>T 0572c12</a>　　躬承法行，<br>
閑居思惟，　　是謂梵志；<a class='ref t' id='t0572c13' href='#t0572c13'>T 0572c13</a></p>
<p><a class='ref vns' id='vns641' href='#vns641'>SC Verse 641</a><a class='ref vgns' id='vgns35.14' href='#vgns35.14'>Verse 35.14</a>佛不教彼，　　讚己自稱，<br>
如諦不妄，<a class='ref t' id='t0572c14' href='#t0572c14'>T 0572c14</a>　　乃為梵志；</p>
<p><a class='ref vns' id='vns642' href='#vns642'>SC Verse 642</a><a class='ref vgns' id='vgns35.15' href='#vgns35.15'>Verse 35.15</a>絕諸可欲，　　不婬其志，<a class='ref t' id='t0572c15' href='#t0572c15'>T 0572c15</a><br>
委棄欲數，　　是謂梵志；</p>
<p><a class='ref vns' id='vns643' href='#vns643'>SC Verse 643</a><a class='ref vgns' id='vgns35.16' href='#vgns35.16'>Verse 35.16</a>斷生死河，<a class='ref t' id='t0572c16' href='#t0572c16'>T 0572c16</a>　　能忍起度，<br>
自覺出塹，　　是謂梵志；<a class='ref t' id='t0572c17' href='#t0572c17'>T 0572c17</a></p>
<p><a class='ref vns' id='vns644' href='#vns644'>SC Verse 644</a><a class='ref vgns' id='vgns35.17' href='#vgns35.17'>Verse 35.17</a>見罵見擊，　　默受不怒，<br>
有忍辱力，<a class='ref t' id='t0572c18' href='#t0572c18'>T 0572c18</a>　　是謂梵志；</p>
<p><a class='ref vns' id='vns645' href='#vns645'>SC Verse 645</a><a class='ref vgns' id='vgns35.18' href='#vgns35.18'>Verse 35.18</a>若見侵欺，　　但念守戒，<a class='ref t' id='t0572c19' href='#t0572c19'>T 0572c19</a><br>
端身自調，　　是謂梵志；</p>
<p><a class='ref vns' id='vns646' href='#vns646'>SC Verse 646</a><a class='ref vgns' id='vgns35.19' href='#vgns35.19'>Verse 35.19</a>心棄惡法，<a class='ref t' id='t0572c20' href='#t0572c20'>T 0572c20</a>　　如蛇脫皮，<br>
不為欲污，　　是謂梵志；<a class='ref t' id='t0572c21' href='#t0572c21'>T 0572c21</a></p>
<p><a class='ref vns' id='vns647' href='#vns647'>SC Verse 647</a><a class='ref vgns' id='vgns35.20' href='#vgns35.20'>Verse 35.20</a>覺生為苦，　　從是滅意，<br>
能下重擔，<a class='ref t' id='t0572c22' href='#t0572c22'>T 0572c22</a>　　是謂梵志；</p>
<p><a class='ref vns' id='vns648' href='#vns648'>SC Verse 648</a><a class='ref vgns' id='vgns35.21' href='#vgns35.21'>Verse 35.21</a>解微妙慧，　　辯道不道，<a class='ref t' id='t0572c23' href='#t0572c23'>T 0572c23</a><br>
體行上義，　　是謂梵志；</p>
<p><a class='ref vns' id='vns649' href='#vns649'>SC Verse 649</a><a class='ref vgns' id='vgns35.22' href='#vgns35.22'>Verse 35.22</a>棄捐家居，<a class='ref t' id='t0572c24' href='#t0572c24'>T 0572c24</a>　　無家之畏，<br>
少求寡欲，　　是謂梵志；<a class='ref t' id='t0572c25' href='#t0572c25'>T 0572c25</a></p>
<p><a class='ref vns' id='vns650' href='#vns650'>SC Verse 650</a><a class='ref vgns' id='vgns35.23' href='#vgns35.23'>Verse 35.23</a>棄放活生，　　無賊害心，<br>
無所嬈惱，<a class='ref t' id='t0572c26' href='#t0572c26'>T 0572c26</a>　　是謂梵志；</p>
<p><a class='ref vns' id='vns651' href='#vns651'>SC Verse 651</a><a class='ref vgns' id='vgns35.24' href='#vgns35.24'>Verse 35.24</a>避爭不爭，　　犯而不慍，<a class='ref t' id='t0572c27' href='#t0572c27'>T 0572c27</a><br>
惡來善待，　　是謂梵志；</p>
<p><a class='ref vns' id='vns652' href='#vns652'>SC Verse 652</a><a class='ref vgns' id='vgns35.25' href='#vgns35.25'>Verse 35.25</a>去婬怒癡，<a class='ref t' id='t0572c28' href='#t0572c28'>T 0572c28</a>　　憍慢諸惡，<br>
如蛇脫皮，　　是謂梵志；<a class='ref t' id='t0572c29' href='#t0572c29'>T 0572c29</a></p>
<p><a class='ref vns' id='vns653' href='#vns653'>SC Verse 653</a><a class='ref vgns' id='vgns35.26' href='#vgns35.26'>Verse 35.26</a>斷絕世事，　　口無麤言，<br>
八道審諦，<a class='ref t' id='t0573a01' href='#t0573a01'>T 0573a01</a>　　是謂梵志；</p>
<p><a class='ref vns' id='vns654' href='#vns654'>SC Verse 654</a><a class='ref vgns' id='vgns35.27' href='#vgns35.27'>Verse 35.27</a>所世惡法，　　修短巨細，<a class='ref t' id='t0573a02' href='#t0573a02'>T 0573a02</a><br>
無取、無捨，　　是謂梵志；</p>
<p><a class='ref vns' id='vns655' href='#vns655'>SC Verse 655</a><a class='ref vgns' id='vgns35.28' href='#vgns35.28'>Verse 35.28</a>今世行淨、<a class='ref t' id='t0573a03' href='#t0573a03'>T 0573a03</a>　　後世無穢，<br>
無習、無捨，　　是謂梵志；<a class='ref t' id='t0573a04' href='#t0573a04'>T 0573a04</a></p>
<p><a class='ref vns' id='vns656' href='#vns656'>SC Verse 656</a><a class='ref vgns' id='vgns35.29' href='#vgns35.29'>Verse 35.29</a>棄身無猗，　　不誦異行，<br>
行甘露滅，<a class='ref t' id='t0573a05' href='#t0573a05'>T 0573a05</a>　　是謂梵志；</p>
<p><a class='ref vns' id='vns657' href='#vns657'>SC Verse 657</a><a class='ref vgns' id='vgns35.30' href='#vgns35.30'>Verse 35.30</a>於罪與福，　　兩行永除，<a class='ref t' id='t0573a06' href='#t0573a06'>T 0573a06</a><br>
無憂、無塵，　　是謂梵志；</p>
<p><a class='ref vns' id='vns658' href='#vns658'>SC Verse 658</a><a class='ref vgns' id='vgns35.31' href='#vgns35.31'>Verse 35.31</a>心喜無垢，<a class='ref t' id='t0573a07' href='#t0573a07'>T 0573a07</a>　　如月盛滿，<br>
謗毀已除，　　是謂梵志；<a class='ref t' id='t0573a08' href='#t0573a08'>T 0573a08</a></p>
<p><a class='ref vns' id='vns659' href='#vns659'>SC Verse 659</a><a class='ref vgns' id='vgns35.32' href='#vgns35.32'>Verse 35.32</a>見癡往來，　　墮塹受苦，<br>
欲單渡岸，<a class='ref t' id='t0573a09' href='#t0573a09'>T 0573a09</a>　　不好他語，<br>
唯滅不起，　　是謂梵志；<a class='ref t' id='t0573a10' href='#t0573a10'>T 0573a10</a></p>
<p><a class='ref vns' id='vns660' href='#vns660'>SC Verse 660</a><a class='ref vgns' id='vgns35.33' href='#vgns35.33'>Verse 35.33</a>已斷恩愛，　　離家無欲，<br>
愛有已盡，<a class='ref t' id='t0573a11' href='#t0573a11'>T 0573a11</a>　　是謂梵志；</p>
<p><a class='ref vns' id='vns661' href='#vns661'>SC Verse 661</a><a class='ref vgns' id='vgns35.34' href='#vgns35.34'>Verse 35.34</a>離人聚處，　　不墮天聚，<a class='ref t' id='t0573a12' href='#t0573a12'>T 0573a12</a><br>
諸聚不歸，　　是謂梵志；</p>
<p><a class='ref vns' id='vns662' href='#vns662'>SC Verse 662</a><a class='ref vgns' id='vgns35.35' href='#vgns35.35'>Verse 35.35</a>棄樂無樂，<a class='ref t' id='t0573a13' href='#t0573a13'>T 0573a13</a>　　滅無熅燸，<br>
健違諸世，　　是謂梵志；<a class='ref t' id='t0573a14' href='#t0573a14'>T 0573a14</a></p>
<p><a class='ref vns' id='vns663' href='#vns663'>SC Verse 663</a><a class='ref vgns' id='vgns35.36' href='#vgns35.36'>Verse 35.36</a>所生已訖，　　死無所趣，<br>
覺安無依，<a class='ref t' id='t0573a15' href='#t0573a15'>T 0573a15</a>　　是謂梵志；</p>
<p><a class='ref vns' id='vns664' href='#vns664'>SC Verse 664</a><a class='ref vgns' id='vgns35.37' href='#vgns35.37'>Verse 35.37</a>已度五道，　　莫知所墮，<a class='ref t' id='t0573a16' href='#t0573a16'>T 0573a16</a><br>
習盡無餘，　　是謂梵志；</p>
<p><a class='ref vns' id='vns665' href='#vns665'>SC Verse 665</a><a class='ref vgns' id='vgns35.38' href='#vgns35.38'>Verse 35.38</a>于前、于後，<a class='ref t' id='t0573a17' href='#t0573a17'>T 0573a17</a>　　乃中無有，<br>
無操、無捨，　　是謂梵志；<a class='ref t' id='t0573a18' href='#t0573a18'>T 0573a18</a></p>
<p><a class='ref vns' id='vns666' href='#vns666'>SC Verse 666</a><a class='ref vgns' id='vgns35.39' href='#vgns35.39'>Verse 35.39</a>最雄、最勇，　　能自解度，<br>
覺意不動，<a class='ref t' id='t0573a19' href='#t0573a19'>T 0573a19</a>　　是謂梵志；</p>
<p><a class='ref vns' id='vns667' href='#vns667'>SC Verse 667</a><a class='ref vgns' id='vgns35.40' href='#vgns35.40'>Verse 35.40</a>自知宿命，　　本所更來，<a class='ref t' id='t0573a20' href='#t0573a20'>T 0573a20</a><br>
得要生盡，　　叡通道玄，<br>
明如能默，<a class='ref t' id='t0573a21' href='#t0573a21'>T 0573a21</a>　　是謂梵志。<a class='ref t' id='t0573a22' href='#t0573a22'>T 0573a22</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
