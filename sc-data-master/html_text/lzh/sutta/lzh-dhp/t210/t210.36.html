<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.36' lang='lzh'>
<header>
<ul>
<li class='division'>法句經</li>
</ul>
<h1>泥洹品法句經第三十六三十有六章</h1>
</header>
<p><a class='ref t' id='t0573a23' href='#t0573a23'>T 0573a23</a>泥洹品者，敘道大歸，恬惔寂滅，度生死<a class='ref t' id='t0573a24' href='#t0573a24'>T 0573a24</a>畏。<a class='ref t' id='t0573a25' href='#t0573a25'>T 0573a25</a></p>
<blockquote class='gatha'>
<p><a class='ref vns' id='vns668' href='#vns668'>SC Verse 668</a><a class='ref vgns' id='vgns36.1' href='#vgns36.1'>Verse 36.1</a>忍為最自守，　　泥洹佛稱上，<a class='ref t' id='t0573a26' href='#t0573a26'>T 0573a26</a><br>
捨家不犯戒，　　息心無所害。<a class='ref t' id='t0573a27' href='#t0573a27'>T 0573a27</a></p>
<p><a class='ref vns' id='vns669' href='#vns669'>SC Verse 669</a><a class='ref vgns' id='vgns36.2' href='#vgns36.2'>Verse 36.2</a>無病最利、　　知足最富、<br>
厚為最友、<a class='ref t' id='t0573a28' href='#t0573a28'>T 0573a28</a>　　泥洹最快；</p>
<p><a class='ref vns' id='vns670' href='#vns670'>SC Verse 670</a><a class='ref vgns' id='vgns36.3' href='#vgns36.3'>Verse 36.3</a>飢為大病、　　行為最苦，<a class='ref t' id='t0573a29' href='#t0573a29'>T 0573a29</a><br>
已諦知此，　　泥洹最樂；</p>
<p><a class='ref vns' id='vns671' href='#vns671'>SC Verse 671</a><a class='ref vgns' id='vgns36.4' href='#vgns36.4'>Verse 36.4</a>少往善道，<a class='ref t' id='t0573b01' href='#t0573b01'>T 0573b01</a>　　趣惡道多，<br>
如諦知此，　　泥洹最安。<a class='ref t' id='t0573b02' href='#t0573b02'>T 0573b02</a></p>
<p><a class='ref vns' id='vns672' href='#vns672'>SC Verse 672</a><a class='ref vgns' id='vgns36.5' href='#vgns36.5'>Verse 36.5</a>從因生善、　　從因墮惡，<br>
由因泥洹，<a class='ref t' id='t0573b03' href='#t0573b03'>T 0573b03</a>　　所緣亦然。</p>
<p><a class='ref vns' id='vns673' href='#vns673'>SC Verse 673</a><a class='ref vgns' id='vgns36.6' href='#vgns36.6'>Verse 36.6</a>麋鹿依野、　　鳥依虛空，<a class='ref t' id='t0573b04' href='#t0573b04'>T 0573b04</a><br>
法歸其報，　　真人歸滅。</p>
<p><a class='ref vns' id='vns674' href='#vns674'>SC Verse 674</a><a class='ref vgns' id='vgns36.7' href='#vgns36.7'>Verse 36.7</a>始無如不？<a class='ref t' id='t0573b05' href='#t0573b05'>T 0573b05</a>　　始不如無，<br>
是為無得，　　亦無有思。<a class='ref t' id='t0573b06' href='#t0573b06'>T 0573b06</a></p>
<p><a class='ref vns' id='vns675' href='#vns675'>SC Verse 675</a><a class='ref vgns' id='vgns36.8' href='#vgns36.8'>Verse 36.8</a>心難見，　　習可覩，<br>
覺欲者，　　乃具見，<a class='ref t' id='t0573b07' href='#t0573b07'>T 0573b07</a><br>
無所樂，　　為苦際，</p>
<p><a class='ref vns' id='vns676' href='#vns676'>SC Verse 676</a><a class='ref vgns' id='vgns36.9' href='#vgns36.9'>Verse 36.9</a>在愛欲，　　為增痛，<a class='ref t' id='t0573b08' href='#t0573b08'>T 0573b08</a><br>
明不清，　　淨能御，<br>
無所近，　　為苦際。<a class='ref t' id='t0573b09' href='#t0573b09'>T 0573b09</a></p>
<p><a class='ref vns' id='vns677' href='#vns677'>SC Verse 677</a><a class='ref vgns' id='vgns36.10' href='#vgns36.10'>Verse 36.10</a>見有見、　　聞有聞、<br>
念有念、　　識有識，<a class='ref t' id='t0573b10' href='#t0573b10'>T 0573b10</a><br>
覩無著，　　亦無識，　　<br>
一切捨，　　為得際。<a class='ref t' id='t0573b11' href='#t0573b11'>T 0573b11</a></p>
<p><a class='ref vns' id='vns678' href='#vns678'>SC Verse 678</a><a class='ref vgns' id='vgns36.11' href='#vgns36.11'>Verse 36.11</a>除身想，　　滅痛行，<br>
識已盡，　　為苦竟，<a class='ref t' id='t0573b12' href='#t0573b12'>T 0573b12</a></p>
<p><a class='ref vns' id='vns679' href='#vns679'>SC Verse 679</a><a class='ref vgns' id='vgns36.12' href='#vgns36.12'>Verse 36.12</a>猗則動，　　虛則淨，<br>
動非近，　　非有樂，<a class='ref t' id='t0573b13' href='#t0573b13'>T 0573b13</a><br>
樂無近，　　為得寂，<br>
寂已寂，　　已往來，<a class='ref t' id='t0573b14' href='#t0573b14'>T 0573b14</a></p>
<p><a class='ref vns' id='vns680' href='#vns680'>SC Verse 680</a><a class='ref vgns' id='vgns36.13' href='#vgns36.13'>Verse 36.13</a>來往絕，　　無生死，<br>
生死斷，　　無此彼，<a class='ref t' id='t0573b15' href='#t0573b15'>T 0573b15</a><br>
此彼斷，　　為兩滅，<br>
滅無餘，　　為苦除。<a class='ref t' id='t0573b16' href='#t0573b16'>T 0573b16</a></p>
<p><a class='ref vns' id='vns681' href='#vns681'>SC Verse 681</a><a class='ref vgns' id='vgns36.14' href='#vgns36.14'>Verse 36.14</a>比丘有世生，　　有有有作行，<a class='ref t' id='t0573b17' href='#t0573b17'>T 0573b17</a><br>
有無生無有，　　無作無所行。<a class='ref t' id='t0573b18' href='#t0573b18'>T 0573b18</a></p>
<p><a class='ref vns' id='vns682' href='#vns682'>SC Verse 682</a><a class='ref vgns' id='vgns36.15' href='#vgns36.15'>Verse 36.15</a>夫唯無念者，　　為能得自致，<a class='ref t' id='t0573b19' href='#t0573b19'>T 0573b19</a><br>
無生無復有，　　無作無行處。<a class='ref t' id='t0573b20' href='#t0573b20'>T 0573b20</a></p>
<p><a class='ref vns' id='vns683' href='#vns683'>SC Verse 683</a><a class='ref vgns' id='vgns36.16' href='#vgns36.16'>Verse 36.16</a>生有作行者，　　是為不得要，<a class='ref t' id='t0573b21' href='#t0573b21'>T 0573b21</a><br>
若已解不生，　　不有不作行。<a class='ref t' id='t0573b22' href='#t0573b22'>T 0573b22</a></p>
<p><a class='ref vns' id='vns684' href='#vns684'>SC Verse 684</a><a class='ref vgns' id='vgns36.17' href='#vgns36.17'>Verse 36.17</a>則生有得要，　　從生有已起，<a class='ref t' id='t0573b23' href='#t0573b23'>T 0573b23</a><br>
作行致死生，　　為開為法果。<a class='ref t' id='t0573b24' href='#t0573b24'>T 0573b24</a></p>
<p><a class='ref vns' id='vns685' href='#vns685'>SC Verse 685</a><a class='ref vgns' id='vgns36.18' href='#vgns36.18'>Verse 36.18</a>從食因緣有，　　從食致憂樂，<a class='ref t' id='t0573b25' href='#t0573b25'>T 0573b25</a><br>
而此要滅者，　　無復念行迹。<a class='ref t' id='t0573b26' href='#t0573b26'>T 0573b26</a></p>
<p><a class='ref vns' id='vns686' href='#vns686'>SC Verse 686</a><a class='ref vgns' id='vgns36.19' href='#vgns36.19'>Verse 36.19</a>諸苦法已盡，　　行滅湛然安，<a class='ref t' id='t0573b27' href='#t0573b27'>T 0573b27</a><br>
比丘吾已知，　　無復諸入地。<a class='ref t' id='t0573b28' href='#t0573b28'>T 0573b28</a></p>
<p><a class='ref vns' id='vns687' href='#vns687'>SC Verse 687</a><a class='ref vgns' id='vgns36.20' href='#vgns36.20'>Verse 36.20</a>無有虛空入，　　無諸入用入，<a class='ref t' id='t0573b29' href='#t0573b29'>T 0573b29</a><br>
無想不想入，　　無今世、後世，<a class='ref t' id='t0573c01' href='#t0573c01'>T 0573c01</a><br>
亦無日月想，　　無往、無所懸。<a class='ref t' id='t0573c02' href='#t0573c02'>T 0573c02</a></p>
<p><a class='ref vns' id='vns688' href='#vns688'>SC Verse 688</a><a class='ref vgns' id='vgns36.21' href='#vgns36.21'>Verse 36.21</a>我已無往反，　　不去而不來，<a class='ref t' id='t0573c03' href='#t0573c03'>T 0573c03</a><br>
不沒不復生，　　是際為泥洹。<a class='ref t' id='t0573c04' href='#t0573c04'>T 0573c04</a></p>
<p><a class='ref vns' id='vns689' href='#vns689'>SC Verse 689</a><a class='ref vgns' id='vgns36.22' href='#vgns36.22'>Verse 36.22</a>如是像無像，　　苦樂為以解，<a class='ref t' id='t0573c05' href='#t0573c05'>T 0573c05</a><br>
所見不復恐，　　無言言無疑。<a class='ref t' id='t0573c06' href='#t0573c06'>T 0573c06</a></p>
<p><a class='ref vns' id='vns690' href='#vns690'>SC Verse 690</a><a class='ref vgns' id='vgns36.23' href='#vgns36.23'>Verse 36.23</a>斷有之射箭，　　遘愚無所猗，<a class='ref t' id='t0573c07' href='#t0573c07'>T 0573c07</a><br>
是為第一快，　　此道寂無上。<a class='ref t' id='t0573c08' href='#t0573c08'>T 0573c08</a></p>
<p><a class='ref vns' id='vns691' href='#vns691'>SC Verse 691</a><a class='ref vgns' id='vgns36.24' href='#vgns36.24'>Verse 36.24</a>受辱心如地，　　行忍如門閾，<a class='ref t' id='t0573c09' href='#t0573c09'>T 0573c09</a><br>
淨如水無垢，　　生盡無彼受。<a class='ref t' id='t0573c10' href='#t0573c10'>T 0573c10</a></p>
<p><a class='ref vns' id='vns692' href='#vns692'>SC Verse 692</a><a class='ref vgns' id='vgns36.25' href='#vgns36.25'>Verse 36.25</a>利勝不足恃，　　雖勝猶復苦，<a class='ref t' id='t0573c11' href='#t0573c11'>T 0573c11</a><br>
當自求去勝，　　已勝無所生。<a class='ref t' id='t0573c12' href='#t0573c12'>T 0573c12</a></p>
<p><a class='ref vns' id='vns693' href='#vns693'>SC Verse 693</a><a class='ref vgns' id='vgns36.26' href='#vgns36.26'>Verse 36.26</a>畢故不造新，　　厭胎無婬行，<a class='ref t' id='t0573c13' href='#t0573c13'>T 0573c13</a><br>
種燋不復生，　　意盡如火滅。<a class='ref t' id='t0573c14' href='#t0573c14'>T 0573c14</a></p>
<p><a class='ref vns' id='vns694' href='#vns694'>SC Verse 694</a><a class='ref vgns' id='vgns36.27' href='#vgns36.27'>Verse 36.27</a>胞胎為穢海，　　何為樂婬行？<a class='ref t' id='t0573c15' href='#t0573c15'>T 0573c15</a><br>
雖上有善處，　　皆莫如泥洹。<a class='ref t' id='t0573c16' href='#t0573c16'>T 0573c16</a></p>
<p><a class='ref vns' id='vns695' href='#vns695'>SC Verse 695</a><a class='ref vgns' id='vgns36.28' href='#vgns36.28'>Verse 36.28</a>悉知一切斷，　　不復著世間，<a class='ref t' id='t0573c17' href='#t0573c17'>T 0573c17</a><br>
都棄如滅度，　　眾道中斯勝。<a class='ref t' id='t0573c18' href='#t0573c18'>T 0573c18</a></p>
<p><a class='ref vns' id='vns696' href='#vns696'>SC Verse 696</a><a class='ref vgns' id='vgns36.29' href='#vgns36.29'>Verse 36.29</a>佛以現諦法，　　智勇能奉持，<a class='ref t' id='t0573c19' href='#t0573c19'>T 0573c19</a><br>
行淨無瑕穢，　　自知度世安。<a class='ref t' id='t0573c20' href='#t0573c20'>T 0573c20</a></p>
<p><a class='ref vns' id='vns697' href='#vns697'>SC Verse 697</a><a class='ref vgns' id='vgns36.30' href='#vgns36.30'>Verse 36.30</a>道務先遠欲，　　早服佛教戒，<a class='ref t' id='t0573c21' href='#t0573c21'>T 0573c21</a><br>
滅惡極惡際，　　易如鳥逝空。<a class='ref t' id='t0573c22' href='#t0573c22'>T 0573c22</a></p>
<p><a class='ref vns' id='vns698' href='#vns698'>SC Verse 698</a><a class='ref vgns' id='vgns36.31' href='#vgns36.31'>Verse 36.31</a>若已解法句，　　至心體道行，<a class='ref t' id='t0573c23' href='#t0573c23'>T 0573c23</a><br>
是度生死岸，　　苦盡而無患。<a class='ref t' id='t0573c24' href='#t0573c24'>T 0573c24</a></p>
<p><a class='ref vns' id='vns699' href='#vns699'>SC Verse 699</a><a class='ref vgns' id='vgns36.32' href='#vgns36.32'>Verse 36.32</a>道法無親疎，　　正不問羸強，<a class='ref t' id='t0573c25' href='#t0573c25'>T 0573c25</a><br>
要在無識想，　　結解為清淨。<a class='ref t' id='t0573c26' href='#t0573c26'>T 0573c26</a></p>
<p><a class='ref vns' id='vns700' href='#vns700'>SC Verse 700</a><a class='ref vgns' id='vgns36.33' href='#vgns36.33'>Verse 36.33</a>上智饜腐身，　　危<span class='corr' title='[跪→脆] cf.【麗】'>脆</span>非實真，<a class='ref t' id='t0573c27' href='#t0573c27'>T 0573c27</a><br>
苦多而樂少，　　九孔無一淨。<a class='ref t' id='t0573c28' href='#t0573c28'>T 0573c28</a></p>
<p><a class='ref vns' id='vns701' href='#vns701'>SC Verse 701</a><a class='ref vgns' id='vgns36.34' href='#vgns36.34'>Verse 36.34</a>慧以危貿安，　　棄猗脫眾難，<a class='ref t' id='t0573c29' href='#t0573c29'>T 0573c29</a><br>
形腐銷為沫，　　慧見捨不貪。<a class='ref t' id='t0574a01' href='#t0574a01'>T 0574a01</a></p>
<p><a class='ref vns' id='vns702' href='#vns702'>SC Verse 702</a><a class='ref vgns' id='vgns36.35' href='#vgns36.35'>Verse 36.35</a>觀身為苦器，　　生老病無痛，<a class='ref t' id='t0574a02' href='#t0574a02'>T 0574a02</a><br>
棄垢行清淨，　　可以獲大安。<a class='ref t' id='t0574a03' href='#t0574a03'>T 0574a03</a></p>
<p><a class='ref vns' id='vns703' href='#vns703'>SC Verse 703</a><a class='ref vgns' id='vgns36.36' href='#vgns36.36'>Verse 36.36</a>依慧以却邪，　　不受漏得盡，<a class='ref t' id='t0574a04' href='#t0574a04'>T 0574a04</a><br>
行淨致度世，　　天人莫不禮。<a class='ref t' id='t0574a05' href='#t0574a05'>T 0574a05</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
