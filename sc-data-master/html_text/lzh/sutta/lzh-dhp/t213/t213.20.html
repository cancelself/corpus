<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.20' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經瞋恚品第二十</h1>
</header>
<a class='ref t' id='t0787a09' href='#t0787a09'>T 0787a09</a>
<blockquote class='gatha'>
<p><a class='ref vns' id='vns417' href='#vns417'>SC Verse 417</a><a class='ref vgns' id='vgns20.1' href='#vgns20.1'>Verse 20.1</a>除瞋去我慢，　　遠離諸煩惱，<a class='ref t' id='t0787a10' href='#t0787a10'>T 0787a10</a><br>
不染彼名色，　　冤家無有伴。<a class='ref t' id='t0787a11' href='#t0787a11'>T 0787a11</a></p>
<p><a class='ref vns' id='vns418' href='#vns418'>SC Verse 418</a><a class='ref vgns' id='vgns20.2' href='#vgns20.2'>Verse 20.2</a>除恚得善眠，　　恚盡不懷憂，<a class='ref t' id='t0787a12' href='#t0787a12'>T 0787a12</a><br>
恚為毒根本，　　苾芻為甘甜。<a class='ref t' id='t0787a13' href='#t0787a13'>T 0787a13</a></p>
<p><a class='ref vns' id='vns419' href='#vns419'>SC Verse 419</a><a class='ref vgns' id='vgns20.3' href='#vgns20.3'>Verse 20.3</a>賢聖悉能除，　　斷彼善眠睡，<a class='ref t' id='t0787a14' href='#t0787a14'>T 0787a14</a><br>
人興恚怒心，　　作諸不善業。<a class='ref t' id='t0787a15' href='#t0787a15'>T 0787a15</a></p>
<p>後恚若得除，　　智火漸熾盛。<a class='ref t' id='t0787a16' href='#t0787a16'>T 0787a16</a></p>
<p><a class='ref vns' id='vns420' href='#vns420'>SC Verse 420</a><a class='ref vgns' id='vgns20.4' href='#vgns20.4'>Verse 20.4</a>無慚復無愧，　　復好生瞋怒，<a class='ref t' id='t0787a17' href='#t0787a17'>T 0787a17</a><br>
為瞋所纏縛，　　如闇失明燈。<a class='ref t' id='t0787a18' href='#t0787a18'>T 0787a18</a></p>
<p><a class='ref vns' id='vns421' href='#vns421'>SC Verse 421</a><a class='ref vgns' id='vgns20.5' href='#vgns20.5'>Verse 20.5</a>彼力非為力，　　以恚為力者，<a class='ref t' id='t0787a19' href='#t0787a19'>T 0787a19</a><br>
恚為凡朽法，　　不知善響應。<a class='ref t' id='t0787a20' href='#t0787a20'>T 0787a20</a></p>
<p><a class='ref vns' id='vns422' href='#vns422'>SC Verse 422</a><a class='ref vgns' id='vgns20.6' href='#vgns20.6'>Verse 20.6</a>有力近猛軍，　　無力退怯弱，<a class='ref t' id='t0787a21' href='#t0787a21'>T 0787a21</a><br>
能忍為上將，　　宜當忍勿羸。<a class='ref t' id='t0787a22' href='#t0787a22'>T 0787a22</a></p>
<p><a class='ref vns' id='vns423' href='#vns423'>SC Verse 423</a><a class='ref vgns' id='vgns20.7' href='#vgns20.7'>Verse 20.7</a>舉眾共輕之，　　有力名為忍，<a class='ref t' id='t0787a23' href='#t0787a23'>T 0787a23</a><br>
能忍最為上，　　宜當懷忍羸。<a class='ref t' id='t0787a24' href='#t0787a24'>T 0787a24</a></p>
<p><a class='ref vns' id='vns424' href='#vns424'>SC Verse 424</a><a class='ref vgns' id='vgns20.8' href='#vgns20.8'>Verse 20.8</a>自我與彼人，　　大畏不可救，<a class='ref t' id='t0787a25' href='#t0787a25'>T 0787a25</a><br>
如知彼瞋恚，　　宜滅己中瑕，<a class='ref t' id='t0787a26' href='#t0787a26'>T 0787a26</a></p>
<p><a class='ref vns' id='vns425' href='#vns425'>SC Verse 425</a><a class='ref vgns' id='vgns20.9' href='#vgns20.9'>Verse 20.9</a>二俱行其義，　　我與彼亦然。<a class='ref t' id='t0787a27' href='#t0787a27'>T 0787a27</a></p>
如知彼瞋恚，　　宜忍彼中瑕，<a class='ref t' id='t0787a28' href='#t0787a28'>T 0787a28</a><br>
<p><a class='ref vns' id='vns426' href='#vns426'>SC Verse 426</a><a class='ref vgns' id='vgns20.10' href='#vgns20.10'>Verse 20.10</a>俱行於二義，　　我忍彼亦然。<a class='ref t' id='t0787a29' href='#t0787a29'>T 0787a29</a><br>
愚謂我無力，　　觀法亦復爾，<a class='ref t' id='t0787b01' href='#t0787b01'>T 0787b01</a></p>
<p><a class='ref vns' id='vns427' href='#vns427'>SC Verse 427</a><a class='ref vgns' id='vgns20.11' href='#vgns20.11'>Verse 20.11</a>若愚勝於智，　　麁言及惡語，<a class='ref t' id='t0787b02' href='#t0787b02'>T 0787b02</a><br>
欲常得勝者，　　於言宜寂默。<a class='ref t' id='t0787b03' href='#t0787b03'>T 0787b03</a></p>
<p><a class='ref vns' id='vns428' href='#vns428'>SC Verse 428</a><a class='ref vgns' id='vgns20.12' href='#vgns20.12'>Verse 20.12</a>常習智者教，　　不與愚人集，<a class='ref t' id='t0787b04' href='#t0787b04'>T 0787b04</a><br>
能忍穢陋言，　　故說忍中上。<a class='ref t' id='t0787b05' href='#t0787b05'>T 0787b05</a></p>
<p><a class='ref vns' id='vns429' href='#vns429'>SC Verse 429</a><a class='ref vgns' id='vgns20.13' href='#vgns20.13'>Verse 20.13</a>恚者不發言，　　處眾若屏處，<a class='ref t' id='t0787b06' href='#t0787b06'>T 0787b06</a><br>
人恚以熾然，　　終己不自覺。<a class='ref t' id='t0787b07' href='#t0787b07'>T 0787b07</a></p>
<p><a class='ref vns' id='vns430' href='#vns430'>SC Verse 430</a><a class='ref vgns' id='vgns20.14' href='#vgns20.14'>Verse 20.14</a>諦說不瞋恚，　　乞者念以施，<a class='ref t' id='t0787b08' href='#t0787b08'>T 0787b08</a><br>
三分有定處，　　自然處天宮。<a class='ref t' id='t0787b09' href='#t0787b09'>T 0787b09</a></p>
<p><a class='ref vns' id='vns431' href='#vns431'>SC Verse 431</a><a class='ref vgns' id='vgns20.15' href='#vgns20.15'>Verse 20.15</a>息意何有恚？　　自撿壽中明，<a class='ref t' id='t0787b10' href='#t0787b10'>T 0787b10</a><br>
等智定解脫，　　知已無有恚。<a class='ref t' id='t0787b11' href='#t0787b11'>T 0787b11</a></p>
<p><a class='ref vns' id='vns432' href='#vns432'>SC Verse 432</a><a class='ref vgns' id='vgns20.16' href='#vgns20.16'>Verse 20.16</a>若為惡意者，　　怒有怒果報，<a class='ref t' id='t0787b12' href='#t0787b12'>T 0787b12</a><br>
怒不報其怒，　　勝其彼鬪負。<a class='ref t' id='t0787b13' href='#t0787b13'>T 0787b13</a></p>
<p><a class='ref vns' id='vns433' href='#vns433'>SC Verse 433</a><a class='ref vgns' id='vgns20.17' href='#vgns20.17'>Verse 20.17</a>忍辱勝於怨，　　善勝不善者，<a class='ref t' id='t0787b14' href='#t0787b14'>T 0787b14</a><br>
勝者能施善，　　真誠勝欺善。<a class='ref t' id='t0787b15' href='#t0787b15'>T 0787b15</a></p>
<p><a class='ref vns' id='vns434' href='#vns434'>SC Verse 434</a><a class='ref vgns' id='vgns20.18' href='#vgns20.18'>Verse 20.18</a>無恚亦不害，　　恒念真實行，<a class='ref t' id='t0787b16' href='#t0787b16'>T 0787b16</a><br>
愚者自生恚，　　結冤常存在。<a class='ref t' id='t0787b17' href='#t0787b17'>T 0787b17</a></p>
<p><a class='ref vns' id='vns435' href='#vns435'>SC Verse 435</a><a class='ref vgns' id='vgns20.19' href='#vgns20.19'>Verse 20.19</a>恚能自制斷，　　如止奔走車，<a class='ref t' id='t0787b18' href='#t0787b18'>T 0787b18</a><br>
是為善調御，　　去冥入光明。<a class='ref t' id='t0787b19' href='#t0787b19'>T 0787b19</a></p>
<p><a class='ref vns' id='vns436' href='#vns436'>SC Verse 436</a><a class='ref vgns' id='vgns20.20' href='#vgns20.20'>Verse 20.20</a>沙門及正道　　利養、怨、憶念<a class='ref t' id='t0787b20' href='#t0787b20'>T 0787b20</a><br>
清淨、水兼華　　馬、恚為第十<a class='ref t' id='t0787b21' href='#t0787b21'>T 0787b21</a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
