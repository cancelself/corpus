<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.31' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經護心品第三十一</h1>
</header>
<a class='ref t' id='t0795b06' href='#t0795b06'>T 0795b06</a>
<blockquote class='gatha'>
<p><a class='ref vns' id='vns754' href='#vns754'>SC Verse 754</a><a class='ref vgns' id='vgns31.1' href='#vgns31.1'>Verse 31.1</a>心輕難調伏，　　為欲所居懷，<a class='ref t' id='t0795b07' href='#t0795b07'>T 0795b07</a><br>
降心則為善，　　以降便輕安。<a class='ref t' id='t0795b08' href='#t0795b08'>T 0795b08</a></p>
<p><a class='ref vns' id='vns755' href='#vns755'>SC Verse 755</a><a class='ref vgns' id='vgns31.2' href='#vgns31.2'>Verse 31.2</a>如魚在旱地，　　以離於深淵，<a class='ref t' id='t0795b09' href='#t0795b09'>T 0795b09</a><br>
心識極惶懼，　　魔眾而奔馳。<a class='ref t' id='t0795b10' href='#t0795b10'>T 0795b10</a></p>
<p><a class='ref vns' id='vns756' href='#vns756'>SC Verse 756</a><a class='ref vgns' id='vgns31.3' href='#vgns31.3'>Verse 31.3</a>心走非一處，　　猶如日光明，<a class='ref t' id='t0795b11' href='#t0795b11'>T 0795b11</a><br>
智者所能制，　　如鉤止惡象。<a class='ref t' id='t0795b12' href='#t0795b12'>T 0795b12</a></p>
<p><a class='ref vns' id='vns757' href='#vns757'>SC Verse 757</a><a class='ref vgns' id='vgns31.4' href='#vgns31.4'>Verse 31.4</a>今我論此心，　　無堅不可見，<a class='ref t' id='t0795b13' href='#t0795b13'>T 0795b13</a><br>
我今欲訓誨，　　慎莫生瑕隟。<a class='ref t' id='t0795b14' href='#t0795b14'>T 0795b14</a></p>
<p><a class='ref vns' id='vns758' href='#vns758'>SC Verse 758</a><a class='ref vgns' id='vgns31.5' href='#vgns31.5'>Verse 31.5</a>汝心莫遊行，　　恣意而放逸，<a class='ref t' id='t0795b15' href='#t0795b15'>T 0795b15</a><br>
我今還攝汝，　　如御暴逸象。<a class='ref t' id='t0795b16' href='#t0795b16'>T 0795b16</a></p>
<p><a class='ref vns' id='vns759' href='#vns759'>SC Verse 759</a><a class='ref vgns' id='vgns31.6' href='#vgns31.6'>Verse 31.6</a>生死無有量，　　往來無端緒，<a class='ref t' id='t0795b17' href='#t0795b17'>T 0795b17</a><br>
求於屋舍者，　　數數受胞胎。<a class='ref t' id='t0795b18' href='#t0795b18'>T 0795b18</a></p>
<p><a class='ref vns' id='vns760' href='#vns760'>SC Verse 760</a><a class='ref vgns' id='vgns31.7' href='#vgns31.7'>Verse 31.7</a>以觀此居屋，　　更不造諸舍，<a class='ref t' id='t0795b19' href='#t0795b19'>T 0795b19</a><br>
梁棧看已壞，　　臺閣則摧折。<a class='ref t' id='t0795b20' href='#t0795b20'>T 0795b20</a></p>
<p><a class='ref vns' id='vns761' href='#vns761'>SC Verse 761</a><a class='ref vgns' id='vgns31.8' href='#vgns31.8'>Verse 31.8</a>心已離諸行，　　中間是己心，<a class='ref t' id='t0795b21' href='#t0795b21'>T 0795b21</a><br>
心多為輕躁，　　難持難調護。<a class='ref t' id='t0795b22' href='#t0795b22'>T 0795b22</a></p>
<p><a class='ref vns' id='vns762' href='#vns762'>SC Verse 762</a><a class='ref vgns' id='vgns31.9' href='#vgns31.9'>Verse 31.9</a>智者能自正，　　如匠搦箭直，<a class='ref t' id='t0795b23' href='#t0795b23'>T 0795b23</a><br>
有恚則知恚，　　有恚知有恚。<a class='ref t' id='t0795b24' href='#t0795b24'>T 0795b24</a></p>
<p><a class='ref vns' id='vns763' href='#vns763'>SC Verse 763</a><a class='ref vgns' id='vgns31.10' href='#vgns31.10'>Verse 31.10</a>是意皆自造，　　非干父母為，<a class='ref t' id='t0795b25' href='#t0795b25'>T 0795b25</a><br>
除邪就正定，　　為福勿迴復。<a class='ref t' id='t0795b26' href='#t0795b26'>T 0795b26</a></p>
<p><a class='ref vns' id='vns764' href='#vns764'>SC Verse 764</a><a class='ref vgns' id='vgns31.11' href='#vgns31.11'>Verse 31.11</a>蓋屋若不密，　　天雨則常漏，<a class='ref t' id='t0795b27' href='#t0795b27'>T 0795b27</a><br>
人不思惟行，　　恒歷婬怒癡。<a class='ref t' id='t0795b28' href='#t0795b28'>T 0795b28</a></p>
<p><a class='ref vns' id='vns765' href='#vns765'>SC Verse 765</a><a class='ref vgns' id='vgns31.12' href='#vgns31.12'>Verse 31.12</a>蓋屋若不密，　　天雨則常漏，<a class='ref t' id='t0795b29' href='#t0795b29'>T 0795b29</a><br>
人自思惟行，　　永無婬怒癡。<a class='ref t' id='t0795c01' href='#t0795c01'>T 0795c01</a></p>
<p><a class='ref vns' id='vns766' href='#vns766'>SC Verse 766</a><a class='ref vgns' id='vgns31.13' href='#vgns31.13'>Verse 31.13</a>心為諸法本，　　心尊是心使，<a class='ref t' id='t0795c02' href='#t0795c02'>T 0795c02</a><br>
心若念惡行，　　即言即惡行，<a class='ref t' id='t0795c03' href='#t0795c03'>T 0795c03</a><br>
罪苦自追隨，　　車轢終于轍。<a class='ref t' id='t0795c04' href='#t0795c04'>T 0795c04</a></p>
<p><a class='ref vns' id='vns767' href='#vns767'>SC Verse 767</a><a class='ref vgns' id='vgns31.14' href='#vgns31.14'>Verse 31.14</a>心為諸法本，　　心尊是心使，<a class='ref t' id='t0795c05' href='#t0795c05'>T 0795c05</a><br>
心若念善行，　　即言即善行，<a class='ref t' id='t0795c06' href='#t0795c06'>T 0795c06</a><br>
福慶自追隨，　　如影隨其形。<a class='ref t' id='t0795c07' href='#t0795c07'>T 0795c07</a></p>
<p><a class='ref vns' id='vns768' href='#vns768'>SC Verse 768</a><a class='ref vgns' id='vgns31.15' href='#vgns31.15'>Verse 31.15</a>不以不淨意，　　亦及瞋怒人，<a class='ref t' id='t0795c08' href='#t0795c08'>T 0795c08</a><br>
欲得知法者，　　正等覺所說。<a class='ref t' id='t0795c09' href='#t0795c09'>T 0795c09</a></p>
<p><a class='ref vns' id='vns769' href='#vns769'>SC Verse 769</a><a class='ref vgns' id='vgns31.16' href='#vgns31.16'>Verse 31.16</a>諸有除貢高，　　心意極清淨，<a class='ref t' id='t0795c10' href='#t0795c10'>T 0795c10</a><br>
能捨傷害懷，　　乃得聞正法。<a class='ref t' id='t0795c11' href='#t0795c11'>T 0795c11</a></p>
<p><a class='ref vns' id='vns770' href='#vns770'>SC Verse 770</a><a class='ref vgns' id='vgns31.17' href='#vgns31.17'>Verse 31.17</a>心不住止息，　　亦不知善法，<a class='ref t' id='t0795c12' href='#t0795c12'>T 0795c12</a><br>
迷於出世事，　　無有正知見。<a class='ref t' id='t0795c13' href='#t0795c13'>T 0795c13</a></p>
<p><a class='ref vns' id='vns771' href='#vns771'>SC Verse 771</a><a class='ref vgns' id='vgns31.18' href='#vgns31.18'>Verse 31.18</a>三十六使流，　　并及心意漏，<a class='ref t' id='t0795c14' href='#t0795c14'>T 0795c14</a><br>
數數有邪見，　　依於欲想結。<a class='ref t' id='t0795c15' href='#t0795c15'>T 0795c15</a></p>
<p><a class='ref vns' id='vns772' href='#vns772'>SC Verse 772</a><a class='ref vgns' id='vgns31.19' href='#vgns31.19'>Verse 31.19</a>捨意放其根，　　人隨意迴轉，<a class='ref t' id='t0795c16' href='#t0795c16'>T 0795c16</a><br>
為少滅名稱，　　如鳥捨空林。<a class='ref t' id='t0795c17' href='#t0795c17'>T 0795c17</a></p>
<p><a class='ref vns' id='vns773' href='#vns773'>SC Verse 773</a><a class='ref vgns' id='vgns31.20' href='#vgns31.20'>Verse 31.20</a>在靜自修學，　　慎勿逐欲跡，<a class='ref t' id='t0795c18' href='#t0795c18'>T 0795c18</a><br>
莫吞熱鐵丸，　　嘷哭受其報。<a class='ref t' id='t0795c19' href='#t0795c19'>T 0795c19</a></p>
<p><a class='ref vns' id='vns774' href='#vns774'>SC Verse 774</a><a class='ref vgns' id='vgns31.21' href='#vgns31.21'>Verse 31.21</a>應修而不修，　　恃力不精勤，<a class='ref t' id='t0795c20' href='#t0795c20'>T 0795c20</a><br>
自陷人形卑，　　懈怠不解慧。<a class='ref t' id='t0795c21' href='#t0795c21'>T 0795c21</a></p>
<p><a class='ref vns' id='vns775' href='#vns775'>SC Verse 775</a><a class='ref vgns' id='vgns31.22' href='#vgns31.22'>Verse 31.22</a>亂觀及正觀，　　皆由意所生，<a class='ref t' id='t0795c22' href='#t0795c22'>T 0795c22</a><br>
能覺知心觀，　　愚心數數亂。<a class='ref t' id='t0795c23' href='#t0795c23'>T 0795c23</a></p>
<p><a class='ref vns' id='vns776' href='#vns776'>SC Verse 776</a><a class='ref vgns' id='vgns31.23' href='#vgns31.23'>Verse 31.23</a>智者如是觀，　　念者專為行，<a class='ref t' id='t0795c24' href='#t0795c24'>T 0795c24</a><br>
咄嗟意無著，　　惟佛能滅此。<a class='ref t' id='t0795c25' href='#t0795c25'>T 0795c25</a></p>
<p><a class='ref vns' id='vns777' href='#vns777'>SC Verse 777</a><a class='ref vgns' id='vgns31.24' href='#vgns31.24'>Verse 31.24</a>觀身如空瓶，　　安心如丘城，<a class='ref t' id='t0795c26' href='#t0795c26'>T 0795c26</a><br>
以慧與魔戰，　　守勝勿復失。<a class='ref t' id='t0795c27' href='#t0795c27'>T 0795c27</a></p>
<p><a class='ref vns' id='vns778' href='#vns778'>SC Verse 778</a><a class='ref vgns' id='vgns31.25' href='#vgns31.25'>Verse 31.25</a>觀身如聚沫，　　如陽焰野馬，<a class='ref t' id='t0795c28' href='#t0795c28'>T 0795c28</a><br>
以慧與魔戰，　　守勝勿復失。<a class='ref t' id='t0795c29' href='#t0795c29'>T 0795c29</a></p>
<p><a class='ref vns' id='vns779' href='#vns779'>SC Verse 779</a><a class='ref vgns' id='vgns31.26' href='#vgns31.26'>Verse 31.26</a>心念七覺意，　　等意不差違，<a class='ref t' id='t0796a01' href='#t0796a01'>T 0796a01</a><br>
當捨愚惑意，　　樂於不起忍。<a class='ref t' id='t0796a02' href='#t0796a02'>T 0796a02</a></p>
<p><a class='ref vns' id='vns780' href='#vns780'>SC Verse 780</a><a class='ref vgns' id='vgns31.27' href='#vgns31.27'>Verse 31.27</a>盡漏無有漏，　　於世取滅度，<a class='ref t' id='t0796a03' href='#t0796a03'>T 0796a03</a><br>
當自護其意，　　若<span class='t-gaiji'>犛<!--gaiji,犛,1[犛-未＋牙],2&#x246C6;,3--></span>牛護尾。<a class='ref t' id='t0796a04' href='#t0796a04'>T 0796a04</a></p>
<p><a class='ref vns' id='vns781' href='#vns781'>SC Verse 781</a><a class='ref vgns' id='vgns31.28' href='#vgns31.28'>Verse 31.28</a>有施於一切，　　終不離其樂，<a class='ref t' id='t0796a05' href='#t0796a05'>T 0796a05</a><br>
一龍出眾龍，　　龍中六牙者。<a class='ref t' id='t0796a06' href='#t0796a06'>T 0796a06</a></p>
<p>心心自平等，　　獨樂於曠野，<a class='ref t' id='t0796a07' href='#t0796a07'>T 0796a07</a></p>
<p><a class='ref vns' id='vns782' href='#vns782'>SC Verse 782</a><a class='ref vgns' id='vgns31.29' href='#vgns31.29'>Verse 31.29</a>不以能害心，　　盡為一切人，<a class='ref t' id='t0796a08' href='#t0796a08'>T 0796a08</a><br>
慈心為眾生，　　彼無有怨恨。<a class='ref t' id='t0796a09' href='#t0796a09'>T 0796a09</a></p>
<p><a class='ref vns' id='vns783' href='#vns783'>SC Verse 783</a><a class='ref vgns' id='vgns31.30' href='#vgns31.30'>Verse 31.30</a>慈心為一人，　　便護諸善本，<a class='ref t' id='t0796a10' href='#t0796a10'>T 0796a10</a><br>
盡當為一切，　　賢聖福稱上。<a class='ref t' id='t0796a11' href='#t0796a11'>T 0796a11</a></p>
<p><a class='ref vns' id='vns784' href='#vns784'>SC Verse 784</a><a class='ref vgns' id='vgns31.31' href='#vgns31.31'>Verse 31.31</a>普慈於一切，　　愍念眾生類，<a class='ref t' id='t0796a12' href='#t0796a12'>T 0796a12</a><br>
修行於慈心，　　後受無極樂。<a class='ref t' id='t0796a13' href='#t0796a13'>T 0796a13</a></p>
<p><a class='ref vns' id='vns785' href='#vns785'>SC Verse 785</a><a class='ref vgns' id='vgns31.32' href='#vgns31.32'>Verse 31.32</a>若以踊躍意，　　歡喜不懈怠，<a class='ref t' id='t0796a14' href='#t0796a14'>T 0796a14</a><br>
修於諸善法，　　獲致安隱處。<a class='ref t' id='t0796a15' href='#t0796a15'>T 0796a15</a></p>
<p><a class='ref vns' id='vns786' href='#vns786'>SC Verse 786</a><a class='ref vgns' id='vgns31.33' href='#vgns31.33'>Verse 31.33</a>自則致歡喜，　　身口意相應，<a class='ref t' id='t0796a16' href='#t0796a16'>T 0796a16</a><br>
以得等解脫，　　苾芻息意快，<a class='ref t' id='t0796a17' href='#t0796a17'>T 0796a17</a><br>
一切諸結盡，　　無復有塵勞。<a class='ref t' id='t0796a18' href='#t0796a18'>T 0796a18</a></p>
<p><a class='ref vns' id='vns787' href='#vns787'>SC Verse 787</a><a class='ref vgns' id='vgns31.34' href='#vgns31.34'>Verse 31.34</a>正使五音樂，　　不能悅人意，<a class='ref t' id='t0796a19' href='#t0796a19'>T 0796a19</a><br>
不如一正心，　　向於平等法。<a class='ref t' id='t0796a20' href='#t0796a20'>T 0796a20</a></p>
<p><a class='ref vns' id='vns788' href='#vns788'>SC Verse 788</a><a class='ref vgns' id='vgns31.35' href='#vgns31.35'>Verse 31.35</a>最勝得善眼，　　亦不計有我，<a class='ref t' id='t0796a21' href='#t0796a21'>T 0796a21</a><br>
諸有心樂禪，　　不樂於欲意。<a class='ref t' id='t0796a22' href='#t0796a22'>T 0796a22</a></p>
<p><a class='ref vns' id='vns789' href='#vns789'>SC Verse 789</a><a class='ref vgns' id='vgns31.36' href='#vgns31.36'>Verse 31.36</a>最勝踊躍意，　　亦不見有我，<a class='ref t' id='t0796a23' href='#t0796a23'>T 0796a23</a><br>
諸有心樂禪，　　不樂於欲意。<a class='ref t' id='t0796a24' href='#t0796a24'>T 0796a24</a></p>
<p><a class='ref vns' id='vns790' href='#vns790'>SC Verse 790</a><a class='ref vgns' id='vgns31.37' href='#vgns31.37'>Verse 31.37</a>諸結永已盡，　　如山不可動，<a class='ref t' id='t0796a25' href='#t0796a25'>T 0796a25</a><br>
於染無所染，　　於恚不起恚，<a class='ref t' id='t0796a26' href='#t0796a26'>T 0796a26</a><br>
諸有如此心，　　焉知苦蹤跡？<a class='ref t' id='t0796a27' href='#t0796a27'>T 0796a27</a></p>
<p><a class='ref vns' id='vns791' href='#vns791'>SC Verse 791</a><a class='ref vgns' id='vgns31.38' href='#vgns31.38'>Verse 31.38</a>無害無所染，　　具足於戒律，<a class='ref t' id='t0796a28' href='#t0796a28'>T 0796a28</a><br>
於食知止足，　　及諸床臥具，<a class='ref t' id='t0796a29' href='#t0796a29'>T 0796a29</a><br>
修意求方便，　　是謂諸佛教。<a class='ref t' id='t0796b01' href='#t0796b01'>T 0796b01</a></p>
<p><a class='ref vns' id='vns792' href='#vns792'>SC Verse 792</a><a class='ref vgns' id='vgns31.39' href='#vgns31.39'>Verse 31.39</a>行人觀心相，　　分別念待意，<a class='ref t' id='t0796b02' href='#t0796b02'>T 0796b02</a><br>
以得入禪定，　　便獲喜安樂。<a class='ref t' id='t0796b03' href='#t0796b03'>T 0796b03</a></p>
<p><a class='ref vns' id='vns793' href='#vns793'>SC Verse 793</a><a class='ref vgns' id='vgns31.40' href='#vgns31.40'>Verse 31.40</a>護意自莊嚴，　　嫉彼而營己，<a class='ref t' id='t0796b04' href='#t0796b04'>T 0796b04</a><br>
遭憂不患苦，　　智者審諦住。<a class='ref t' id='t0796b05' href='#t0796b05'>T 0796b05</a></p>
<p><a class='ref vns' id='vns794' href='#vns794'>SC Verse 794</a><a class='ref vgns' id='vgns31.41' href='#vgns31.41'>Verse 31.41</a>人不守護心，　　為邪見所害，<a class='ref t' id='t0796b06' href='#t0796b06'>T 0796b06</a><br>
兼懷掉戲意，　　斯等就死徑。<a class='ref t' id='t0796b07' href='#t0796b07'>T 0796b07</a></p>
<p><a class='ref vns' id='vns795' href='#vns795'>SC Verse 795</a><a class='ref vgns' id='vgns31.42' href='#vgns31.42'>Verse 31.42</a>是故當護心，　　等修清淨行，<a class='ref t' id='t0796b08' href='#t0796b08'>T 0796b08</a><br>
正見恒在前，　　分別起滅法。<a class='ref t' id='t0796b09' href='#t0796b09'>T 0796b09</a></p>
<p><a class='ref vns' id='vns796' href='#vns796'>SC Verse 796</a><a class='ref vgns' id='vgns31.43' href='#vgns31.43'>Verse 31.43</a>苾芻降睡眠，　　盡苦更不造，<a class='ref t' id='t0796b10' href='#t0796b10'>T 0796b10</a><br>
降心復於樂，　　護心勿復調。<a class='ref t' id='t0796b11' href='#t0796b11'>T 0796b11</a></p>
<p><a class='ref vns' id='vns797' href='#vns797'>SC Verse 797</a><a class='ref vgns' id='vgns31.44' href='#vgns31.44'>Verse 31.44</a>有情心所誤，　　盡受地獄苦，<a class='ref t' id='t0796b12' href='#t0796b12'>T 0796b12</a><br>
降心則致樂，　　護心勿復調。<a class='ref t' id='t0796b13' href='#t0796b13'>T 0796b13</a></p>
<p><a class='ref vns' id='vns798' href='#vns798'>SC Verse 798</a><a class='ref vgns' id='vgns31.45' href='#vgns31.45'>Verse 31.45</a>護心勿復調，　　心為眾妙門，<a class='ref t' id='t0796b14' href='#t0796b14'>T 0796b14</a><br>
護而不漏失，　　便在圓寂道。<a class='ref t' id='t0796b15' href='#t0796b15'>T 0796b15</a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
