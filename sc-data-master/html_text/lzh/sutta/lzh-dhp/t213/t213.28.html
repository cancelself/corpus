<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.28' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經罪障品第二十八</h1>
</header>
<a class='ref t' id='t0792a17' href='#t0792a17'>T 0792a17</a>
<blockquote class='gatha'>
<p><a class='ref vns' id='vns625' href='#vns625'>SC Verse 625</a><a class='ref vgns' id='vgns28.1' href='#vgns28.1'>Verse 28.1</a>諸惡業莫作，　　諸善業奉行，<a class='ref t' id='t0792a18' href='#t0792a18'>T 0792a18</a><br>
自淨其意行，　　是名諸佛教。<a class='ref t' id='t0792a19' href='#t0792a19'>T 0792a19</a></p>
<p><a class='ref vns' id='vns626' href='#vns626'>SC Verse 626</a><a class='ref vgns' id='vgns28.2' href='#vgns28.2'>Verse 28.2</a>惠施獲福報，　　不藏恚怒懷，<a class='ref t' id='t0792a20' href='#t0792a20'>T 0792a20</a><br>
以善滅其惡，　　欲怒癡無餘。<a class='ref t' id='t0792a21' href='#t0792a21'>T 0792a21</a></p>
<p><a class='ref vns' id='vns627' href='#vns627'>SC Verse 627</a><a class='ref vgns' id='vgns28.3' href='#vgns28.3'>Verse 28.3</a>獨行勿逐愚，　　欲群當逐智，<a class='ref t' id='t0792a22' href='#t0792a22'>T 0792a22</a><br>
智者滅其惡，　　如鶴擇乳飲。<a class='ref t' id='t0792a23' href='#t0792a23'>T 0792a23</a></p>
<p><a class='ref vns' id='vns628' href='#vns628'>SC Verse 628</a><a class='ref vgns' id='vgns28.4' href='#vgns28.4'>Verse 28.4</a>觀世若干變，　　知法起滅跡，<a class='ref t' id='t0792a24' href='#t0792a24'>T 0792a24</a><br>
賢聖不樂世，　　愚者不處賢。<a class='ref t' id='t0792a25' href='#t0792a25'>T 0792a25</a></p>
<p><a class='ref vns' id='vns629' href='#vns629'>SC Verse 629</a><a class='ref vgns' id='vgns28.5' href='#vgns28.5'>Verse 28.5</a>解知念待味，　　思惟休息義，<a class='ref t' id='t0792a26' href='#t0792a26'>T 0792a26</a><br>
無熱無飢想，　　當服於法味。<a class='ref t' id='t0792a27' href='#t0792a27'>T 0792a27</a></p>
<p><a class='ref vns' id='vns630' href='#vns630'>SC Verse 630</a><a class='ref vgns' id='vgns28.6' href='#vgns28.6'>Verse 28.6</a>人不損其心，　　亦不毀其意，<a class='ref t' id='t0792a28' href='#t0792a28'>T 0792a28</a><br>
以善永滅惡，　　不憂隨惡道。<a class='ref t' id='t0792a29' href='#t0792a29'>T 0792a29</a></p>
<p><a class='ref vns' id='vns631' href='#vns631'>SC Verse 631</a><a class='ref vgns' id='vgns28.7' href='#vgns28.7'>Verse 28.7</a>人欲鍊其神，　　要當數修琢，<a class='ref t' id='t0792b01' href='#t0792b01'>T 0792b01</a><br>
智者易彫飾，　　乃名世之雄。<a class='ref t' id='t0792b02' href='#t0792b02'>T 0792b02</a></p>
<p><a class='ref vns' id='vns632' href='#vns632'>SC Verse 632</a><a class='ref vgns' id='vgns28.8' href='#vgns28.8'>Verse 28.8</a>能親近彼者，　　安隱無憂惱，<a class='ref t' id='t0792b03' href='#t0792b03'>T 0792b03</a><br>
永息無過者，　　柔和不卒暴，<a class='ref t' id='t0792b04' href='#t0792b04'>T 0792b04</a><br>
吹棄諸惡法，　　如風落其葉。<a class='ref t' id='t0792b05' href='#t0792b05'>T 0792b05</a></p>
<p><a class='ref vns' id='vns633' href='#vns633'>SC Verse 633</a><a class='ref vgns' id='vgns28.9' href='#vgns28.9'>Verse 28.9</a>無故畏彼人，　　謗毀清淨者，<a class='ref t' id='t0792b06' href='#t0792b06'>T 0792b06</a><br>
尋惡獲其力，　　煙雲風所吹。<a class='ref t' id='t0792b07' href='#t0792b07'>T 0792b07</a></p>
<p><a class='ref vns' id='vns634' href='#vns634'>SC Verse 634</a><a class='ref vgns' id='vgns28.10' href='#vgns28.10'>Verse 28.10</a>人之為善惡，　　各各自知之，<a class='ref t' id='t0792b08' href='#t0792b08'>T 0792b08</a><br>
修善得善果，　　為惡隨惡趣。<a class='ref t' id='t0792b09' href='#t0792b09'>T 0792b09</a></p>
<p><a class='ref vns' id='vns635' href='#vns635'>SC Verse 635</a><a class='ref vgns' id='vgns28.11' href='#vgns28.11'>Verse 28.11</a>達己淨不淨，　　何慮他人淨？<a class='ref t' id='t0792b10' href='#t0792b10'>T 0792b10</a><br>
愚者不自鍊，　　如鐵鑽<span class='corr' title='[鈍→純] cf.【麗】'>純</span>鋼。<a class='ref t' id='t0792b11' href='#t0792b11'>T 0792b11</a></p>
<p><a class='ref vns' id='vns636' href='#vns636'>SC Verse 636</a><a class='ref vgns' id='vgns28.12' href='#vgns28.12'>Verse 28.12</a>若眼見非邪，　　黠人求方便，<a class='ref t' id='t0792b12' href='#t0792b12'>T 0792b12</a><br>
智者善壽世，　　亦不為眾惡。<a class='ref t' id='t0792b13' href='#t0792b13'>T 0792b13</a></p>
<p><a class='ref vns' id='vns637' href='#vns637'>SC Verse 637</a><a class='ref vgns' id='vgns28.13' href='#vgns28.13'>Verse 28.13</a>商人在路懼，　　伴少而貨多，<a class='ref t' id='t0792b14' href='#t0792b14'>T 0792b14</a><br>
經過險難處，　　然有折軸憂。<a class='ref t' id='t0792b15' href='#t0792b15'>T 0792b15</a></p>
<p><a class='ref vns' id='vns638' href='#vns638'>SC Verse 638</a><a class='ref vgns' id='vgns28.14' href='#vgns28.14'>Verse 28.14</a>有身無瘡疣，　　不為毒所害，<a class='ref t' id='t0792b16' href='#t0792b16'>T 0792b16</a><br>
毒無奈瘡何？　　無惡無所造。<a class='ref t' id='t0792b17' href='#t0792b17'>T 0792b17</a></p>
<p><a class='ref vns' id='vns639' href='#vns639'>SC Verse 639</a><a class='ref vgns' id='vgns28.15' href='#vgns28.15'>Verse 28.15</a>多有行眾惡，　　必為身作累，<a class='ref t' id='t0792b18' href='#t0792b18'>T 0792b18</a><br>
施善布恩德，　　此事甚為難。<a class='ref t' id='t0792b19' href='#t0792b19'>T 0792b19</a></p>
<p><a class='ref vns' id='vns640' href='#vns640'>SC Verse 640</a><a class='ref vgns' id='vgns28.16' href='#vgns28.16'>Verse 28.16</a>善哉修善者，　　傷哉為甚惡，<a class='ref t' id='t0792b20' href='#t0792b20'>T 0792b20</a><br>
惡惡自為易，　　惡人為善難。<a class='ref t' id='t0792b21' href='#t0792b21'>T 0792b21</a></p>
<p><a class='ref vns' id='vns641' href='#vns641'>SC Verse 641</a><a class='ref vgns' id='vgns28.17' href='#vgns28.17'>Verse 28.17</a>愚者自謂正，　　猶惡不成熟，<a class='ref t' id='t0792b22' href='#t0792b22'>T 0792b22</a><br>
惡已成熟滿，　　諸苦亦復熟。<a class='ref t' id='t0792b23' href='#t0792b23'>T 0792b23</a></p>
<p><a class='ref vns' id='vns642' href='#vns642'>SC Verse 642</a><a class='ref vgns' id='vgns28.18' href='#vgns28.18'>Verse 28.18</a>賢者見於惡，　　不為惡所熟，<a class='ref t' id='t0792b24' href='#t0792b24'>T 0792b24</a><br>
如惡以不熟，　　惡者觀其惡。<a class='ref t' id='t0792b25' href='#t0792b25'>T 0792b25</a></p>
<p><a class='ref vns' id='vns643' href='#vns643'>SC Verse 643</a><a class='ref vgns' id='vgns28.19' href='#vgns28.19'>Verse 28.19</a>賢者觀其惡，　　乃至賢不熟，<a class='ref t' id='t0792b26' href='#t0792b26'>T 0792b26</a><br>
設以賢熟者，　　賢賢自相觀。<a class='ref t' id='t0792b27' href='#t0792b27'>T 0792b27</a></p>
<p><a class='ref vns' id='vns644' href='#vns644'>SC Verse 644</a><a class='ref vgns' id='vgns28.20' href='#vgns28.20'>Verse 28.20</a>人雖為惡行，　　亦不數數行，<a class='ref t' id='t0792b28' href='#t0792b28'>T 0792b28</a><br>
於彼意不樂，　　知惡之為苦。<a class='ref t' id='t0792b29' href='#t0792b29'>T 0792b29</a></p>
<p><a class='ref vns' id='vns645' href='#vns645'>SC Verse 645</a><a class='ref vgns' id='vgns28.21' href='#vgns28.21'>Verse 28.21</a>人能作其福，　　亦當數數造，<a class='ref t' id='t0792c01' href='#t0792c01'>T 0792c01</a><br>
於彼意願樂，　　善愛其福報。<a class='ref t' id='t0792c02' href='#t0792c02'>T 0792c02</a></p>
<p><a class='ref vns' id='vns646' href='#vns646'>SC Verse 646</a><a class='ref vgns' id='vgns28.22' href='#vgns28.22'>Verse 28.22</a>先當制善心，　　攝持惡根本，<a class='ref t' id='t0792c03' href='#t0792c03'>T 0792c03</a><br>
由是興福業，　　心由樂於惡。<a class='ref t' id='t0792c04' href='#t0792c04'>T 0792c04</a></p>
<p><a class='ref vns' id='vns647' href='#vns647'>SC Verse 647</a><a class='ref vgns' id='vgns28.23' href='#vgns28.23'>Verse 28.23</a>為惡雖復少，　　後世受苦深，<a class='ref t' id='t0792c05' href='#t0792c05'>T 0792c05</a><br>
當獲無邊福，　　如毒在心腹。<a class='ref t' id='t0792c06' href='#t0792c06'>T 0792c06</a></p>
<p><a class='ref vns' id='vns648' href='#vns648'>SC Verse 648</a><a class='ref vgns' id='vgns28.24' href='#vgns28.24'>Verse 28.24</a>為福雖微少，　　後受大福德，<a class='ref t' id='t0792c07' href='#t0792c07'>T 0792c07</a><br>
當獲大果報，　　如種獲真實。<a class='ref t' id='t0792c08' href='#t0792c08'>T 0792c08</a></p>
<p><a class='ref vns' id='vns649' href='#vns649'>SC Verse 649</a><a class='ref vgns' id='vgns28.25' href='#vgns28.25'>Verse 28.25</a>無過而強輕，　　無恚而強侵，<a class='ref t' id='t0792c09' href='#t0792c09'>T 0792c09</a><br>
當於十品處，　　便當趣於彼。<a class='ref t' id='t0792c10' href='#t0792c10'>T 0792c10</a></p>
<p><a class='ref vns' id='vns650' href='#vns650'>SC Verse 650</a><a class='ref vgns' id='vgns28.26' href='#vgns28.26'>Verse 28.26</a>痛癢語麤獷，　　此形必壞敗，<a class='ref t' id='t0792c11' href='#t0792c11'>T 0792c11</a><br>
眾病所逼切，　　心亂而不定。<a class='ref t' id='t0792c12' href='#t0792c12'>T 0792c12</a></p>
<p><a class='ref vns' id='vns651' href='#vns651'>SC Verse 651</a><a class='ref vgns' id='vgns28.27' href='#vgns28.27'>Verse 28.27</a>宗族別離散，　　財貨費耗盡，<a class='ref t' id='t0792c13' href='#t0792c13'>T 0792c13</a><br>
為賊所劫掠，　　所願不從意。<a class='ref t' id='t0792c14' href='#t0792c14'>T 0792c14</a></p>
<p><a class='ref vns' id='vns652' href='#vns652'>SC Verse 652</a><a class='ref vgns' id='vgns28.28' href='#vgns28.28'>Verse 28.28</a>或復無數變，　　為火所焚燒，<a class='ref t' id='t0792c15' href='#t0792c15'>T 0792c15</a><br>
身壞無智慧，　　亦趣於十品。<a class='ref t' id='t0792c16' href='#t0792c16'>T 0792c16</a></p>
<p><a class='ref vns' id='vns653' href='#vns653'>SC Verse 653</a><a class='ref vgns' id='vgns28.29' href='#vgns28.29'>Verse 28.29</a>作惡勿言無，　　人作言無罪，<a class='ref t' id='t0792c17' href='#t0792c17'>T 0792c17</a><br>
屏隈言無罪，　　斯皆有證驗。<a class='ref t' id='t0792c18' href='#t0792c18'>T 0792c18</a></p>
<p><a class='ref vns' id='vns654' href='#vns654'>SC Verse 654</a><a class='ref vgns' id='vgns28.30' href='#vgns28.30'>Verse 28.30</a>作惡言有憂，　　久作亦言憂，<a class='ref t' id='t0792c19' href='#t0792c19'>T 0792c19</a><br>
憂屏隈亦言，　　憂彼報亦憂。<a class='ref t' id='t0792c20' href='#t0792c20'>T 0792c20</a></p>
<p><a class='ref vns' id='vns655' href='#vns655'>SC Verse 655</a><a class='ref vgns' id='vgns28.31' href='#vgns28.31'>Verse 28.31</a>此憂彼亦憂，　　惡行二俱憂，<a class='ref t' id='t0792c21' href='#t0792c21'>T 0792c21</a><br>
彼憂彼受報，　　見行乃審知。<a class='ref t' id='t0792c22' href='#t0792c22'>T 0792c22</a></p>
<p><a class='ref vns' id='vns656' href='#vns656'>SC Verse 656</a><a class='ref vgns' id='vgns28.32' href='#vgns28.32'>Verse 28.32</a>此喜彼亦喜，　　福行二俱喜，<a class='ref t' id='t0792c23' href='#t0792c23'>T 0792c23</a><br>
彼行彼受報，　　見行自清淨。<a class='ref t' id='t0792c24' href='#t0792c24'>T 0792c24</a></p>
<p><a class='ref vns' id='vns657' href='#vns657'>SC Verse 657</a><a class='ref vgns' id='vgns28.33' href='#vgns28.33'>Verse 28.33</a>此煮彼亦煮，　　罪行二俱煮，<a class='ref t' id='t0792c25' href='#t0792c25'>T 0792c25</a><br>
彼煮彼受報，　　見行自有驗。<a class='ref t' id='t0792c26' href='#t0792c26'>T 0792c26</a></p>
<p><a class='ref vns' id='vns658' href='#vns658'>SC Verse 658</a><a class='ref vgns' id='vgns28.34' href='#vgns28.34'>Verse 28.34</a>作福不作惡，　　皆由宿行法，<a class='ref t' id='t0792c27' href='#t0792c27'>T 0792c27</a><br>
終不畏死徑，　　如船截流渡。<a class='ref t' id='t0792c28' href='#t0792c28'>T 0792c28</a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
