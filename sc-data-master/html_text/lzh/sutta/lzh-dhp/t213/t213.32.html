<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.32' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經苾芻品第三十二</h1>
</header>
<a class='ref t' id='t0796b16' href='#t0796b16'>T 0796b16</a>
<blockquote class='gatha'>
<p><a class='ref vns' id='vns799' href='#vns799'>SC Verse 799</a><a class='ref vgns' id='vgns32.1' href='#vgns32.1'>Verse 32.1</a>苾芻若乞食，　　以得勿積聚，<a class='ref t' id='t0796b17' href='#t0796b17'>T 0796b17</a><br>
天人所歎譽，　　生淨無瑕穢。<a class='ref t' id='t0796b18' href='#t0796b18'>T 0796b18</a></p>
<p><a class='ref vns' id='vns800' href='#vns800'>SC Verse 800</a><a class='ref vgns' id='vgns32.2' href='#vgns32.2'>Verse 32.2</a>苾芻為慈愍，　　愛敬於佛教，<a class='ref t' id='t0796b19' href='#t0796b19'>T 0796b19</a><br>
深入妙止觀，　　滅穢行乃安。<a class='ref t' id='t0796b20' href='#t0796b20'>T 0796b20</a></p>
<p><a class='ref vns' id='vns801' href='#vns801'>SC Verse 801</a><a class='ref vgns' id='vgns32.3' href='#vgns32.3'>Verse 32.3</a>苾芻諸愛盡，　　捨愛去貢高，<a class='ref t' id='t0796b21' href='#t0796b21'>T 0796b21</a><br>
無我去吾我，　　此義孰不親。<a class='ref t' id='t0796b22' href='#t0796b22'>T 0796b22</a></p>
<p><a class='ref vns' id='vns802' href='#vns802'>SC Verse 802</a><a class='ref vgns' id='vgns32.4' href='#vgns32.4'>Verse 32.4</a>當知是法行，　　身之出要徑，<a class='ref t' id='t0796b23' href='#t0796b23'>T 0796b23</a><br>
如象御強敵，　　苾芻恒習行。<a class='ref t' id='t0796b24' href='#t0796b24'>T 0796b24</a></p>
<p><a class='ref vns' id='vns803' href='#vns803'>SC Verse 803</a><a class='ref vgns' id='vgns32.5' href='#vgns32.5'>Verse 32.5</a>人不壽劫盡，　　內與自心諍，<a class='ref t' id='t0796b25' href='#t0796b25'>T 0796b25</a><br>
護身念道諦，　　苾芻惟淨安。<a class='ref t' id='t0796b26' href='#t0796b26'>T 0796b26</a></p>
<p><a class='ref vns' id='vns804' href='#vns804'>SC Verse 804</a><a class='ref vgns' id='vgns32.6' href='#vgns32.6'>Verse 32.6</a>念親同朋友，　　正命無雜糅，<a class='ref t' id='t0796b27' href='#t0796b27'>T 0796b27</a><br>
施知應所施，　　亦合威儀具。<a class='ref t' id='t0796b28' href='#t0796b28'>T 0796b28</a></p>
<p><a class='ref vns' id='vns805' href='#vns805'>SC Verse 805</a><a class='ref vgns' id='vgns32.7' href='#vgns32.7'>Verse 32.7</a>苾芻備眾行，　　乃能盡苦際，<a class='ref t' id='t0796b29' href='#t0796b29'>T 0796b29</a><br>
樂法意欲法，　　思惟安隱法。<a class='ref t' id='t0796c01' href='#t0796c01'>T 0796c01</a></p>
<p><a class='ref vns' id='vns806' href='#vns806'>SC Verse 806</a><a class='ref vgns' id='vgns32.8' href='#vgns32.8'>Verse 32.8</a>苾芻依法行，　　正而勿廢忘，<a class='ref t' id='t0796c02' href='#t0796c02'>T 0796c02</a><br>
當學入空定，　　苾芻常安靜。<a class='ref t' id='t0796c03' href='#t0796c03'>T 0796c03</a></p>
<p><a class='ref vns' id='vns807' href='#vns807'>SC Verse 807</a><a class='ref vgns' id='vgns32.9' href='#vgns32.9'>Verse 32.9</a>愛樂非人處，　　觀察平等法，<a class='ref t' id='t0796c04' href='#t0796c04'>T 0796c04</a><br>
當制於五蘊，　　服意如水流，<a class='ref t' id='t0796c05' href='#t0796c05'>T 0796c05</a><br>
清淨恒和悅，　　為飲甘露味。<a class='ref t' id='t0796c06' href='#t0796c06'>T 0796c06</a></p>
<p><a class='ref vns' id='vns808' href='#vns808'>SC Verse 808</a><a class='ref vgns' id='vgns32.10' href='#vgns32.10'>Verse 32.10</a>如彼極峻山，　　不為風所動，<a class='ref t' id='t0796c07' href='#t0796c07'>T 0796c07</a><br>
苾芻盡愚癡，　　所在不傾動。<a class='ref t' id='t0796c08' href='#t0796c08'>T 0796c08</a></p>
<p><a class='ref vns' id='vns809' href='#vns809'>SC Verse 809</a><a class='ref vgns' id='vgns32.11' href='#vgns32.11'>Verse 32.11</a>一切諸名色，　　非有莫生惑，<a class='ref t' id='t0796c09' href='#t0796c09'>T 0796c09</a><br>
不近則不愛，　　乃名真苾芻。<a class='ref t' id='t0796c10' href='#t0796c10'>T 0796c10</a></p>
<p><a class='ref vns' id='vns810' href='#vns810'>SC Verse 810</a><a class='ref vgns' id='vgns32.12' href='#vgns32.12'>Verse 32.12</a>苾芻非剃髮，　　慢誕無戒律，<a class='ref t' id='t0796c11' href='#t0796c11'>T 0796c11</a><br>
捨貪思惟道，　　乃應真苾芻。<a class='ref t' id='t0796c12' href='#t0796c12'>T 0796c12</a></p>
<p><a class='ref vns' id='vns811' href='#vns811'>SC Verse 811</a><a class='ref vgns' id='vgns32.13' href='#vgns32.13'>Verse 32.13</a>息心非剃髮，　　放逸無志信，<a class='ref t' id='t0796c13' href='#t0796c13'>T 0796c13</a><br>
能滅眾苦惱，　　為勝大沙門。<a class='ref t' id='t0796c14' href='#t0796c14'>T 0796c14</a></p>
<p><a class='ref vns' id='vns812' href='#vns812'>SC Verse 812</a><a class='ref vgns' id='vgns32.14' href='#vgns32.14'>Verse 32.14</a>苾芻得慈定，　　承受諸佛教，<a class='ref t' id='t0796c15' href='#t0796c15'>T 0796c15</a><br>
極得滅盡跡，　　無親慎莫覩。<a class='ref t' id='t0796c16' href='#t0796c16'>T 0796c16</a></p>
<p><a class='ref vns' id='vns813' href='#vns813'>SC Verse 813</a><a class='ref vgns' id='vgns32.15' href='#vgns32.15'>Verse 32.15</a>心喜極歡悅，　　加以受念者，<a class='ref t' id='t0796c17' href='#t0796c17'>T 0796c17</a><br>
苾芻多熙怡，　　盡空無根源。<a class='ref t' id='t0796c18' href='#t0796c18'>T 0796c18</a></p>
<p><a class='ref vns' id='vns814' href='#vns814'>SC Verse 814</a><a class='ref vgns' id='vgns32.16' href='#vgns32.16'>Verse 32.16</a>息身而息意，　　攝口亦乃善，<a class='ref t' id='t0796c19' href='#t0796c19'>T 0796c19</a><br>
捨世為苾芻，　　度苦無有礙。<a class='ref t' id='t0796c20' href='#t0796c20'>T 0796c20</a></p>
<p><a class='ref vns' id='vns815' href='#vns815'>SC Verse 815</a><a class='ref vgns' id='vgns32.17' href='#vgns32.17'>Verse 32.17</a>無禪則無智，　　無智則無禪，<a class='ref t' id='t0796c21' href='#t0796c21'>T 0796c21</a><br>
道從禪智生，　　得近圓寂路。<a class='ref t' id='t0796c22' href='#t0796c22'>T 0796c22</a></p>
<p><a class='ref vns' id='vns816' href='#vns816'>SC Verse 816</a><a class='ref vgns' id='vgns32.18' href='#vgns32.18'>Verse 32.18</a>禪行無放逸，　　莫為欲亂心，<a class='ref t' id='t0796c23' href='#t0796c23'>T 0796c23</a><br>
無吞洋銅汁，　　自惱燋形軀。<a class='ref t' id='t0796c24' href='#t0796c24'>T 0796c24</a></p>
<p><a class='ref vns' id='vns817' href='#vns817'>SC Verse 817</a><a class='ref vgns' id='vgns32.19' href='#vgns32.19'>Verse 32.19</a>能自護身口，　　護意無有惡，<a class='ref t' id='t0796c25' href='#t0796c25'>T 0796c25</a><br>
後獲禁戒法，　　故號為苾芻。<a class='ref t' id='t0796c26' href='#t0796c26'>T 0796c26</a></p>
<p><a class='ref vns' id='vns818' href='#vns818'>SC Verse 818</a><a class='ref vgns' id='vgns32.20' href='#vgns32.20'>Verse 32.20</a>諸有修善法，　　七覺意為本，<a class='ref t' id='t0796c27' href='#t0796c27'>T 0796c27</a><br>
此名為妙法，　　故名定苾芻。<a class='ref t' id='t0796c28' href='#t0796c28'>T 0796c28</a></p>
<p><a class='ref vns' id='vns819' href='#vns819'>SC Verse 819</a><a class='ref vgns' id='vgns32.21' href='#vgns32.21'>Verse 32.21</a>如今現所說，　　自知苦盡源，<a class='ref t' id='t0796c29' href='#t0796c29'>T 0796c29</a><br>
此名為善本，　　是無漏苾芻。<a class='ref t' id='t0797a01' href='#t0797a01'>T 0797a01</a></p>
<p><a class='ref vns' id='vns820' href='#vns820'>SC Verse 820</a><a class='ref vgns' id='vgns32.22' href='#vgns32.22'>Verse 32.22</a>不以持戒力，　　及以多聞義，<a class='ref t' id='t0797a02' href='#t0797a02'>T 0797a02</a><br>
正使得定意，　　不著於文飾，<a class='ref t' id='t0797a03' href='#t0797a03'>T 0797a03</a><br>
苾芻有所倚，　　盡於無漏行。<a class='ref t' id='t0797a04' href='#t0797a04'>T 0797a04</a></p>
<p><a class='ref vns' id='vns821' href='#vns821'>SC Verse 821</a><a class='ref vgns' id='vgns32.23' href='#vgns32.23'>Verse 32.23</a>當觀正覺樂，　　勿近於凡夫，<a class='ref t' id='t0797a05' href='#t0797a05'>T 0797a05</a><br>
觀此現世事，　　分別於五蘊。<a class='ref t' id='t0797a06' href='#t0797a06'>T 0797a06</a></p>
<p><a class='ref vns' id='vns822' href='#vns822'>SC Verse 822</a><a class='ref vgns' id='vgns32.24' href='#vgns32.24'>Verse 32.24</a>修行勿作惡，　　必強自制心，<a class='ref t' id='t0797a07' href='#t0797a07'>T 0797a07</a><br>
捨家而得解，　　意猶復染著。<a class='ref t' id='t0797a08' href='#t0797a08'>T 0797a08</a></p>
<p><a class='ref vns' id='vns823' href='#vns823'>SC Verse 823</a><a class='ref vgns' id='vgns32.25' href='#vgns32.25'>Verse 32.25</a>習行懈緩者，　　勞意勿除之，<a class='ref t' id='t0797a09' href='#t0797a09'>T 0797a09</a><br>
非淨則梵行，　　焉致大財寶？<a class='ref t' id='t0797a10' href='#t0797a10'>T 0797a10</a></p>
<p><a class='ref vns' id='vns824' href='#vns824'>SC Verse 824</a><a class='ref vgns' id='vgns32.26' href='#vgns32.26'>Verse 32.26</a>心得永休息，　　苾芻攝意行，<a class='ref t' id='t0797a11' href='#t0797a11'>T 0797a11</a><br>
以盡老病死，　　便脫魔羅縛。<a class='ref t' id='t0797a12' href='#t0797a12'>T 0797a12</a></p>
<p><a class='ref vns' id='vns825' href='#vns825'>SC Verse 825</a><a class='ref vgns' id='vgns32.27' href='#vgns32.27'>Verse 32.27</a>心已得永寂，　　苾芻攝意行，<a class='ref t' id='t0797a13' href='#t0797a13'>T 0797a13</a><br>
以盡老病死，　　更不復受有。<a class='ref t' id='t0797a14' href='#t0797a14'>T 0797a14</a></p>
<p><a class='ref vns' id='vns826' href='#vns826'>SC Verse 826</a><a class='ref vgns' id='vgns32.28' href='#vgns32.28'>Verse 32.28</a>以斷於愛相，　　苾芻攝意行，<a class='ref t' id='t0797a15' href='#t0797a15'>T 0797a15</a><br>
以盡老病死，　　更不復受有。<a class='ref t' id='t0797a16' href='#t0797a16'>T 0797a16</a></p>
<p><a class='ref vns' id='vns827' href='#vns827'>SC Verse 827</a><a class='ref vgns' id='vgns32.29' href='#vgns32.29'>Verse 32.29</a>無有結使心，　　苾芻攝意行，<a class='ref t' id='t0797a17' href='#t0797a17'>T 0797a17</a><br>
以盡老病死，　　更不復受有。<a class='ref t' id='t0797a18' href='#t0797a18'>T 0797a18</a></p>
<p><a class='ref vns' id='vns828' href='#vns828'>SC Verse 828</a><a class='ref vgns' id='vgns32.30' href='#vgns32.30'>Verse 32.30</a>不能斷有根，　　苾芻攝意行，<a class='ref t' id='t0797a19' href='#t0797a19'>T 0797a19</a><br>
以盡老病死，　　更不復受有。<a class='ref t' id='t0797a20' href='#t0797a20'>T 0797a20</a></p>
<p><a class='ref vns' id='vns829' href='#vns829'>SC Verse 829</a><a class='ref vgns' id='vgns32.31' href='#vgns32.31'>Verse 32.31</a>能斷三毒根，　　苾芻攝意行，<a class='ref t' id='t0797a21' href='#t0797a21'>T 0797a21</a><br>
以盡老病死，　　更不復受有。<a class='ref t' id='t0797a22' href='#t0797a22'>T 0797a22</a></p>
<p><a class='ref vns' id='vns830' href='#vns830'>SC Verse 830</a><a class='ref vgns' id='vgns32.32' href='#vgns32.32'>Verse 32.32</a>以脫於魔界。</p>
<p><a class='ref vns' id='vns831' href='#vns831'>SC Verse 831</a><a class='ref vgns' id='vgns32.33' href='#vgns32.33'>Verse 32.33</a>以勝叢林刺，<a class='ref t' id='t0797a23' href='#t0797a23'>T 0797a23</a>　　及除罵詈者，<br>
猶憑妙高山，<a class='ref t' id='t0797a24' href='#t0797a24'>T 0797a24</a>　　苾芻不受苦。</p>
<p><a class='ref vns' id='vns832' href='#vns832'>SC Verse 832</a><a class='ref vgns' id='vgns32.34' href='#vgns32.34'>Verse 32.34</a>不念今後世，<a class='ref t' id='t0797a25' href='#t0797a25'>T 0797a25</a>　　觀世如幻夢，<br>
苾芻勝彼此，<a class='ref t' id='t0797a26' href='#t0797a26'>T 0797a26</a>　　如蛇脫故皮。</p>
<p><a class='ref vns' id='vns833' href='#vns833'>SC Verse 833</a><a class='ref vgns' id='vgns32.35' href='#vgns32.35'>Verse 32.35</a>能斷愛根本，<a class='ref t' id='t0797a27' href='#t0797a27'>T 0797a27</a>　　觀世如幻夢，<br>
苾芻勝彼此，<a class='ref t' id='t0797a28' href='#t0797a28'>T 0797a28</a>　　如蛇脫故皮。</p>
<p><a class='ref vns' id='vns834' href='#vns834'>SC Verse 834</a><a class='ref vgns' id='vgns32.36' href='#vgns32.36'>Verse 32.36</a>能斷於五欲，<a class='ref t' id='t0797a29' href='#t0797a29'>T 0797a29</a>　　觀世如幻夢，<br>
苾芻勝彼此，<a class='ref t' id='t0797b01' href='#t0797b01'>T 0797b01</a>　　如蛇脫故皮。</p>
<p><a class='ref vns' id='vns835' href='#vns835'>SC Verse 835</a><a class='ref vgns' id='vgns32.37' href='#vgns32.37'>Verse 32.37</a>能斷於五結，<a class='ref t' id='t0797b02' href='#t0797b02'>T 0797b02</a>　　觀世如幻夢，<br>
苾芻勝彼此，<a class='ref t' id='t0797b03' href='#t0797b03'>T 0797b03</a>　　如蛇脫故皮。</p>
<p><a class='ref vns' id='vns836' href='#vns836'>SC Verse 836</a><a class='ref vgns' id='vgns32.38' href='#vgns32.38'>Verse 32.38</a>諸有無家業，<a class='ref t' id='t0797b04' href='#t0797b04'>T 0797b04</a>　　觀世如幻夢，<br>
苾芻勝彼此，<a class='ref t' id='t0797b05' href='#t0797b05'>T 0797b05</a>　　如蛇脫故皮。</p>
<p><a class='ref vns' id='vns837' href='#vns837'>SC Verse 837</a><a class='ref vgns' id='vgns32.39' href='#vgns32.39'>Verse 32.39</a>諸有不熱惱，<a class='ref t' id='t0797b06' href='#t0797b06'>T 0797b06</a>　　觀世如幻夢，<br>
苾芻勝彼此，<a class='ref t' id='t0797b07' href='#t0797b07'>T 0797b07</a>　　如蛇脫故皮。</p>
<p><a class='ref vns' id='vns838' href='#vns838'>SC Verse 838</a><a class='ref vgns' id='vgns32.40' href='#vgns32.40'>Verse 32.40</a>斷欲無遺餘，<a class='ref t' id='t0797b08' href='#t0797b08'>T 0797b08</a>　　觀世如幻夢，<br>
苾芻勝彼此，<a class='ref t' id='t0797b09' href='#t0797b09'>T 0797b09</a>　　如蛇脫故皮。</p>
<p><a class='ref vns' id='vns839' href='#vns839'>SC Verse 839</a><a class='ref vgns' id='vgns32.41' href='#vgns32.41'>Verse 32.41</a>愛生如流溢，<a class='ref t' id='t0797b10' href='#t0797b10'>T 0797b10</a>　　觀世如幻夢，<br>
苾芻勝彼此，<a class='ref t' id='t0797b11' href='#t0797b11'>T 0797b11</a>　　如蛇脫故皮。</p>
<p><a class='ref vns' id='vns840' href='#vns840'>SC Verse 840</a><a class='ref vgns' id='vgns32.42' href='#vgns32.42'>Verse 32.42</a>諸有斷相觀，<a class='ref t' id='t0797b12' href='#t0797b12'>T 0797b12</a>　　觀世如幻夢，<br>
苾芻勝彼此，<a class='ref t' id='t0797b13' href='#t0797b13'>T 0797b13</a>　　如蛇脫故皮。</p>
<p><a class='ref vns' id='vns841' href='#vns841'>SC Verse 841</a><a class='ref vgns' id='vgns32.43' href='#vgns32.43'>Verse 32.43</a>貪根若斷盡，<a class='ref t' id='t0797b14' href='#t0797b14'>T 0797b14</a>　　觀世如幻夢，<br>
降伏魔羅軍，<a class='ref t' id='t0797b15' href='#t0797b15'>T 0797b15</a>　　得盡苦輪迴。</p>
<p><a class='ref vns' id='vns842' href='#vns842'>SC Verse 842</a><a class='ref vgns' id='vgns32.44' href='#vgns32.44'>Verse 32.44</a>瞋根若斷盡，<a class='ref t' id='t0797b16' href='#t0797b16'>T 0797b16</a>　　觀世如幻夢，<br>
解脫諸煩惱，<a class='ref t' id='t0797b17' href='#t0797b17'>T 0797b17</a>　　得盡苦輪迴。</p>
<p><a class='ref vns' id='vns843' href='#vns843'>SC Verse 843</a><a class='ref vgns' id='vgns32.45' href='#vgns32.45'>Verse 32.45</a>癡根若斷盡，<a class='ref t' id='t0797b18' href='#t0797b18'>T 0797b18</a>　　觀世如幻夢，<br>
遠離於纏縛，<a class='ref t' id='t0797b19' href='#t0797b19'>T 0797b19</a>　　得盡苦輪迴。</p>
<p><a class='ref vns' id='vns844' href='#vns844'>SC Verse 844</a><a class='ref vgns' id='vgns32.46' href='#vgns32.46'>Verse 32.46</a>慢根若斷盡，<a class='ref t' id='t0797b20' href='#t0797b20'>T 0797b20</a>　　觀世如幻夢，<br>
能離於愛染，<a class='ref t' id='t0797b21' href='#t0797b21'>T 0797b21</a>　　得盡苦輪迴。</p>
<p><a class='ref vns' id='vns845' href='#vns845'>SC Verse 845</a><a class='ref vgns' id='vgns32.47' href='#vgns32.47'>Verse 32.47</a>慳悋若斷盡，<a class='ref t' id='t0797b22' href='#t0797b22'>T 0797b22</a>　　觀世如幻夢，<br>
信樂於正覺，<a class='ref t' id='t0797b23' href='#t0797b23'>T 0797b23</a>　　得盡苦輪迴。</p>
<p><a class='ref vns' id='vns846' href='#vns846'>SC Verse 846</a><a class='ref vgns' id='vgns32.48' href='#vgns32.48'>Verse 32.48</a>貪心聚落刺，<a class='ref t' id='t0797b24' href='#t0797b24'>T 0797b24</a>　　觀世如幻夢，<br>
若能遠離彼，<a class='ref t' id='t0797b25' href='#t0797b25'>T 0797b25</a>　　佛說真苾芻。</p>
<p><a class='ref vns' id='vns847' href='#vns847'>SC Verse 847</a><a class='ref vgns' id='vgns32.49' href='#vgns32.49'>Verse 32.49</a>瞋心聚落刺，<a class='ref t' id='t0797b26' href='#t0797b26'>T 0797b26</a>　　觀世如幻夢，<br>
能離於瞋恚，<a class='ref t' id='t0797b27' href='#t0797b27'>T 0797b27</a>　　佛說真苾芻。</p>
<p><a class='ref vns' id='vns848' href='#vns848'>SC Verse 848</a><a class='ref vgns' id='vgns32.50' href='#vgns32.50'>Verse 32.50</a>癡心聚落刺，<a class='ref t' id='t0797b28' href='#t0797b28'>T 0797b28</a>　　觀世如幻夢，<br>
若離於愚癡，<a class='ref t' id='t0797b29' href='#t0797b29'>T 0797b29</a>　　佛說真苾芻。</p>
<p><a class='ref vns' id='vns849' href='#vns849'>SC Verse 849</a><a class='ref vgns' id='vgns32.51' href='#vgns32.51'>Verse 32.51</a>慢心聚落刺，<a class='ref t' id='t0797c01' href='#t0797c01'>T 0797c01</a>　　觀世如幻夢，<br>
若能離憍慢，<a class='ref t' id='t0797c02' href='#t0797c02'>T 0797c02</a>　　佛說真苾芻。</p>
<p><a class='ref vns' id='vns850' href='#vns850'>SC Verse 850</a><a class='ref vgns' id='vgns32.52' href='#vgns32.52'>Verse 32.52</a>慳悋聚落刺，<a class='ref t' id='t0797c03' href='#t0797c03'>T 0797c03</a>　　觀世如幻夢，<br>
若能離慳悋，<a class='ref t' id='t0797c04' href='#t0797c04'>T 0797c04</a>　　佛說真苾芻。</p>
<p><a class='ref vns' id='vns851' href='#vns851'>SC Verse 851</a><a class='ref vgns' id='vgns32.53' href='#vgns32.53'>Verse 32.53</a>調伏貪愛念，<a class='ref t' id='t0797c05' href='#t0797c05'>T 0797c05</a>　　觀世如幻夢，<br>
苾芻能破壞，<a class='ref t' id='t0797c06' href='#t0797c06'>T 0797c06</a>　　如蛇脫故皮。</p>
<p><a class='ref vns' id='vns852' href='#vns852'>SC Verse 852</a><a class='ref vgns' id='vgns32.54' href='#vgns32.54'>Verse 32.54</a>調伏瞋恚念，<a class='ref t' id='t0797c07' href='#t0797c07'>T 0797c07</a>　　觀世如幻夢，<br>
苾芻能破壞，<a class='ref t' id='t0797c08' href='#t0797c08'>T 0797c08</a>　　如蛇脫故皮。</p>
<p><a class='ref vns' id='vns853' href='#vns853'>SC Verse 853</a><a class='ref vgns' id='vgns32.55' href='#vgns32.55'>Verse 32.55</a>調伏愚癡念，<a class='ref t' id='t0797c09' href='#t0797c09'>T 0797c09</a>　　觀世如幻夢，<br>
苾芻能遠離，<a class='ref t' id='t0797c10' href='#t0797c10'>T 0797c10</a>　　如蛇脫故皮。</p>
<p><a class='ref vns' id='vns854' href='#vns854'>SC Verse 854</a><a class='ref vgns' id='vgns32.56' href='#vgns32.56'>Verse 32.56</a>調伏憍慢念，<a class='ref t' id='t0797c11' href='#t0797c11'>T 0797c11</a>　　觀世如幻夢，<br>
苾芻能遠離，<a class='ref t' id='t0797c12' href='#t0797c12'>T 0797c12</a>　　如蛇脫故皮。</p>
<p><a class='ref vns' id='vns855' href='#vns855'>SC Verse 855</a><a class='ref vgns' id='vgns32.57' href='#vgns32.57'>Verse 32.57</a>調伏慳悋念，<a class='ref t' id='t0797c13' href='#t0797c13'>T 0797c13</a>　　觀世如幻夢，<br>
苾芻能遠離，<a class='ref t' id='t0797c14' href='#t0797c14'>T 0797c14</a>　　如蛇脫故皮。</p>
<p><a class='ref vns' id='vns856' href='#vns856'>SC Verse 856</a><a class='ref vgns' id='vgns32.58' href='#vgns32.58'>Verse 32.58</a>貪欲彼若發，<a class='ref t' id='t0797c15' href='#t0797c15'>T 0797c15</a>　　觀世如幻夢，<br>
煩惱如海深，<a class='ref t' id='t0797c16' href='#t0797c16'>T 0797c16</a>　　苾芻應精進。</p>
<p><a class='ref vns' id='vns857' href='#vns857'>SC Verse 857</a><a class='ref vgns' id='vgns32.59' href='#vgns32.59'>Verse 32.59</a>瞋恚彼若發，<a class='ref t' id='t0797c17' href='#t0797c17'>T 0797c17</a>　　觀世如幻夢，<br>
煩惱深如海，<a class='ref t' id='t0797c18' href='#t0797c18'>T 0797c18</a>　　苾芻應精進。</p>
<p><a class='ref vns' id='vns858' href='#vns858'>SC Verse 858</a><a class='ref vgns' id='vgns32.60' href='#vgns32.60'>Verse 32.60</a>愚癡彼若發，<a class='ref t' id='t0797c19' href='#t0797c19'>T 0797c19</a>　　觀世如幻夢，<br>
煩惱如海深，<a class='ref t' id='t0797c20' href='#t0797c20'>T 0797c20</a>　　苾芻應精進。</p>
<p><a class='ref vns' id='vns859' href='#vns859'>SC Verse 859</a><a class='ref vgns' id='vgns32.61' href='#vgns32.61'>Verse 32.61</a>憍慢彼若發，<a class='ref t' id='t0797c21' href='#t0797c21'>T 0797c21</a>　　觀世如幻夢，<br>
煩惱深如海，<a class='ref t' id='t0797c22' href='#t0797c22'>T 0797c22</a>　　苾芻應精進。</p>
<p><a class='ref vns' id='vns860' href='#vns860'>SC Verse 860</a><a class='ref vgns' id='vgns32.62' href='#vgns32.62'>Verse 32.62</a>慳悋彼若發，<a class='ref t' id='t0797c23' href='#t0797c23'>T 0797c23</a>　　觀世如幻夢，<br>
煩惱如海深，<a class='ref t' id='t0797c24' href='#t0797c24'>T 0797c24</a>　　苾芻應精進。</p>
<p><a class='ref vns' id='vns861' href='#vns861'>SC Verse 861</a><a class='ref vgns' id='vgns32.63' href='#vgns32.63'>Verse 32.63</a>持戒謂苾芻，<a class='ref t' id='t0797c25' href='#t0797c25'>T 0797c25</a>　　觀世如幻夢，<br>
行空究其源，<a class='ref t' id='t0797c26' href='#t0797c26'>T 0797c26</a>　　無為最為樂。</p>
<p><a class='ref vns' id='vns862' href='#vns862'>SC Verse 862</a><a class='ref vgns' id='vgns32.64' href='#vgns32.64'>Verse 32.64</a>苾芻忍所憂，<a class='ref t' id='t0797c27' href='#t0797c27'>T 0797c27</a>　　觀世如幻夢，<br>
當習無放逸，<a class='ref t' id='t0797c28' href='#t0797c28'>T 0797c28</a>　　斷有愛無餘。<a class='ref t' id='t0797c29' href='#t0797c29'>T 0797c29</a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
