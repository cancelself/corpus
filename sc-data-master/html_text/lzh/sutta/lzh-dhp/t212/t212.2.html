<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t212.2' lang='lzh'>
<header>
<ul>
<li class='division'>出曜經</li>
</ul>
<h1>欲品第二</h1>
</header>
<div class='suttainfo' id='juan4'>
<p><span class='t-juanname'>出曜經卷第四</span>　<a class='ref t' id='t0626c21' href='#t0626c21'>T 0626c21</a><a class='ref t' id='t0626c22' href='#t0626c22'>T 0626c22</a><a class='ref t' id='t0626c23' href='#t0626c23'>T 0626c23</a><a class='ref t' id='t0626c24' href='#t0626c24'>T 0626c24</a><a class='ref t' id='t0626c25' href='#t0626c25'>T 0626c25</a><br>
<span class='scribe'>姚秦涼州沙門竺佛念譯</span><a class='ref t' id='t0626c26' href='#t0626c26'>T 0626c26</a></p>
</div>
<blockquote class='gatha'>
<p><a class='ref vns' id='vns101' href='#vns101'>SC Verse 101</a> <a class='ref vgns' id='vgns2.1' href='#vgns2.1'>Verse 2.1</a><a class='ref t' id='t0626c27' href='#t0626c27'>T 0626c27</a>欲我知汝本，　　意以思想生；<a class='ref t' id='t0626c28' href='#t0626c28'>T 0626c28</a><br>
我不思想汝，　　則汝而不有。<a class='ref t' id='t0626c29' href='#t0626c29'>T 0626c29</a></p>
</blockquote>
<p>昔佛在舍衛國祇樹給孤獨園。爾時世尊并<a class='ref t' id='t0627a01' href='#t0627a01'>T 0627a01</a><span class='corr' title='[→將] cf.【麗】'>將</span>侍者阿難，著衣持鉢入舍衛城中，乞食已周<a class='ref t' id='t0627a02' href='#t0627a02'>T 0627a02</a>還出城外。有一婦人抱兒持瓶詣井汲水，有<a class='ref t' id='t0627a03' href='#t0627a03'>T 0627a03</a>一男子顏貌端正，座井右邊彈瑟自娛。時彼<a class='ref t' id='t0627a04' href='#t0627a04'>T 0627a04</a>女人欲意偏多躭著彼人，彼人亦復欲意熾<a class='ref t' id='t0627a05' href='#t0627a05'>T 0627a05</a>盛躭著女人，女人欲意迷荒，以索繫小兒頸<a class='ref t' id='t0627a06' href='#t0627a06'>T 0627a06</a>懸於井中，尋還挽出小兒即死，愁憂傷結呼<a class='ref t' id='t0627a07' href='#t0627a07'>T 0627a07</a>天墮淚，而說頌曰：<a class='ref t' id='t0627a08' href='#t0627a08'>T 0627a08</a></p>
<blockquote class='gatha'>
<p><a class='ref vns' id='vns102' href='#vns102'>SC Verse 102</a> <a class='ref vgns' id='vgns2.2' href='#vgns2.2'>Verse 2.2</a>「欲我知汝本，　　意以思想生；<a class='ref t' id='t0627a09' href='#t0627a09'>T 0627a09</a><br>
我不思想汝，　　則汝而不有。」<a class='ref t' id='t0627a10' href='#t0627a10'>T 0627a10</a></p>
</blockquote>
<p>爾時世尊告阿難曰：「向所聞偈，過去恒沙諸<a class='ref t' id='t0627a11' href='#t0627a11'>T 0627a11</a>佛所說，汝善誦習。日晡集眾，在眾人中宣暢<a class='ref t' id='t0627a12' href='#t0627a12'>T 0627a12</a>此偈。」爾時世尊食後收攝三衣，即集大眾詣<a class='ref t' id='t0627a13' href='#t0627a13'>T 0627a13</a>普會講堂，在眾人中坐。爾時世尊告諸比丘：<a class='ref t' id='t0627a14' href='#t0627a14'>T 0627a14</a>「我向清旦將阿難入城乞食，已復周遍還出<a class='ref t' id='t0627a15' href='#t0627a15'>T 0627a15</a>城外，見有婦人抱兒持瓶詣井汲水，去井不<a class='ref t' id='t0627a16' href='#t0627a16'>T 0627a16</a>遠復有一人彈瑟自娛。二人相見各興欲意，<a class='ref t' id='t0627a17' href='#t0627a17'>T 0627a17</a>熟視相看目不移轉，錯繫兒頸懸於井中，尋<a class='ref t' id='t0627a18' href='#t0627a18'>T 0627a18</a>還挽出兒已命終。愁憂號悲，尋說頌曰：<a class='ref t' id='t0627a19' href='#t0627a19'>T 0627a19</a></p>
<blockquote class='gatha'>
<p><a class='ref vns' id='vns103' href='#vns103'>SC Verse 103</a> <a class='ref vgns' id='vgns2.3' href='#vgns2.3'>Verse 2.3</a>「『欲我知汝本，　　意以思想生；<a class='ref t' id='t0627a20' href='#t0627a20'>T 0627a20</a><br>
我不思想汝，　　則汝而不有。』」<a class='ref t' id='t0627a21' href='#t0627a21'>T 0627a21</a></p>
</blockquote>
<p>佛告比丘：「婬火熾盛，便能燔燒諸善之本，<a class='ref t' id='t0627a22' href='#t0627a22'>T 0627a22</a>婬荒之士不識善惡，亦復不別清白之行，不<a class='ref t' id='t0627a23' href='#t0627a23'>T 0627a23</a>知縛解出要之道。如斯輩人遂無慚愧，寧喪<a class='ref t' id='t0627a24' href='#t0627a24'>T 0627a24</a>親族分受形辱，不闕婬性以違其志。或因婬<a class='ref t' id='t0627a25' href='#t0627a25'>T 0627a25</a>欲，殺害父母兄弟姊妹，斯受其殃。或因婬逸<a class='ref t' id='t0627a26' href='#t0627a26'>T 0627a26</a>罪及五逆，王者所戮死受惡報，猶野火行傍<a class='ref t' id='t0627a27' href='#t0627a27'>T 0627a27</a>樹為燋，既罪自深復及宗親。人由婬欲違佛<a class='ref t' id='t0627a28' href='#t0627a28'>T 0627a28</a>慢法、謗毀聖眾，為諸聖賢之所嗤笑。我今<a class='ref t' id='t0627a29' href='#t0627a29'>T 0627a29</a>當說犯婬之本，汝等善聽！昔有一人姦婬不<a class='ref t' id='t0627b01' href='#t0627b01'>T 0627b01</a>止，父母所生唯此一子，夜非人時天陰雷電，<a class='ref t' id='t0627b02' href='#t0627b02'>T 0627b02</a>帶刀持箭至他婬女村中。時母覺知，即捉曉<a class='ref t' id='t0627b03' href='#t0627b03'>T 0627b03</a>諭：『今夜冥<span class='corr' title='[喑→闇] cf.【麗】'>闇</span>陰曀雷電，設不果者便為人所<a class='ref t' id='t0627b04' href='#t0627b04'>T 0627b04</a>害，吾宿尠德唯有一子，會遇惡者吾無所恃。』<a class='ref t' id='t0627b05' href='#t0627b05'>T 0627b05</a>子報母曰：『子要當去，不得復住。』母知意正<a class='ref t' id='t0627b06' href='#t0627b06'>T 0627b06</a>便向兒拜。『今暮且住，須明日乃往。』兒語母曰：<a class='ref t' id='t0627b07' href='#t0627b07'>T 0627b07</a>『速放我去，若違我情當取母殺。』母報兒言：『寧<a class='ref t' id='t0627b08' href='#t0627b08'>T 0627b08</a>取我殺，不忍見汝為他所害。』兒復語母：『可時<a class='ref t' id='t0627b09' href='#t0627b09'>T 0627b09</a>放我，及闇至彼，若不見聽正爾殺母。』母語兒<a class='ref t' id='t0627b10' href='#t0627b10'>T 0627b10</a>曰：『死死不放汝。』兒即拔刀取母刺殺，不慮後<a class='ref t' id='t0627b11' href='#t0627b11'>T 0627b11</a>世殃罪深重，即至彼家打門微喚，女人應曰：<a class='ref t' id='t0627b12' href='#t0627b12'>T 0627b12</a>『汝是何人？』其人以頌報曰：<a class='ref t' id='t0627b13' href='#t0627b13'>T 0627b13</a></p>
<blockquote class='gatha'>
<p><a class='ref vns' id='vns104' href='#vns104'>SC Verse 104</a> <a class='ref vgns' id='vgns2.4' href='#vgns2.4'>Verse 2.4</a>「『婬恚諸根羸，　　為想所謬誤，<a class='ref t' id='t0627b14' href='#t0627b14'>T 0627b14</a><br>
不慮眾事業，　　為愚闇覆蓋。<a class='ref t' id='t0627b15' href='#t0627b15'>T 0627b15</a></p>
<p><a class='ref vns' id='vns105' href='#vns105'>SC Verse 105</a> <a class='ref vgns' id='vgns2.5' href='#vgns2.5'>Verse 2.5</a>念汝取母害，　　折伏猶汝奴，<a class='ref t' id='t0627b16' href='#t0627b16'>T 0627b16</a><br>
翹立在門外，　　如客附使役。』<a class='ref t' id='t0627b17' href='#t0627b17'>T 0627b17</a></p>
</blockquote>
<p>「爾時女人復遙見問曰：『審殺母耶？』報曰：『審<a class='ref t' id='t0627b18' href='#t0627b18'>T 0627b18</a>殺。』女人問曰：『何故殺母？』男子報曰：『母不見放<a class='ref t' id='t0627b19' href='#t0627b19'>T 0627b19</a>來至此間。』女人報曰：『不須入家裏。』是時，女人<a class='ref t' id='t0627b20' href='#t0627b20'>T 0627b20</a>以頌報曰：<a class='ref t' id='t0627b21' href='#t0627b21'>T 0627b21</a></p>
<blockquote class='gatha'>
<p><a class='ref vns' id='vns106' href='#vns106'>SC Verse 106</a> <a class='ref vgns' id='vgns2.6' href='#vgns2.6'>Verse 2.6</a>「『咄嗟背恩養，　　害母種罪災，<a class='ref t' id='t0627b22' href='#t0627b22'>T 0627b22</a><br>
何忍見汝顏？　　宜速遠吾家。<a class='ref t' id='t0627b23' href='#t0627b23'>T 0627b23</a></p>
<p><a class='ref vns' id='vns107' href='#vns107'>SC Verse 107</a> <a class='ref vgns' id='vgns2.7' href='#vgns2.7'>Verse 2.7</a>父母抱育養，　　為子歷眾苦，<a class='ref t' id='t0627b24' href='#t0627b24'>T 0627b24</a><br>
害母行地上，　　地不陷汝殺。<a class='ref t' id='t0627b25' href='#t0627b25'>T 0627b25</a></p>
<p><a class='ref vns' id='vns108' href='#vns108'>SC Verse 108</a> <a class='ref vgns' id='vgns2.8' href='#vgns2.8'>Verse 2.8</a>立身無慈仁，　　加害諸親族，<a class='ref t' id='t0627b26' href='#t0627b26'>T 0627b26</a><br>
我是外種類，　　豈能恩德將？』<a class='ref t' id='t0627b27' href='#t0627b27'>T 0627b27</a></p>
</blockquote>
<p>「爾時彼男子復報曰：『由汝害母造無邊罪，小<a class='ref t' id='t0627b28' href='#t0627b28'>T 0627b28</a>見寬恕見為開門，暫得言談便復還家。』女人<a class='ref t' id='t0627b29' href='#t0627b29'>T 0627b29</a>報曰：『聽我偈言：<a class='ref t' id='t0627c01' href='#t0627c01'>T 0627c01</a></p>
<blockquote class='gatha'>
<p><a class='ref vns' id='vns109' href='#vns109'>SC Verse 109</a> <a class='ref vgns' id='vgns2.9' href='#vgns2.9'>Verse 2.9</a>「『「寧入投炭鑪，　　從山投幽谷，<a class='ref t' id='t0627c02' href='#t0627c02'>T 0627c02</a><br>
生把七步蛇，　　不與愚從事。」』<a class='ref t' id='t0627c03' href='#t0627c03'>T 0627c03</a></p>
</blockquote>
<p>「是時，二人各各共相別離。男子還家，道逢惡<a class='ref t' id='t0627c04' href='#t0627c04'>T 0627c04</a>寇為賊所害，死入阿鼻地獄，受罪無數劫。婬<a class='ref t' id='t0627c05' href='#t0627c05'>T 0627c05</a>之為病受殃無量，以微積大漸致燒身，自陷<a class='ref t' id='t0627c06' href='#t0627c06'>T 0627c06</a>於道亦及他人，不至究竟，猶自飲毒復飲他<a class='ref t' id='t0627c07' href='#t0627c07'>T 0627c07</a>人。是故說曰，婬不可從。」<a class='ref t' id='t0627c08' href='#t0627c08'>T 0627c08</a></p>
<blockquote class='gatha'>
<p><a class='ref vns' id='vns110' href='#vns110'>SC Verse 110</a> <a class='ref vgns' id='vgns2.10' href='#vgns2.10'>Verse 2.10</a>愛欲生憂，　　愛欲生畏，<br>
無所愛欲，<a class='ref t' id='t0627c09' href='#t0627c09'>T 0627c09</a>　　何憂何畏？<a class='ref t' id='t0627c10' href='#t0627c10'>T 0627c10</a></p>
</blockquote>
<p>愛欲生憂，或遭婦喪為人所奪，或抱久患，夫<a class='ref t' id='t0627c11' href='#t0627c11'>T 0627c11</a>或遠行積久不歸，是故說曰，愛欲生憂。愛欲<a class='ref t' id='t0627c12' href='#t0627c12'>T 0627c12</a>生畏者，為豪貴見奪其婦，或抱久患命在旦<a class='ref t' id='t0627c13' href='#t0627c13'>T 0627c13</a>夕，或適他方。是故說曰，愛欲生畏。無所愛欲<a class='ref t' id='t0627c14' href='#t0627c14'>T 0627c14</a>者，云何無所愛欲？阿那含、阿羅漢者，別二人<a class='ref t' id='t0627c15' href='#t0627c15'>T 0627c15</a>者無憂無畏。何以故？已離諸憂無所畏難。有<a class='ref t' id='t0627c16' href='#t0627c16'>T 0627c16</a>憂畏者，欲界色界，阿那含者欲界憂畏盡，阿<a class='ref t' id='t0627c17' href='#t0627c17'>T 0627c17</a>羅漢者三界結使盡，於中不生憂畏想，是故<a class='ref t' id='t0627c18' href='#t0627c18'>T 0627c18</a>說曰，無所愛欲，何憂何畏？<a class='ref t' id='t0627c19' href='#t0627c19'>T 0627c19</a></p>
<blockquote class='gatha'>
<p><a class='ref vns' id='vns111' href='#vns111'>SC Verse 111</a> <a class='ref vgns' id='vgns2.11' href='#vgns2.11'>Verse 2.11</a>好樂生憂，　　好樂生畏，<br>
無所好樂，<a class='ref t' id='t0627c20' href='#t0627c20'>T 0627c20</a>　　何憂何畏？<a class='ref t' id='t0627c21' href='#t0627c21'>T 0627c21</a></p>
</blockquote>
<p>好樂生憂者，作倡伎樂五欲自娛，為王所嫌，<a class='ref t' id='t0627c22' href='#t0627c22'>T 0627c22</a>欲奪樂器，緣此起憂。或為王所使遠適他方，<a class='ref t' id='t0627c23' href='#t0627c23'>T 0627c23</a>於中生憂。或抱久病，纏綿著褥於中失明，恐<a class='ref t' id='t0627c24' href='#t0627c24'>T 0627c24</a>喪命根便生畏懼，緣此樂器以致喪身。或有<a class='ref t' id='t0627c25' href='#t0627c25'>T 0627c25</a>王者種亡國失位，事不由己，憶本豪貴所遊<a class='ref t' id='t0627c26' href='#t0627c26'>T 0627c26</a>戲處，便生愁憂遂致篤疾。或為宿讐欲害其<a class='ref t' id='t0627c27' href='#t0627c27'>T 0627c27</a>命，晝夜伺捕，復於其中生憂惱想，是故說曰，<a class='ref t' id='t0627c28' href='#t0627c28'>T 0627c28</a>好樂生憂，好樂生畏也。云何無所好樂者？阿<a class='ref t' id='t0627c29' href='#t0627c29'>T 0627c29</a>那含、阿羅漢捨諸五樂，以法樂自娛。猶如難<a class='ref t' id='t0628a01' href='#t0628a01'>T 0628a01</a>陀前白佛言：「不覩我孫陀利，意終不樂。」世尊<a class='ref t' id='t0628a02' href='#t0628a02'>T 0628a02</a>告難陀曰：<a class='ref t' id='t0628a03' href='#t0628a03'>T 0628a03</a></p>
<blockquote class='gatha'>
<p><a class='ref vns' id='vns112' href='#vns112'>SC Verse 112</a> <a class='ref vgns' id='vgns2.12' href='#vgns2.12'>Verse 2.12</a>「無厭有何足？　　不足有何樂？<a class='ref t' id='t0628a04' href='#t0628a04'>T 0628a04</a><br>
無樂有何愛？　　無愛有何樂？<a class='ref t' id='t0628a05' href='#t0628a05'>T 0628a05</a></p>
<p><a class='ref vns' id='vns113' href='#vns113'>SC Verse 113</a> <a class='ref vgns' id='vgns2.13' href='#vgns2.13'>Verse 2.13</a>汝今放意，　　無有厭足，<br>
志常熾盛，<a class='ref t' id='t0628a06' href='#t0628a06'>T 0628a06</a>　　何時當息？<a class='ref t' id='t0628a07' href='#t0628a07'>T 0628a07</a></p>
</blockquote>
<p>「是故汝今思惟內觀不淨之想，便當自悟意<a class='ref t' id='t0628a08' href='#t0628a08'>T 0628a08</a>中得解。汝今所以不得解者，斯由不思惟想<a class='ref t' id='t0628a09' href='#t0628a09'>T 0628a09</a>故。」以不思惟婬怒癡熾盛，是故難陀忍精懃<a class='ref t' id='t0628a10' href='#t0628a10'>T 0628a10</a>一意，思惟惡露不淨。何以故？求人身難，與賢<a class='ref t' id='t0628a11' href='#t0628a11'>T 0628a11</a>聖相值亦復難，得諸根不缺亦復難，遇諸佛<a class='ref t' id='t0628a12' href='#t0628a12'>T 0628a12</a>興出亦不可遇。如優曇鉢華時時乃現，欲聞<a class='ref t' id='t0628a13' href='#t0628a13'>T 0628a13</a>正法亦不可值。休息無為常樂安寧，皆由正<a class='ref t' id='t0628a14' href='#t0628a14'>T 0628a14</a>法得至彼岸。是故難陀念自謹慎，思惟正法<a class='ref t' id='t0628a15' href='#t0628a15'>T 0628a15</a>興不淨想，便當得至處無為境。是故說曰，好<a class='ref t' id='t0628a16' href='#t0628a16'>T 0628a16</a>樂生憂，好樂生畏，無所好樂，何憂何畏？佛復<a class='ref t' id='t0628a17' href='#t0628a17'>T 0628a17</a>頌曰：<a class='ref t' id='t0628a18' href='#t0628a18'>T 0628a18</a></p>
<blockquote class='gatha'>
<p><a class='ref vns' id='vns114' href='#vns114'>SC Verse 114</a> <a class='ref vgns' id='vgns2.14' href='#vgns2.14'>Verse 2.14</a>「菓先甜後苦，　　婬怒亦如斯，<a class='ref t' id='t0628a19' href='#t0628a19'>T 0628a19</a><br>
後受苦痛報，　　經歷無數劫。<a class='ref t' id='t0628a20' href='#t0628a20'>T 0628a20</a></p>
<p><a class='ref vns' id='vns115' href='#vns115'>SC Verse 115</a> <a class='ref vgns' id='vgns2.15' href='#vgns2.15'>Verse 2.15</a>愚者受燒煮，　　恒在盛火焰，<a class='ref t' id='t0628a21' href='#t0628a21'>T 0628a21</a><br>
為獄伺所執，　　如鉤制伏象。」<a class='ref t' id='t0628a22' href='#t0628a22'>T 0628a22</a></p>
</blockquote>
<p>昔佛與諸弟子說苦陰。契經云：「著欲之人自<a class='ref t' id='t0628a23' href='#t0628a23'>T 0628a23</a>共歎說：『沙門瞿曇婆羅門，恒自談說豫防<a class='ref t' id='t0628a24' href='#t0628a24'>T 0628a24</a>未然，慮將來欲穢污不淨。不如我等意染妙<a class='ref t' id='t0628a25' href='#t0628a25'>T 0628a25</a>色，五欲自娛細滑更樂，有何可失？』若有眾生<a class='ref t' id='t0628a26' href='#t0628a26'>T 0628a26</a>固猗此法造不善行，身壞命終入地獄中，<a class='ref t' id='t0628a27' href='#t0628a27'>T 0628a27</a>已生地獄方自覺悟共相悔責：『我等為人不<a class='ref t' id='t0628a28' href='#t0628a28'>T 0628a28</a>信沙門婆羅門語，云欲穢污不淨之行。由此<a class='ref t' id='t0628a29' href='#t0628a29'>T 0628a29</a>婬穢，受無量苦求出無期，己身自造向誰怨<a class='ref t' id='t0628b01' href='#t0628b01'>T 0628b01</a>訴？』」是故說曰，菓先甜後苦，猶如有菓入口甘<a class='ref t' id='t0628b02' href='#t0628b02'>T 0628b02</a>美，當時悅意後必患生。即說譬喻悅解智者，<a class='ref t' id='t0628b03' href='#t0628b03'>T 0628b03</a>或有智人由勸勵成就，或有智人呵制禁止，<a class='ref t' id='t0628b04' href='#t0628b04'>T 0628b04</a>或有智人觀其志趣而得受化，或有智人漸<a class='ref t' id='t0628b05' href='#t0628b05'>T 0628b05</a>誘勸進而得度者，或有智人遠遊觀俗意自<a class='ref t' id='t0628b06' href='#t0628b06'>T 0628b06</a>悟者。世尊觀察隨意所染，以何療治，即投其<a class='ref t' id='t0628b07' href='#t0628b07'>T 0628b07</a>藥，眾生漸漸意得開悟。承如來教羞意<span class='t-gaiji'>愆<!--gaiji,愆,1[億-音＋（夫＊夫）],2&#x2039D;,3--></span><a class='ref t' id='t0628b08' href='#t0628b08'>T 0628b08</a>負，漸盡諸結，有漏心得解脫，然後乃知婬欲<a class='ref t' id='t0628b09' href='#t0628b09'>T 0628b09</a>之為病，先甘而後苦也。<a class='ref t' id='t0628b10' href='#t0628b10'>T 0628b10</a></p>
<blockquote class='gatha'>
<p><a class='ref vns' id='vns116' href='#vns116'>SC Verse 116</a> <a class='ref vgns' id='vgns2.16' href='#vgns2.16'>Verse 2.16</a>堅材鐵銅錫，　　此牢不為固，<a class='ref t' id='t0628b11' href='#t0628b11'>T 0628b11</a><br>
好染著彼色，　　此牢最為固。<a class='ref t' id='t0628b12' href='#t0628b12'>T 0628b12</a></p>
</blockquote>
<p>昔有人遇事閉在鐵牢，竊作方宜以自免罪，<a class='ref t' id='t0628b13' href='#t0628b13'>T 0628b13</a>或依豪強、或用財貨、或依姓族，用免其愆。欲<a class='ref t' id='t0628b14' href='#t0628b14'>T 0628b14</a>愛牢縛，非凡夫所能解，唯有諸佛出世，以智<a class='ref t' id='t0628b15' href='#t0628b15'>T 0628b15</a>慧之赫焰，燒燔山野之結藂，以刃利劍割斷<a class='ref t' id='t0628b16' href='#t0628b16'>T 0628b16</a>七使原本，然後乃得解脫。昔有一人遇事被<a class='ref t' id='t0628b17' href='#t0628b17'>T 0628b17</a>繫，會遇眾僧在講說法，罪人求吏暫詣講聽<a class='ref t' id='t0628b18' href='#t0628b18'>T 0628b18</a>法，值一比丘夜半寂靜誦經：「為老所縛、為生<a class='ref t' id='t0628b19' href='#t0628b19'>T 0628b19</a>所縛、為病所縛、為死所縛，今世後世所縛。」時<a class='ref t' id='t0628b20' href='#t0628b20'>T 0628b20</a>人宗族求王脫過，即得免罪。時諸五親知識<a class='ref t' id='t0628b21' href='#t0628b21'>T 0628b21</a>朋友，至罪人家共相慶賀：「聞汝得出甚用慶賀。」<a class='ref t' id='t0628b22' href='#t0628b22'>T 0628b22</a>其人報曰：「汝等何為見誑？如我昨暮聞比丘<a class='ref t' id='t0628b23' href='#t0628b23'>T 0628b23</a>誦經，我所被繫甚過王者。」眾人問曰：「汝雖得<a class='ref t' id='t0628b24' href='#t0628b24'>T 0628b24</a>出，故復荒錯耶？」其人報曰：「我不荒錯，但諸君<a class='ref t' id='t0628b25' href='#t0628b25'>T 0628b25</a>自誤耳，我所被縛非王者所解也。汝等諸親<a class='ref t' id='t0628b26' href='#t0628b26'>T 0628b26</a>設見愛我者，願聽出家得在道次。」諸親勸諫<a class='ref t' id='t0628b27' href='#t0628b27'>T 0628b27</a>為說留難：「父母宗親男女成就，何由捐捨苟<a class='ref t' id='t0628b28' href='#t0628b28'>T 0628b28</a>貪為道？」其人報曰：「我先誓願要出家學。」諸親<a class='ref t' id='t0628b29' href='#t0628b29'>T 0628b29</a>重求且停住止。復經七日並解疲勞還服氣<a class='ref t' id='t0628c01' href='#t0628c01'>T 0628c01</a>力，其人出門復遇道人靜寂誦習，而說斯偈：<a class='ref t' id='t0628c02' href='#t0628c02'>T 0628c02</a></p>
<blockquote class='gatha'>
<p><a class='ref vns' id='vns117' href='#vns117'>SC Verse 117</a> <a class='ref vgns' id='vgns2.17' href='#vgns2.17'>Verse 2.17</a>「堅材鐵銅錫，　　此牢不為固，<a class='ref t' id='t0628c03' href='#t0628c03'>T 0628c03</a><br>
好染著彼色，　　此牢最為固。」<a class='ref t' id='t0628c04' href='#t0628c04'>T 0628c04</a></p>
</blockquote>
<p>復還入屋語諸五親：「我意志趣不樂在家，願<a class='ref t' id='t0628c05' href='#t0628c05'>T 0628c05</a>聽出學修無上梵行。」時諸五親即聽出學。進<a class='ref t' id='t0628c06' href='#t0628c06'>T 0628c06</a>修其行晝夜不息，得阿羅漢果，永離縛著不<a class='ref t' id='t0628c07' href='#t0628c07'>T 0628c07</a>復流轉生死。<a class='ref t' id='t0628c08' href='#t0628c08'>T 0628c08</a></p>
<blockquote class='gatha'>
<p><a class='ref vns' id='vns118' href='#vns118'>SC Verse 118</a> <a class='ref vgns' id='vgns2.18' href='#vgns2.18'>Verse 2.18</a>縛中牢固者，　　流室緩難解，<a class='ref t' id='t0628c09' href='#t0628c09'>T 0628c09</a><br>
能斷此為要，　　不觀斷欲愛。<a class='ref t' id='t0628c10' href='#t0628c10'>T 0628c10</a></p>
</blockquote>
<p>縛中牢固者，恩愛戀著皆是縛著，唯有諸佛<a class='ref t' id='t0628c11' href='#t0628c11'>T 0628c11</a>興，出執金剛心，牢固難沮壞，眾德自纓絡，捐<a class='ref t' id='t0628c12' href='#t0628c12'>T 0628c12</a>棄諸惡不興罪緣能斷諸惡，是故名曰縛中<a class='ref t' id='t0628c13' href='#t0628c13'>T 0628c13</a>牢固。流室緩難解者，流者流在界中有中生<a class='ref t' id='t0628c14' href='#t0628c14'>T 0628c14</a>中趣中，今當與汝說譬，智者以譬喻自解。<a class='ref t' id='t0628c15' href='#t0628c15'>T 0628c15</a>昔有國王，恩惠普潤大赦天下，諸在牢獄重<a class='ref t' id='t0628c16' href='#t0628c16'>T 0628c16</a>繫者皆悉放出。其中生類，厭患縛著不堪牢<a class='ref t' id='t0628c17' href='#t0628c17'>T 0628c17</a>獄，志常遠離速出離獄，心不願住。復有生類<a class='ref t' id='t0628c18' href='#t0628c18'>T 0628c18</a>樂在獄中，心意戀慕，樂聞苦惱之音，即住獄<a class='ref t' id='t0628c19' href='#t0628c19'>T 0628c19</a>中不肯去離，是故說曰，流室緩難解。所以緩<a class='ref t' id='t0628c20' href='#t0628c20'>T 0628c20</a>者，遭赦被恩而不肯離。昔所積善作諸功德<a class='ref t' id='t0628c21' href='#t0628c21'>T 0628c21</a>乃能斷之，故言能斷此為要。不顧慕兄弟<a class='ref t' id='t0628c22' href='#t0628c22'>T 0628c22</a>家業宗親，不觀斷欲愛，欲愛已斷永無遺<a class='ref t' id='t0628c23' href='#t0628c23'>T 0628c23</a>餘。度世八事以二盟誓。何謂為二？一者智<a class='ref t' id='t0628c24' href='#t0628c24'>T 0628c24</a>誓，二為盡誓。以此二誓，誓度眾生。<a class='ref t' id='t0628c25' href='#t0628c25'>T 0628c25</a></p>
<blockquote class='gatha'>
<p><a class='ref vns' id='vns119' href='#vns119'>SC Verse 119</a> <a class='ref vgns' id='vgns2.19' href='#vgns2.19'>Verse 2.19</a>世容眾妙色，　　此不名為欲，<a class='ref t' id='t0628c26' href='#t0628c26'>T 0628c26</a><br>
世欲久存世，　　唯賢能覺知。<a class='ref t' id='t0628c27' href='#t0628c27'>T 0628c27</a></p>
</blockquote>
<p>昔佛在世，諸比丘自相謂言：「我等宜可捨眾<a class='ref t' id='t0628c28' href='#t0628c28'>T 0628c28</a>僧食，在人間乞求。所以然者，諸乞求比丘者<a class='ref t' id='t0628c29' href='#t0628c29'>T 0628c29</a>遊觀人間，便得覩見極妙之色，耳聞極妙之<a class='ref t' id='t0629a01' href='#t0629a01'>T 0629a01</a>音，鼻嗅極妙之香，身近極妙細滑。」爾時世尊<a class='ref t' id='t0629a02' href='#t0629a02'>T 0629a02</a>以天耳清淨寂寞無塵垢，聞諸比丘自相謂<a class='ref t' id='t0629a03' href='#t0629a03'>T 0629a03</a>言，各生戀慕染著世榮。爾時世尊即遣信喚<a class='ref t' id='t0629a04' href='#t0629a04'>T 0629a04</a>集普會講堂，諸比丘即集講堂。佛告諸比丘：<a class='ref t' id='t0629a05' href='#t0629a05'>T 0629a05</a>「云何比丘！我曾與汝說諸乞食，比丘遊在人<a class='ref t' id='t0629a06' href='#t0629a06'>T 0629a06</a>間便得覩極妙之色，耳聞極妙之音，鼻嗅極<a class='ref t' id='t0629a07' href='#t0629a07'>T 0629a07</a>妙之香，身近極妙細滑？云何比丘！心為輕飄？<a class='ref t' id='t0629a08' href='#t0629a08'>T 0629a08</a>汝等方念色聲香味細滑之法，猶如熾火焰<a class='ref t' id='t0629a09' href='#t0629a09'>T 0629a09</a>極隆盛，復以脂酥而益之倍復增益，汝等倍<a class='ref t' id='t0629a10' href='#t0629a10'>T 0629a10</a>益色聲香味細滑之法。諸有比丘能自禁制，<a class='ref t' id='t0629a11' href='#t0629a11'>T 0629a11</a>在外乞求心恒懷懼：『受他信施為可易不？令<a class='ref t' id='t0629a12' href='#t0629a12'>T 0629a12</a>諸檀越奔趣四方，勞情役思乃得財貨，信有<a class='ref t' id='t0629a13' href='#t0629a13'>T 0629a13</a>後世減割布施；我今尠德恐不消化。』觀彼檀<a class='ref t' id='t0629a14' href='#t0629a14'>T 0629a14</a>越當施之時，意欲受信施如不欲受想，自觀<a class='ref t' id='t0629a15' href='#t0629a15'>T 0629a15</a>己身如抱重病想，施物如藥想，念空閑處如<a class='ref t' id='t0629a16' href='#t0629a16'>T 0629a16</a>遭死亡想，意常繫念修諸善本，觀諸婦女如<a class='ref t' id='t0629a17' href='#t0629a17'>T 0629a17</a>塜墓想，如是比類人間乞求。諸有貪著色聲<a class='ref t' id='t0629a18' href='#t0629a18'>T 0629a18</a>香味細滑法，依猗道者是謂大賊。」時尊者舍<a class='ref t' id='t0629a19' href='#t0629a19'>T 0629a19</a>利弗問摩訶拘絺羅曰：「云何拘絺羅！眼為色<a class='ref t' id='t0629a20' href='#t0629a20'>T 0629a20</a>相色為眼相，耳鼻舌身細滑法，法為意相意<a class='ref t' id='t0629a21' href='#t0629a21'>T 0629a21</a>為法相？」時摩訶拘絺羅報舍利弗曰：「眼非色<a class='ref t' id='t0629a22' href='#t0629a22'>T 0629a22</a>相色非眼相，耳鼻舌身意，意非法相法非意<a class='ref t' id='t0629a23' href='#t0629a23'>T 0629a23</a>相。所謂相者，貪欲自用是謂與相。」復引喻自<a class='ref t' id='t0629a24' href='#t0629a24'>T 0629a24</a>解：「猶如白牛黑牛同繫一處，或同一軛與縛<a class='ref t' id='t0629a25' href='#t0629a25'>T 0629a25</a>繫相應。云何舍利弗？頗有人說白牛繫黑牛、<a class='ref t' id='t0629a26' href='#t0629a26'>T 0629a26</a>黑牛繫白牛，為平等繫不？」對曰：「非也。」「舍利<a class='ref t' id='t0629a27' href='#t0629a27'>T 0629a27</a>弗！非白牛繫黑牛、非黑牛繫白牛，所謂縛者，<a class='ref t' id='t0629a28' href='#t0629a28'>T 0629a28</a>或索或靷或軛，是謂縛也。如是舍利弗！眼非<a class='ref t' id='t0629a29' href='#t0629a29'>T 0629a29</a>色相色非眼相，耳鼻舌身意，意非法相法非<a class='ref t' id='t0629b01' href='#t0629b01'>T 0629b01</a>意相，於中生貪欲自用者，是謂為相。」是故說<a class='ref t' id='t0629b02' href='#t0629b02'>T 0629b02</a>曰，世容眾妙色，此不名為欲也。<a class='ref t' id='t0629b03' href='#t0629b03'>T 0629b03</a></p>
<blockquote class='gatha'>
<p><a class='ref vns' id='vns120' href='#vns120'>SC Verse 120</a> <a class='ref vgns' id='vgns2.20' href='#vgns2.20'>Verse 2.20</a>人間欲無常，　　內欲縛是常，<a class='ref t' id='t0629b04' href='#t0629b04'>T 0629b04</a><br>
此滅不受有，　　餘趣不受生。<a class='ref t' id='t0629b05' href='#t0629b05'>T 0629b05</a></p>
</blockquote>
<p>人間欲無常者，欲是無常為衰耗法，變易不<a class='ref t' id='t0629b06' href='#t0629b06'>T 0629b06</a>停不可恃怙，人間欲者不久停住，或亡或失、<a class='ref t' id='t0629b07' href='#t0629b07'>T 0629b07</a>或為人所奪，是故非常不可久保。內欲深固<a class='ref t' id='t0629b08' href='#t0629b08'>T 0629b08</a>與神相染，心為禍首殃及身口，是故說曰，內<a class='ref t' id='t0629b09' href='#t0629b09'>T 0629b09</a>欲縛是常。或為豪強伺命所害，如是欲者難<a class='ref t' id='t0629b10' href='#t0629b10'>T 0629b10</a>制難禁，不可以己力留住不更趣諸有，亦不<a class='ref t' id='t0629b11' href='#t0629b11'>T 0629b11</a>願生世後世，是故說曰，世欲久存世，唯賢能<a class='ref t' id='t0629b12' href='#t0629b12'>T 0629b12</a>覺知。<a class='ref t' id='t0629b13' href='#t0629b13'>T 0629b13</a></p>
<blockquote class='gatha'>
<p><a class='ref vns' id='vns121' href='#vns121'>SC Verse 121</a> <a class='ref vgns' id='vgns2.21' href='#vgns2.21'>Verse 2.21</a>欲生無漏行，　　意願常充滿，<a class='ref t' id='t0629b14' href='#t0629b14'>T 0629b14</a><br>
於欲心不縛，　　上流一究竟。<a class='ref t' id='t0629b15' href='#t0629b15'>T 0629b15</a></p>
</blockquote>
<p>欲生無漏行者，欲亦是善亦是不善，欲善<a class='ref t' id='t0629b16' href='#t0629b16'>T 0629b16</a>者或是有漏、或是無漏。無漏欲者滅一切愛，<a class='ref t' id='t0629b17' href='#t0629b17'>T 0629b17</a>此中不說有漏。意願常充滿者，一切諸善之<a class='ref t' id='t0629b18' href='#t0629b18'>T 0629b18</a>法，普充滿體中。於欲心不縛者，心於彼心不<a class='ref t' id='t0629b19' href='#t0629b19'>T 0629b19</a>染著亦無所污，是故說曰，於欲心不縛。上流<a class='ref t' id='t0629b20' href='#t0629b20'>T 0629b20</a>一究竟者，即阿那含是。所以然者，因說阿那<a class='ref t' id='t0629b21' href='#t0629b21'>T 0629b21</a>含果，因說五下分結，因說斷欲愛，此亦復說<a class='ref t' id='t0629b22' href='#t0629b22'>T 0629b22</a>上流一究竟。<a class='ref t' id='t0629b23' href='#t0629b23'>T 0629b23</a></p>
<blockquote class='gatha'>
<p><a class='ref vns' id='vns122' href='#vns122'>SC Verse 122</a> <a class='ref vgns' id='vgns2.22' href='#vgns2.22'>Verse 2.22</a>智者不越次，　　漸漸以微微，<a class='ref t' id='t0629b24' href='#t0629b24'>T 0629b24</a><br>
巧匠漸刈垢，　　淨除諸穢污。<a class='ref t' id='t0629b25' href='#t0629b25'>T 0629b25</a></p>
</blockquote>
<p>智者不越次者，博古明今分別是非，於慧無<a class='ref t' id='t0629b26' href='#t0629b26'>T 0629b26</a>減損，受性不懈怠，是故說曰，智者不越次<a class='ref t' id='t0629b27' href='#t0629b27'>T 0629b27</a>也。漸漸以微者，漸漸日進勿懷中息，猶如<a class='ref t' id='t0629b28' href='#t0629b28'>T 0629b28</a>巧匠除刈重垢積日乃成。人去心垢亦復如<a class='ref t' id='t0629b29' href='#t0629b29'>T 0629b29</a>是，為諸天、阿須倫、真陀羅、摩休勒等，所見稱<a class='ref t' id='t0629c01' href='#t0629c01'>T 0629c01</a>譽。<a class='ref t' id='t0629c02' href='#t0629c02'>T 0629c02</a></p>
<blockquote class='gatha'>
<p><a class='ref vns' id='vns123' href='#vns123'>SC Verse 123</a> <a class='ref vgns' id='vgns2.23' href='#vgns2.23'>Verse 2.23</a>猶如車巧匠，　　善能修治樸，<a class='ref t' id='t0629c03' href='#t0629c03'>T 0629c03</a><br>
隨欲能滅欲，　　後必受永康。<a class='ref t' id='t0629c04' href='#t0629c04'>T 0629c04</a></p>
</blockquote>
<p>猶如彼巧匠者，觀彼朽車嚴治修飾，遠致重<a class='ref t' id='t0629c05' href='#t0629c05'>T 0629c05</a>載無所缺損，便成二義。云何為二？一為名譽<a class='ref t' id='t0629c06' href='#t0629c06'>T 0629c06</a>遠布，二為得其財貨。彼巧比丘亦復如是，唯<a class='ref t' id='t0629c07' href='#t0629c07'>T 0629c07</a>捨於欲便得二稱，名聲遠布、諸天所譽，於現<a class='ref t' id='t0629c08' href='#t0629c08'>T 0629c08</a>法中受無量樂。是故說曰：<a class='ref t' id='t0629c09' href='#t0629c09'>T 0629c09</a></p>
<blockquote class='gatha'>
<p><a class='ref vns' id='vns124' href='#vns124'>SC Verse 124</a> <a class='ref vgns' id='vgns2.24' href='#vgns2.24'>Verse 2.24</a>「猶如車巧匠，　　善能修治樸，<a class='ref t' id='t0629c10' href='#t0629c10'>T 0629c10</a><br>
隨欲能滅欲，　　後必受永康。」<a class='ref t' id='t0629c11' href='#t0629c11'>T 0629c11</a></p>
</blockquote>
<p>時諸眾會聞佛所說，歡喜而去。<a class='ref t' id='t0629c12' href='#t0629c12'>T 0629c12</a></p>
<blockquote class='gatha'>
<p><a class='ref vns' id='vns125' href='#vns125'>SC Verse 125</a> <a class='ref vgns' id='vgns2.25' href='#vgns2.25'>Verse 2.25</a>欲受一切樂，　　當捨諸愛欲，<a class='ref t' id='t0629c13' href='#t0629c13'>T 0629c13</a><br>
已捨諸愛欲，　　永受無窮樂。<a class='ref t' id='t0629c14' href='#t0629c14'>T 0629c14</a></p>
</blockquote>
<p>若有眾生欲受一切樂者，當念四支五支禪<a class='ref t' id='t0629c15' href='#t0629c15'>T 0629c15</a>樂、行神通樂、道出要樂，彼人當念捨一切欲，<a class='ref t' id='t0629c16' href='#t0629c16'>T 0629c16</a>已捨諸欲倍獲功德受樂無窮，得遊戲樂，遇<a class='ref t' id='t0629c17' href='#t0629c17'>T 0629c17</a>諸福業樂，於現法中俗財無乏。昔外道異學<a class='ref t' id='t0629c18' href='#t0629c18'>T 0629c18</a>各作是說，二二合會者，彼即清淨尋得解脫<a class='ref t' id='t0629c19' href='#t0629c19'>T 0629c19</a>亦得出要。復有說者，欲妙欲淨，當與欲共相<a class='ref t' id='t0629c20' href='#t0629c20'>T 0629c20</a>娛樂，欲無厭足，欲除彼狐疑故，是故說曰，隨<a class='ref t' id='t0629c21' href='#t0629c21'>T 0629c21</a>欲能滅欲，後必受永康。<a class='ref t' id='t0629c22' href='#t0629c22'>T 0629c22</a></p>
<blockquote class='gatha'>
<p><a class='ref vns' id='vns126' href='#vns126'>SC Verse 126</a> <a class='ref vgns' id='vgns2.26' href='#vgns2.26'>Verse 2.26</a>不念欲有厭，　　豈能修禪定？<a class='ref t' id='t0629c23' href='#t0629c23'>T 0629c23</a><br>
變悔尋行本，　　智慧療乃止。<a class='ref t' id='t0629c24' href='#t0629c24'>T 0629c24</a></p>
</blockquote>
<p>若有眾生，念欲不去，心懷遂生塵垢，猶如有<a class='ref t' id='t0629c25' href='#t0629c25'>T 0629c25</a>人近大火坑，遂近遂熱，欲避其熱，當求巧便<a class='ref t' id='t0629c26' href='#t0629c26'>T 0629c26</a>求滅彼火。人亦如是，遂不念欲欲自然滅，猶<a class='ref t' id='t0629c27' href='#t0629c27'>T 0629c27</a>如毒藥，顏色成就香美且甘，若人遇病而服此<a class='ref t' id='t0629c28' href='#t0629c28'>T 0629c28</a>藥，咽喉通利，入腹未久即喪命根。貪欲亦如<a class='ref t' id='t0629c29' href='#t0629c29'>T 0629c29</a>是，當時悅意非法行欲，身壞命終入地獄中。<a class='ref t' id='t0630a01' href='#t0630a01'>T 0630a01</a>今當引喻，智者以譬喻自解。昔閻浮利地，<a class='ref t' id='t0630a02' href='#t0630a02'>T 0630a02</a>有頂生王出現於世，壽十四億。時頂生王四<a class='ref t' id='t0630a03' href='#t0630a03'>T 0630a03</a>方遊觀，至忉利天，三十六釋取命終故住彼<a class='ref t' id='t0630a04' href='#t0630a04'>T 0630a04</a>天宮。時彼人王經歷久遠心作是念：「我今壽<a class='ref t' id='t0630a05' href='#t0630a05'>T 0630a05</a>命過於天壽，躬自眼見三十六釋盡取命終，<a class='ref t' id='t0630a06' href='#t0630a06'>T 0630a06</a>我今宜可殺釋提桓因，即於此治遙王四天<a class='ref t' id='t0630a07' href='#t0630a07'>T 0630a07</a>下，領人天王，豈不樂也？」以生此念便失神足，<a class='ref t' id='t0630a08' href='#t0630a08'>T 0630a08</a>還墮世間住閻浮利，患身疼痛受諸苦惱。時<a class='ref t' id='t0630a09' href='#t0630a09'>T 0630a09</a>王大臣問訊王曰：「王今患重或就後世，若有<a class='ref t' id='t0630a10' href='#t0630a10'>T 0630a10</a>人民來見問者，頂生王臨欲終時有何言教？」<a class='ref t' id='t0630a11' href='#t0630a11'>T 0630a11</a>時頂生王告諸大臣：「若有人民來問卿等，當<a class='ref t' id='t0630a12' href='#t0630a12'>T 0630a12</a>以此語報：『頂生王者，貪著五欲七寶無厭足；<a class='ref t' id='t0630a13' href='#t0630a13'>T 0630a13</a>頂生王者，生千子無厭足；頂生王者，領四天<a class='ref t' id='t0630a14' href='#t0630a14'>T 0630a14</a>下無厭足，而取命終；頂生王者，七日七夜於<a class='ref t' id='t0630a15' href='#t0630a15'>T 0630a15</a>宮殿上雨七寶而無厭足，而取命終；頂生王<a class='ref t' id='t0630a16' href='#t0630a16'>T 0630a16</a>者，遊觀至忉利天宮，興意欲害釋提桓因，而<a class='ref t' id='t0630a17' href='#t0630a17'>T 0630a17</a>取命終。』是故說曰：<a class='ref t' id='t0630a18' href='#t0630a18'>T 0630a18</a></p>
<blockquote class='gatha'>
<p><a class='ref vns' id='vns127' href='#vns127'>SC Verse 127</a> <a class='ref vgns' id='vgns2.27' href='#vgns2.27'>Verse 2.27</a>「不念欲有厭，　　豈能修禪定？<a class='ref t' id='t0630a19' href='#t0630a19'>T 0630a19</a><br>
變悔尋行本，　　智慧療乃止。」<a class='ref t' id='t0630a20' href='#t0630a20'>T 0630a20</a></p>
</blockquote>
<p>爾時諸來會者，皆離愛欲無貪著心，皆發無<a class='ref t' id='t0630a21' href='#t0630a21'>T 0630a21</a>上正真道意。<a class='ref t' id='t0630a22' href='#t0630a22'>T 0630a22</a></p>
<blockquote class='gatha'>
<p><a class='ref vns' id='vns128' href='#vns128'>SC Verse 128</a> <a class='ref vgns' id='vgns2.28' href='#vgns2.28'>Verse 2.28</a>智慧厭足者，　　不復觀欲愛，<a class='ref t' id='t0630a23' href='#t0630a23'>T 0630a23</a><br>
人以智慧厭，　　不隨愛蹤跡。<a class='ref t' id='t0630a24' href='#t0630a24'>T 0630a24</a></p>
</blockquote>
<p>智慧厭足者，何以故言智慧厭足者？與諸世<a class='ref t' id='t0630a25' href='#t0630a25'>T 0630a25</a>尊共同法室，與真人羅漢觀不淨行起厭患<a class='ref t' id='t0630a26' href='#t0630a26'>T 0630a26</a>心，除諸患苦知苦原本。諸佛世尊思惟智<a class='ref t' id='t0630a27' href='#t0630a27'>T 0630a27</a>慧，是故說曰：「智慧厭足者，不復觀欲愛，欲<a class='ref t' id='t0630a28' href='#t0630a28'>T 0630a28</a>者知其體，實而不親近。曾所愛著，今已遠離，<a class='ref t' id='t0630a29' href='#t0630a29'>T 0630a29</a>智者謹慎，不染著欲。」是時眾會聞說此欲興<a class='ref t' id='t0630b01' href='#t0630b01'>T 0630b01</a>不淨想，即於坐上逮得摠持。<a class='ref t' id='t0630b02' href='#t0630b02'>T 0630b02</a></p>
<blockquote class='gatha'>
<p><a class='ref vns' id='vns129' href='#vns129'>SC Verse 129</a> <a class='ref vgns' id='vgns2.29' href='#vgns2.29'>Verse 2.29</a>人貪著愛欲，　　習於非法行，<a class='ref t' id='t0630b03' href='#t0630b03'>T 0630b03</a><br>
不觀死命至，　　謂命為久長。<a class='ref t' id='t0630b04' href='#t0630b04'>T 0630b04</a></p>
</blockquote>
<p>昔佛在舍衛國祇樹給孤獨園。有一男子居<a class='ref t' id='t0630b05' href='#t0630b05'>T 0630b05</a>業貧匱多乏財貨，躬自困苦勞功役力，周遍<a class='ref t' id='t0630b06' href='#t0630b06'>T 0630b06</a>四方而乃獲寶。所獲無量從遠歸家，與父母<a class='ref t' id='t0630b07' href='#t0630b07'>T 0630b07</a>五親共相娛樂，在大眾中而自誇說：「吾今獲<a class='ref t' id='t0630b08' href='#t0630b08'>T 0630b08</a>寶價直數億，今當娉娶豪族女，人中盛壯不<a class='ref t' id='t0630b09' href='#t0630b09'>T 0630b09</a>肥不瘦不白不黑，婦女姿態一以備悉。」既自<a class='ref t' id='t0630b10' href='#t0630b10'>T 0630b10</a>端正面如桃華色，復以香華脂粉莊嚴其身，<a class='ref t' id='t0630b11' href='#t0630b11'>T 0630b11</a>日共娛樂不能捨離，餚饌飲食日日不同，殺<a class='ref t' id='t0630b12' href='#t0630b12'>T 0630b12</a>害眾生不可稱計，縱情放恣獨勝無匹，會復<a class='ref t' id='t0630b13' href='#t0630b13'>T 0630b13</a>遇疾即便命終。見婦去世心迷意亂，遂致狂<a class='ref t' id='t0630b14' href='#t0630b14'>T 0630b14</a>顛遊諸街巷，稱怨而行。「一何酷毒？殺鬼無道<a class='ref t' id='t0630b15' href='#t0630b15'>T 0630b15</a>害我婦命，亦是諸人宗族五親懷嫉妬心，各<a class='ref t' id='t0630b16' href='#t0630b16'>T 0630b16</a>興斯意欲奪我婦，恐事彰露竊共陰謀中陷<a class='ref t' id='t0630b17' href='#t0630b17'>T 0630b17</a>我婦。」如是怨訴日日不止。爾時世尊以天眼<a class='ref t' id='t0630b18' href='#t0630b18'>T 0630b18</a>觀清淨無瑕穢，見此男子怨訴街巷，心意迷<a class='ref t' id='t0630b19' href='#t0630b19'>T 0630b19</a>惑不識正真。爾時世尊欲現其義尋究本末，<a class='ref t' id='t0630b20' href='#t0630b20'>T 0630b20</a>為後世眾生示現大明，亦使正法久存於世，<a class='ref t' id='t0630b21' href='#t0630b21'>T 0630b21</a>過去如來神口印封而印封之，在大眾中，而<a class='ref t' id='t0630b22' href='#t0630b22'>T 0630b22</a>說頌曰：<a class='ref t' id='t0630b23' href='#t0630b23'>T 0630b23</a></p>
<blockquote class='gatha'>
<p><a class='ref vns' id='vns130' href='#vns130'>SC Verse 130</a> <a class='ref vgns' id='vgns2.30' href='#vgns2.30'>Verse 2.30</a>「人貪著愛欲，　　習於非法行，<a class='ref t' id='t0630b24' href='#t0630b24'>T 0630b24</a><br>
不觀死命至，　　謂命為久長。」<a class='ref t' id='t0630b25' href='#t0630b25'>T 0630b25</a></p>
</blockquote>
<p>爾時眾會聞說此偈，諸塵垢盡得法眼淨。<a class='ref t' id='t0630b26' href='#t0630b26'>T 0630b26</a></p>
<blockquote class='gatha'>
<p><a class='ref vns' id='vns131' href='#vns131'>SC Verse 131</a> <a class='ref vgns' id='vgns2.31' href='#vgns2.31'>Verse 2.31</a>愚以貪自縛，　　不求度彼岸，<a class='ref t' id='t0630b27' href='#t0630b27'>T 0630b27</a><br>
貪為財愛故，　　害人亦自害。<a class='ref t' id='t0630b28' href='#t0630b28'>T 0630b28</a></p>
</blockquote>
<p>昔佛在舍衛國祇樹給孤獨園。時有長者名<a class='ref t' id='t0630b29' href='#t0630b29'>T 0630b29</a>曰難陀，饒財多寶金銀珍寶，車<span class='t-gaiji'>璩<!--gaiji,璩,1[（王＊巨）／木],2&#x249B2;,3--></span>馬瑙珊瑚<a class='ref t' id='t0630c01' href='#t0630c01'>T 0630c01</a>虎珀，象馬車乘奴婢僕使，服飾田業不可限<a class='ref t' id='t0630c02' href='#t0630c02'>T 0630c02</a>量，居一國之富無有過者。雖處榮富無有信<a class='ref t' id='t0630c03' href='#t0630c03'>T 0630c03</a>心，慳貪妬嫉，門閤七重立守門人，有人來者<a class='ref t' id='t0630c04' href='#t0630c04'>T 0630c04</a>不妄得入於中庭，虛空上安鐵籠疏，恐有飛<a class='ref t' id='t0630c05' href='#t0630c05'>T 0630c05</a>鳥食噉穀米，四壁牆下以白噤泥，恐鼠穿<a class='ref t' id='t0630c06' href='#t0630c06'>T 0630c06</a>穴傷缺財物。然彼長者無常對至，唯有一<a class='ref t' id='t0630c07' href='#t0630c07'>T 0630c07</a>子名栴檀香，即喚子前勅告子曰：「吾今患苦<a class='ref t' id='t0630c08' href='#t0630c08'>T 0630c08</a>必不濟度，設我無常後所有財寶七珍之具<a class='ref t' id='t0630c09' href='#t0630c09'>T 0630c09</a>勿妄費耗，亦莫施與沙門婆羅門，有乞匃<a class='ref t' id='t0630c10' href='#t0630c10'>T 0630c10</a>者莫持一錢施與，此諸財寶足七世父母食<a class='ref t' id='t0630c11' href='#t0630c11'>T 0630c11</a>噉。」作此教勅已即取命終，即生舍衛城中處<a class='ref t' id='t0630c12' href='#t0630c12'>T 0630c12</a>盲栴陀婦腹中，經八九月出生在外，生盲無<a class='ref t' id='t0630c13' href='#t0630c13'>T 0630c13</a>目。左右人問：「為生男女耶？」母報：「生男。」自念：「若<a class='ref t' id='t0630c14' href='#t0630c14'>T 0630c14</a>生男者，吾今目冥須兒扶侍供養。」左右報<a class='ref t' id='t0630c15' href='#t0630c15'>T 0630c15</a>曰：「雖遇此兒，生無兩目。」母聞此已，倍增愁憂<a class='ref t' id='t0630c16' href='#t0630c16'>T 0630c16</a>悲泣說曰：<a class='ref t' id='t0630c17' href='#t0630c17'>T 0630c17</a></p>
<blockquote class='gatha'>
<p><a class='ref vns' id='vns132' href='#vns132'>SC Verse 132</a> <a class='ref vgns' id='vgns2.32' href='#vgns2.32'>Verse 2.32</a>「子盲吾亦盲，　　二俱無兩目，<a class='ref t' id='t0630c18' href='#t0630c18'>T 0630c18</a><br>
遇此衰耗物，　　益我愁憂苦。」<a class='ref t' id='t0630c19' href='#t0630c19'>T 0630c19</a></p>
</blockquote>
<p>爾時世尊將侍者阿難，在祇洹精舍門外經<a class='ref t' id='t0630c20' href='#t0630c20'>T 0630c20</a>行，奮手而說曰：「禍災禍災！」是時，阿難叉手長<a class='ref t' id='t0630c21' href='#t0630c21'>T 0630c21</a>跪白佛言：「向者世尊稱言禍災，有何因緣？願<a class='ref t' id='t0630c22' href='#t0630c22'>T 0630c22</a>聞其意？」佛告阿難：「汝頗聞舍衛城中有長<a class='ref t' id='t0630c23' href='#t0630c23'>T 0630c23</a>者難陀不耶？」阿難白佛：「舍衛城裏曾有長<a class='ref t' id='t0630c24' href='#t0630c24'>T 0630c24</a>者，久以命終。」世尊告曰：「此長者神還處舍衛<a class='ref t' id='t0630c25' href='#t0630c25'>T 0630c25</a>城裏，為盲旃陀婦作子，生無兩目。昔所居業<a class='ref t' id='t0630c26' href='#t0630c26'>T 0630c26</a>豪富無量，今故觀者斯為所在？象馬七珍不<a class='ref t' id='t0630c27' href='#t0630c27'>T 0630c27</a>可稱計，然復慳貪妬嫉禁忌，是故說曰禍災。」<a class='ref t' id='t0630c28' href='#t0630c28'>T 0630c28</a>阿難白佛而說頌曰：<a class='ref t' id='t0630c29' href='#t0630c29'>T 0630c29</a></p>
<blockquote class='gatha'>
<p><a class='ref vns' id='vns133' href='#vns133'>SC Verse 133</a> <a class='ref vgns' id='vgns2.33' href='#vgns2.33'>Verse 2.33</a>「生死有畏懼，　　幻化非有真，<a class='ref t' id='t0631a01' href='#t0631a01'>T 0631a01</a><br>
有成必有敗，　　智者誰可樂？」<a class='ref t' id='t0631a02' href='#t0631a02'>T 0631a02</a></p>
</blockquote>
<p>是時，盲母養兒年八九歲堪能行來，母以杖<a class='ref t' id='t0631a03' href='#t0631a03'>T 0631a03</a>一枚、食器一具而告子曰：「吾今養汝堪能行<a class='ref t' id='t0631a04' href='#t0631a04'>T 0631a04</a>來，宜求自活不須住此；吾亦無目，復當乞求<a class='ref t' id='t0631a05' href='#t0631a05'>T 0631a05</a>以濟餘命。」此盲小兒家家乞求，漸至栴檀香<a class='ref t' id='t0631a06' href='#t0631a06'>T 0631a06</a>長者家，在門外立而自說曰：<a class='ref t' id='t0631a07' href='#t0631a07'>T 0631a07</a></p>
<blockquote class='gatha'>
<p><a class='ref vns' id='vns134' href='#vns134'>SC Verse 134</a> <a class='ref vgns' id='vgns2.34' href='#vgns2.34'>Verse 2.34</a>「飢餓切已困，　　兼復無兩目，<a class='ref t' id='t0631a08' href='#t0631a08'>T 0631a08</a><br>
眾苦無端緒，　　誰當愍而施？」<a class='ref t' id='t0631a09' href='#t0631a09'>T 0631a09</a></p>
</blockquote>
<p>時守門人聞此語已，瞋恚熾盛，即前捉手遠<a class='ref t' id='t0631a10' href='#t0631a10'>T 0631a10</a>擲深坑，尋傷左臂復打頭破，所乞飯食盡捐<a class='ref t' id='t0631a11' href='#t0631a11'>T 0631a11</a>在地。其中有人臨坑見者，甚憐愍傷，往語盲<a class='ref t' id='t0631a12' href='#t0631a12'>T 0631a12</a>母：「汝子為守門人所打，甚見困苦，傷臂破頭<a class='ref t' id='t0631a13' href='#t0631a13'>T 0631a13</a>痛不可堪。」時母聞已，匍匐拄杖到盲兒所抱<a class='ref t' id='t0631a14' href='#t0631a14'>T 0631a14</a>著膝上，而說頌曰：<a class='ref t' id='t0631a15' href='#t0631a15'>T 0631a15</a></p>
<blockquote class='gatha'>
<p><a class='ref vns' id='vns135' href='#vns135'>SC Verse 135</a> <a class='ref vgns' id='vgns2.35' href='#vgns2.35'>Verse 2.35</a>「汝今有何愆？　　子今速說之，<a class='ref t' id='t0631a16' href='#t0631a16'>T 0631a16</a><br>
與誰誰與子？　　遭此苦戹難。」<a class='ref t' id='t0631a17' href='#t0631a17'>T 0631a17</a></p>
</blockquote>
<p>子報母曰：<a class='ref t' id='t0631a18' href='#t0631a18'>T 0631a18</a></p>
<blockquote class='gatha'>
<p><a class='ref vns' id='vns136' href='#vns136'>SC Verse 136</a> <a class='ref vgns' id='vgns2.36' href='#vgns2.36'>Verse 2.36</a>「母我向者乞，　　至此栴檀家，<a class='ref t' id='t0631a19' href='#t0631a19'>T 0631a19</a><br>
暫立此門外，　　便遇惡人手。」<a class='ref t' id='t0631a20' href='#t0631a20'>T 0631a20</a></p>
</blockquote>
<p>爾時世尊慈育眾生如母如父，興大慈悲欲<a class='ref t' id='t0631a21' href='#t0631a21'>T 0631a21</a>有所濟，過食後著衣端嚴，比丘僧前後圍繞，<a class='ref t' id='t0631a22' href='#t0631a22'>T 0631a22</a>入舍衛城至栴檀長者門外。爾時城裏長者<a class='ref t' id='t0631a23' href='#t0631a23'>T 0631a23</a>人民，見如來非時入城，必當有緣，或能演<a class='ref t' id='t0631a24' href='#t0631a24'>T 0631a24</a>說過去當來現在事，盡共翼從隨如來後，普<a class='ref t' id='t0631a25' href='#t0631a25'>T 0631a25</a>共至栴檀門外，至盲小兒所。栴檀香聞如來<a class='ref t' id='t0631a26' href='#t0631a26'>T 0631a26</a>至，尋出門外，頭面禮足在一面立。爾時世尊<a class='ref t' id='t0631a27' href='#t0631a27'>T 0631a27</a>觀大眾已集，復見栴檀長者集在門外，復欲<a class='ref t' id='t0631a28' href='#t0631a28'>T 0631a28</a>演說慳貪妬嫉受罪無量，加說惠施受報無<a class='ref t' id='t0631a29' href='#t0631a29'>T 0631a29</a>量，欲使離有不著三界，指授泥洹趣無為道。<a class='ref t' id='t0631b01' href='#t0631b01'>T 0631b01</a>爾時世尊告小兒曰：「汝是難陀非也？」小兒報<a class='ref t' id='t0631b02' href='#t0631b02'>T 0631b02</a>曰：「實是難陀。」佛復重問：「是難陀耶？」即報佛言：<a class='ref t' id='t0631b03' href='#t0631b03'>T 0631b03</a>「實是難陀。」其城中人民聞佛小兒相問字，皆<a class='ref t' id='t0631b04' href='#t0631b04'>T 0631b04</a>共愕然。「云何難陀長者乃受此形？」爾時世尊，<a class='ref t' id='t0631b05' href='#t0631b05'>T 0631b05</a>欲與栴檀長者拔地獄苦，除慳貪心安立福<a class='ref t' id='t0631b06' href='#t0631b06'>T 0631b06</a>田，佛告栴檀香而說偈言：<a class='ref t' id='t0631b07' href='#t0631b07'>T 0631b07</a></p>
<blockquote class='gatha'>
<p><a class='ref vns' id='vns137' href='#vns137'>SC Verse 137</a> <a class='ref vgns' id='vgns2.37' href='#vgns2.37'>Verse 2.37</a>「昔父今難陀，　　慳貪意纏裹，<a class='ref t' id='t0631b08' href='#t0631b08'>T 0631b08</a><br>
本不造善行，　　遭此眾苦惱。<a class='ref t' id='t0631b09' href='#t0631b09'>T 0631b09</a></p>
<p><a class='ref vns' id='vns138' href='#vns138'>SC Verse 138</a> <a class='ref vgns' id='vgns2.38' href='#vgns2.38'>Verse 2.38</a>設當從此終，　　當入無擇獄，<a class='ref t' id='t0631b10' href='#t0631b10'>T 0631b10</a><br>
成惡眾生室，　　繫以宿緣強。」<a class='ref t' id='t0631b11' href='#t0631b11'>T 0631b11</a></p>
</blockquote>
<p>爾時栴檀長者，悲泣墮淚不能自止，頭面禮<a class='ref t' id='t0631b12' href='#t0631b12'>T 0631b12</a>足前白佛言：「唯願世尊慈愍見憐拔濟罪根，<a class='ref t' id='t0631b13' href='#t0631b13'>T 0631b13</a>於如來所得蒙遺福，唯願世尊！今請佛及比<a class='ref t' id='t0631b14' href='#t0631b14'>T 0631b14</a>丘僧。」爾時世尊為彼長者默然受請。時世尊<a class='ref t' id='t0631b15' href='#t0631b15'>T 0631b15</a>明清旦著衣持鉢，比丘僧前後圍繞，至彼長<a class='ref t' id='t0631b16' href='#t0631b16'>T 0631b16</a>者家，各次第坐。長者躬自行水清淨飯食，供<a class='ref t' id='t0631b17' href='#t0631b17'>T 0631b17</a>養飲食已訖，行清淨水取一小床，在如來前<a class='ref t' id='t0631b18' href='#t0631b18'>T 0631b18</a>坐欲得聞法。爾時世尊以權方便，漸與長者<a class='ref t' id='t0631b19' href='#t0631b19'>T 0631b19</a>說微妙法，論講如來深奧之藏，所謂論者，施<a class='ref t' id='t0631b20' href='#t0631b20'>T 0631b20</a>論戒論生天之論，欲不淨行，婬為穢濁，如是<a class='ref t' id='t0631b21' href='#t0631b21'>T 0631b21</a>說法不可思議。爾時長者即於座上，諸塵垢<a class='ref t' id='t0631b22' href='#t0631b22'>T 0631b22</a>盡得法眼淨。長者自察得法見法，分別諸法，<a class='ref t' id='t0631b23' href='#t0631b23'>T 0631b23</a>得無所畏，即從坐起禮世尊足。「我今於如<a class='ref t' id='t0631b24' href='#t0631b24'>T 0631b24</a>來受三自歸，歸命佛法僧，自今已後聽為<a class='ref t' id='t0631b25' href='#t0631b25'>T 0631b25</a>優婆塞，盡形壽不復殺生。」爾時世尊欲呵<a class='ref t' id='t0631b26' href='#t0631b26'>T 0631b26</a>難陀長者，而說此偈：<a class='ref t' id='t0631b27' href='#t0631b27'>T 0631b27</a></p>
<blockquote class='gatha'>
<p><a class='ref vns' id='vns139' href='#vns139'>SC Verse 139</a> <a class='ref vgns' id='vgns2.39' href='#vgns2.39'>Verse 2.39</a>「愚者喪財貨，　　亦非自為己，<a class='ref t' id='t0631b28' href='#t0631b28'>T 0631b28</a><br>
愚者貪財貨，　　自沒溝為獄。<a class='ref t' id='t0631b29' href='#t0631b29'>T 0631b29</a></p>
<p><a class='ref vns' id='vns140' href='#vns140'>SC Verse 140</a> <a class='ref vgns' id='vgns2.40' href='#vgns2.40'>Verse 2.40</a>如是貪無利，　　當知從癡生，<a class='ref t' id='t0631c01' href='#t0631c01'>T 0631c01</a><br>
愚為此害賢，　　首領分于地。」<a class='ref t' id='t0631c02' href='#t0631c02'>T 0631c02</a></p>
</blockquote>
<p>愚者喪財貨者，所謂喪者已盡已滅更無有<a class='ref t' id='t0631c03' href='#t0631c03'>T 0631c03</a>餘，是故說曰，喪財貨也。愚者無智無所覺了，<a class='ref t' id='t0631c04' href='#t0631c04'>T 0631c04</a>或貯聚財產，不能自食，復不施人，愚中之愚<a class='ref t' id='t0631c05' href='#t0631c05'>T 0631c05</a>不過此人。人有財貨，一者施與，二者自食。<a class='ref t' id='t0631c06' href='#t0631c06'>T 0631c06</a>然彼長者自既不食，又不施人。自不為己者，<a class='ref t' id='t0631c07' href='#t0631c07'>T 0631c07</a>慳嫉是也，纏裹心本，不能自解不能自為，愚<a class='ref t' id='t0631c08' href='#t0631c08'>T 0631c08</a>者貪財貨，愛心染著不能捨離，是故智者去<a class='ref t' id='t0631c09' href='#t0631c09'>T 0631c09</a>欲而守靜，是故說曰：<a class='ref t' id='t0631c10' href='#t0631c10'>T 0631c10</a></p>
<blockquote class='gatha'>
<p><a class='ref vns' id='vns141' href='#vns141'>SC Verse 141</a> <a class='ref vgns' id='vgns2.41' href='#vgns2.41'>Verse 2.41</a>「如是貪無利，　　當知從癡生，<a class='ref t' id='t0631c11' href='#t0631c11'>T 0631c11</a><br>
愚為此害賢，　　首領分于地。」<a class='ref t' id='t0631c12' href='#t0631c12'>T 0631c12</a></p>
</blockquote>
<p>時諸大會聞佛所說，歡喜而去。<a class='ref t' id='t0631c13' href='#t0631c13'>T 0631c13</a></p>
<blockquote class='gatha'>
<p><a class='ref vns' id='vns142' href='#vns142'>SC Verse 142</a> <a class='ref vgns' id='vgns2.42' href='#vgns2.42'>Verse 2.42</a>天雨七寶，　　猶欲無厭，<br>
樂少苦多，<a class='ref t' id='t0631c14' href='#t0631c14'>T 0631c14</a>　　覺之為賢。<a class='ref t' id='t0631c15' href='#t0631c15'>T 0631c15</a></p>
</blockquote>
<p>昔佛與頂生王而說此偈。是時，頂生王宮天<a class='ref t' id='t0631c16' href='#t0631c16'>T 0631c16</a>雨七寶七日七夜，時王臨見心無厭足，貪欲<a class='ref t' id='t0631c17' href='#t0631c17'>T 0631c17</a>者苦多樂少。是時，彼王遊在天上，受天五樂，<a class='ref t' id='t0631c18' href='#t0631c18'>T 0631c18</a>遊四方域快樂無窮，臨知欲命終受無量苦，<a class='ref t' id='t0631c19' href='#t0631c19'>T 0631c19</a>智者觀察恒防未然，是故說曰，覺者為賢也。<a class='ref t' id='t0631c20' href='#t0631c20'>T 0631c20</a></p>
<blockquote class='gatha'>
<p><a class='ref vns' id='vns143' href='#vns143'>SC Verse 143</a> <a class='ref vgns' id='vgns2.43' href='#vgns2.43'>Verse 2.43</a>雖有天欲，　　惠捨不貪，<br>
樂離恩愛，<a class='ref t' id='t0631c21' href='#t0631c21'>T 0631c21</a>　　三佛弟子。<a class='ref t' id='t0631c22' href='#t0631c22'>T 0631c22</a></p>
</blockquote>
<p>昔佛在摩頭羅國尼拘類園中。爾時有一比<a class='ref t' id='t0631c23' href='#t0631c23'>T 0631c23</a>丘，靜室坐禪形不移動，復有毒蛇床下蟠臥，<a class='ref t' id='t0631c24' href='#t0631c24'>T 0631c24</a>比丘為睡所屈，或低或仰。毒蛇自念：「此人見<a class='ref t' id='t0631c25' href='#t0631c25'>T 0631c25</a>恐必欲害我。」毒蛇即舉身投擲螫坐禪比丘。<a class='ref t' id='t0631c26' href='#t0631c26'>T 0631c26</a>比丘命終即生忉利天上，諸天玉女各來衛<a class='ref t' id='t0631c27' href='#t0631c27'>T 0631c27</a>侍，天子告曰：「汝等諸妹莫近我身，設當近者<a class='ref t' id='t0631c28' href='#t0631c28'>T 0631c28</a>必犯於戒。」諸女自念：「此天前身，必是沙門，故<a class='ref t' id='t0631c29' href='#t0631c29'>T 0631c29</a>生此間受天之福。」時諸天女，各執鏡前照，天<a class='ref t' id='t0632a01' href='#t0632a01'>T 0632a01</a>子見鏡，衣天之服頭串天冠，天自念言：「咄嗟<a class='ref t' id='t0632a02' href='#t0632a02'>T 0632a02</a>形變！云何吾身捨人形今來生天？」即自悲泣<a class='ref t' id='t0632a03' href='#t0632a03'>T 0632a03</a>從坐而起，行諸天闕，見諸衛從，有端正者<a class='ref t' id='t0632a04' href='#t0632a04'>T 0632a04</a>有醜陋者，漸從行至園坐一樹下，端坐思惟<a class='ref t' id='t0632a05' href='#t0632a05'>T 0632a05</a>求定三昧。池水之中有異類奇鳥，相對悲鳴<a class='ref t' id='t0632a06' href='#t0632a06'>T 0632a06</a>聲哀響響，鳥形若干形色不同，欲求成道不<a class='ref t' id='t0632a07' href='#t0632a07'>T 0632a07</a>能得辦。是時，天子盡其天壽，從三十三天<a class='ref t' id='t0632a08' href='#t0632a08'>T 0632a08</a>至閻浮利，到世尊所，頭面禮足叉手向佛，以<a class='ref t' id='t0632a09' href='#t0632a09'>T 0632a09</a>偈問義：<a class='ref t' id='t0632a10' href='#t0632a10'>T 0632a10</a></p>
<blockquote class='gatha'>
<p><a class='ref vns' id='vns144' href='#vns144'>SC Verse 144</a> <a class='ref vgns' id='vgns2.44' href='#vgns2.44'>Verse 2.44</a>「天女無數眾，　　侍衛有醜陋，<a class='ref t' id='t0632a11' href='#t0632a11'>T 0632a11</a><br>
後園名迷惑，　　何由而拔濟？<a class='ref t' id='t0632a12' href='#t0632a12'>T 0632a12</a></p>
</blockquote>
<p>「然我，世尊！竟不見諦而取命終，雖生為天受<a class='ref t' id='t0632a13' href='#t0632a13'>T 0632a13</a>天之福，福盡還入泰山地獄，如是流轉無有<a class='ref t' id='t0632a14' href='#t0632a14'>T 0632a14</a>窮已。如今處窮所向無趣，唯憑如來當見愍<a class='ref t' id='t0632a15' href='#t0632a15'>T 0632a15</a>念。」是時，世尊以偈報曰：<a class='ref t' id='t0632a16' href='#t0632a16'>T 0632a16</a></p>
<blockquote class='gatha'>
<p><a class='ref vns' id='vns145' href='#vns145'>SC Verse 145</a> <a class='ref vgns' id='vgns2.45' href='#vgns2.45'>Verse 2.45</a>「道名直一向，　　彼方名無畏，<a class='ref t' id='t0632a17' href='#t0632a17'>T 0632a17</a><br>
車名無曲戾，　　觀法所成就。」<a class='ref t' id='t0632a18' href='#t0632a18'>T 0632a18</a></p>
</blockquote>
<p>爾時天子聞佛所說，即於坐上諸塵垢盡得<a class='ref t' id='t0632a19' href='#t0632a19'>T 0632a19</a>法眼淨。爾時天子歡喜踊躍不能自勝，繞佛<a class='ref t' id='t0632a20' href='#t0632a20'>T 0632a20</a>七匝作禮而去。爾時世尊觀察此義尋究本<a class='ref t' id='t0632a21' href='#t0632a21'>T 0632a21</a>末，示現大明，亦使正法久存於世，在大眾中<a class='ref t' id='t0632a22' href='#t0632a22'>T 0632a22</a>而說此偈：<a class='ref t' id='t0632a23' href='#t0632a23'>T 0632a23</a></p>
<blockquote class='gatha'>
<p><a class='ref vns' id='vns146' href='#vns146'>SC Verse 146</a> <a class='ref vgns' id='vgns2.46' href='#vgns2.46'>Verse 2.46</a>「雖有天欲，　　惠捨不貪，<br>
樂離恩愛，<a class='ref t' id='t0632a24' href='#t0632a24'>T 0632a24</a>　　三佛弟子。」<a class='ref t' id='t0632a25' href='#t0632a25'>T 0632a25</a></p>
</blockquote>
<p>爾時眾會聞佛所說，歡喜而去。<a class='ref t' id='t0632a26' href='#t0632a26'>T 0632a26</a></p>
<blockquote class='gatha'>
<p><a class='ref vns' id='vns147' href='#vns147'>SC Verse 147</a> <a class='ref vgns' id='vgns2.47' href='#vgns2.47'>Verse 2.47</a>眾山盡為金，　　猶如鐵圍山，<a class='ref t' id='t0632a27' href='#t0632a27'>T 0632a27</a><br>
此猶無厭足，　　唯聖能覺知。<a class='ref t' id='t0632a28' href='#t0632a28'>T 0632a28</a></p>
</blockquote>
<p>爾時世尊亦與頂生而說此偈。未斷欲之人，<a class='ref t' id='t0632a29' href='#t0632a29'>T 0632a29</a>意所規郭境界方域，得一復念一，意貪無厭<a class='ref t' id='t0632b01' href='#t0632b01'>T 0632b01</a>足。彼頂生王由貪著故，山中大者莫過此鐵<a class='ref t' id='t0632b02' href='#t0632b02'>T 0632b02</a>圍，盡化為金彌滿世界，猶無厭足也。<a class='ref t' id='t0632b03' href='#t0632b03'>T 0632b03</a></p>
<blockquote class='gatha'>
<p><a class='ref vns' id='vns148' href='#vns148'>SC Verse 148</a> <a class='ref vgns' id='vgns2.48' href='#vgns2.48'>Verse 2.48</a>不觀苦原本，　　愛生焉能別？<a class='ref t' id='t0632b04' href='#t0632b04'>T 0632b04</a><br>
解知世愛刺，　　進意修學戒。<a class='ref t' id='t0632b05' href='#t0632b05'>T 0632b05</a></p>
</blockquote>
<p>不觀苦原本者，諸有眾生奔趣四方經歷嶮<a class='ref t' id='t0632b06' href='#t0632b06'>T 0632b06</a>難，或遇虎狼盜賊、毒虺惡鬼、荊棘深林無人<a class='ref t' id='t0632b07' href='#t0632b07'>T 0632b07</a>蹤跡，或遇刀劍所見屠割，復入大海遭諸眾<a class='ref t' id='t0632b08' href='#t0632b08'>T 0632b08</a>難，或遇暴風迴波曲折傷壞大船，或遇黑山<a class='ref t' id='t0632b09' href='#t0632b09'>T 0632b09</a>鬼魅墮羅剎界。由此因緣，是故說曰，不觀苦<a class='ref t' id='t0632b10' href='#t0632b10'>T 0632b10</a>原本也。愛生焉能別者，皆由貪欲展轉相<a class='ref t' id='t0632b11' href='#t0632b11'>T 0632b11</a>生也。解知世愛刺者，結使亦名為刺，四大<a class='ref t' id='t0632b12' href='#t0632b12'>T 0632b12</a>亦名為刺，人有此二刺，不離生死受諸苦惱。<a class='ref t' id='t0632b13' href='#t0632b13'>T 0632b13</a>刺者亦名愛刺，亦名見刺。進意修學戒者，進<a class='ref t' id='t0632b14' href='#t0632b14'>T 0632b14</a>名為智，演說幽奧，捨非就是，智慧成就。<a class='ref t' id='t0632b15' href='#t0632b15'>T 0632b15</a></p>
<p><span class='t-juanname'>◎出曜經卷第四</span></p>
<footer>
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href='http://tripitaka.cbeta.org/T04n0212'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
