<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t212.3' lang='lzh'>
<header>
<ul>
<li class='division'>出曜經</li>
</ul>
<h1>◎愛品第三</h1>
</header>
<div class='suttainfo' id='juan5'>
<p><span class='t-juanname'>出曜經卷第五</span>　<a class='ref t' id='t0632b16' href='#t0632b16'>T 0632b16</a><a class='ref t' id='t0632b17' href='#t0632b17'>T 0632b17</a><a class='ref t' id='t0632b18' href='#t0632b18'>T 0632b18</a><a class='ref t' id='t0632b19' href='#t0632b19'>T 0632b19</a><br>
<span class='scribe'>姚秦涼州沙門竺佛念譯</span><a class='ref t' id='t0632b20' href='#t0632b20'>T 0632b20</a></p>
</div>
<blockquote class='gatha'>
<p><a class='ref vns' id='vns149' href='#vns149'>SC Verse 149</a> <a class='ref vgns' id='vgns3.1' href='#vgns3.1'>Verse 3.1</a><a class='ref t' id='t0632b21' href='#t0632b21'>T 0632b21</a>夫人無止觀，　　多欲觀清淨，<a class='ref t' id='t0632b22' href='#t0632b22'>T 0632b22</a><br>
倍增生愛著，　　縛結遂固深。<a class='ref t' id='t0632b23' href='#t0632b23'>T 0632b23</a></p>
</blockquote>
<p>夫人無止觀者，如有人不善觀，染著身心纏<a class='ref t' id='t0632b24' href='#t0632b24'>T 0632b24</a>裹不解，於其中間不能思惟善法，是故說曰，<a class='ref t' id='t0632b25' href='#t0632b25'>T 0632b25</a>夫人無止觀，不得至于道。多欲觀清淨者，或<a class='ref t' id='t0632b26' href='#t0632b26'>T 0632b26</a>有眾生，染著於欲不染著於結，或有染著<a class='ref t' id='t0632b27' href='#t0632b27'>T 0632b27</a>於結不染著於欲，或有亦染著於欲亦染著<a class='ref t' id='t0632b28' href='#t0632b28'>T 0632b28</a>於結，或有不染著於結亦不染著於欲。云何<a class='ref t' id='t0632b29' href='#t0632b29'>T 0632b29</a>眾生染著於欲不染著於結？於是有人，初習<a class='ref t' id='t0632c01' href='#t0632c01'>T 0632c01</a>於欲，後更不犯，是謂染著於欲不染著於結。<a class='ref t' id='t0632c02' href='#t0632c02'>T 0632c02</a>或復有人數數習結而不去離，是謂習結不<a class='ref t' id='t0632c03' href='#t0632c03'>T 0632c03</a>習欲。云何亦習結亦習欲？或有眾生數數習<a class='ref t' id='t0632c04' href='#t0632c04'>T 0632c04</a>欲亦習結，是謂習欲亦習結。云何亦不習欲<a class='ref t' id='t0632c05' href='#t0632c05'>T 0632c05</a>亦不習結？或有眾生，恩愛意斷不著世累，亦<a class='ref t' id='t0632c06' href='#t0632c06'>T 0632c06</a>不專意數數習近。或復有人從頭至足，觀身<a class='ref t' id='t0632c07' href='#t0632c07'>T 0632c07</a>萬物，計齒白淨手爪殊妙髮紺青色，於中起<a class='ref t' id='t0632c08' href='#t0632c08'>T 0632c08</a>想不能捨離，遂增愛根，縛結轉復堅固，為諸<a class='ref t' id='t0632c09' href='#t0632c09'>T 0632c09</a>結所縛。今當引喻，智者以譬喻自解。猶如<a class='ref t' id='t0632c10' href='#t0632c10'>T 0632c10</a>有人，而被二繫：一者革索，二者龍鬚索。將至<a class='ref t' id='t0632c11' href='#t0632c11'>T 0632c11</a>火邊，以火炙之，革索便急、龍鬚索緩；若將入<a class='ref t' id='t0632c12' href='#t0632c12'>T 0632c12</a>水，革索便緩、龍鬚索急。未斷欲眾生亦復如<a class='ref t' id='t0632c13' href='#t0632c13'>T 0632c13</a>是，為二縛所繫。云何為二縛？一者愛縛，二<a class='ref t' id='t0632c14' href='#t0632c14'>T 0632c14</a>者見結。或時眾生思惟不淨觀，愛結便緩、見<a class='ref t' id='t0632c15' href='#t0632c15'>T 0632c15</a>結便急。有時眾生思惟安般守意，見結便緩、<a class='ref t' id='t0632c16' href='#t0632c16'>T 0632c16</a>愛結便急。是故說縛結遂固深。<a class='ref t' id='t0632c17' href='#t0632c17'>T 0632c17</a></p>
<blockquote class='gatha'>
<p><a class='ref vns' id='vns150' href='#vns150'>SC Verse 150</a> <a class='ref vgns' id='vgns3.2' href='#vgns3.2'>Verse 3.2</a>若有樂止觀，　　專意念不淨，<a class='ref t' id='t0632c18' href='#t0632c18'>T 0632c18</a><br>
愛此便得除，　　如<span class='corr' title='[此→是] cf.【麗】'>是</span>消滅結。<a class='ref t' id='t0632c19' href='#t0632c19'>T 0632c19</a></p>
</blockquote>
<p>若有樂止觀者，若使有人樂捨觀不善、思惟<a class='ref t' id='t0632c20' href='#t0632c20'>T 0632c20</a>善觀，恒常親近修學，不離繫念，在前修行不<a class='ref t' id='t0632c21' href='#t0632c21'>T 0632c21</a>淨念，自校計前所意著，髮毛爪齒從頭至足，<a class='ref t' id='t0632c22' href='#t0632c22'>T 0632c22</a>皆是我所。後復思惟穢污不淨，三十六物無<a class='ref t' id='t0632c23' href='#t0632c23'>T 0632c23</a>可貪者，一一分別，尋得不淨觀，身觀身意止<a class='ref t' id='t0632c24' href='#t0632c24'>T 0632c24</a>內外意法也。愛此便得除者，以慧證盡證而<a class='ref t' id='t0632c25' href='#t0632c25'>T 0632c25</a>除去愛。思惟不淨者，便能去愛著，亦不能縛<a class='ref t' id='t0632c26' href='#t0632c26'>T 0632c26</a>著，永棄諸結，更不習近，是故說曰，如是消滅<a class='ref t' id='t0632c27' href='#t0632c27'>T 0632c27</a>結也。<a class='ref t' id='t0632c28' href='#t0632c28'>T 0632c28</a></p>
<blockquote class='gatha'>
<p><a class='ref vns' id='vns151' href='#vns151'>SC Verse 151</a> <a class='ref vgns' id='vgns3.3' href='#vgns3.3'>Verse 3.3</a>以欲網自弊，　　以愛蓋自覆，<a class='ref t' id='t0632c29' href='#t0632c29'>T 0632c29</a><br>
自恣縛於獄，　　如魚入於獄，<a class='ref t' id='t0633a01' href='#t0633a01'>T 0633a01</a><br>
為老死所伺，　　若犢求母乳。<a class='ref t' id='t0633a02' href='#t0633a02'>T 0633a02</a></p>
</blockquote>
<p>以欲網自弊者，網者覆弊人目損智不明，<a class='ref t' id='t0633a03' href='#t0633a03'>T 0633a03</a>不能出要至無為道，網者不能專意思惟校<a class='ref t' id='t0633a04' href='#t0633a04'>T 0633a04</a>計，以無明自覆弊。以愛蓋自覆者，以愛自纏<a class='ref t' id='t0633a05' href='#t0633a05'>T 0633a05</a>裹求出無期，猶如剛火灰覆不現，無智之士，<a class='ref t' id='t0633a06' href='#t0633a06'>T 0633a06</a>以脚蹈踐燒足乃覺。愛所覆蓋亦復如是，猶<a class='ref t' id='t0633a07' href='#t0633a07'>T 0633a07</a>如刀劍仰向，無目之士，以手把持即自被傷。<a class='ref t' id='t0633a08' href='#t0633a08'>T 0633a08</a>諸眾生類亦復如是，以愛結自覆，不觀善不<a class='ref t' id='t0633a09' href='#t0633a09'>T 0633a09</a>善法，緣是興起憂悲苦惱，輪轉生死不離五<a class='ref t' id='t0633a10' href='#t0633a10'>T 0633a10</a>道，是故說曰，以愛蓋自覆也。自恣縛於獄者，<a class='ref t' id='t0633a11' href='#t0633a11'>T 0633a11</a>諸有自恣不順正教，為愛縛所縛；不自恣者，<a class='ref t' id='t0633a12' href='#t0633a12'>T 0633a12</a>便離於縛。如魚入於獄者，猶如魚獵執羅網<a class='ref t' id='t0633a13' href='#t0633a13'>T 0633a13</a>捕魚，以入羅網無有出期。此眾生類亦復如<a class='ref t' id='t0633a14' href='#t0633a14'>T 0633a14</a>是，捨於善法，習於穢濁，不要之道，如來說法，<a class='ref t' id='t0633a15' href='#t0633a15'>T 0633a15</a>時會眾生大眾之中，有如魚入於獄求出無<a class='ref t' id='t0633a16' href='#t0633a16'>T 0633a16</a>有期。此眾生類亦復如是，為愛結所纏，不能<a class='ref t' id='t0633a17' href='#t0633a17'>T 0633a17</a>得至泥洹無為之道，時彼獵人聞佛說頌，各<a class='ref t' id='t0633a18' href='#t0633a18'>T 0633a18</a>自驚愕：「如來說法，不為餘人正為我等。」各自<a class='ref t' id='t0633a19' href='#t0633a19'>T 0633a19</a>悔責，改所修習更不為惡，是故說曰，猶魚入<a class='ref t' id='t0633a20' href='#t0633a20'>T 0633a20</a>於獄。諸佛常所說法，接有緣眾生不唐舉義，<a class='ref t' id='t0633a21' href='#t0633a21'>T 0633a21</a>猶如醫師，審病根原，而後授藥。是時師瞻<a class='ref t' id='t0633a22' href='#t0633a22'>T 0633a22</a>知病輕重，相顏視色然後授藥，當授藥時，不<a class='ref t' id='t0633a23' href='#t0633a23'>T 0633a23</a>增不減處中瞻視。所以然者，恐病不除。諸佛<a class='ref t' id='t0633a24' href='#t0633a24'>T 0633a24</a>世尊為人說法亦復如是，觀察眾人心意所<a class='ref t' id='t0633a25' href='#t0633a25'>T 0633a25</a>趣，知病輕重然後說法，使得開解，心無減少<a class='ref t' id='t0633a26' href='#t0633a26'>T 0633a26</a>要處中說，除諸結使。觀眾生心，須一偈者<a class='ref t' id='t0633a27' href='#t0633a27'>T 0633a27</a>便說一偈，須五句者與說五句，須一句半者<a class='ref t' id='t0633a28' href='#t0633a28'>T 0633a28</a>與說一句半。爾時世尊觀察獵者意故，說斯<a class='ref t' id='t0633a29' href='#t0633a29'>T 0633a29</a>偈，其中自恣放逸意者，便與說此，為老死所<a class='ref t' id='t0633b01' href='#t0633b01'>T 0633b01</a>伺，如犢求母乳也，猶如新生犢子，其心終不<a class='ref t' id='t0633b02' href='#t0633b02'>T 0633b02</a>離母。此眾生類亦復如是，為老死所追，如影<a class='ref t' id='t0633b03' href='#t0633b03'>T 0633b03</a>隨形。若利根眾生善察分別，便得離此眾患<a class='ref t' id='t0633b04' href='#t0633b04'>T 0633b04</a>苦惱，增益善本；若鈍根眾生不作此觀，則無<a class='ref t' id='t0633b05' href='#t0633b05'>T 0633b05</a>所成。是故說曰，為老死所伺，如犢求母乳。<a class='ref t' id='t0633b06' href='#t0633b06'>T 0633b06</a></p>
<blockquote class='gatha'>
<p><a class='ref vns' id='vns152' href='#vns152'>SC Verse 152</a> <a class='ref vgns' id='vgns3.4' href='#vgns3.4'>Verse 3.4</a>意如放逸者，　　猶如摩樓樹，<a class='ref t' id='t0633b07' href='#t0633b07'>T 0633b07</a><br>
在在處處遊，　　如猨遊求菓。<a class='ref t' id='t0633b08' href='#t0633b08'>T 0633b08</a></p>
</blockquote>
<p>意如放逸者，若剎利長者居士、比丘比丘尼<a class='ref t' id='t0633b09' href='#t0633b09'>T 0633b09</a>優婆塞優婆夷，少壯處中長老，未至於道者，<a class='ref t' id='t0633b10' href='#t0633b10'>T 0633b10</a>意增於放逸，增愛欲根，如摩樓樹初生，為葛<a class='ref t' id='t0633b11' href='#t0633b11'>T 0633b11</a>藤所纏，長便枯死。愛欲之意亦如是，使諸眾<a class='ref t' id='t0633b12' href='#t0633b12'>T 0633b12</a>生根本燋盡，是故說曰，猶如摩樓樹。在在處<a class='ref t' id='t0633b13' href='#t0633b13'>T 0633b13</a>處遊者，地獄餓鬼畜生流轉五趣猶如坏輪，<a class='ref t' id='t0633b14' href='#t0633b14'>T 0633b14</a>是故說曰，在在處處遊。如猨遊求菓者，猶<a class='ref t' id='t0633b15' href='#t0633b15'>T 0633b15</a>如獼猴求諸菓蓏，從樹至樹，從林至林，是<a class='ref t' id='t0633b16' href='#t0633b16'>T 0633b16</a>故說曰，如猨遊求菓。<a class='ref t' id='t0633b17' href='#t0633b17'>T 0633b17</a></p>
<blockquote class='gatha'>
<p><a class='ref vns' id='vns153' href='#vns153'>SC Verse 153</a> <a class='ref vgns' id='vgns3.5' href='#vgns3.5'>Verse 3.5</a>夫從愛潤澤，　　思想為滋蔓，<a class='ref t' id='t0633b18' href='#t0633b18'>T 0633b18</a><br>
愛欲深無底，　　老死是用增。<a class='ref t' id='t0633b19' href='#t0633b19'>T 0633b19</a></p>
</blockquote>
<p>夫從愛潤澤者，此愛流溢，如泉出水漏，諸<a class='ref t' id='t0633b20' href='#t0633b20'>T 0633b20</a>色聲香味細滑法，憶本所造五樂自娛，是故<a class='ref t' id='t0633b21' href='#t0633b21'>T 0633b21</a>說曰，夫從愛潤澤。夫為潤澤，酥麻膏油不為<a class='ref t' id='t0633b22' href='#t0633b22'>T 0633b22</a>潤澤，如此所潤，可以灰土澡盡除去膏油。愛<a class='ref t' id='t0633b23' href='#t0633b23'>T 0633b23</a>欲潤澤者，唯有諸佛世尊出現於世，以智慧<a class='ref t' id='t0633b24' href='#t0633b24'>T 0633b24</a>刀乃能割斷，是故說曰，愛為潤澤。思想為滋<a class='ref t' id='t0633b25' href='#t0633b25'>T 0633b25</a>蔓者，火之熾熱不過於思想，火所燒瘡可以<a class='ref t' id='t0633b26' href='#t0633b26'>T 0633b26</a>藥療，思想火被燒不可療治。若有殺父殺母、<a class='ref t' id='t0633b27' href='#t0633b27'>T 0633b27</a>不與取婬逸，作眾罪過，諸佛世尊所不能療<a class='ref t' id='t0633b28' href='#t0633b28'>T 0633b28</a>治，是故說曰，思想為滋蔓。老死是用增者，生<a class='ref t' id='t0633b29' href='#t0633b29'>T 0633b29</a>有分身憂，老有四百四病痛，死有刀風惱，是<a class='ref t' id='t0633c01' href='#t0633c01'>T 0633c01</a>故說曰，老死是用增。<a class='ref t' id='t0633c02' href='#t0633c02'>T 0633c02</a></p>
<blockquote class='gatha'>
<p><a class='ref vns' id='vns154' href='#vns154'>SC Verse 154</a> <a class='ref vgns' id='vgns3.6' href='#vgns3.6'>Verse 3.6</a>眾生愛纏裹，　　猶兔在於罝，<a class='ref t' id='t0633c03' href='#t0633c03'>T 0633c03</a><br>
為結使所纏，　　數數受苦惱。<a class='ref t' id='t0633c04' href='#t0633c04'>T 0633c04</a></p>
</blockquote>
<p>眾生愛纏裹者，愛恒在前導，流轉生死不得<a class='ref t' id='t0633c05' href='#t0633c05'>T 0633c05</a>出三界。猶兔在於罝者，猶如兔在罝網，馳走<a class='ref t' id='t0633c06' href='#t0633c06'>T 0633c06</a>東西無有出要。此眾生類亦復如是，為愛迷<a class='ref t' id='t0633c07' href='#t0633c07'>T 0633c07</a>惑流轉生死，周旋五道沈<span class='corr' title='[弱→溺] cf.【麗】'>溺</span>四流。為結使所<a class='ref t' id='t0633c08' href='#t0633c08'>T 0633c08</a>纏者，此眾生類，為愛繫所纏，不能離生死，愚<a class='ref t' id='t0633c09' href='#t0633c09'>T 0633c09</a>者受苦，愚者心口意行皆非真正不別善惡，<a class='ref t' id='t0633c10' href='#t0633c10'>T 0633c10</a>受於地獄餓鬼畜生形，是故說曰，數數受苦<a class='ref t' id='t0633c11' href='#t0633c11'>T 0633c11</a>惱也。<a class='ref t' id='t0633c12' href='#t0633c12'>T 0633c12</a></p>
<blockquote class='gatha'>
<p><a class='ref vns' id='vns155' href='#vns155'>SC Verse 155</a> <a class='ref vgns' id='vgns3.7' href='#vgns3.7'>Verse 3.7</a>眾生為愛使，　　染著三有中，<a class='ref t' id='t0633c13' href='#t0633c13'>T 0633c13</a><br>
方便求解脫，　　須權乃得出。<a class='ref t' id='t0633c14' href='#t0633c14'>T 0633c14</a></p>
</blockquote>
<p>眾生為愛使者，為使所使，為結所結，為縛所<a class='ref t' id='t0633c15' href='#t0633c15'>T 0633c15</a>縛，是故說曰，眾生為愛所使。染著三有者，<a class='ref t' id='t0633c16' href='#t0633c16'>T 0633c16</a>欲有、色有、無色有，是故說曰，染著三有中。<a class='ref t' id='t0633c17' href='#t0633c17'>T 0633c17</a>方便求解脫者，云何求方便？欲使、有使、無明<a class='ref t' id='t0633c18' href='#t0633c18'>T 0633c18</a>使、見使，如此眾生染著諸使，云何得免生死<a class='ref t' id='t0633c19' href='#t0633c19'>T 0633c19</a>苦惱？猶如兩牛共一軛，有人隨後捶，豈得不<a class='ref t' id='t0633c20' href='#t0633c20'>T 0633c20</a>挽重。此眾生類亦復如是，以四流為重，安<a class='ref t' id='t0633c21' href='#t0633c21'>T 0633c21</a>處四軛，豈得免生老死病也？須權乃得出<a class='ref t' id='t0633c22' href='#t0633c22'>T 0633c22</a>者，以求方便與父母兄弟宗親和同，無常對<a class='ref t' id='t0633c23' href='#t0633c23'>T 0633c23</a>至，各自離別，是故說曰，為生老病死所逼，<a class='ref t' id='t0633c24' href='#t0633c24'>T 0633c24</a>須權乃得出。諸有眾生欲愛未盡，恒有生老<a class='ref t' id='t0633c25' href='#t0633c25'>T 0633c25</a>病死追在於後。欲愛已盡者，無復生老病死，<a class='ref t' id='t0633c26' href='#t0633c26'>T 0633c26</a>是故說曰，生老病死須權乃得出。<a class='ref t' id='t0633c27' href='#t0633c27'>T 0633c27</a></p>
<blockquote class='gatha'>
<p><a class='ref vns' id='vns156' href='#vns156'>SC Verse 156</a> <a class='ref vgns' id='vgns3.8' href='#vgns3.8'>Verse 3.8</a>若能滅彼愛，　　三有無復愛，<a class='ref t' id='t0633c28' href='#t0633c28'>T 0633c28</a><br>
比丘已離愛，　　寂滅歸泥洹。<a class='ref t' id='t0633c29' href='#t0633c29'>T 0633c29</a></p>
</blockquote>
<p>若能滅彼愛者，愛之為病眾苦湊集，諸天世<a class='ref t' id='t0634a01' href='#t0634a01'>T 0634a01</a>人所見歎譽，是故說曰，若能滅彼愛。三有無<a class='ref t' id='t0634a02' href='#t0634a02'>T 0634a02</a>復愛者，已除愛、已除熱、已除眾惱、已除去愁<a class='ref t' id='t0634a03' href='#t0634a03'>T 0634a03</a>憂。三有者，欲有、色有、無色有。是故說曰，三<a class='ref t' id='t0634a04' href='#t0634a04'>T 0634a04</a>有無復愛。比丘已離愛者，諸有愛所纏所裹<a class='ref t' id='t0634a05' href='#t0634a05'>T 0634a05</a>所持，比丘破諸結使是名為比丘，著弊衣持<a class='ref t' id='t0634a06' href='#t0634a06'>T 0634a06</a>鉢亦名為比丘，是故說曰，比丘已離愛。寂滅<a class='ref t' id='t0634a07' href='#t0634a07'>T 0634a07</a>歸泥洹，亦無是意處，是不受是都無想著，<a class='ref t' id='t0634a08' href='#t0634a08'>T 0634a08</a>是故歸泥洹，亦無結使影，亦無更生影，是<a class='ref t' id='t0634a09' href='#t0634a09'>T 0634a09</a>故說曰，寂滅歸泥洹。<a class='ref t' id='t0634a10' href='#t0634a10'>T 0634a10</a></p>
<blockquote class='gatha'>
<p><a class='ref vns' id='vns157' href='#vns157'>SC Verse 157</a> <a class='ref vgns' id='vgns3.9' href='#vgns3.9'>Verse 3.9</a>以為愛忍苦，　　貪欲著世間，<a class='ref t' id='t0634a11' href='#t0634a11'>T 0634a11</a><br>
憂患日夜長，　　莚如蔓草生。<a class='ref t' id='t0634a12' href='#t0634a12'>T 0634a12</a></p>
</blockquote>
<p>以為愛忍苦者，諸有心趣不能去離，多諸患<a class='ref t' id='t0634a13' href='#t0634a13'>T 0634a13</a>害，無處不染著，是故說曰，以為愛忍苦。貪欲<a class='ref t' id='t0634a14' href='#t0634a14'>T 0634a14</a>著世間者，難捨難離懷抱不忘。世間者，五陰<a class='ref t' id='t0634a15' href='#t0634a15'>T 0634a15</a>亦名世間，受盛亦名世間，是故說曰，貪欲著<a class='ref t' id='t0634a16' href='#t0634a16'>T 0634a16</a>世間。憂患日夜長者，常有憂患、有熱惱、有疾<a class='ref t' id='t0634a17' href='#t0634a17'>T 0634a17</a>痛。今引譬喻，智者以譬喻自解。莚如蔓草<a class='ref t' id='t0634a18' href='#t0634a18'>T 0634a18</a>日，莚如蔓草生。<a class='ref t' id='t0634a19' href='#t0634a19'>T 0634a19</a></p>
<blockquote class='gatha'>
<p><a class='ref vns' id='vns158' href='#vns158'>SC Verse 158</a> <a class='ref vgns' id='vgns3.10' href='#vgns3.10'>Verse 3.10</a>人為恩愛惑，　　不能捨情欲，<a class='ref t' id='t0634a20' href='#t0634a20'>T 0634a20</a><br>
如是憂愛多，　　潺潺盈于池。<a class='ref t' id='t0634a21' href='#t0634a21'>T 0634a21</a></p>
</blockquote>
<p>人為恩愛惑者，恩愛牢固永劫不朽，戢在心<a class='ref t' id='t0634a22' href='#t0634a22'>T 0634a22</a>識不能捨懷，以此恩愛不能越次取證，一往<a class='ref t' id='t0634a23' href='#t0634a23'>T 0634a23</a>不還，不可制持，亦不可滅，是故說曰，人為恩<a class='ref t' id='t0634a24' href='#t0634a24'>T 0634a24</a>愛惑。如是憂愛多者，由此恩愛增諸苦惱入<a class='ref t' id='t0634a25' href='#t0634a25'>T 0634a25</a>骨徹髓，猶如流水流入於池，亦如蓮花池<a class='ref t' id='t0634a26' href='#t0634a26'>T 0634a26</a>水不著。此亦如是，恩愛纏結深固心懷，以<a class='ref t' id='t0634a27' href='#t0634a27'>T 0634a27</a>解脫水洗其愛心，亦復不著，是故說曰，潺潺<a class='ref t' id='t0634a28' href='#t0634a28'>T 0634a28</a>盈于池也。<a class='ref t' id='t0634a29' href='#t0634a29'>T 0634a29</a></p>
<blockquote class='gatha'>
<p><a class='ref vns' id='vns159' href='#vns159'>SC Verse 159</a> <a class='ref vgns' id='vgns3.11' href='#vgns3.11'>Verse 3.11</a>諸賢我今說，　　眾會咸共聽。<a class='ref t' id='t0634b01' href='#t0634b01'>T 0634b01</a><br>
共拔愛根本，　　如擇取細新，<a class='ref t' id='t0634b02' href='#t0634b02'>T 0634b02</a><br>
以拔愛根本，　　無憂何有懼？<a class='ref t' id='t0634b03' href='#t0634b03'>T 0634b03</a></p>
</blockquote>
<p>諸賢我今說者，我者如來，一切智、三達六通、<a class='ref t' id='t0634b04' href='#t0634b04'>T 0634b04</a>眾相具足，分別諸法。諸賢者，大眾之名，成就<a class='ref t' id='t0634b05' href='#t0634b05'>T 0634b05</a><span class='corr' title='[聖賢→賢聖] cf.【麗】'>賢聖</span>諸法，所行眾法仁賢過於三界，所為皆<a class='ref t' id='t0634b06' href='#t0634b06'>T 0634b06</a>辦，是故說曰，諸賢我今說。眾會咸共聽者，眾<a class='ref t' id='t0634b07' href='#t0634b07'>T 0634b07</a>會者，剎利<span class='corr' title='[波→婆] cf.【麗】'>婆</span>羅門、比丘比丘尼優婆塞優婆<a class='ref t' id='t0634b08' href='#t0634b08'>T 0634b08</a>夷，盡集一處思惟法本，志所趣向皆得其願，<a class='ref t' id='t0634b09' href='#t0634b09'>T 0634b09</a>是故說曰，眾會咸共聽。共拔愛根本者，何<a class='ref t' id='t0634b10' href='#t0634b10'>T 0634b10</a>者是無明？是如所說，諸向此五趣，從今世<a class='ref t' id='t0634b11' href='#t0634b11'>T 0634b11</a>至後世，無明為根本，皆由貪欲生。更有說者，<a class='ref t' id='t0634b12' href='#t0634b12'>T 0634b12</a>前有癡心後愛染著。是故說曰，拔愛根本者。<a class='ref t' id='t0634b13' href='#t0634b13'>T 0634b13</a>如選擇細新者，所以稱說擇細新者，有二<a class='ref t' id='t0634b14' href='#t0634b14'>T 0634b14</a>因緣：一者除病，二者販賣。思惟選擇好者便<a class='ref t' id='t0634b15' href='#t0634b15'>T 0634b15</a>取，病者得愈，販者得利，彼修行者亦復如是，<a class='ref t' id='t0634b16' href='#t0634b16'>T 0634b16</a>愛根深固須慧分別，應行眾生尋得受化，便<a class='ref t' id='t0634b17' href='#t0634b17'>T 0634b17</a>成就大事，已拔愛根便得阿羅漢。是故說曰，<a class='ref t' id='t0634b18' href='#t0634b18'>T 0634b18</a>如擇細新者。已拔愛根本者，所謂愛根<a class='ref t' id='t0634b19' href='#t0634b19'>T 0634b19</a>本，根本是無明，枝葉餘結使，故曰愛本也。無<a class='ref t' id='t0634b20' href='#t0634b20'>T 0634b20</a>憂何有懼者，有憂當有懼，無憂何有懼？憂者<a class='ref t' id='t0634b21' href='#t0634b21'>T 0634b21</a>欲界，非色無色界。何以故憂欲界，非色無色<a class='ref t' id='t0634b22' href='#t0634b22'>T 0634b22</a>界耶？答曰：「以其彼界性無憂故。」所以生憂者，<a class='ref t' id='t0634b23' href='#t0634b23'>T 0634b23</a>有父有母、國城妻子、僕從奴僮、田宅財穀，此<a class='ref t' id='t0634b24' href='#t0634b24'>T 0634b24</a>諸居業皆亦為憂。永無此者終無有憂，是故<a class='ref t' id='t0634b25' href='#t0634b25'>T 0634b25</a>說曰，拔愛根本。<a class='ref t' id='t0634b26' href='#t0634b26'>T 0634b26</a></p>
<blockquote class='gatha'>
<p><a class='ref vns' id='vns160' href='#vns160'>SC Verse 160</a> <a class='ref vgns' id='vgns3.12' href='#vgns3.12'>Verse 3.12</a>有愛以有死，　　為致親屬多，<a class='ref t' id='t0634b27' href='#t0634b27'>T 0634b27</a><br>
涉憂之長塗，　　愛苦常墮厄。<a class='ref t' id='t0634b28' href='#t0634b28'>T 0634b28</a></p>
<p><a class='ref vns' id='vns161' href='#vns161'>SC Verse 161</a> <a class='ref vgns' id='vgns3.13' href='#vgns3.13'>Verse 3.13</a>為道行者，　　不與俗會，<br>
先誅愛本，<a class='ref t' id='t0634b29' href='#t0634b29'>T 0634b29</a>　　無所殖根，<br>
勿如刈葦，　　令心復生。<a class='ref t' id='t0634c01' href='#t0634c01'>T 0634c01</a></p>
</blockquote>
<p>有愛以有死者，猶如未斷欲眾生，眾結使具<a class='ref t' id='t0634c02' href='#t0634c02'>T 0634c02</a>足，愛在其中，說曰：「凡此眾生貪求無厭，皆由<a class='ref t' id='t0634c03' href='#t0634c03'>T 0634c03</a>愛心。」求三有者，亦是愛心，意所貪著妻息財<a class='ref t' id='t0634c04' href='#t0634c04'>T 0634c04</a>貨，皆由愛心，是故說曰，有愛以有死，為致親<a class='ref t' id='t0634c05' href='#t0634c05'>T 0634c05</a>屬多。涉憂之長塗者，前過不可尋，此諸眾<a class='ref t' id='t0634c06' href='#t0634c06'>T 0634c06</a>生，流轉迴趣五道生死，地獄餓鬼畜生死此<a class='ref t' id='t0634c07' href='#t0634c07'>T 0634c07</a>生彼，緣此四大身愛結所纏，是故說曰，涉憂<a class='ref t' id='t0634c08' href='#t0634c08'>T 0634c08</a>之長塗。愛苦常墮厄，數數處胎受形無量，<a class='ref t' id='t0634c09' href='#t0634c09'>T 0634c09</a>處生熟藏間，屎尿所染污，臭穢不淨數數入<a class='ref t' id='t0634c10' href='#t0634c10'>T 0634c10</a>胎，亦無厭足亦無慚愧，是故說曰，當以巧便<a class='ref t' id='t0634c11' href='#t0634c11'>T 0634c11</a>修其道。會不與俗會，數數者，生生不息來往<a class='ref t' id='t0634c12' href='#t0634c12'>T 0634c12</a>不已，於此生在彼沒，此生者此現身分，彼生<a class='ref t' id='t0634c13' href='#t0634c13'>T 0634c13</a>者彼異趣也，此生者此人身，彼生者彼五道<a class='ref t' id='t0634c14' href='#t0634c14'>T 0634c14</a>也，是故說曰，先誅愛本，無所殖根。恒處五道<a class='ref t' id='t0634c15' href='#t0634c15'>T 0634c15</a>生處，五道復有輕重，有福便輕、無福便重，雖<a class='ref t' id='t0634c16' href='#t0634c16'>T 0634c16</a>有輕重莫若於道。無為道中都無輕重，無生<a class='ref t' id='t0634c17' href='#t0634c17'>T 0634c17</a>滅著斷，設不求道染污穢者，如刈蘆葦及刈<a class='ref t' id='t0634c18' href='#t0634c18'>T 0634c18</a><span class='t-gaiji'>［卄／（（女／女）＊干）］<!--gaiji,,1[卄／（（女／女）＊干）],2&#x44F8;,3--></span>草，生生不息。<a class='ref t' id='t0634c19' href='#t0634c19'>T 0634c19</a></p>
<blockquote class='gatha'>
<p><a class='ref vns' id='vns162' href='#vns162'>SC Verse 162</a> <a class='ref vgns' id='vgns3.14' href='#vgns3.14'>Verse 3.14</a>無欲無所畏，　　恬惔無憂患，<a class='ref t' id='t0634c20' href='#t0634c20'>T 0634c20</a><br>
欲除使結解，　　是為長出淵。<a class='ref t' id='t0634c21' href='#t0634c21'>T 0634c21</a></p>
</blockquote>
<p>無欲無所畏者，聖人已離於欲，無畏無憂，志<a class='ref t' id='t0634c22' href='#t0634c22'>T 0634c22</a>性恬靜，是故說曰，無欲無所畏。恬惔無憂患<a class='ref t' id='t0634c23' href='#t0634c23'>T 0634c23</a>者，已離諸欲永盡無餘，若有眾生不能離愛，<a class='ref t' id='t0634c24' href='#t0634c24'>T 0634c24</a>猶河趣海晝夜不息，是故說曰，恬惔無憂患。<a class='ref t' id='t0634c25' href='#t0634c25'>T 0634c25</a>以能盡愛，名滅體盡，無復根本，欲除使結解。<a class='ref t' id='t0634c26' href='#t0634c26'>T 0634c26</a>是為長出淵，不復處有累，亦不作行非作不<a class='ref t' id='t0634c27' href='#t0634c27'>T 0634c27</a>行，是故說曰，長出於淵。<a class='ref t' id='t0634c28' href='#t0634c28'>T 0634c28</a></p>
<blockquote class='gatha'>
<p><a class='ref vns' id='vns163' href='#vns163'>SC Verse 163</a> <a class='ref vgns' id='vgns3.15' href='#vgns3.15'>Verse 3.15</a>諸天世人民，　　依愛而住止，<a class='ref t' id='t0634c29' href='#t0634c29'>T 0634c29</a><br>
愛往眾結隨，　　時流亦不停，<a class='ref t' id='t0635a01' href='#t0635a01'>T 0635a01</a><br>
時過復生憂，　　入獄乃自覺。<a class='ref t' id='t0635a02' href='#t0635a02'>T 0635a02</a></p>
</blockquote>
<p>諸天世人民者，何以故說天及人民乎？以其<a class='ref t' id='t0635a03' href='#t0635a03'>T 0635a03</a>為愛所使，若生為天，玉女營從共相娛樂，視<a class='ref t' id='t0635a04' href='#t0635a04'>T 0635a04</a>東忘西；若生為人多所染著，養妻育子心<a class='ref t' id='t0635a05' href='#t0635a05'>T 0635a05</a>不捨離；若入地獄受諸苦惱無復愛心；餓鬼<a class='ref t' id='t0635a06' href='#t0635a06'>T 0635a06</a>畜生雖有愛心，微少不足言。諸天及人愛心<a class='ref t' id='t0635a07' href='#t0635a07'>T 0635a07</a>最多，是故說曰，諸天及人民。依愛而住止<a class='ref t' id='t0635a08' href='#t0635a08'>T 0635a08</a>者，眾生之類依愛住染污，與愛共俱，是故<a class='ref t' id='t0635a09' href='#t0635a09'>T 0635a09</a>說曰，依愛而住止。愛往眾結隨者，猶如有人<a class='ref t' id='t0635a10' href='#t0635a10'>T 0635a10</a>渡江河海，導正從亦正。愛亦如是，趣三惡道<a class='ref t' id='t0635a11' href='#t0635a11'>T 0635a11</a>眾結亦隨，是故說曰，愛往眾結隨。時流不<a class='ref t' id='t0635a12' href='#t0635a12'>T 0635a12</a>停者，一時中間生處人中，處在中國平正之<a class='ref t' id='t0635a13' href='#t0635a13'>T 0635a13</a>土得種善本，無有山河石壁，饒出珍奇異物，<a class='ref t' id='t0635a14' href='#t0635a14'>T 0635a14</a>得信堅固，於佛法眾有反復心，慈愍一切殖<a class='ref t' id='t0635a15' href='#t0635a15'>T 0635a15</a>眾德本，諸佛出生皆與此國，雖處中國亦是<a class='ref t' id='t0635a16' href='#t0635a16'>T 0635a16</a>過去不得久住，是故說曰，時流亦不停。時過<a class='ref t' id='t0635a17' href='#t0635a17'>T 0635a17</a>復生憂者，邊地佛後在八無閑處，追本尋末，<a class='ref t' id='t0635a18' href='#t0635a18'>T 0635a18</a>自恥不及於中，便生愁憂苦惱，椎胸喚呼念<a class='ref t' id='t0635a19' href='#t0635a19'>T 0635a19</a>過去事，是故說曰，時過復生憂。入獄乃自覺，<a class='ref t' id='t0635a20' href='#t0635a20'>T 0635a20</a>咄嗟老苦！我等在世間時，聞諸學道之人修<a class='ref t' id='t0635a21' href='#t0635a21'>T 0635a21</a>善得福，為惡入獄，習愛心者殖三界病，沙門<a class='ref t' id='t0635a22' href='#t0635a22'>T 0635a22</a>亦說，奉持五戒修行十善，得生天上人中。我<a class='ref t' id='t0635a23' href='#t0635a23'>T 0635a23</a>等愚癡不從教誡，今反入獄受諸苦惱，刀山<a class='ref t' id='t0635a24' href='#t0635a24'>T 0635a24</a>劍樹火車鑪炭，皆由愛心種此諸根。是故說<a class='ref t' id='t0635a25' href='#t0635a25'>T 0635a25</a>曰，入獄乃自覺。<a class='ref t' id='t0635a26' href='#t0635a26'>T 0635a26</a></p>
<blockquote class='gatha'>
<p><a class='ref vns' id='vns164' href='#vns164'>SC Verse 164</a> <a class='ref vgns' id='vgns3.16' href='#vgns3.16'>Verse 3.16</a>緣愛流不住，　　陰根欲網覆，<a class='ref t' id='t0635a27' href='#t0635a27'>T 0635a27</a><br>
枝葉增飢渴，　　愛苦數數增。<a class='ref t' id='t0635a28' href='#t0635a28'>T 0635a28</a></p>
</blockquote>
<p>緣愛流不住者，為緣何等？緣者，地獄餓鬼人<a class='ref t' id='t0635a29' href='#t0635a29'>T 0635a29</a>及諸天緣愛，未來有陰持入諸愛，亦緣境界<a class='ref t' id='t0635b01' href='#t0635b01'>T 0635b01</a>出法所由，是故說曰緣也。愛流者，猶如駛河<a class='ref t' id='t0635b02' href='#t0635b02'>T 0635b02</a>流逝于海，此愛流者亦復如是，漏出諸色聲<a class='ref t' id='t0635b03' href='#t0635b03'>T 0635b03</a>香味細滑法，是故說曰愛流也。不住者，猶如<a class='ref t' id='t0635b04' href='#t0635b04'>T 0635b04</a>穀種子，入地即變易，隨時溉灌萌芽得長。愛<a class='ref t' id='t0635b05' href='#t0635b05'>T 0635b05</a>穀種子亦復如是，遍滿人身隨氣迴轉增諸<a class='ref t' id='t0635b06' href='#t0635b06'>T 0635b06</a>不善根，不住三界流轉四生奔趣五道，是故<a class='ref t' id='t0635b07' href='#t0635b07'>T 0635b07</a>說不住也。陰根者，五盛陰身，是謂五盛陰深<a class='ref t' id='t0635b08' href='#t0635b08'>T 0635b08</a>固難動，如說陰根癡刺苦無常苦空無我亦<a class='ref t' id='t0635b09' href='#t0635b09'>T 0635b09</a>復如是，是故說陰根也。欲者，有二事欲，上至<a class='ref t' id='t0635b10' href='#t0635b10'>T 0635b10</a>空際下遍十方境界，地獄餓鬼畜生緣欲不<a class='ref t' id='t0635b11' href='#t0635b11'>T 0635b11</a>斷，故曰欲也。網覆者，猶如世人以羅網捕鳥，<a class='ref t' id='t0635b12' href='#t0635b12'>T 0635b12</a>以罝弶捕鹿，以深穽捕虎，其有鳥獸遭此難<a class='ref t' id='t0635b13' href='#t0635b13'>T 0635b13</a>者無有出期。此眾生類亦復如是，以欲網所<a class='ref t' id='t0635b14' href='#t0635b14'>T 0635b14</a>覆，不見善惡，意常甘樂妙色香味細滑法，為<a class='ref t' id='t0635b15' href='#t0635b15'>T 0635b15</a>愛所纏不能去離，其有眾生墮於愛網者，必<a class='ref t' id='t0635b16' href='#t0635b16'>T 0635b16</a>敗正道不至究竟，是故說愛網覆也。猶如葛<a class='ref t' id='t0635b17' href='#t0635b17'>T 0635b17</a>藤纏樹至末，遍則樹枯。愛亦如是，遍滿人身<a class='ref t' id='t0635b18' href='#t0635b18'>T 0635b18</a>從頭至足，無空缺處，猶如人墮廁，盡污人<a class='ref t' id='t0635b19' href='#t0635b19'>T 0635b19</a>身體。有智之士欲濟彼命，遍觀其人頗有淨<a class='ref t' id='t0635b20' href='#t0635b20'>T 0635b20</a>處挽而出之，彼無淨處可挽出之。然此人<a class='ref t' id='t0635b21' href='#t0635b21'>T 0635b21</a>身，愛心遍滿不可療治，是故說曰，枝葉增<a class='ref t' id='t0635b22' href='#t0635b22'>T 0635b22</a>愛也。<span class='corr' title='[饑→飢] cf.【麗】'>飢</span>渴者，世人<span class='corr' title='[饑→飢] cf.【麗】'>飢</span>渴，可以水漿以濟其命，<a class='ref t' id='t0635b23' href='#t0635b23'>T 0635b23</a>或食草根菓蓏，或以消息服氣，或以藥草神<a class='ref t' id='t0635b24' href='#t0635b24'>T 0635b24</a>呪，可得延壽。此愛心<span class='corr' title='[饑→飢] cf.【麗】'>飢</span>渴者，飲四海水，猶不<a class='ref t' id='t0635b25' href='#t0635b25'>T 0635b25</a>漬愛一尺之地，是故說愛渴而難濟也。愛苦<a class='ref t' id='t0635b26' href='#t0635b26'>T 0635b26</a>者，愛未除盡，數數增多，長諸苦原，是故說<a class='ref t' id='t0635b27' href='#t0635b27'>T 0635b27</a>曰，愛苦數數增。<a class='ref t' id='t0635b28' href='#t0635b28'>T 0635b28</a></p>
<blockquote class='gatha'>
<p><a class='ref vns' id='vns165' href='#vns165'>SC Verse 165</a> <a class='ref vgns' id='vgns3.17' href='#vgns3.17'>Verse 3.17</a>伐樹不盡根，　　雖伐猶復生；<a class='ref t' id='t0635b29' href='#t0635b29'>T 0635b29</a><br>
伐愛不盡本，　　數數復生苦。<a class='ref t' id='t0635c01' href='#t0635c01'>T 0635c01</a></p>
</blockquote>
<p>昔佛在舍衛國祇樹給孤獨園。時，有守園人<a class='ref t' id='t0635c02' href='#t0635c02'>T 0635c02</a>瞻守官園，當園中間生一毒樹，諸有男女入<a class='ref t' id='t0635c03' href='#t0635c03'>T 0635c03</a>園遊觀停息此樹下者，或頭痛欲裂，或腰脊<a class='ref t' id='t0635c04' href='#t0635c04'>T 0635c04</a>疼痛，或即於樹下便命終者。時，守園人知為<a class='ref t' id='t0635c05' href='#t0635c05'>T 0635c05</a>毒樹，復見眾人遭諸苦難，即施<span class='t-gaiji'>［金＊斧］<!--gaiji,,1[金＊斧],2&#x28A1E;,3--></span>柯，柯長<a class='ref t' id='t0635c06' href='#t0635c06'>T 0635c06</a>一丈餘，遙斫毒樹，未經旬日即生如故。然彼<a class='ref t' id='t0635c07' href='#t0635c07'>T 0635c07</a>毒樹枝葉團足樹中之妙，眾人見者，無不歡<a class='ref t' id='t0635c08' href='#t0635c08'>T 0635c08</a>喜。其中眾生，不知忌諱未遭此難，共往奔彼<a class='ref t' id='t0635c09' href='#t0635c09'>T 0635c09</a>自蔭其身，影未移間復遭苦戹。時，守園人復<a class='ref t' id='t0635c10' href='#t0635c10'>T 0635c10</a>於異日以<span class='t-gaiji'>［金＊斧］<!--gaiji,,1[金＊斧],2&#x28A1E;,3--></span>往斫，樹生如故，倍復殊妙，如是<a class='ref t' id='t0635c11' href='#t0635c11'>T 0635c11</a>數斫生生如舊。彼守園人宗族五親妻息僕<a class='ref t' id='t0635c12' href='#t0635c12'>T 0635c12</a>使，貪樂樹蔭盡取命終。其人單孑一己，晝夜<a class='ref t' id='t0635c13' href='#t0635c13'>T 0635c13</a>愁憂號悲，而行路遇智者，自陳酸苦其痛萬<a class='ref t' id='t0635c14' href='#t0635c14'>T 0635c14</a>端。是時智者告園人曰：「此眾苦惱，卿自為<a class='ref t' id='t0635c15' href='#t0635c15'>T 0635c15</a>耳。夫欲止流，莫若高隱，欲伐樹者，當盡根<a class='ref t' id='t0635c16' href='#t0635c16'>T 0635c16</a>原。卿所施功，但種生栽，何言伐樹？汝今速<a class='ref t' id='t0635c17' href='#t0635c17'>T 0635c17</a>往掘出根本。」其人意迷復慮死至：「設我往彼<a class='ref t' id='t0635c18' href='#t0635c18'>T 0635c18</a>掘出樹根，定死無疑。若我死後，官當更立守<a class='ref t' id='t0635c19' href='#t0635c19'>T 0635c19</a>此園者，我族正爾滅盡無餘，亦無繼嗣續我<a class='ref t' id='t0635c20' href='#t0635c20'>T 0635c20</a>後者，宜自逃走出家學道。」至舍衛國祇洹精<a class='ref t' id='t0635c21' href='#t0635c21'>T 0635c21</a>舍，詣諸道人得作沙門。然彼園人昔種善福<a class='ref t' id='t0635c22' href='#t0635c22'>T 0635c22</a>根栽，垂熟應入律行，是時，世尊還顧視彼比<a class='ref t' id='t0635c23' href='#t0635c23'>T 0635c23</a>丘，在大眾中而說此偈：<a class='ref t' id='t0635c24' href='#t0635c24'>T 0635c24</a></p>
<blockquote class='gatha'>
<p><a class='ref vns' id='vns166' href='#vns166'>SC Verse 166</a> <a class='ref vgns' id='vgns3.18' href='#vgns3.18'>Verse 3.18</a>「伐樹不盡根，　　雖伐猶復生；<a class='ref t' id='t0635c25' href='#t0635c25'>T 0635c25</a><br>
伐愛不盡本，　　數數復生苦。」<a class='ref t' id='t0635c26' href='#t0635c26'>T 0635c26</a></p>
</blockquote>
<p>時彼比丘聞說斯偈，便自追本自所經歷，即<a class='ref t' id='t0635c27' href='#t0635c27'>T 0635c27</a>自心悟，內自剋責，思惟四大穢漏之患，念彼<a class='ref t' id='t0635c28' href='#t0635c28'>T 0635c28</a>毒樹數數往伐生生不息。今四大身與彼無<a class='ref t' id='t0635c29' href='#t0635c29'>T 0635c29</a>異，愛根深固不伐根者，枝流不斷，便當就於<a class='ref t' id='t0636a01' href='#t0636a01'>T 0636a01</a>生老病死，沒彼生此沒此生彼，如是流轉永<a class='ref t' id='t0636a02' href='#t0636a02'>T 0636a02</a>無休息。猶如毒樹自伐其根復害眾人，此愛<a class='ref t' id='t0636a03' href='#t0636a03'>T 0636a03</a>結使亦復如是，自毀其命，復能外損智慧之<a class='ref t' id='t0636a04' href='#t0636a04'>T 0636a04</a>性。爾時比丘，反覆重疊觀此五陰，從頭至足<a class='ref t' id='t0636a05' href='#t0636a05'>T 0636a05</a>無一可貪，即於座上，得須陀洹果，斯陀含、阿<a class='ref t' id='t0636a06' href='#t0636a06'>T 0636a06</a>那含、阿羅漢果，六通清徹。在大眾中，心自感<a class='ref t' id='t0636a07' href='#t0636a07'>T 0636a07</a>激，三自稱善：「快哉！大道不距微細，今蒙聖<a class='ref t' id='t0636a08' href='#t0636a08'>T 0636a08</a>恩，得盡諸漏。」即從座起，繞佛三匝，還復本<a class='ref t' id='t0636a09' href='#t0636a09'>T 0636a09</a>座，現十八變，於無餘泥洹界而取泥洹。<a class='ref t' id='t0636a10' href='#t0636a10'>T 0636a10</a></p>
<blockquote class='gatha'>
<p><a class='ref vns' id='vns167' href='#vns167'>SC Verse 167</a> <a class='ref vgns' id='vgns3.19' href='#vgns3.19'>Verse 3.19</a>猶如自造箭，　　還自傷其身；<a class='ref t' id='t0636a11' href='#t0636a11'>T 0636a11</a><br>
內箭亦如是，　　愛箭傷眾生。<a class='ref t' id='t0636a12' href='#t0636a12'>T 0636a12</a></p>
</blockquote>
<p>昔佛在摩竭國甘<span class='corr' title='[黎→梨] cf.【麗】'>梨</span>園中城北石室窟中。有<a class='ref t' id='t0636a13' href='#t0636a13'>T 0636a13</a>眾多獵師，入山遊獵，廣施羅網，殺鹿無數，復<a class='ref t' id='t0636a14' href='#t0636a14'>T 0636a14</a>還上山。時有一鹿，墮彼弶中，大聲喚呼，獵<a class='ref t' id='t0636a15' href='#t0636a15'>T 0636a15</a>師聞已，各各馳奔，自還墮弶，傷害人民不可<a class='ref t' id='t0636a16' href='#t0636a16'>T 0636a16</a>稱數。雖復不死被瘡極重，痛不可言，各相扶<a class='ref t' id='t0636a17' href='#t0636a17'>T 0636a17</a>持劣得到舍，求諸膏藥以傅其瘡。室家五親<a class='ref t' id='t0636a18' href='#t0636a18'>T 0636a18</a>各迎屍喪，歸還耶旬之。其中被瘡眾生，自知<a class='ref t' id='t0636a19' href='#t0636a19'>T 0636a19</a>瘡差，厭患遊獵，宿緣應度種諸善本，便自<a class='ref t' id='t0636a20' href='#t0636a20'>T 0636a20</a>捨家學道作沙門。爾時世尊，與無央數百千<a class='ref t' id='t0636a21' href='#t0636a21'>T 0636a21</a>眾生，前後圍繞而為說法。爾時世尊，為彼眾<a class='ref t' id='t0636a22' href='#t0636a22'>T 0636a22</a>生，欲拔其根，修立功德示現教誡，永離生<a class='ref t' id='t0636a23' href='#t0636a23'>T 0636a23</a>死，常處福堂，於大眾中而說此偈：<a class='ref t' id='t0636a24' href='#t0636a24'>T 0636a24</a></p>
<blockquote class='gatha'>
<p><a class='ref vns' id='vns168' href='#vns168'>SC Verse 168</a> <a class='ref vgns' id='vgns3.20' href='#vgns3.20'>Verse 3.20</a>「猶如自造箭，　　還自傷其身，<a class='ref t' id='t0636a25' href='#t0636a25'>T 0636a25</a><br>
內箭亦如是，　　愛箭傷眾生。」<a class='ref t' id='t0636a26' href='#t0636a26'>T 0636a26</a></p>
</blockquote>
<p>時彼獵者，雖為沙門不自覺知，如來今日證<a class='ref t' id='t0636a27' href='#t0636a27'>T 0636a27</a>明我等定為獵師，內自慚愧，自省本過，在閑<a class='ref t' id='t0636a28' href='#t0636a28'>T 0636a28</a>靜處思惟止觀，係意不亂。所以族姓子，剃<a class='ref t' id='t0636a29' href='#t0636a29'>T 0636a29</a>除鬚髮著三法衣，出家學道修無上梵行，自<a class='ref t' id='t0636b01' href='#t0636b01'>T 0636b01</a>身作證而自娛樂，生死已盡，梵行已立，所作<a class='ref t' id='t0636b02' href='#t0636b02'>T 0636b02</a>已辦，更不復受生死，如實知之。爾時諸比丘，<a class='ref t' id='t0636b03' href='#t0636b03'>T 0636b03</a>皆得阿羅漢，六通清徹，無所罣礙，是故說此<a class='ref t' id='t0636b04' href='#t0636b04'>T 0636b04</a>偈：<a class='ref t' id='t0636b05' href='#t0636b05'>T 0636b05</a></p>
<blockquote class='gatha'>
<p><a class='ref vns' id='vns169' href='#vns169'>SC Verse 169</a> <a class='ref vgns' id='vgns3.21' href='#vgns3.21'>Verse 3.21</a>「能覺知是者，　　愛苦共生有，<a class='ref t' id='t0636b06' href='#t0636b06'>T 0636b06</a><br>
無欲無有想，　　比丘專念度。」<a class='ref t' id='t0636b07' href='#t0636b07'>T 0636b07</a></p>
</blockquote>
<p>能覺知是者，愛者眾病之首，猶如城郭，聚集<a class='ref t' id='t0636b08' href='#t0636b08'>T 0636b08</a>人民憑地自怙。云何愛眾病之首？如佛所說：<a class='ref t' id='t0636b09' href='#t0636b09'>T 0636b09</a>「泥梨受苦其數難量，皆由愛所造。」凡在地獄<a class='ref t' id='t0636b10' href='#t0636b10'>T 0636b10</a>受諸苦惱，皆由愛病。諸殺生者，亦由愛致；<a class='ref t' id='t0636b11' href='#t0636b11'>T 0636b11</a>不與取婬妷妄語，十不善行亦復如是，皆由<a class='ref t' id='t0636b12' href='#t0636b12'>T 0636b12</a>愛心造斯諸惡。十惡已具死入地獄，十三火<a class='ref t' id='t0636b13' href='#t0636b13'>T 0636b13</a>炙燒炙其身。云何為十三？有二火山當前向<a class='ref t' id='t0636b14' href='#t0636b14'>T 0636b14</a>身入腹穿脊過，又二火山從背後來入脊從<a class='ref t' id='t0636b15' href='#t0636b15'>T 0636b15</a>腹出，又二火山從左脇入右脇出，又二火山<a class='ref t' id='t0636b16' href='#t0636b16'>T 0636b16</a>從右脇入左脇出，又二火山從下入上出，又<a class='ref t' id='t0636b17' href='#t0636b17'>T 0636b17</a>二火山從上入下出，第十三火山何者？是自<a class='ref t' id='t0636b18' href='#t0636b18'>T 0636b18</a>身所造，渴愛者是也。十二火山其痛可忍，自<a class='ref t' id='t0636b19' href='#t0636b19'>T 0636b19</a>身所造渴愛火山者，不可療治。如佛契經：「獄<a class='ref t' id='t0636b20' href='#t0636b20'>T 0636b20</a>卒阿<span class='corr' title='[旁→傍] cf.【麗】'>傍</span>問諸罪人：『汝等為從何來？』罪人報曰：<a class='ref t' id='t0636b21' href='#t0636b21'>T 0636b21</a>『我等飢困，亦不自知為從何來？』爾時獄卒，即<a class='ref t' id='t0636b22' href='#t0636b22'>T 0636b22</a>以熱鐵丸，強令使食。獄卒斯須復問罪人：『汝<a class='ref t' id='t0636b23' href='#t0636b23'>T 0636b23</a>等為從何來？』『我等甚渴，亦不自知為從何來？』<a class='ref t' id='t0636b24' href='#t0636b24'>T 0636b24</a>爾時獄卒，偃臥罪人，洋銅灌口燒口咽喉皆<a class='ref t' id='t0636b25' href='#t0636b25'>T 0636b25</a>悉下過。」取要言之，地獄苦痛憂惱萬端，受畜<a class='ref t' id='t0636b26' href='#t0636b26'>T 0636b26</a>生形眾苦無數。云何為畜生受苦？如佛契經<a class='ref t' id='t0636b27' href='#t0636b27'>T 0636b27</a>所說：「於是比丘！生畜生者，多諸苦惱。比丘當<a class='ref t' id='t0636b28' href='#t0636b28'>T 0636b28</a>知，若有眾生墮畜生者，生冥長冥於冥無常，<a class='ref t' id='t0636b29' href='#t0636b29'>T 0636b29</a>此等何者？是所謂入地蟄蟲，是皆由前身貪<a class='ref t' id='t0636c01' href='#t0636c01'>T 0636c01</a>樂愛欲，身口意行惡身壞命終，死為地中蟄<a class='ref t' id='t0636c02' href='#t0636c02'>T 0636c02</a>蟲，是謂冥生冥長於冥命終，是謂比丘！畜生<a class='ref t' id='t0636c03' href='#t0636c03'>T 0636c03</a>甚苦甚痛難忍。或有眾生，緣四大生緣四大<a class='ref t' id='t0636c04' href='#t0636c04'>T 0636c04</a>長緣四大終，此何者是？所謂疱生是，皆由前<a class='ref t' id='t0636c05' href='#t0636c05'>T 0636c05</a>身貪著愛味故，身口意惡，身壞命終生疱蟲<a class='ref t' id='t0636c06' href='#t0636c06'>T 0636c06</a>中，緣四大生緣四大長緣四大命終，是謂比<a class='ref t' id='t0636c07' href='#t0636c07'>T 0636c07</a>丘！畜生甚苦甚痛難忍。比丘當知，復有眾生<a class='ref t' id='t0636c08' href='#t0636c08'>T 0636c08</a>生畜生中，聞人大小便臭氣馳走奔向，我等<a class='ref t' id='t0636c09' href='#t0636c09'>T 0636c09</a>食是飲是。此等何者？是所謂雞狗猪豚驢野<a class='ref t' id='t0636c10' href='#t0636c10'>T 0636c10</a>狐烏鳥等是也。比丘當知，餓鬼甚苦。云何餓<a class='ref t' id='t0636c11' href='#t0636c11'>T 0636c11</a>鬼苦？或有餓鬼食噉鬚髮或食身毛，或食指<a class='ref t' id='t0636c12' href='#t0636c12'>T 0636c12</a>爪齒身垢薄膜至厚皮，至革筋骨心脾腎肝<a class='ref t' id='t0636c13' href='#t0636c13'>T 0636c13</a>膽、大小腸胃、屎腦髓淚汗涕唾、膿血脂膩膽<a class='ref t' id='t0636c14' href='#t0636c14'>T 0636c14</a>尿。如此眾類，餓鬼所食。受此眾苦，皆由前身<a class='ref t' id='t0636c15' href='#t0636c15'>T 0636c15</a>貪著愛味慳貪獨食，設施人食呪詛罵詈：『汝<a class='ref t' id='t0636c16' href='#t0636c16'>T 0636c16</a>等噉我食，如食膿血大小便亦復如是。』後為<a class='ref t' id='t0636c17' href='#t0636c17'>T 0636c17</a>餓鬼食此眾穢。復有餓鬼本為人時，獨食無<a class='ref t' id='t0636c18' href='#t0636c18'>T 0636c18</a>恥，初不施人一粒之米，若見人施者抑遮使<a class='ref t' id='t0636c19' href='#t0636c19'>T 0636c19</a>止，後為餓鬼經歷久遠，耳曾不聞飲食之<a class='ref t' id='t0636c20' href='#t0636c20'>T 0636c20</a>名，況得食乎？此餓鬼苦不可具宣。」此三惡趣<a class='ref t' id='t0636c21' href='#t0636c21'>T 0636c21</a>受苦無量，斯由前身愛心堅固種此諸苦，是<a class='ref t' id='t0636c22' href='#t0636c22'>T 0636c22</a>故佛說愛者眾病之首也。愛苦共生有者，無<a class='ref t' id='t0636c23' href='#t0636c23'>T 0636c23</a>欲無有想，欲已去離，永盡無餘，已吐已捨，無<a class='ref t' id='t0636c24' href='#t0636c24'>T 0636c24</a>有熱惱眾患之本，是故說曰，無欲無有想。比<a class='ref t' id='t0636c25' href='#t0636c25'>T 0636c25</a>丘專念度者，比丘專意初不錯亂，離邊至無<a class='ref t' id='t0636c26' href='#t0636c26'>T 0636c26</a>邊，從此彼岸入泥洹境，清無熱惱，一切戀<a class='ref t' id='t0636c27' href='#t0636c27'>T 0636c27</a>愛心寂然不起，是故說曰，比丘專念度也。◎<a class='ref t' id='t0636c28' href='#t0636c28'>T 0636c28</a></p>
<footer>
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href='http://tripitaka.cbeta.org/T04n0212'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
