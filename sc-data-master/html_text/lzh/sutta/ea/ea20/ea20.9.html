<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea20.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>20.9</span> <span class='mirror-right'>（九）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0600c04' href='#t0600c04'>T 0600c04</a>園。</p>
<p>爾時，世尊告諸比丘：「有二人不能善說 <a class='ref t' id='t0600c05' href='#t0600c05'>T 0600c05</a>法語。云何為二人？無信之人與說信法，此 <a class='ref t' id='t0600c06' href='#t0600c06'>T 0600c06</a>事甚難；慳貪之人為說施法，此亦甚難。若 <a class='ref t' id='t0600c07' href='#t0600c07'>T 0600c07</a>復，比丘！無信之人與說信法，便興瞋恚，起 <a class='ref t' id='t0600c08' href='#t0600c08'>T 0600c08</a>傷害心，猶如狗惡，加復傷鼻，倍更瞋恚。諸比 <a class='ref t' id='t0600c09' href='#t0600c09'>T 0600c09</a>丘！此亦如是，無信之人與說信法，便起瞋 <a class='ref t' id='t0600c10' href='#t0600c10'>T 0600c10</a>恚，生傷害心。若復，比丘！慳貪之人與說施 <a class='ref t' id='t0600c11' href='#t0600c11'>T 0600c11</a>法，便生瞋恚，起傷害心，猶如癰瘡未熟，復 <a class='ref t' id='t0600c12' href='#t0600c12'>T 0600c12</a>加刀割，痛不可忍。此亦如是，慳貪之人 <a class='ref t' id='t0600c13' href='#t0600c13'>T 0600c13</a>與說施法，倍復瞋恚，起傷害心。是謂，比丘！ <a class='ref t' id='t0600c14' href='#t0600c14'>T 0600c14</a>此二人難為說法。</p>
<p>「復次，比丘！有二人易 <a class='ref t' id='t0600c15' href='#t0600c15'>T 0600c15</a>為說法。云何為二？有信之人與說信法，不 <a class='ref t' id='t0600c16' href='#t0600c16'>T 0600c16</a>慳貪人與說施法。若，比丘！有信之人與說信 <a class='ref t' id='t0600c17' href='#t0600c17'>T 0600c17</a>法，便得歡喜，意不變悔。猶如有病之人，與 <a class='ref t' id='t0600c18' href='#t0600c18'>T 0600c18</a>說除病之藥，便得平復。此亦如是，有信之 <a class='ref t' id='t0600c19' href='#t0600c19'>T 0600c19</a>人與說信法，便得歡喜，心不改變。若復無 <a class='ref t' id='t0600c20' href='#t0600c20'>T 0600c20</a>貪之人與說施法，即得歡喜，無有悔心。猶 <a class='ref t' id='t0600c21' href='#t0600c21'>T 0600c21</a>如有男女端政，自喜沐浴手面；復有人 <a class='ref t' id='t0600c22' href='#t0600c22'>T 0600c22</a>來，持好華奉上，倍有顏色；復以好衣服飾 <a class='ref t' id='t0600c23' href='#t0600c23'>T 0600c23</a>奉上其人，彼人得已，益懷歡喜。此亦如是， <a class='ref t' id='t0600c24' href='#t0600c24'>T 0600c24</a>無慳貪之人與說施法，便得歡喜，無有悔 <a class='ref t' id='t0600c25' href='#t0600c25'>T 0600c25</a>心。是謂，比丘！此二人易為說法。是故，諸比 <a class='ref t' id='t0600c26' href='#t0600c26'>T 0600c26</a>丘！當學有信，亦當學布施，莫有慳貪。如 <a class='ref t' id='t0600c27' href='#t0600c27'>T 0600c27</a>是，諸比丘！當作是學。」</p>
<p>爾時，諸比丘聞佛所 <a class='ref t' id='t0600c28' href='#t0600c28'>T 0600c28</a>說，歡喜奉行。</p>
<a class='ref t' id='t0600c29' href='#t0600c29'>T 0600c29</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
