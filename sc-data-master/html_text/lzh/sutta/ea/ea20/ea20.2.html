<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea20.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>20.2</span> <span class='mirror-right'>（二）</span></h1>
</header>
<p>聞如是：</p>
<p>一時，佛在羅閱城迦羅陀竹園 <a class='ref t' id='t0597a03' href='#t0597a03'>T 0597a03</a>所，與大比丘五百人俱。前後圍遶而為說 <a class='ref t' id='t0597a04' href='#t0597a04'>T 0597a04</a>法。</p>
<p>爾時，提婆達兜將五百比丘去如來不 <a class='ref t' id='t0597a05' href='#t0597a05'>T 0597a05</a>遠而逕過。世尊遙見提婆達兜自將門徒， <a class='ref t' id='t0597a06' href='#t0597a06'>T 0597a06</a>便說此偈：</p>
<a class='ref t' id='t0597a07' href='#t0597a07'>T 0597a07</a>
<blockquote class='gatha'>
<p>「莫親惡知識，　　亦莫愚從事； <a class='ref t' id='t0597a08' href='#t0597a08'>T 0597a08</a><br>
當近善知識，　　人中最勝者。 <a class='ref t' id='t0597a09' href='#t0597a09'>T 0597a09</a><br>
人本無有惡，　　習近惡知識， <a class='ref t' id='t0597a10' href='#t0597a10'>T 0597a10</a><br>
後必種惡根，　　永在闇冥中。」</p>
</blockquote>
<p><a class='ref t' id='t0597a11' href='#t0597a11'>T 0597a11</a>是時，提婆達兜五百弟子聞世尊說此偈已， <a class='ref t' id='t0597a12' href='#t0597a12'>T 0597a12</a>便來至世尊所，頭面禮足，在一面坐。斯須 <a class='ref t' id='t0597a13' href='#t0597a13'>T 0597a13</a>退坐，向世尊悔過：「我等愚惑，無所識知， <a class='ref t' id='t0597a14' href='#t0597a14'>T 0597a14</a>唯願世尊受我等懺悔。」</p>
<p>爾時，世尊受彼五百 <a class='ref t' id='t0597a15' href='#t0597a15'>T 0597a15</a>比丘懺悔，便與說法，令得信根。</p>
<p>爾時，五百 <a class='ref t' id='t0597a16' href='#t0597a16'>T 0597a16</a>比丘在閑靜之處思惟深法。所以然者， <a class='ref t' id='t0597a17' href='#t0597a17'>T 0597a17</a>族姓子出家學道，以信堅固，修無上梵行。 <a class='ref t' id='t0597a18' href='#t0597a18'>T 0597a18</a>爾時，彼五百比丘便成阿羅漢：生死已盡，所 <a class='ref t' id='t0597a19' href='#t0597a19'>T 0597a19</a>作已辦，梵行已立，更不復受胎有，如實知 <a class='ref t' id='t0597a20' href='#t0597a20'>T 0597a20</a>之。爾時，五百人成阿羅漢。</p>
<p>諸比丘聞佛所 <a class='ref t' id='t0597a21' href='#t0597a21'>T 0597a21</a>說，歡喜奉行。</p>
<a class='ref t' id='t0597a22' href='#t0597a22'>T 0597a22</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
