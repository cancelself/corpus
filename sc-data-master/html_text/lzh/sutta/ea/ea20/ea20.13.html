<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea20.13' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>20.13</span> <span class='mirror-right'>（一三）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0601c03' href='#t0601c03'>T 0601c03</a>園。</p>
<p>爾時，世尊告諸比丘：「有此二法，不可敬 <a class='ref t' id='t0601c04' href='#t0601c04'>T 0601c04</a>待，亦不足愛著，世人所捐棄。云何為二法？ <a class='ref t' id='t0601c05' href='#t0601c05'>T 0601c05</a>怨憎共會，此不可敬待，亦不足愛著，世人 <a class='ref t' id='t0601c06' href='#t0601c06'>T 0601c06</a>所捐棄；恩愛別離，不可敬待，亦不足愛 <a class='ref t' id='t0601c07' href='#t0601c07'>T 0601c07</a>著，世人所捐棄。是謂，比丘！有此二法，世人 <a class='ref t' id='t0601c08' href='#t0601c08'>T 0601c08</a>所不喜，不可敬待。</p>
<p>「比丘！復有二法，世人 <a class='ref t' id='t0601c09' href='#t0601c09'>T 0601c09</a>所不棄。云何為二法？怨憎別離，世人之所 <a class='ref t' id='t0601c10' href='#t0601c10'>T 0601c10</a>喜；恩愛集一處，甚可愛敬，世人之所喜。 <a class='ref t' id='t0601c11' href='#t0601c11'>T 0601c11</a>是謂，比丘！有此二法，世人所喜。</p>
<p>「我今說此 <a class='ref t' id='t0601c12' href='#t0601c12'>T 0601c12</a>怨憎共會、恩愛別離；復說怨憎別離、恩愛共 <a class='ref t' id='t0601c13' href='#t0601c13'>T 0601c13</a>會，有何義？有何緣？」</p>
<p>比丘報曰：「世尊諸法之 <a class='ref t' id='t0601c14' href='#t0601c14'>T 0601c14</a>王，唯願世尊與我等說，諸比丘聞已，當共 <a class='ref t' id='t0601c15' href='#t0601c15'>T 0601c15</a>奉行。」</p>
<p>世尊告曰：「諦聽！善思念之。吾當為汝 <a class='ref t' id='t0601c16' href='#t0601c16'>T 0601c16</a>分別說之。諸比丘！此二法由愛興，由愛生， <a class='ref t' id='t0601c17' href='#t0601c17'>T 0601c17</a>由愛成，由愛起；當學除其愛，不令使生。 <a class='ref t' id='t0601c18' href='#t0601c18'>T 0601c18</a>如是，諸比丘！當作是學。」</p>
<p>爾時，諸比丘聞佛 <a class='ref t' id='t0601c19' href='#t0601c19'>T 0601c19</a>所說，歡喜奉行。</p>
<a class='ref t' id='t0601c20' href='#t0601c20'>T 0601c20</a>
<p class='endsection'><span class='t-juanname'>增壹阿含經卷第十一</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
