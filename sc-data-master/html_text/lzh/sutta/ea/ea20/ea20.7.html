<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea20.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>20.7</span> <span class='mirror-right'>（七）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0600b01' href='#t0600b01'>T 0600b01</a>園。</p>
<p>爾時，世尊告諸比丘：「阿練比丘當修行 <a class='ref t' id='t0600b02' href='#t0600b02'>T 0600b02</a>二法。云何二法？所謂止與觀也。若阿練比 <a class='ref t' id='t0600b03' href='#t0600b03'>T 0600b03</a>丘得休息止，則戒律成就，不失威儀，不犯 <a class='ref t' id='t0600b04' href='#t0600b04'>T 0600b04</a>禁行，作諸功德。若復阿練比丘得觀已，便 <a class='ref t' id='t0600b05' href='#t0600b05'>T 0600b05</a>觀此苦，如實知之。觀苦習、觀苦盡、觀苦 <a class='ref t' id='t0600b06' href='#t0600b06'>T 0600b06</a>出要，如實知之。彼如是觀已，欲漏心解脫， <a class='ref t' id='t0600b07' href='#t0600b07'>T 0600b07</a>有漏心、無明漏心得解脫，便得解脫智：生 <a class='ref t' id='t0600b08' href='#t0600b08'>T 0600b08</a>死已盡，梵行已立，所作已辦，更亦不復受 <a class='ref t' id='t0600b09' href='#t0600b09'>T 0600b09</a>有，如實知之。</p>
<p>「過去諸多薩阿竭、阿羅訶、三耶 <a class='ref t' id='t0600b10' href='#t0600b10'>T 0600b10</a>三佛，皆由此二法而得成就。所以然者，猶 <a class='ref t' id='t0600b11' href='#t0600b11'>T 0600b11</a>如菩薩坐樹王下時，先思惟此法止與觀 <a class='ref t' id='t0600b12' href='#t0600b12'>T 0600b12</a>也。若菩薩摩訶薩得止已，便能降伏魔怨； <a class='ref t' id='t0600b13' href='#t0600b13'>T 0600b13</a>若復菩薩得觀已，尋成三達智，成無上至 <a class='ref t' id='t0600b14' href='#t0600b14'>T 0600b14</a>真、等正覺。是故，諸比丘！阿練比丘當求方 <a class='ref t' id='t0600b15' href='#t0600b15'>T 0600b15</a>便，行此二法。如是，諸比丘！當作是學。」</p>
<p>爾時， <a class='ref t' id='t0600b16' href='#t0600b16'>T 0600b16</a>諸比丘聞佛所說，歡喜奉行。</p>
<a class='ref t' id='t0600b17' href='#t0600b17'>T 0600b17</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
