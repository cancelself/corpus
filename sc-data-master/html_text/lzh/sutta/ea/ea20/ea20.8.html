<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea20.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>20.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0600b18' href='#t0600b18'>T 0600b18</a>園。</p>
<p>爾時，世尊告諸比丘：「若有阿練比丘在 <a class='ref t' id='t0600b19' href='#t0600b19'>T 0600b19</a>閑靜處，不在眾中，恒當恭敬，發歡喜心。若 <a class='ref t' id='t0600b20' href='#t0600b20'>T 0600b20</a>復阿練比丘在閑靜處，無有恭敬，不發歡 <a class='ref t' id='t0600b21' href='#t0600b21'>T 0600b21</a>喜心，正使在大眾中，為人所論、不知阿練 <a class='ref t' id='t0600b22' href='#t0600b22'>T 0600b22</a>之法，云：『此阿練比丘無恭敬心，不發歡喜！』</p>
<p><a class='ref t' id='t0600b23' href='#t0600b23'>T 0600b23</a>「復次，比丘！阿練比丘在閑靜處，不在眾中， <a class='ref t' id='t0600b24' href='#t0600b24'>T 0600b24</a>常當精進，莫有懈慢，悉當解了諸法之要。 <a class='ref t' id='t0600b25' href='#t0600b25'>T 0600b25</a>若復阿練比丘在閑靜之處，有懈慢心，作 <a class='ref t' id='t0600b26' href='#t0600b26'>T 0600b26</a>諸惡行，彼在眾中，為人所論：『此阿練比丘 <a class='ref t' id='t0600b27' href='#t0600b27'>T 0600b27</a>懈怠，無有精進。』是故，比丘！阿練比丘在閑 <a class='ref t' id='t0600b28' href='#t0600b28'>T 0600b28</a>靜處，不在眾中，常當下意發歡喜心，莫 <a class='ref t' id='t0600b29' href='#t0600b29'>T 0600b29</a>有懈慢、無有恭敬，念行精進，意不移轉， <a class='ref t' id='t0600c01' href='#t0600c01'>T 0600c01</a>於諸善法，悉當具足。如是，諸比丘！當作是 <a class='ref t' id='t0600c02' href='#t0600c02'>T 0600c02</a>學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0600c03' href='#t0600c03'>T 0600c03</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
