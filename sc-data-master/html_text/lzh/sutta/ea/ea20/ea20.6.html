<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea20.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>20.6</span> <span class='mirror-right'>（六）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0600a18' href='#t0600a18'>T 0600a18</a>園。</p>
<p>爾時，世尊告諸比丘：「若有人懈惰，種不 <a class='ref t' id='t0600a19' href='#t0600a19'>T 0600a19</a>善行，於事有損。若能不懈惰精進者，此 <a class='ref t' id='t0600a20' href='#t0600a20'>T 0600a20</a>者最妙，於諸善法便有增益。所以然者，彌 <a class='ref t' id='t0600a21' href='#t0600a21'>T 0600a21</a>勒菩薩經三十劫應當作佛、至真、等正覺， <a class='ref t' id='t0600a22' href='#t0600a22'>T 0600a22</a>我以精進力、勇猛之心，使彌勒在後。過去 <a class='ref t' id='t0600a23' href='#t0600a23'>T 0600a23</a>恒沙多薩阿竭、阿羅訶、三耶三佛，皆由勇猛 <a class='ref t' id='t0600a24' href='#t0600a24'>T 0600a24</a>而得成佛。以此方便，當知懈惰為苦，作諸 <a class='ref t' id='t0600a25' href='#t0600a25'>T 0600a25</a>惡行，於事有損。若能精進勇猛心強，諸善 <a class='ref t' id='t0600a26' href='#t0600a26'>T 0600a26</a>功德便有增益。是故，諸比丘！當念精進，勿 <a class='ref t' id='t0600a27' href='#t0600a27'>T 0600a27</a>有懈怠。如是，諸比丘！當作是學。」</p>
<p>爾時，諸 <a class='ref t' id='t0600a28' href='#t0600a28'>T 0600a28</a>比丘聞佛所說，歡喜奉行。</p>
<a class='ref t' id='t0600a29' href='#t0600a29'>T 0600a29</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
