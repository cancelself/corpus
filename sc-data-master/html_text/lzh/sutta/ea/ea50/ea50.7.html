<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea50.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>50.7</span> <span class='mirror-right'>（七）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0812b15' href='#t0812b15'>T 0812b15</a>園。</p>
<p>爾時，世尊告諸比丘：「依雪山上有大高 <a class='ref t' id='t0812b16' href='#t0812b16'>T 0812b16</a>廣之樹，五事長大。云何為五？根不移動，皮 <a class='ref t' id='t0812b17' href='#t0812b17'>T 0812b17</a>極厚大，枝節遠蔭，靡所不覆，葉極茂盛。 <a class='ref t' id='t0812b18' href='#t0812b18'>T 0812b18</a>是謂，比丘！依雪山上有此大樹極為俊好。 <a class='ref t' id='t0812b19' href='#t0812b19'>T 0812b19</a>今善男子、善女人亦復如是，依豪族之處， <a class='ref t' id='t0812b20' href='#t0812b20'>T 0812b20</a>五事長益。云何為五？所謂信長益、戒長益、 <a class='ref t' id='t0812b21' href='#t0812b21'>T 0812b21</a>聞長益、施長益、慧長益。是謂，比丘！信善男 <a class='ref t' id='t0812b22' href='#t0812b22'>T 0812b22</a>子、善女人依豪族家，成就此五事。是故，比 <a class='ref t' id='t0812b23' href='#t0812b23'>T 0812b23</a>丘！當求方便，成就信、戒、聞、施、智慧。」</p>
<p>爾時，世 <a class='ref t' id='t0812b24' href='#t0812b24'>T 0812b24</a>尊便說斯偈：</p>
<a class='ref t' id='t0812b25' href='#t0812b25'>T 0812b25</a>
<blockquote class='gatha'>
<p>「猶如雪山樹，　　五事功德成， <a class='ref t' id='t0812b26' href='#t0812b26'>T 0812b26</a><br>
根皮枝節廣，　　陰葉極茂盛。 <a class='ref t' id='t0812b27' href='#t0812b27'>T 0812b27</a><br>
有信善男子，　　五事功德成， <a class='ref t' id='t0812b28' href='#t0812b28'>T 0812b28</a><br>
信戒聞惠施，　　智慧遂增益。</p>
</blockquote>
<p><a class='ref t' id='t0812b29' href='#t0812b29'>T 0812b29</a>「如是，比丘！當作是學。」</p>
<p>爾時，諸比丘聞佛所 <a class='ref t' id='t0812c01' href='#t0812c01'>T 0812c01</a>說，歡喜奉行。</p>
<a class='ref t' id='t0812c02' href='#t0812c02'>T 0812c02</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
