<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea50.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>50.9</span> <span class='mirror-right'>（九）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0813b24' href='#t0813b24'>T 0813b24</a>園。</p>
<p>爾時，生漏梵志往至世尊所，共相問訊，在 <a class='ref t' id='t0813b25' href='#t0813b25'>T 0813b25</a>一面坐。爾時，生漏梵志白世尊曰：「為有幾 <a class='ref t' id='t0813b26' href='#t0813b26'>T 0813b26</a>劫過去？」</p>
<p>佛告梵志：「過去諸劫不可稱計。」</p>
<p>梵 <a class='ref t' id='t0813b27' href='#t0813b27'>T 0813b27</a>志白佛：「為可計數不乎？沙門瞿曇恒說三 <a class='ref t' id='t0813b28' href='#t0813b28'>T 0813b28</a>世。云何為三？所謂過去、將來、現在。沙門瞿曇 <a class='ref t' id='t0813b29' href='#t0813b29'>T 0813b29</a>亦知過去、當來、現在之世，唯願沙門演說劫 <a class='ref t' id='t0813c01' href='#t0813c01'>T 0813c01</a>數之義。」</p>
<p>佛告梵志：「若當我說因此劫，復次此 <a class='ref t' id='t0813c02' href='#t0813c02'>T 0813c02</a>劫，我既滅度，汝取命終，不知劫數之義。所 <a class='ref t' id='t0813c03' href='#t0813c03'>T 0813c03</a>以然者，如今人壽短促，極壽不過百年。計 <a class='ref t' id='t0813c04' href='#t0813c04'>T 0813c04</a>百年中數劫者，我取滅度，汝既命終，終不 <a class='ref t' id='t0813c05' href='#t0813c05'>T 0813c05</a>知劫數之義。梵志當知，如來亦有此知，具 <a class='ref t' id='t0813c06' href='#t0813c06'>T 0813c06</a>足分別劫數，眾生壽命長短，受其苦樂，皆 <a class='ref t' id='t0813c07' href='#t0813c07'>T 0813c07</a>悉分明。今當與汝引譬，智者以譬喻得 <a class='ref t' id='t0813c08' href='#t0813c08'>T 0813c08</a>解。猶如恒沙之數，亦無有限，無有量，不 <a class='ref t' id='t0813c09' href='#t0813c09'>T 0813c09</a>可計算，過去劫者其數如是。不可稱計，不 <a class='ref t' id='t0813c10' href='#t0813c10'>T 0813c10</a>可籌量。」</p>
<p>梵志白佛：「當來劫頗有幾數？」</p>
<p>佛 <a class='ref t' id='t0813c11' href='#t0813c11'>T 0813c11</a>告梵志：「亦恒沙之數，無有齊畔，不可稱 <a class='ref t' id='t0813c12' href='#t0813c12'>T 0813c12</a>計，非算所及。」</p>
<p>梵志復問佛：「頗有現在劫、 <a class='ref t' id='t0813c13' href='#t0813c13'>T 0813c13</a>成敗劫乎？」</p>
<p>佛告梵志：「有此成劫、敗劫，非 <a class='ref t' id='t0813c14' href='#t0813c14'>T 0813c14</a>一劫、百劫，猶如器皿在危地，終不安住； <a class='ref t' id='t0813c15' href='#t0813c15'>T 0813c15</a>設當住者要當顛倒，諸世界方域亦復如是。 <a class='ref t' id='t0813c16' href='#t0813c16'>T 0813c16</a>或有劫成，或有劫敗，此數亦復叵計為幾 <a class='ref t' id='t0813c17' href='#t0813c17'>T 0813c17</a>劫成，為幾劫敗。所以然者，生死長遠無 <a class='ref t' id='t0813c18' href='#t0813c18'>T 0813c18</a>有邊際。眾生以無明結覆蓋，漂浪流滯，從 <a class='ref t' id='t0813c19' href='#t0813c19'>T 0813c19</a>今世至後世，從後世至今世，長夜受苦 <a class='ref t' id='t0813c20' href='#t0813c20'>T 0813c20</a>惱，當可厭患去離此惱。是故，梵志！當作 <a class='ref t' id='t0813c21' href='#t0813c21'>T 0813c21</a>是學。」</p>
<p>爾時，生漏梵志白世尊言：「沙門瞿曇！ <a class='ref t' id='t0813c22' href='#t0813c22'>T 0813c22</a>甚奇！甚特！知過去當來劫數之義，我今重復 <a class='ref t' id='t0813c23' href='#t0813c23'>T 0813c23</a>自歸沙門瞿曇！唯願沙門瞿曇聽為優婆 <a class='ref t' id='t0813c24' href='#t0813c24'>T 0813c24</a>塞，盡其形壽不敢復殺，乃至飲酒。」</p>
<p>爾時，生 <a class='ref t' id='t0813c25' href='#t0813c25'>T 0813c25</a>漏梵志聞佛所說，歡喜奉行。</p>
<a class='ref t' id='t0813c26' href='#t0813c26'>T 0813c26</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
