<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea26.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>26.5</span> <span class='mirror-right'>（五）闇</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0636a07' href='#t0636a07'>T 0636a07</a>園。</p>
<p>爾時，王波斯匿乘寶羽之車，出舍衛城， <a class='ref t' id='t0636a08' href='#t0636a08'>T 0636a08</a>至祇洹精舍，欲覲世尊。諸王常法有五威 <a class='ref t' id='t0636a09' href='#t0636a09'>T 0636a09</a>容，捨著一面，前至世尊所，頭面禮足，在一 <a class='ref t' id='t0636a10' href='#t0636a10'>T 0636a10</a>面坐。</p>
<p>爾時，世尊告大王曰：「大王當知，世間 <a class='ref t' id='t0636a11' href='#t0636a11'>T 0636a11</a>有四種人出現於世。云何為四？或有一人， <a class='ref t' id='t0636a12' href='#t0636a12'>T 0636a12</a>先闇而後明；或有一人，先明而後闇；或有 <a class='ref t' id='t0636a13' href='#t0636a13'>T 0636a13</a>一人，先闇而後闇；或有一人，先明而後明。</p>
<p>「彼 <a class='ref t' id='t0636a14' href='#t0636a14'>T 0636a14</a>人云何先闇而後明？於是，或有一人生卑 <a class='ref t' id='t0636a15' href='#t0636a15'>T 0636a15</a>賤家，或旃陀羅種、或噉人種、或工師種、或 <a class='ref t' id='t0636a16' href='#t0636a16'>T 0636a16</a>婬泆家生，或無目、或無手足、或時裸跣、 <a class='ref t' id='t0636a17' href='#t0636a17'>T 0636a17</a>或諸根錯亂；然復身、口行善法，意念善 <a class='ref t' id='t0636a18' href='#t0636a18'>T 0636a18</a>法。彼若見沙門、婆羅門、諸尊長者，恒念禮拜， <a class='ref t' id='t0636a19' href='#t0636a19'>T 0636a19</a>不失時節，迎來起送，先笑後語，隨時供給。 <a class='ref t' id='t0636a20' href='#t0636a20'>T 0636a20</a>若復有時見乞兒者，若沙門、婆羅門，若路 <a class='ref t' id='t0636a21' href='#t0636a21'>T 0636a21</a>行者，若貧匱者，若有錢財，便持施與，設無 <a class='ref t' id='t0636a22' href='#t0636a22'>T 0636a22</a>財貨者，便往至長者家，乞求施與。若復見 <a class='ref t' id='t0636a23' href='#t0636a23'>T 0636a23</a>彼施者，便還歡喜踊躍，不能自勝。身行善 <a class='ref t' id='t0636a24' href='#t0636a24'>T 0636a24</a>法，口修善法，意念善法，身壞命終，生善處 <a class='ref t' id='t0636a25' href='#t0636a25'>T 0636a25</a>天上。猶如有人，從地至床，從床乘馬，從 <a class='ref t' id='t0636a26' href='#t0636a26'>T 0636a26</a>馬乘象，從象乘講堂，由是故我今說，此 <a class='ref t' id='t0636a27' href='#t0636a27'>T 0636a27</a>人先闇而後明。如是，大王！此人名曰先闇而 <a class='ref t' id='t0636a28' href='#t0636a28'>T 0636a28</a>後明。</p>
<p>「彼人云何先明而後闇？於是，或有一 <a class='ref t' id='t0636a29' href='#t0636a29'>T 0636a29</a>人在大家生，若剎利種、若長者種、若婆羅 <a class='ref t' id='t0636b01' href='#t0636b01'>T 0636b01</a>門種，饒財多寶，金、銀、珍寶、車 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>、馬碯、水精、琉 <a class='ref t' id='t0636b02' href='#t0636b02'>T 0636b02</a>璃，僕從、奴婢不可稱計，象、馬、 <span class='t-gaiji'>［月＊者］ <!--gaiji,,1[月*者],2&#x4417;,3--></span>、羊皆悉具 <a class='ref t' id='t0636b03' href='#t0636b03'>T 0636b03</a>足。然復此人顏貌端政，如桃華色，彼人恒 <a class='ref t' id='t0636b04' href='#t0636b04'>T 0636b04</a>懷邪見，邊見相應，彼便有此見：無施、無 <a class='ref t' id='t0636b05' href='#t0636b05'>T 0636b05</a>受，亦無前人何所施物，亦無善惡之行， <a class='ref t' id='t0636b06' href='#t0636b06'>T 0636b06</a>亦無今世、後世，亦無得道者，世無阿羅漢 <a class='ref t' id='t0636b07' href='#t0636b07'>T 0636b07</a>可承敬者，於今世、後世可作證者。彼若 <a class='ref t' id='t0636b08' href='#t0636b08'>T 0636b08</a>見沙門、婆羅門，便起瞋恚，無恭敬心。若見 <a class='ref t' id='t0636b09' href='#t0636b09'>T 0636b09</a>人惠施者，心不喜樂，身、口、意所作行而不平 <a class='ref t' id='t0636b10' href='#t0636b10'>T 0636b10</a>均，以行非法之行，身壞命終，生地獄中。 <a class='ref t' id='t0636b11' href='#t0636b11'>T 0636b11</a>猶如有人從講堂至象，從象至馬，從馬 <a class='ref t' id='t0636b12' href='#t0636b12'>T 0636b12</a>至床，從床至地。由是故，我今說此人，如是， <a class='ref t' id='t0636b13' href='#t0636b13'>T 0636b13</a>大王！所謂此人先明而後闇。</p>
<p>「彼云何有人從 <a class='ref t' id='t0636b14' href='#t0636b14'>T 0636b14</a>闇至闇？若復有人生卑賤家，或旃陀羅家、 <a class='ref t' id='t0636b15' href='#t0636b15'>T 0636b15</a>或噉人家、或極下窮家，此人必生此中，或復 <a class='ref t' id='t0636b16' href='#t0636b16'>T 0636b16</a>有時，諸根不具，顏色麁惡。然復彼人恒懷邪 <a class='ref t' id='t0636b17' href='#t0636b17'>T 0636b17</a>見，彼便有此見：無今世、後世，無沙門、婆羅 <a class='ref t' id='t0636b18' href='#t0636b18'>T 0636b18</a>門，亦無得道者，亦無阿羅漢可承敬者，亦 <a class='ref t' id='t0636b19' href='#t0636b19'>T 0636b19</a>無今世、後世可作證者。彼若見沙門、婆羅 <a class='ref t' id='t0636b20' href='#t0636b20'>T 0636b20</a>門，便起瞋恚，無恭敬心。若見人來惠施者， <a class='ref t' id='t0636b21' href='#t0636b21'>T 0636b21</a>心不喜樂，身、口、意所作行而不平等，誹謗 <a class='ref t' id='t0636b22' href='#t0636b22'>T 0636b22</a>聖人，毀辱三尊。彼既自不施，又見他施， <a class='ref t' id='t0636b23' href='#t0636b23'>T 0636b23</a>甚懷瞋恚，以行瞋恚，身壞命終，生地獄中。 <a class='ref t' id='t0636b24' href='#t0636b24'>T 0636b24</a>猶如有人從闇至闇，從火焰至火焰，捨 <a class='ref t' id='t0636b25' href='#t0636b25'>T 0636b25</a>智就愚。由是而言，此人可謂先闇而後闇， <a class='ref t' id='t0636b26' href='#t0636b26'>T 0636b26</a>大王當知，故名此人從闇至闇。</p>
<p>「彼名何等 <a class='ref t' id='t0636b27' href='#t0636b27'>T 0636b27</a>人從明至明？或有一人生豪族家，或剎 <a class='ref t' id='t0636b28' href='#t0636b28'>T 0636b28</a>利種、或國王家、或大臣家，饒財多寶，不可 <a class='ref t' id='t0636b29' href='#t0636b29'>T 0636b29</a>稱計。然復彼人顏色端政，如桃華色。彼人 <a class='ref t' id='t0636c01' href='#t0636c01'>T 0636c01</a>恒有正見，心無錯亂。彼有此正見：有施、 <a class='ref t' id='t0636c02' href='#t0636c02'>T 0636c02</a>有福、有受者，有善、惡之報，有今世、後世， <a class='ref t' id='t0636c03' href='#t0636c03'>T 0636c03</a>有沙門、婆羅門。設復彼人若見沙門、婆羅門， <a class='ref t' id='t0636c04' href='#t0636c04'>T 0636c04</a>起恭敬心，和顏悅色，己身恒喜布施，亦復 <a class='ref t' id='t0636c05' href='#t0636c05'>T 0636c05</a>勸人使行布施之，設布施之日，心懷踊 <a class='ref t' id='t0636c06' href='#t0636c06'>T 0636c06</a>躍，不能自勝，彼身行善，口行善，意行善，身 <a class='ref t' id='t0636c07' href='#t0636c07'>T 0636c07</a>壞命終生善處。猶如有人從講堂至 <a class='ref t' id='t0636c08' href='#t0636c08'>T 0636c08</a>講堂，從宮至宮。由是而言，我今說此人 <a class='ref t' id='t0636c09' href='#t0636c09'>T 0636c09</a>從明至明。是為，大王！世間有此四人。」</p>
<p>爾時， <a class='ref t' id='t0636c10' href='#t0636c10'>T 0636c10</a>世尊便說此偈：</p>
<a class='ref t' id='t0636c11' href='#t0636c11'>T 0636c11</a>
<blockquote class='gatha'>
<p>「王當知貧人，　　有信好布施， <a class='ref t' id='t0636c12' href='#t0636c12'>T 0636c12</a><br>
見沙門婆羅，　　及諸可施者， <a class='ref t' id='t0636c13' href='#t0636c13'>T 0636c13</a><br>
能復起迎逆，　　而教於正見， <a class='ref t' id='t0636c14' href='#t0636c14'>T 0636c14</a><br>
施時極歡喜，　　所求不逆人。 <a class='ref t' id='t0636c15' href='#t0636c15'>T 0636c15</a><br>
彼人是良友，　　終不為惡行， <a class='ref t' id='t0636c16' href='#t0636c16'>T 0636c16</a><br>
恒喜行正見，　　常念求善法。 <a class='ref t' id='t0636c17' href='#t0636c17'>T 0636c17</a><br>
大王如彼人，　　死時有所適， <a class='ref t' id='t0636c18' href='#t0636c18'>T 0636c18</a><br>
必生兜術天，　　先闇而後明。 <a class='ref t' id='t0636c19' href='#t0636c19'>T 0636c19</a><br>
如人極為富，　　不信好喜恚， <a class='ref t' id='t0636c20' href='#t0636c20'>T 0636c20</a><br>
慳貪心怯弱，　　邪見而不改。 <a class='ref t' id='t0636c21' href='#t0636c21'>T 0636c21</a><br>
見沙門梵志，　　及諸乞求者， <a class='ref t' id='t0636c22' href='#t0636c22'>T 0636c22</a><br>
恒喜呵罵詈，　　邪見言無有。 <a class='ref t' id='t0636c23' href='#t0636c23'>T 0636c23</a><br>
見施起瞋恚，　　不令有施人， <a class='ref t' id='t0636c24' href='#t0636c24'>T 0636c24</a><br>
彼人行極弊，　　造諸惡元本。 <a class='ref t' id='t0636c25' href='#t0636c25'>T 0636c25</a><br>
如是彼人者，　　臨欲命終時， <a class='ref t' id='t0636c26' href='#t0636c26'>T 0636c26</a><br>
當生地獄中，　　先明而後闇。 <a class='ref t' id='t0636c27' href='#t0636c27'>T 0636c27</a><br>
如有貧賤人，　　無信好瞋恚， <a class='ref t' id='t0636c28' href='#t0636c28'>T 0636c28</a><br>
造諸不善行，　　邪見不信正。 <a class='ref t' id='t0636c29' href='#t0636c29'>T 0636c29</a><br>
設見沙門士，　　及諸可事者， <a class='ref t' id='t0637a01' href='#t0637a01'>T 0637a01</a><br>
而取輕毀之，　　慳貪無有信。 <a class='ref t' id='t0637a02' href='#t0637a02'>T 0637a02</a><br>
施時而不喜，　　見他施亦然， <a class='ref t' id='t0637a03' href='#t0637a03'>T 0637a03</a><br>
彼人所造行，　　所適無安處。 <a class='ref t' id='t0637a04' href='#t0637a04'>T 0637a04</a><br>
如此彼之人，　　必當取命終， <a class='ref t' id='t0637a05' href='#t0637a05'>T 0637a05</a><br>
當生地獄中，　　先闇而後闇。 <a class='ref t' id='t0637a06' href='#t0637a06'>T 0637a06</a><br>
如人極有財，　　有信好布施， <a class='ref t' id='t0637a07' href='#t0637a07'>T 0637a07</a><br>
正見不他念，　　恒喜求善法。 <a class='ref t' id='t0637a08' href='#t0637a08'>T 0637a08</a><br>
設見諸道士，　　及諸可施者， <a class='ref t' id='t0637a09' href='#t0637a09'>T 0637a09</a><br>
起恭迎敬之，　　而學於正見。 <a class='ref t' id='t0637a10' href='#t0637a10'>T 0637a10</a><br>
與時極和悅，　　常念於平均， <a class='ref t' id='t0637a11' href='#t0637a11'>T 0637a11</a><br>
惠施無悋惜，　　不逆於人心。 <a class='ref t' id='t0637a12' href='#t0637a12'>T 0637a12</a><br>
彼人受命決，　　不造諸非法， <a class='ref t' id='t0637a13' href='#t0637a13'>T 0637a13</a><br>
當知彼之人，　　臨欲命終時， <a class='ref t' id='t0637a14' href='#t0637a14'>T 0637a14</a><br>
必生好善處，　　先明而後明。</p>
</blockquote>
<p><a class='ref t' id='t0637a15' href='#t0637a15'>T 0637a15</a>「是故，大王！當學先明而後明，莫學先明而 <a class='ref t' id='t0637a16' href='#t0637a16'>T 0637a16</a>後闇。如是，大王！當作是學。」</p>
<p>爾時，波斯匿王 <a class='ref t' id='t0637a17' href='#t0637a17'>T 0637a17</a>聞佛所說，歡喜奉行。</p>
<a class='ref t' id='t0637a18' href='#t0637a18'>T 0637a18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
