<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea26.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>26.7</span> <span class='mirror-right'>（七）阿夷</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0638a03' href='#t0638a03'>T 0638a03</a>園。</p>
<p>爾時，王波斯匿即勅臣佐，嚴寶羽之車， <a class='ref t' id='t0638a04' href='#t0638a04'>T 0638a04</a>欲出舍衛城觀地講堂。當於爾時，波斯匿 <a class='ref t' id='t0638a05' href='#t0638a05'>T 0638a05</a>王母命過，年極衰老，垂向百歲，王甚尊敬， <a class='ref t' id='t0638a06' href='#t0638a06'>T 0638a06</a>念未曾離目。是時，波斯匿王邊有大臣，名 <a class='ref t' id='t0638a07' href='#t0638a07'>T 0638a07</a>不奢蜜，高才蓋世，世人尊重。時，大臣便作 <a class='ref t' id='t0638a08' href='#t0638a08'>T 0638a08</a>是念：「此波斯匿王母年向百歲，今日命終； <a class='ref t' id='t0638a09' href='#t0638a09'>T 0638a09</a>設當聞者，王甚愁憂，不能飲食而得重病。 <a class='ref t' id='t0638a10' href='#t0638a10'>T 0638a10</a>我今當設方便，使王不愁憂，亦使不病。」</p>
<p>是 <a class='ref t' id='t0638a11' href='#t0638a11'>T 0638a11</a>時，大臣即嚴駕五百白象，亦嚴駕五百疋 <a class='ref t' id='t0638a12' href='#t0638a12'>T 0638a12</a>馬，復嚴五百步兵，復嚴駕五百妓女，復嚴 <a class='ref t' id='t0638a13' href='#t0638a13'>T 0638a13</a>駕五百老母，復嚴駕五百婆羅門，復有五百 <a class='ref t' id='t0638a14' href='#t0638a14'>T 0638a14</a>沙門，復嚴駕五百衣裳，復嚴駕五百珍寶， <a class='ref t' id='t0638a15' href='#t0638a15'>T 0638a15</a>與亡者作好大棺，彩畫極令使妙，懸繒 <a class='ref t' id='t0638a16' href='#t0638a16'>T 0638a16</a>幡蓋，作倡妓樂，不可稱計，出舍衛城。</p>
<p>是時， <a class='ref t' id='t0638a17' href='#t0638a17'>T 0638a17</a>波斯匿王還來入城。是時，王波斯匿有少事， <a class='ref t' id='t0638a18' href='#t0638a18'>T 0638a18</a>是時王遙見亡者，問左右曰：「此是何人，供 <a class='ref t' id='t0638a19' href='#t0638a19'>T 0638a19</a>養乃至於斯？」</p>
<p>時不奢蜜曰：「此舍衛城中有長 <a class='ref t' id='t0638a20' href='#t0638a20'>T 0638a20</a>者母無常，是彼之具。」</p>
<p>時王復告曰：「此諸象馬 <a class='ref t' id='t0638a21' href='#t0638a21'>T 0638a21</a>車乘復用為？」</p>
<p>大臣報曰：「此五百老母者，用奉 <a class='ref t' id='t0638a22' href='#t0638a22'>T 0638a22</a>上閻羅王，持用贖命。」</p>
<p>時，王便笑而作是說： <a class='ref t' id='t0638a23' href='#t0638a23'>T 0638a23</a>「此是愚人之法，命也難保，有何可剋？如有 <a class='ref t' id='t0638a24' href='#t0638a24'>T 0638a24</a>人墮摩竭魚口，欲求出者，實復難得。此亦 <a class='ref t' id='t0638a25' href='#t0638a25'>T 0638a25</a>如是，墮閻羅王邊，欲求出，實難可得。」</p>
<p><a class='ref t' id='t0638a26' href='#t0638a26'>T 0638a26</a>「此五百妓女亦用贖命。」</p>
<p>王報曰：「此亦難得。」</p>
<p><a class='ref t' id='t0638a27' href='#t0638a27'>T 0638a27</a>時大臣曰：「若此妓女不可得者，當用餘者 <a class='ref t' id='t0638a28' href='#t0638a28'>T 0638a28</a>贖之。」</p>
<p>王曰：「此亦難得。」</p>
<p>大臣曰：「若此不可得 <a class='ref t' id='t0638a29' href='#t0638a29'>T 0638a29</a>者，當用五百珍寶贖之。」</p>
<p>王報曰：「此亦難 <a class='ref t' id='t0638b01' href='#t0638b01'>T 0638b01</a>得。」</p>
<p>大臣曰：「此不可得者，用五百衣裳贖 <a class='ref t' id='t0638b02' href='#t0638b02'>T 0638b02</a>之。」</p>
<p>王曰：「此亦難得。」</p>
<p>臣曰：「若此衣裳不可得 <a class='ref t' id='t0638b03' href='#t0638b03'>T 0638b03</a>者，當用此五百梵志呪術，呪術取之。」</p>
<p>王 <a class='ref t' id='t0638b04' href='#t0638b04'>T 0638b04</a>曰：「此亦難得。」</p>
<p>大臣曰：「若此五百梵志不可 <a class='ref t' id='t0638b05' href='#t0638b05'>T 0638b05</a>得者，復當持此沙門高才說法，持用贖之。」</p>
<p><a class='ref t' id='t0638b06' href='#t0638b06'>T 0638b06</a>王曰：「此不可得。」</p>
<p>大臣曰：「若說法不可得者， <a class='ref t' id='t0638b07' href='#t0638b07'>T 0638b07</a>當集兵眾，共大戰鬪而取之。」</p>
<p>時，波斯匿王 <a class='ref t' id='t0638b08' href='#t0638b08'>T 0638b08</a>大笑而曰：「此是愚人之法，以墮摩竭魚口，終 <a class='ref t' id='t0638b09' href='#t0638b09'>T 0638b09</a>不得出。」</p>
<p>時王曰：「汝當知之，頗有生而不 <a class='ref t' id='t0638b10' href='#t0638b10'>T 0638b10</a>死乎？」</p>
<p>時大臣曰：「此實不可得也。」</p>
<p>時大王報 <a class='ref t' id='t0638b11' href='#t0638b11'>T 0638b11</a>曰：「實不可得，諸佛亦作是說，夫生有死，命 <a class='ref t' id='t0638b12' href='#t0638b12'>T 0638b12</a>亦難得。」</p>
<p>是時，不奢蜜跪白王曰：「是故，大王！ <a class='ref t' id='t0638b13' href='#t0638b13'>T 0638b13</a>甚莫愁憂，一切眾生皆歸於死。」</p>
<p>時王問曰： <a class='ref t' id='t0638b14' href='#t0638b14'>T 0638b14</a>「我何故愁憂？」</p>
<p>時臣白王：「王當知之，大王母 <a class='ref t' id='t0638b15' href='#t0638b15'>T 0638b15</a>者，今日已死。」</p>
<p>是 <span class='corr' title='[故→時] cf.【麗】'>時</span> ，波斯匿王聞此語已，八九 <a class='ref t' id='t0638b16' href='#t0638b16'>T 0638b16</a>歎息而語大臣曰：「善哉！如汝所言，乃能知 <a class='ref t' id='t0638b17' href='#t0638b17'>T 0638b17</a>善權方便。」</p>
<p>是時，王波斯匿還入城， <span class='corr' title='[辨→辦]'>辦</span> 種種香 <a class='ref t' id='t0638b18' href='#t0638b18'>T 0638b18</a>華，供養亡母。供養亡母已，便還駕乘至世 <a class='ref t' id='t0638b19' href='#t0638b19'>T 0638b19</a>尊所。到已，頭面禮足，在一面坐。</p>
<p>是時，世尊 <a class='ref t' id='t0638b20' href='#t0638b20'>T 0638b20</a>問曰：「大王！何故塵土坌身？」</p>
<p>王白世尊：「天母 <a class='ref t' id='t0638b21' href='#t0638b21'>T 0638b21</a>命終，向送至城外。今來詣世尊所，問其所 <a class='ref t' id='t0638b22' href='#t0638b22'>T 0638b22</a>由。然天母在時，持戒精進，恒修善法，年向 <a class='ref t' id='t0638b23' href='#t0638b23'>T 0638b23</a>百歲，今日已命終，故來至世尊所耳。若當 <a class='ref t' id='t0638b24' href='#t0638b24'>T 0638b24</a>我持象贖命可得者，亦當用象贖之；若當 <a class='ref t' id='t0638b25' href='#t0638b25'>T 0638b25</a>馬贖命可得者，當用馬贖之；若當車乘贖 <a class='ref t' id='t0638b26' href='#t0638b26'>T 0638b26</a>命可得者，便當用車乘贖之；若當金銀 <a class='ref t' id='t0638b27' href='#t0638b27'>T 0638b27</a>珍寶贖命可得者，當用金銀珍寶贖之； <a class='ref t' id='t0638b28' href='#t0638b28'>T 0638b28</a>若當以奴婢、僕從、城廓、國界，贖命可得者， <a class='ref t' id='t0638b29' href='#t0638b29'>T 0638b29</a>當以城廓、國界贖命；若以加尸國界人 <a class='ref t' id='t0638c01' href='#t0638c01'>T 0638c01</a>民贖命可得者，當以加尸人民贖之，莫 <a class='ref t' id='t0638c02' href='#t0638c02'>T 0638c02</a>令我天母命終。」</p>
<p>世尊告曰：「是故，大王！甚 <a class='ref t' id='t0638c03' href='#t0638c03'>T 0638c03</a>莫愁憂，一切眾生皆歸於死。一切變易之 <a class='ref t' id='t0638c04' href='#t0638c04'>T 0638c04</a>法，欲令不變易者，終不有此事。大王當 <a class='ref t' id='t0638c05' href='#t0638c05'>T 0638c05</a>知，人身之法猶如雪揣，要當歸壞；亦如 <a class='ref t' id='t0638c06' href='#t0638c06'>T 0638c06</a>土坏，同亦歸壞不可久保；亦如野馬幻化， <a class='ref t' id='t0638c07' href='#t0638c07'>T 0638c07</a>虛偽不真；亦如空拳，以誑小兒。是故，大 <a class='ref t' id='t0638c08' href='#t0638c08'>T 0638c08</a>王！莫懷愁憂，恃怙此身。大王當知，有此 <a class='ref t' id='t0638c09' href='#t0638c09'>T 0638c09</a>四大恐怖，來至此身，不可障護，亦不可 <a class='ref t' id='t0638c10' href='#t0638c10'>T 0638c10</a>以言語、呪術、藥草、符書，所可除去。云何為 <a class='ref t' id='t0638c11' href='#t0638c11'>T 0638c11</a>四？一者名為老，壞敗少壯，使無顏色；二者 <a class='ref t' id='t0638c12' href='#t0638c12'>T 0638c12</a>名病盡，壞敗無病；三者名為死盡，壞敗 <a class='ref t' id='t0638c13' href='#t0638c13'>T 0638c13</a>命根；四者有常之物歸於無常。是謂，大王！ <a class='ref t' id='t0638c14' href='#t0638c14'>T 0638c14</a>有此四法不可障護，非力所能伏也。</p>
<p>「大 <a class='ref t' id='t0638c15' href='#t0638c15'>T 0638c15</a>王當知，猶如四方有四大山，從四方來， <a class='ref t' id='t0638c16' href='#t0638c16'>T 0638c16</a>使壓眾生，非力所却。是故，大王！非牢固 <a class='ref t' id='t0638c17' href='#t0638c17'>T 0638c17</a>物，不可恃怙。是故，大王！當以法治化，莫 <a class='ref t' id='t0638c18' href='#t0638c18'>T 0638c18</a>以非法。王亦不久，當至生死之海。王亦當 <a class='ref t' id='t0638c19' href='#t0638c19'>T 0638c19</a>知，諸以法治化者，身壞命終，生善處天上；若 <a class='ref t' id='t0638c20' href='#t0638c20'>T 0638c20</a>復以非法治化者，身壞命終，生地獄中。是 <a class='ref t' id='t0638c21' href='#t0638c21'>T 0638c21</a>故，大王！當以法治化，莫以非法。如是，大王！ <a class='ref t' id='t0638c22' href='#t0638c22'>T 0638c22</a>當作是學。」</p>
<p>爾時，波斯匿王白世尊曰：「此法 <a class='ref t' id='t0638c23' href='#t0638c23'>T 0638c23</a>名何等？當云何奉行？」</p>
<p>世尊告曰：「此法名 <a class='ref t' id='t0638c24' href='#t0638c24'>T 0638c24</a>除愁憂之刺。」</p>
<p>王白佛言：「實爾，世尊！所以然 <a class='ref t' id='t0638c25' href='#t0638c25'>T 0638c25</a>者，我聞此法已，所有愁憂之刺，今日已 <a class='ref t' id='t0638c26' href='#t0638c26'>T 0638c26</a>除。然，世尊！國界事猥，欲還所在。」</p>
<p>世尊告曰： <a class='ref t' id='t0638c27' href='#t0638c27'>T 0638c27</a>「宜知是時。」波斯匿王即從坐起，頭面禮足， <a class='ref t' id='t0638c28' href='#t0638c28'>T 0638c28</a>便退而去。</p>
<p>爾時，波斯匿王聞佛所說，歡喜奉 <a class='ref t' id='t0638c29' href='#t0638c29'>T 0638c29</a>行。</p>
<a class='ref t' id='t0639a01' href='#t0639a01'>T 0639a01</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
