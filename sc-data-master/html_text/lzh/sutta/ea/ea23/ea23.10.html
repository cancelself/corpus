<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea23.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>23.10</span> <span class='mirror-right'>（一〇）觀</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0614c14' href='#t0614c14'>T 0614c14</a>園。</p>
<p>爾時，世尊告諸比丘：「有此三觀想。云何 <a class='ref t' id='t0614c15' href='#t0614c15'>T 0614c15</a>為三？所謂觀欲想、瞋恚想、殺害想。是謂比 <a class='ref t' id='t0614c16' href='#t0614c16'>T 0614c16</a>丘有此三想。比丘當知，若有觀欲想，命 <a class='ref t' id='t0614c17' href='#t0614c17'>T 0614c17</a>終時便墮地獄中。若觀瞋恚想，命終時生 <a class='ref t' id='t0614c18' href='#t0614c18'>T 0614c18</a>畜生中。所謂雞狗之屬，蛇蚖之類而生其 <a class='ref t' id='t0614c19' href='#t0614c19'>T 0614c19</a>中。若觀害想，亦命終者生餓鬼中，形體燒 <a class='ref t' id='t0614c20' href='#t0614c20'>T 0614c20</a>然，苦痛難陳。是謂，比丘！有此三想生地獄 <a class='ref t' id='t0614c21' href='#t0614c21'>T 0614c21</a>中、餓鬼、畜生。</p>
<p>「復有三想，云何為三？所謂出 <a class='ref t' id='t0614c22' href='#t0614c22'>T 0614c22</a>要想、不害想、不恚想。若有人有出要想者， <a class='ref t' id='t0614c23' href='#t0614c23'>T 0614c23</a>命終之時生此人中。若有不害想者，命終 <a class='ref t' id='t0614c24' href='#t0614c24'>T 0614c24</a>時自然天上。若有人不殺心者，命終時斷 <a class='ref t' id='t0614c25' href='#t0614c25'>T 0614c25</a>五結，便於彼處而般涅槃。是謂，比丘！有 <a class='ref t' id='t0614c26' href='#t0614c26'>T 0614c26</a>此三想，常念修行，此三惡想當遠離之。如 <a class='ref t' id='t0614c27' href='#t0614c27'>T 0614c27</a>是，諸比丘！當作是學。」</p>
<p>爾時，諸比丘聞佛所 <a class='ref t' id='t0614c28' href='#t0614c28'>T 0614c28</a>說，歡喜奉行。</p>
<a class='ref t' id='t0614c29' href='#t0614c29'>T 0614c29</a>
<blockquote class='gatha'>
<p>地主、婆拘、耳　　婆提、逆順香 <a class='ref t' id='t0615a01' href='#t0615a01'>T 0615a01</a><br>
愚、世、三不善　　三聚、觀在後</p>
</blockquote>
<a class='ref t' id='t0615a02' href='#t0615a02'>T 0615a02</a>
<p class='endsection'><span class='t-juanname'>增壹阿含經卷第十三</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
