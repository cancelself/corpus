<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea23.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>23.3</span> <span class='mirror-right'>（三）耳</span></h1>
</header>
<p>聞如是：</p>
<p>一時，佛在占波國雷聲池側。</p>
<p>是 <a class='ref t' id='t0612a18' href='#t0612a18'>T 0612a18</a>時，尊者二十億耳在一靜處，自修法本，不 <a class='ref t' id='t0612a19' href='#t0612a19'>T 0612a19</a>捨頭陀十二法行，晝夜經行，不離三十七 <a class='ref t' id='t0612a20' href='#t0612a20'>T 0612a20</a>道品之教，若坐、若行，常修正法，初夜、中夜、竟 <a class='ref t' id='t0612a21' href='#t0612a21'>T 0612a21</a>夜，恒自剋勵，不捨斯須，然復不能於欲漏 <a class='ref t' id='t0612a22' href='#t0612a22'>T 0612a22</a>法心得解脫。是時，尊者二十億耳所經行 <a class='ref t' id='t0612a23' href='#t0612a23'>T 0612a23</a>處，脚壞血流，盈滿路側，猶如屠牛之處，烏鵲 <a class='ref t' id='t0612a24' href='#t0612a24'>T 0612a24</a>食血，然復不能於欲漏心得解脫。是時， <a class='ref t' id='t0612a25' href='#t0612a25'>T 0612a25</a>尊者二十億耳便作是念：「釋迦文佛苦行精 <a class='ref t' id='t0612a26' href='#t0612a26'>T 0612a26</a>進弟子中，我為第一，然我今日漏心不得解 <a class='ref t' id='t0612a27' href='#t0612a27'>T 0612a27</a>脫；又我家業，多財饒寶，宜可捨服，還作 <a class='ref t' id='t0612a28' href='#t0612a28'>T 0612a28</a>白衣，持財物廣惠施。然今作沙門，甚難 <a class='ref t' id='t0612a29' href='#t0612a29'>T 0612a29</a>不易！」</p>
<p>爾時，世尊遙知二十億耳心之所念，便 <a class='ref t' id='t0612b01' href='#t0612b01'>T 0612b01</a>騰遊虛空，至彼經行處，敷坐具而坐。是 <a class='ref t' id='t0612b02' href='#t0612b02'>T 0612b02</a>時，尊者二十億耳前至佛所，頭面禮足，在一 <a class='ref t' id='t0612b03' href='#t0612b03'>T 0612b03</a>面坐。</p>
<p>爾時，世尊問二十億耳曰：「汝向何故 <a class='ref t' id='t0612b04' href='#t0612b04'>T 0612b04</a>作是念：『釋迦文尼佛精進苦行弟子中，我 <a class='ref t' id='t0612b05' href='#t0612b05'>T 0612b05</a>為第一，然我今日漏心不得解脫；又我家 <a class='ref t' id='t0612b06' href='#t0612b06'>T 0612b06</a>業，饒財多寶，宜可捨服，還作白衣，持財物 <a class='ref t' id='t0612b07' href='#t0612b07'>T 0612b07</a>廣施。然今作沙門，甚難不易。』」</p>
<p>二十億耳對 <a class='ref t' id='t0612b08' href='#t0612b08'>T 0612b08</a>曰：「如是。世尊！」</p>
<p>世尊告曰：「我今還問汝，隨汝 <a class='ref t' id='t0612b09' href='#t0612b09'>T 0612b09</a>報我。云何，二十億耳！汝本在家時，善彈琴 <a class='ref t' id='t0612b10' href='#t0612b10'>T 0612b10</a>乎？」</p>
<p>二十億耳對曰：「如是。世尊！我本在家時， <a class='ref t' id='t0612b11' href='#t0612b11'>T 0612b11</a>善能彈琴。」</p>
<p>世尊告曰：「云何，二十億耳！若彈 <a class='ref t' id='t0612b12' href='#t0612b12'>T 0612b12</a>絃極急，嚮不齊等，爾時琴音可聽採不？」</p>
<p>二 <a class='ref t' id='t0612b13' href='#t0612b13'>T 0612b13</a>十億耳對曰：「不也。世尊！」</p>
<p>世尊告曰：「云何，二十 <a class='ref t' id='t0612b14' href='#t0612b14'>T 0612b14</a>億耳！若琴絃復緩，爾時琴音可聽採不？」</p>
<p>二 <a class='ref t' id='t0612b15' href='#t0612b15'>T 0612b15</a>十億耳對曰：「不也，世尊！」</p>
<p>世尊告曰：「云何，二十 <a class='ref t' id='t0612b16' href='#t0612b16'>T 0612b16</a>億耳！若琴絃不急不緩，爾時琴音可聽採 <a class='ref t' id='t0612b17' href='#t0612b17'>T 0612b17</a>不？」</p>
<p>二十億耳對曰：「如是。世尊！若琴絃不 <a class='ref t' id='t0612b18' href='#t0612b18'>T 0612b18</a>緩不急，爾時琴音便可聽採。」</p>
<p>世尊告曰：「此亦 <a class='ref t' id='t0612b19' href='#t0612b19'>T 0612b19</a>如是。極精進者，猶如調戲；若懈怠者，此墮 <a class='ref t' id='t0612b20' href='#t0612b20'>T 0612b20</a>邪見；若能在中者，此則上行。如是不久，當 <a class='ref t' id='t0612b21' href='#t0612b21'>T 0612b21</a>成無漏人。」</p>
<p>爾時，世尊與二十億耳比丘說 <a class='ref t' id='t0612b22' href='#t0612b22'>T 0612b22</a>微妙法已，還雷音池側。</p>
<p>爾時，尊者二十億 <a class='ref t' id='t0612b23' href='#t0612b23'>T 0612b23</a>耳思惟世尊教勅，不捨須臾，在閑靜處修 <a class='ref t' id='t0612b24' href='#t0612b24'>T 0612b24</a>行其法。所以族姓子出家學道，剃除鬚髮，修 <a class='ref t' id='t0612b25' href='#t0612b25'>T 0612b25</a>無上梵行：生死已盡，梵行已立，所作已辦，更 <a class='ref t' id='t0612b26' href='#t0612b26'>T 0612b26</a>不復受有，如實知之。尊者二十億耳便成 <a class='ref t' id='t0612b27' href='#t0612b27'>T 0612b27</a>阿羅漢。</p>
<p>爾時，世尊告諸比丘：「我聲聞中第一 <a class='ref t' id='t0612b28' href='#t0612b28'>T 0612b28</a>弟子精懃苦行，所謂二十億耳比丘是。」</p>
<p>爾時， <a class='ref t' id='t0612b29' href='#t0612b29'>T 0612b29</a>諸比丘聞佛所說，歡喜奉行。</p>
<a class='ref t' id='t0612c01' href='#t0612c01'>T 0612c01</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
