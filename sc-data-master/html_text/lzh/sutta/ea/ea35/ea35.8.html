<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea35.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>35.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0700b28' href='#t0700b28'>T 0700b28</a>園。</p>
<p>爾時，有異比丘不樂修梵行，欲捨禁 <a class='ref t' id='t0700b29' href='#t0700b29'>T 0700b29</a>戒還為白衣。是時，彼比丘往至世尊所，頭 <a class='ref t' id='t0700c01' href='#t0700c01'>T 0700c01</a>面禮足，在一面坐。爾時，彼比丘白世尊言： <a class='ref t' id='t0700c02' href='#t0700c02'>T 0700c02</a>「我今不樂修於梵行，欲捨禁戒還為白衣。」</p>
<p><a class='ref t' id='t0700c03' href='#t0700c03'>T 0700c03</a>世尊告曰：「汝今何故不樂修梵行，欲捨禁 <a class='ref t' id='t0700c04' href='#t0700c04'>T 0700c04</a>戒還為白衣？」</p>
<p>比丘報曰：「我今心意熾盛，身中 <a class='ref t' id='t0700c05' href='#t0700c05'>T 0700c05</a>火燃。若我見女人時，端正無雙，我爾時便 <a class='ref t' id='t0700c06' href='#t0700c06'>T 0700c06</a>作是念：『使此女人與我共交。』又復作是念： <a class='ref t' id='t0700c07' href='#t0700c07'>T 0700c07</a>『此非正法，設我從此心者，則非正理。』我爾 <a class='ref t' id='t0700c08' href='#t0700c08'>T 0700c08</a>時復作是念：『此是惡利，非為善利；此是惡 <a class='ref t' id='t0700c09' href='#t0700c09'>T 0700c09</a>法，非為善法。』我今欲捨禁戒還為白衣，沙 <a class='ref t' id='t0700c10' href='#t0700c10'>T 0700c10</a>門禁戒實不可犯，我於俗人中可分檀布 <a class='ref t' id='t0700c11' href='#t0700c11'>T 0700c11</a>施。」</p>
<p>世尊告曰：「夫為女人有五種惡。云何為 <a class='ref t' id='t0700c12' href='#t0700c12'>T 0700c12</a>五？一者穢惡，二者兩舌，三者嫉妬，四者瞋 <a class='ref t' id='t0700c13' href='#t0700c13'>T 0700c13</a>恚，五者無反復。」</p>
<p>爾時，世尊便說此偈：</p>
<a class='ref t' id='t0700c14' href='#t0700c14'>T 0700c14</a>
<blockquote class='gatha'>
<p>「非喜由財義，　　現善內懷毒， <a class='ref t' id='t0700c15' href='#t0700c15'>T 0700c15</a><br>
壞人趣道善，　　如鷹捨污池。</p>
</blockquote>
<p><a class='ref t' id='t0700c16' href='#t0700c16'>T 0700c16</a>「是故，比丘！當除不淨之想，思惟淨觀。比 <a class='ref t' id='t0700c17' href='#t0700c17'>T 0700c17</a>丘思惟淨觀已，盡斷欲愛、色愛、無色愛、盡 <a class='ref t' id='t0700c18' href='#t0700c18'>T 0700c18</a>斷無明、憍慢。汝今，比丘！欲從何生？為從髮 <a class='ref t' id='t0700c19' href='#t0700c19'>T 0700c19</a>生？然髮惡露不淨，皆由幻化誑惑世人。手、 <a class='ref t' id='t0700c20' href='#t0700c20'>T 0700c20</a>爪、齒、形體之屬，乃無淨處，何者是真？何者 <a class='ref t' id='t0700c21' href='#t0700c21'>T 0700c21</a>是實？從頭至足皆悉如是。肝、膽、五藏、有形 <a class='ref t' id='t0700c22' href='#t0700c22'>T 0700c22</a>之物，無一可貪，何者是真？汝今，比丘！欲從 <a class='ref t' id='t0700c23' href='#t0700c23'>T 0700c23</a>何生，汝今善修梵行，如來正法必當盡苦， <a class='ref t' id='t0700c24' href='#t0700c24'>T 0700c24</a>人命極短不久存世，雖復極壽不過百 <a class='ref t' id='t0700c25' href='#t0700c25'>T 0700c25</a>歲，所出無幾。</p>
<p>「比丘當知，如來出世，甚為難 <a class='ref t' id='t0700c26' href='#t0700c26'>T 0700c26</a>值，聞法亦難；受四大形，亦復難得；諸根具 <a class='ref t' id='t0700c27' href='#t0700c27'>T 0700c27</a>足，亦復難得；得生中國，亦復難值；與善知 <a class='ref t' id='t0700c28' href='#t0700c28'>T 0700c28</a>識相遭，亦復難得；聞法亦難，分別義理，亦 <a class='ref t' id='t0700c29' href='#t0700c29'>T 0700c29</a>復難得；法法成就，此事亦難。汝今，比丘！設 <a class='ref t' id='t0701a01' href='#t0701a01'>T 0701a01</a>與善知識從事者，便能分別諸法，亦當與 <a class='ref t' id='t0701a02' href='#t0701a02'>T 0701a02</a>人廣演其義。設當聞法已，則能分別，能分 <a class='ref t' id='t0701a03' href='#t0701a03'>T 0701a03</a>別法已，則能說其義，無有欲想、瞋恚、愚癡 <a class='ref t' id='t0701a04' href='#t0701a04'>T 0701a04</a>之想，以離三毒，便脫生、老、病、死，我今粗說 <a class='ref t' id='t0701a05' href='#t0701a05'>T 0701a05</a>其義。」</p>
<p>爾時，彼比丘從佛受教，便從坐起，禮 <a class='ref t' id='t0701a06' href='#t0701a06'>T 0701a06</a>世尊足，便退而去。</p>
<p>是時，彼比丘在閑靜之 <a class='ref t' id='t0701a07' href='#t0701a07'>T 0701a07</a>處，思惟其法。所以族姓之子剃除鬚髮，出 <a class='ref t' id='t0701a08' href='#t0701a08'>T 0701a08</a>家學道，欲修無上梵行：生死已盡，梵行已立， <a class='ref t' id='t0701a09' href='#t0701a09'>T 0701a09</a>所作已辦，更不復受胎，如實知之。爾時，彼 <a class='ref t' id='t0701a10' href='#t0701a10'>T 0701a10</a>比丘便成阿羅漢。</p>
<p>爾時，彼比丘聞佛所說，歡 <a class='ref t' id='t0701a11' href='#t0701a11'>T 0701a11</a>喜奉行。</p>
<a class='ref t' id='t0701a12' href='#t0701a12'>T 0701a12</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
