<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea35.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>35.10</span> <span class='mirror-right'>（一〇）</span></h1>
</header>
<p>聞如是：</p>
<p>一時，佛在舍衛國祇樹給孤 <a class='ref t' id='t0701c16' href='#t0701c16'>T 0701c16</a>獨園。</p>
<p>爾時，僧迦摩長者子往至世尊所，頭 <a class='ref t' id='t0701c17' href='#t0701c17'>T 0701c17</a>面禮足，在一面坐。是時，長者子白佛言：「唯願 <a class='ref t' id='t0701c18' href='#t0701c18'>T 0701c18</a>世尊聽在道次。」</p>
<p>是時，長者子即得為道，在 <a class='ref t' id='t0701c19' href='#t0701c19'>T 0701c19</a>閑靜之處，剋己修行，成其法果。所以族姓 <a class='ref t' id='t0701c20' href='#t0701c20'>T 0701c20</a>子剃除鬚髮，出家學道：生死已盡，梵行已立， <a class='ref t' id='t0701c21' href='#t0701c21'>T 0701c21</a>所作已辦，更不復受胎，如實知之。是時，僧 <a class='ref t' id='t0701c22' href='#t0701c22'>T 0701c22</a>迦摩便成阿羅漢。是時，在閑靜之處，便生 <a class='ref t' id='t0701c23' href='#t0701c23'>T 0701c23</a>此念：「如來出現甚為難遇，多薩阿竭時時 <a class='ref t' id='t0701c24' href='#t0701c24'>T 0701c24</a>乃出，亦如優曇鉢花時時乃出。此亦如是， <a class='ref t' id='t0701c25' href='#t0701c25'>T 0701c25</a>如來出現於世時時乃有，一切行滅亦復難 <a class='ref t' id='t0701c26' href='#t0701c26'>T 0701c26</a>遇，出要亦難，愛盡、無欲、涅槃，此乃為要。」</p>
<p>爾 <a class='ref t' id='t0701c27' href='#t0701c27'>T 0701c27</a>時，僧迦摩婦母聞女聟作道人，不復著 <a class='ref t' id='t0701c28' href='#t0701c28'>T 0701c28</a>欲，捨於家累，又捐我女，如棄聚唾。爾時， <a class='ref t' id='t0701c29' href='#t0701c29'>T 0701c29</a>此母往至女所，而語女曰：「汝聟實作道乎？」</p>
<p><a class='ref t' id='t0702a01' href='#t0702a01'>T 0702a01</a>其女報曰：「女亦不 <span class='corr' title='[許→詳]'>詳</span> 為作道不耶？」</p>
<p>其老母 <a class='ref t' id='t0702a02' href='#t0702a02'>T 0702a02</a>曰：「汝今可自莊嚴著好衣裳，抱此男、女， <a class='ref t' id='t0702a03' href='#t0702a03'>T 0702a03</a>往至僧迦摩所。」爾時，母及女共相將至僧 <a class='ref t' id='t0702a04' href='#t0702a04'>T 0702a04</a>迦摩所。爾時，尊者僧迦摩在一樹下結 <a class='ref t' id='t0702a05' href='#t0702a05'>T 0702a05</a>加趺坐。是時，婦、母二人在前，默然而立。</p>
<p>是 <a class='ref t' id='t0702a06' href='#t0702a06'>T 0702a06</a>時，老母及女觀僧迦摩從頭至足，而語僧 <a class='ref t' id='t0702a07' href='#t0702a07'>T 0702a07</a>迦摩曰：「汝今何故不與我女共語乎？今 <a class='ref t' id='t0702a08' href='#t0702a08'>T 0702a08</a>此兒女由汝而生，汝今所為實為非理，人 <a class='ref t' id='t0702a09' href='#t0702a09'>T 0702a09</a>所不許，汝今所思惟者，非是人行。」</p>
<p>是時，尊 <a class='ref t' id='t0702a10' href='#t0702a10'>T 0702a10</a>者僧迦摩即時便說此偈：</p>
<a class='ref t' id='t0702a11' href='#t0702a11'>T 0702a11</a>
<blockquote class='gatha'>
<p>「此外更無善，　　此外更無妙， <a class='ref t' id='t0702a12' href='#t0702a12'>T 0702a12</a><br>
此外更無是，　　善念無過是。」</p>
</blockquote>
<p><a class='ref t' id='t0702a13' href='#t0702a13'>T 0702a13</a>是時，婦母語僧迦摩曰：「我女今有何罪？有 <a class='ref t' id='t0702a14' href='#t0702a14'>T 0702a14</a>何非法？今何故捨之出家學道？」</p>
<p>是時，僧迦 <a class='ref t' id='t0702a15' href='#t0702a15'>T 0702a15</a>摩便說此偈：</p>
<a class='ref t' id='t0702a16' href='#t0702a16'>T 0702a16</a>
<blockquote class='gatha'>
<p>「臭處不淨行，　　瞋恚好妄語， <a class='ref t' id='t0702a17' href='#t0702a17'>T 0702a17</a><br>
嫉妬心不正，　　如來之所說。」</p>
</blockquote>
<p><a class='ref t' id='t0702a18' href='#t0702a18'>T 0702a18</a>是時，老母語僧迦摩曰：「非獨我女而有 <a class='ref t' id='t0702a19' href='#t0702a19'>T 0702a19</a>此事，一切女人皆同此耳。舍衛城中人民之 <a class='ref t' id='t0702a20' href='#t0702a20'>T 0702a20</a>類，見我女者，悉皆意亂，欲與交通，如渴欲 <a class='ref t' id='t0702a21' href='#t0702a21'>T 0702a21</a>飲，覩無厭足，皆起想著。汝今云何捨之學 <a class='ref t' id='t0702a22' href='#t0702a22'>T 0702a22</a>道，方更謗毀？設汝今日不用我女者，汝所 <a class='ref t' id='t0702a23' href='#t0702a23'>T 0702a23</a>生男、女，還自錄之。」</p>
<p><a class='ref t' id='t0702a24' href='#t0702a24'>T 0702a24</a>爾時，僧迦摩復說此偈：</p>
<a class='ref t' id='t0702a25' href='#t0702a25'>T 0702a25</a>
<blockquote class='gatha'>
<p>「我亦無男女，　　田業及財寶， <a class='ref t' id='t0702a26' href='#t0702a26'>T 0702a26</a><br>
亦復無奴婢，　　眷屬及營從。 <a class='ref t' id='t0702a27' href='#t0702a27'>T 0702a27</a><br>
獨步無有侶，　　樂於閑靜處， <a class='ref t' id='t0702a28' href='#t0702a28'>T 0702a28</a><br>
行作沙門法，　　求於正佛道。 <a class='ref t' id='t0702a29' href='#t0702a29'>T 0702a29</a><br>
有男有女者，　　愚者所習行， <a class='ref t' id='t0702b01' href='#t0702b01'>T 0702b01</a><br>
我常無我身，　　豈有男女哉。」</p>
</blockquote>
<p><a class='ref t' id='t0702b02' href='#t0702b02'>T 0702b02</a>是時，婦、母、男、女聞說此偈已，各作是念： <a class='ref t' id='t0702b03' href='#t0702b03'>T 0702b03</a>「如我今日觀察此意，必不還家。」復更觀察 <a class='ref t' id='t0702b04' href='#t0702b04'>T 0702b04</a>從頭至足，長歎息已，前自長跪，而作是語： <a class='ref t' id='t0702b05' href='#t0702b05'>T 0702b05</a>「設身、口、意所造非法者，盡共忍之。」即遶三 <a class='ref t' id='t0702b06' href='#t0702b06'>T 0702b06</a>匝而退所在。</p>
<p>是時，尊者阿難到時，著衣持 <a class='ref t' id='t0702b07' href='#t0702b07'>T 0702b07</a>鉢，入舍衛城乞食，遙見老母及女而問之 <a class='ref t' id='t0702b08' href='#t0702b08'>T 0702b08</a>曰：「向者頗見僧迦摩乎？」</p>
<p>其老母報曰：「雖見 <a class='ref t' id='t0702b09' href='#t0702b09'>T 0702b09</a>亦不為見。」</p>
<p>阿難報曰：「頗共言語乎？」</p>
<p>老母報 <a class='ref t' id='t0702b10' href='#t0702b10'>T 0702b10</a>曰：「雖共言語，不入我意。」</p>
<p>是時，尊者阿難便 <a class='ref t' id='t0702b11' href='#t0702b11'>T 0702b11</a>說此偈：</p>
<a class='ref t' id='t0702b12' href='#t0702b12'>T 0702b12</a>
<blockquote class='gatha'>
<p>「欲使火生水，　　復使水生火， <a class='ref t' id='t0702b13' href='#t0702b13'>T 0702b13</a><br>
空法欲使有，　　無欲欲使欲。」</p>
</blockquote>
<p><a class='ref t' id='t0702b14' href='#t0702b14'>T 0702b14</a>是時，尊者阿難乞食已，還詣祇樹給孤獨園。 <a class='ref t' id='t0702b15' href='#t0702b15'>T 0702b15</a>往至僧迦摩所，在一面坐。語僧迦摩曰： <a class='ref t' id='t0702b16' href='#t0702b16'>T 0702b16</a>「已知如真法乎？」</p>
<p>僧迦摩報曰：「我已覺知如 <a class='ref t' id='t0702b17' href='#t0702b17'>T 0702b17</a>真法也。」</p>
<p>阿難報曰：「云何覺知如真法乎？」</p>
<p>僧 <a class='ref t' id='t0702b18' href='#t0702b18'>T 0702b18</a>迦摩報曰：「色者無常，此無常義即是苦；苦 <a class='ref t' id='t0702b19' href='#t0702b19'>T 0702b19</a>者即無我；無我者即是空也。痛、想、行、識皆 <a class='ref t' id='t0702b20' href='#t0702b20'>T 0702b20</a>悉無常，此無常義即是苦；苦即無我；無我 <a class='ref t' id='t0702b21' href='#t0702b21'>T 0702b21</a>者即是空也。此五盛陰是無常義；無常義者 <a class='ref t' id='t0702b22' href='#t0702b22'>T 0702b22</a>即是苦義；我非彼有，彼非我有。」是時，僧 <a class='ref t' id='t0702b23' href='#t0702b23'>T 0702b23</a>迦摩便說此偈：</p>
<a class='ref t' id='t0702b24' href='#t0702b24'>T 0702b24</a>
<blockquote class='gatha'>
<p>「苦苦還相生，　　度苦亦如是， <a class='ref t' id='t0702b25' href='#t0702b25'>T 0702b25</a><br>
賢聖八品道，　　乃至滅盡處。 <a class='ref t' id='t0702b26' href='#t0702b26'>T 0702b26</a><br>
更不還此生，　　流轉天人間， <a class='ref t' id='t0702b27' href='#t0702b27'>T 0702b27</a><br>
當盡苦原本，　　永息無移動。 <a class='ref t' id='t0702b28' href='#t0702b28'>T 0702b28</a><br>
我今見空跡，　　如佛之所說， <a class='ref t' id='t0702b29' href='#t0702b29'>T 0702b29</a><br>
今得阿羅漢，　　更不受胞胎。」</p>
</blockquote>
<p><a class='ref t' id='t0702c01' href='#t0702c01'>T 0702c01</a>是時，尊者阿難歎曰：「善哉！如真之法善能決 <a class='ref t' id='t0702c02' href='#t0702c02'>T 0702c02</a>了。」</p>
<p>是時，阿難便說此偈：</p>
<a class='ref t' id='t0702c03' href='#t0702c03'>T 0702c03</a>
<blockquote class='gatha'>
<p>「善守梵行跡，　　亦能善修道， <a class='ref t' id='t0702c04' href='#t0702c04'>T 0702c04</a><br>
斷諸一切結，　　真佛之弟子。」</p>
</blockquote>
<p><a class='ref t' id='t0702c05' href='#t0702c05'>T 0702c05</a>爾時，阿難說此偈已，即從坐起而去。往至 <a class='ref t' id='t0702c06' href='#t0702c06'>T 0702c06</a>世尊所，頭面禮足，在一面立。</p>
<p>爾時，阿難以 <a class='ref t' id='t0702c07' href='#t0702c07'>T 0702c07</a>此因緣，具白世尊。爾時，世尊告諸比丘：「欲 <a class='ref t' id='t0702c08' href='#t0702c08'>T 0702c08</a>平等論阿羅漢，當言僧迦摩比丘是也。能 <a class='ref t' id='t0702c09' href='#t0702c09'>T 0702c09</a>降伏魔官屬者，亦是僧迦摩比丘。所以然 <a class='ref t' id='t0702c10' href='#t0702c10'>T 0702c10</a>者，僧迦摩比丘七變往降魔，今方成道。 <a class='ref t' id='t0702c11' href='#t0702c11'>T 0702c11</a>自今已後，聽七變作道。過此限者，則為 <a class='ref t' id='t0702c12' href='#t0702c12'>T 0702c12</a>非法。」</p>
<p><a class='ref t' id='t0702c13' href='#t0702c13'>T 0702c13</a>爾時，世尊告諸比丘：「我聲聞中第一比丘能 <a class='ref t' id='t0702c14' href='#t0702c14'>T 0702c14</a>降伏魔，今方成道者，所謂僧迦摩比丘 <a class='ref t' id='t0702c15' href='#t0702c15'>T 0702c15</a>是。」</p>
<p>爾時，諸比丘聞佛所說，歡喜奉行。</p>
<a class='ref t' id='t0702c16' href='#t0702c16'>T 0702c16</a>
<p class='endsection'><span class='t-juanname'>增壹阿含經卷第二十七</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
