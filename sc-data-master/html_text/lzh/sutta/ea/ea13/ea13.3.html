<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea13.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>13.3</span> <span class='mirror-right'>（三）竹膊</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0571b29' href='#t0571b29'>T 0571b29</a>園。</p>
<p>爾時，於舍衛城內，有一長者，適喪一子， <a class='ref t' id='t0571c01' href='#t0571c01'>T 0571c01</a>甚愛敬念，未曾能捨。彼見子死，便生狂惑， <a class='ref t' id='t0571c02' href='#t0571c02'>T 0571c02</a>周旋往來，不停一處。若見人時，便作是語： <a class='ref t' id='t0571c03' href='#t0571c03'>T 0571c03</a>「頗有見我兒乎？」</p>
<p>爾時，彼人漸漸往至祇洹 <a class='ref t' id='t0571c04' href='#t0571c04'>T 0571c04</a>精舍，到世尊所，在一面住。爾時，彼人白世 <a class='ref t' id='t0571c05' href='#t0571c05'>T 0571c05</a>尊曰：「瞿曇沙門！頗見我兒乎？」</p>
<p>世尊告長者 <a class='ref t' id='t0571c06' href='#t0571c06'>T 0571c06</a>曰：「何故顏貌不悅，諸根錯亂？」</p>
<p>爾時，長者報瞿 <a class='ref t' id='t0571c07' href='#t0571c07'>T 0571c07</a>曇曰：「焉得不爾。所以然者，我今唯有一 <a class='ref t' id='t0571c08' href='#t0571c08'>T 0571c08</a>子，捨我無常。甚愛敬念，未曾離目前；哀愍 <a class='ref t' id='t0571c09' href='#t0571c09'>T 0571c09</a>彼子，故令我生狂。我今問沙門，見我兒 <a class='ref t' id='t0571c10' href='#t0571c10'>T 0571c10</a>耶？」</p>
<p>世尊告曰：「如是，長者！如汝所問，生、老、病、 <a class='ref t' id='t0571c11' href='#t0571c11'>T 0571c11</a>死，世之常法；恩愛離苦、怨憎會苦，子捨汝 <a class='ref t' id='t0571c12' href='#t0571c12'>T 0571c12</a>無常，豈得不念乎。」</p>
<p>爾時，彼人聞世尊所說， <a class='ref t' id='t0571c13' href='#t0571c13'>T 0571c13</a>不入其懷，便捨而退去。前行見人，復作是 <a class='ref t' id='t0571c14' href='#t0571c14'>T 0571c14</a>語：「沙門瞿曇說言曰：『恩愛分別，便有快樂。』 <a class='ref t' id='t0571c15' href='#t0571c15'>T 0571c15</a>如沙門所說，為審爾不？」</p>
<p>前人對曰：「恩愛別 <a class='ref t' id='t0571c16' href='#t0571c16'>T 0571c16</a>離，有何樂哉？」</p>
<p>當於爾時，去舍衛城不遠，有 <a class='ref t' id='t0571c17' href='#t0571c17'>T 0571c17</a>眾多人而共博戲。爾時，彼人便作是念：「此諸 <a class='ref t' id='t0571c18' href='#t0571c18'>T 0571c18</a>男子聰明智慧，無事不知，我今當以此義 <a class='ref t' id='t0571c19' href='#t0571c19'>T 0571c19</a>問彼諸人。」爾時，即詣博戲所，問眾人曰：「沙 <a class='ref t' id='t0571c20' href='#t0571c20'>T 0571c20</a>門瞿曇向我說曰：『恩愛別離苦、怨憎會苦， <a class='ref t' id='t0571c21' href='#t0571c21'>T 0571c21</a>此者快樂。』諸人等今於意云何？」</p>
<p>是時，諸博戲 <a class='ref t' id='t0571c22' href='#t0571c22'>T 0571c22</a>者報斯人曰：「恩愛別離，有何樂哉？言快樂 <a class='ref t' id='t0571c23' href='#t0571c23'>T 0571c23</a>者，此義不然。」</p>
<p>是時，彼人便作是念：「審如來 <a class='ref t' id='t0571c24' href='#t0571c24'>T 0571c24</a>言終不虛妄。云何恩愛別離，當有樂耶？此 <a class='ref t' id='t0571c25' href='#t0571c25'>T 0571c25</a>義不然。」</p>
<p>爾時，彼人入舍衛城，至宮門外稱： <a class='ref t' id='t0571c26' href='#t0571c26'>T 0571c26</a>「沙門瞿曇而作是教：『恩愛別離、怨憎之會，此 <a class='ref t' id='t0571c27' href='#t0571c27'>T 0571c27</a>者快樂。』」爾時，舍衛城及中宮內，普傳此語，靡 <a class='ref t' id='t0571c28' href='#t0571c28'>T 0571c28</a>不周遍。</p>
<p>當於爾時，大王波斯匿及摩利夫 <a class='ref t' id='t0571c29' href='#t0571c29'>T 0571c29</a>人，共在高樓之上相娛樂戲。爾時，王波斯匿 <a class='ref t' id='t0572a01' href='#t0572a01'>T 0572a01</a>告摩利夫人曰：「沙門瞿曇審有斯語：『恩愛 <a class='ref t' id='t0572a02' href='#t0572a02'>T 0572a02</a>離別、怨憎之會，此皆快樂。』」</p>
<p>夫人報曰：「吾不 <a class='ref t' id='t0572a03' href='#t0572a03'>T 0572a03</a>從如來聞此言教，設當如來有此教者，事 <a class='ref t' id='t0572a04' href='#t0572a04'>T 0572a04</a>亦不虛。」</p>
<p>王波斯匿告曰：「猶如師教弟子：『為 <a class='ref t' id='t0572a05' href='#t0572a05'>T 0572a05</a>是、捨是。』弟子報言：『如是，大師！』汝今摩利亦 <a class='ref t' id='t0572a06' href='#t0572a06'>T 0572a06</a>復如是，彼瞿曇沙門雖作是說，汝應作是 <a class='ref t' id='t0572a07' href='#t0572a07'>T 0572a07</a>言：『如是不異，無有虛妄。』然卿速去，不須在 <a class='ref t' id='t0572a08' href='#t0572a08'>T 0572a08</a>吾前立。」</p>
<p>爾時，摩利夫人語竹膊婆羅門曰： <a class='ref t' id='t0572a09' href='#t0572a09'>T 0572a09</a>「汝今往詣祇洹精舍，到如來所，持我名字， <a class='ref t' id='t0572a10' href='#t0572a10'>T 0572a10</a>跪如來足，復以此義具白世尊云：『舍衛城 <a class='ref t' id='t0572a11' href='#t0572a11'>T 0572a11</a>內及中宮人有此言論，沙門瞿曇言恩愛別 <a class='ref t' id='t0572a12' href='#t0572a12'>T 0572a12</a>離、怨憎合會，此皆快樂。不審世尊有此教 <a class='ref t' id='t0572a13' href='#t0572a13'>T 0572a13</a>耶？』若世尊所有說者，汝善承受，還向我說。」</p>
<p><a class='ref t' id='t0572a14' href='#t0572a14'>T 0572a14</a>是時，竹膊婆羅門受夫人教勅，尋往至祇 <a class='ref t' id='t0572a15' href='#t0572a15'>T 0572a15</a>洹精舍。到世尊所，共相問訊。共相問訊已， <a class='ref t' id='t0572a16' href='#t0572a16'>T 0572a16</a>在一面坐。</p>
<p>時，彼梵志白世尊曰：「摩利夫人 <a class='ref t' id='t0572a17' href='#t0572a17'>T 0572a17</a>禮世尊足，問訊如來興居輕利，遊步康強 <a class='ref t' id='t0572a18' href='#t0572a18'>T 0572a18</a>乎？訓化盲冥，得無勞耶？」復作是語：「此舍衛 <a class='ref t' id='t0572a19' href='#t0572a19'>T 0572a19</a>城內普傳此言：『沙門瞿曇而作是教：「恩愛別 <a class='ref t' id='t0572a20' href='#t0572a20'>T 0572a20</a>離、怨憎之會，此樂快哉！」』不審世尊有是言 <a class='ref t' id='t0572a21' href='#t0572a21'>T 0572a21</a>教耶？」</p>
<p>爾時，世尊告竹膊婆羅門曰：「於此舍 <a class='ref t' id='t0572a22' href='#t0572a22'>T 0572a22</a>衛城內，有一長者喪失一子，彼念此子，狂 <a class='ref t' id='t0572a23' href='#t0572a23'>T 0572a23</a>惑失性，東西馳走，見人便問：『誰見我子？』然， <a class='ref t' id='t0572a24' href='#t0572a24'>T 0572a24</a>婆羅門！恩愛別離苦、怨憎會苦，此皆無有歡 <a class='ref t' id='t0572a25' href='#t0572a25'>T 0572a25</a>樂。昔日此舍衛城中，復有一老母無常，亦 <a class='ref t' id='t0572a26' href='#t0572a26'>T 0572a26</a>復狂惑不識東西；復有一老父無常；亦復 <a class='ref t' id='t0572a27' href='#t0572a27'>T 0572a27</a>有兄弟姊妹皆悉無常。彼見此無常之變， <a class='ref t' id='t0572a28' href='#t0572a28'>T 0572a28</a>生狂失性不識東西。婆羅門！昔日此舍衛 <a class='ref t' id='t0572a29' href='#t0572a29'>T 0572a29</a>城中有一人，新迎婦，端正無雙。爾時，彼人 <a class='ref t' id='t0572b01' href='#t0572b01'>T 0572b01</a>未經幾時，便自貧窮。時，彼婦父母見此 <a class='ref t' id='t0572b02' href='#t0572b02'>T 0572b02</a>人貧，便生此念：『吾當奪女更嫁與餘人。』 <a class='ref t' id='t0572b03' href='#t0572b03'>T 0572b03</a>彼人竊聞婦家父母欲奪吾婦，更嫁與餘 <a class='ref t' id='t0572b04' href='#t0572b04'>T 0572b04</a>家。爾時，彼人衣裏帶利刀，便往至婦家，當 <a class='ref t' id='t0572b05' href='#t0572b05'>T 0572b05</a>於爾時，彼婦在牆外紡作。是時，彼人往至 <a class='ref t' id='t0572b06' href='#t0572b06'>T 0572b06</a>婦父母家問 <span class='corr' title='[→曰] cf.【麗】'>曰</span> ：『我婦今為所在？』婦母報言：『卿 <a class='ref t' id='t0572b07' href='#t0572b07'>T 0572b07</a>婦在牆外陰中紡作。』爾時，彼人便往至婦 <a class='ref t' id='t0572b08' href='#t0572b08'>T 0572b08</a>所。到已，問婦曰：『云卿父母欲奪汝更餘嫁 <a class='ref t' id='t0572b09' href='#t0572b09'>T 0572b09</a>耶？』婦報言：『信有此語，然我不樂聞此言 <a class='ref t' id='t0572b10' href='#t0572b10'>T 0572b10</a>耶。』爾時，彼人即拔利劍，取婦刺殺，復取利 <a class='ref t' id='t0572b11' href='#t0572b11'>T 0572b11</a>劍，自刺其腹，並復作是語：『我二人俱取 <a class='ref t' id='t0572b12' href='#t0572b12'>T 0572b12</a>死。』婆羅門！當以此方便，知恩愛別離、怨憎 <a class='ref t' id='t0572b13' href='#t0572b13'>T 0572b13</a>會苦，此皆愁憂，實不可言。」</p>
<p>爾時，竹膊婆羅 <a class='ref t' id='t0572b14' href='#t0572b14'>T 0572b14</a>門白世尊曰：「如是。世尊！有此諸惱，實苦不 <a class='ref t' id='t0572b15' href='#t0572b15'>T 0572b15</a>樂。所以然者，昔我有一子，捨我無常。晝夜 <a class='ref t' id='t0572b16' href='#t0572b16'>T 0572b16</a>追憶，不離心懷。時我念兒，心意狂惑，馳走 <a class='ref t' id='t0572b17' href='#t0572b17'>T 0572b17</a>東西，見人便問：『誰見我兒？』沙門瞿曇今所 <a class='ref t' id='t0572b18' href='#t0572b18'>T 0572b18</a>說者，誠如所言。國事煩多，欲還所止。」</p>
<p>世尊 <a class='ref t' id='t0572b19' href='#t0572b19'>T 0572b19</a>告曰：「今正是時。」</p>
<p>竹膊婆羅門即從坐起，遶 <a class='ref t' id='t0572b20' href='#t0572b20'>T 0572b20</a>佛三匝而去。往來至摩利夫人所，以此因 <a class='ref t' id='t0572b21' href='#t0572b21'>T 0572b21</a>緣具白夫人。</p>
<p>時，摩利夫人復至波斯匿王 <a class='ref t' id='t0572b22' href='#t0572b22'>T 0572b22</a>所，到已，白大王曰：「今欲有所問，唯願大王 <a class='ref t' id='t0572b23' href='#t0572b23'>T 0572b23</a>事事見報！云何，大王！為念琉璃王子不？」</p>
<p><a class='ref t' id='t0572b24' href='#t0572b24'>T 0572b24</a>王報言：「甚念！愛愍不去心首。」</p>
<p>夫人問曰：「若 <a class='ref t' id='t0572b25' href='#t0572b25'>T 0572b25</a>當王子有遷變者，大王！為有憂也？」</p>
<p>王復 <a class='ref t' id='t0572b26' href='#t0572b26'>T 0572b26</a>報言：「如是，夫人！如汝所言。」</p>
<p>夫人問曰：「大 <a class='ref t' id='t0572b27' href='#t0572b27'>T 0572b27</a>王當知，恩愛別離，皆興愁想。云何，大王！為 <a class='ref t' id='t0572b28' href='#t0572b28'>T 0572b28</a>念伊羅王子乎？」</p>
<p>王報言：「我甚愛敬。」</p>
<p>夫人 <a class='ref t' id='t0572b29' href='#t0572b29'>T 0572b29</a>問曰：「大王！若當王子有遷變者，有愁憂耶？」</p>
<p><a class='ref t' id='t0572c01' href='#t0572c01'>T 0572c01</a>王報言：「甚有愁憂。」</p>
<p>夫人報言：「當以此方便 <a class='ref t' id='t0572c02' href='#t0572c02'>T 0572c02</a>知，恩愛別離，無有歡樂。云何，大王！念薩羅 <a class='ref t' id='t0572c03' href='#t0572c03'>T 0572c03</a>陀剎利種不？」</p>
<p>王報言：「甚愛敬念。」</p>
<p>夫人言：「云 <a class='ref t' id='t0572c04' href='#t0572c04'>T 0572c04</a>何，大王！若使薩羅陀夫人有變易者，大王 <a class='ref t' id='t0572c05' href='#t0572c05'>T 0572c05</a>為有憂耶？」</p>
<p>王報言：「吾有愁憂。」</p>
<p>夫人言：「大王！ <a class='ref t' id='t0572c06' href='#t0572c06'>T 0572c06</a>當知恩愛別離，此皆是苦。」</p>
<p>夫人言：「王念我 <a class='ref t' id='t0572c07' href='#t0572c07'>T 0572c07</a>不？」</p>
<p>王言：「我愛念汝。」</p>
<p>夫人言：「設當我身有變 <a class='ref t' id='t0572c08' href='#t0572c08'>T 0572c08</a>易者，大王有愁憂乎？」</p>
<p>王言：「設汝身有變 <a class='ref t' id='t0572c09' href='#t0572c09'>T 0572c09</a>易，便有愁憂。」</p>
<p>「大王！當以此方便知，恩愛 <a class='ref t' id='t0572c10' href='#t0572c10'>T 0572c10</a>別離、怨憎合會，無歡樂心。」</p>
<p>夫人言：「云何，大王！ <a class='ref t' id='t0572c11' href='#t0572c11'>T 0572c11</a>念迦尸、拘薩羅人民乎？」</p>
<p>王言：「我甚愛念迦 <a class='ref t' id='t0572c12' href='#t0572c12'>T 0572c12</a>尸、拘薩羅人民。」</p>
<p>夫人言：「迦尸、拘薩羅人民設 <a class='ref t' id='t0572c13' href='#t0572c13'>T 0572c13</a>當變易者，大王有愁憂乎？」</p>
<p>王言：「迦尸、拘薩 <a class='ref t' id='t0572c14' href='#t0572c14'>T 0572c14</a>羅人民當有變易者，我命不存，況言愁憂 <a class='ref t' id='t0572c15' href='#t0572c15'>T 0572c15</a>乎？所以然者，我因迦尸、拘薩羅國人民力， <a class='ref t' id='t0572c16' href='#t0572c16'>T 0572c16</a>當得自存。以此方便，知命尚不存，何況不 <a class='ref t' id='t0572c17' href='#t0572c17'>T 0572c17</a>生愁憂乎？」</p>
<p>夫人言：「以此知之，恩愛別離，皆 <a class='ref t' id='t0572c18' href='#t0572c18'>T 0572c18</a>有此苦，無有歡樂。」</p>
<p>爾時，王波斯匿右膝著 <a class='ref t' id='t0572c19' href='#t0572c19'>T 0572c19</a>地，叉手合掌而向世尊！作是說：「甚奇！甚奇！ <a class='ref t' id='t0572c20' href='#t0572c20'>T 0572c20</a>彼世尊而說此法。若當彼沙門瞿曇來者， <a class='ref t' id='t0572c21' href='#t0572c21'>T 0572c21</a>爾乃可得共言論。」復語夫人：「自今以後， <a class='ref t' id='t0572c22' href='#t0572c22'>T 0572c22</a>當更看汝勝於常日，所著服飾與吾無異。」</p>
<p><a class='ref t' id='t0572c23' href='#t0572c23'>T 0572c23</a>爾時，世尊聞摩利夫人與大王立此論本， <a class='ref t' id='t0572c24' href='#t0572c24'>T 0572c24</a>告諸比丘：「摩利夫人甚大聰明，設當王波斯 <a class='ref t' id='t0572c25' href='#t0572c25'>T 0572c25</a>匿問我此語者，我亦當以此義向彼王 <a class='ref t' id='t0572c26' href='#t0572c26'>T 0572c26</a>說之，如夫人向王所說而無有異。」又告 <a class='ref t' id='t0572c27' href='#t0572c27'>T 0572c27</a>諸比丘：「我聲聞中第一得證優婆斯，篤信牢 <a class='ref t' id='t0572c28' href='#t0572c28'>T 0572c28</a>固，所謂摩利夫人是。」</p>
<p>爾時，諸比丘聞佛所說， <a class='ref t' id='t0572c29' href='#t0572c29'>T 0572c29</a>歡喜奉行。</p>
<a class='ref t' id='t0573a01' href='#t0573a01'>T 0573a01</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
