<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea11.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>11.9</span> <span class='mirror-right'>（九）提婆達兜</span></h1>
</header>
<p>聞如是：</p>
<p>一時，佛在羅閱城迦蘭陀竹園 <a class='ref t' id='t0567a15' href='#t0567a15'>T 0567a15</a>所，與大比丘眾五百人俱。</p>
<p>爾時，世尊告諸 <a class='ref t' id='t0567a16' href='#t0567a16'>T 0567a16</a>比丘：「云何，諸比丘！頗有見提婆達兜清白 <a class='ref t' id='t0567a17' href='#t0567a17'>T 0567a17</a>之法乎？然復提婆達兜為惡深重，受罪經 <a class='ref t' id='t0567a18' href='#t0567a18'>T 0567a18</a>劫不可療治。於我法中，不見毫釐之善 <a class='ref t' id='t0567a19' href='#t0567a19'>T 0567a19</a>可稱記者。以是之故，我今說提婆達兜諸 <a class='ref t' id='t0567a20' href='#t0567a20'>T 0567a20</a>罪之原首不可療治。猶如有人而墮深廁， <a class='ref t' id='t0567a21' href='#t0567a21'>T 0567a21</a>形體沒溺，無有一淨處。有人欲來濟拔其 <a class='ref t' id='t0567a22' href='#t0567a22'>T 0567a22</a>命，安置淨處，遍觀廁側及彼人身，頗有淨 <a class='ref t' id='t0567a23' href='#t0567a23'>T 0567a23</a>處，吾欲手捉拔濟出之。彼人熟視，無一淨 <a class='ref t' id='t0567a24' href='#t0567a24'>T 0567a24</a>處而可捉者，便捨而去。如是，諸比丘！我觀 <a class='ref t' id='t0567a25' href='#t0567a25'>T 0567a25</a>提婆達兜愚癡之人，不見毫釐之法而可 <a class='ref t' id='t0567a26' href='#t0567a26'>T 0567a26</a>記者，受罪經劫不可療治。所以然者，提 <a class='ref t' id='t0567a27' href='#t0567a27'>T 0567a27</a>婆達兜愚癡專意，偏著利養，作五逆罪已， <a class='ref t' id='t0567a28' href='#t0567a28'>T 0567a28</a>身壞命終，生惡趣中。如是，諸比丘！利養深 <a class='ref t' id='t0567a29' href='#t0567a29'>T 0567a29</a>重，令人不得至安隱之處。是故，諸比丘！ <a class='ref t' id='t0567b01' href='#t0567b01'>T 0567b01</a>以生利養心，便當捨離；若未生者，勿興 <a class='ref t' id='t0567b02' href='#t0567b02'>T 0567b02</a>染心。如是，諸比丘！當作是學。」</p>
<p>爾時，諸比丘 <a class='ref t' id='t0567b03' href='#t0567b03'>T 0567b03</a>聞佛所說，歡喜奉行。</p>
<a class='ref t' id='t0567b04' href='#t0567b04'>T 0567b04</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
