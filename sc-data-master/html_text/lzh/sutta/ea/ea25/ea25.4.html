<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea25.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>25.4</span> <span class='mirror-right'>（四）重擔</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0631c12' href='#t0631c12'>T 0631c12</a>園。</p>
<p>爾時，世尊告諸比丘：「我今當說擔，亦當 <a class='ref t' id='t0631c13' href='#t0631c13'>T 0631c13</a>說持擔人，亦當說擔因緣，亦當說捨擔。 <a class='ref t' id='t0631c14' href='#t0631c14'>T 0631c14</a>汝等比丘，諦聽！諦聽！善思念之，我今當說。」</p>
<p><a class='ref t' id='t0631c15' href='#t0631c15'>T 0631c15</a>諸比丘對曰：「如是。世尊！」是時，諸比丘從佛受 <a class='ref t' id='t0631c16' href='#t0631c16'>T 0631c16</a>教。</p>
<p>世尊告曰：「彼云何名為擔？所謂五盛 <a class='ref t' id='t0631c17' href='#t0631c17'>T 0631c17</a>陰是。云何為五？所謂色、痛、想、行、識陰，是謂 <a class='ref t' id='t0631c18' href='#t0631c18'>T 0631c18</a>名為擔。</p>
<p>「彼云何名為持擔人？所謂持擔 <a class='ref t' id='t0631c19' href='#t0631c19'>T 0631c19</a>人者，人身是也。字某、名某，如是生，食如 <a class='ref t' id='t0631c20' href='#t0631c20'>T 0631c20</a>是食，受如是苦樂，壽命長短，是謂名為 <a class='ref t' id='t0631c21' href='#t0631c21'>T 0631c21</a>持擔人。</p>
<p>「彼云何名為擔因緣？所謂擔因緣 <a class='ref t' id='t0631c22' href='#t0631c22'>T 0631c22</a>者，愛著因緣是。與欲共俱，心不遠離，是謂 <a class='ref t' id='t0631c23' href='#t0631c23'>T 0631c23</a>名為擔因緣。</p>
<p>「彼云何名為當捨離擔？所 <a class='ref t' id='t0631c24' href='#t0631c24'>T 0631c24</a>謂能使彼愛永盡無餘，已除、已吐。是謂，比 <a class='ref t' id='t0631c25' href='#t0631c25'>T 0631c25</a>丘！名捨離擔。</p>
<p>「如是，比丘！我今已說擔，已 <a class='ref t' id='t0631c26' href='#t0631c26'>T 0631c26</a>說擔因緣，已說持擔人，已說捨擔，然諸如 <a class='ref t' id='t0631c27' href='#t0631c27'>T 0631c27</a>來所應行者，我今已辦。若樹下、空處、露坐，常 <a class='ref t' id='t0631c28' href='#t0631c28'>T 0631c28</a>念坐禪，莫行放逸。」</p>
<p>爾時，世尊便說此偈：</p>
<a class='ref t' id='t0631c29' href='#t0631c29'>T 0631c29</a>
<blockquote class='gatha'>
<p>「當念捨重擔，　　更莫造新擔， <a class='ref t' id='t0632a01' href='#t0632a01'>T 0632a01</a><br>
擔是世間病，　　捨擔第一樂。 <a class='ref t' id='t0632a02' href='#t0632a02'>T 0632a02</a><br>
亦當除愛結，　　及捨非法行， <a class='ref t' id='t0632a03' href='#t0632a03'>T 0632a03</a><br>
盡當捨離此，　　更不復受愛。</p>
</blockquote>
<p><a class='ref t' id='t0632a04' href='#t0632a04'>T 0632a04</a>「是故，諸比丘！當作方便，捨離於擔。如是，諸 <a class='ref t' id='t0632a05' href='#t0632a05'>T 0632a05</a>比丘！當作是學。」</p>
<p>爾時，諸比丘聞佛所說，歡 <a class='ref t' id='t0632a06' href='#t0632a06'>T 0632a06</a>喜奉行。</p>
<a class='ref t' id='t0632a07' href='#t0632a07'>T 0632a07</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
