<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea25.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>25.3</span> <span class='mirror-right'>（三）阿難</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0631b20' href='#t0631b20'>T 0631b20</a>園。</p>
<p>爾時，世尊告阿難曰：「若如來出現於世 <a class='ref t' id='t0631b21' href='#t0631b21'>T 0631b21</a>時，便有四未曾有法出現於世。云何為 <a class='ref t' id='t0631b22' href='#t0631b22'>T 0631b22</a>四？此眾生類多有所著，若說不染著法時， <a class='ref t' id='t0631b23' href='#t0631b23'>T 0631b23</a>亦復承受，念修行之，心不遠離。若如來出 <a class='ref t' id='t0631b24' href='#t0631b24'>T 0631b24</a>現於世時，有此四未曾有法出現於世，是 <a class='ref t' id='t0631b25' href='#t0631b25'>T 0631b25</a>謂初未曾有法出現於世。</p>
<p>「復次，阿難！輪轉不 <a class='ref t' id='t0631b26' href='#t0631b26'>T 0631b26</a>住，恒在五道，正使欲說法時，亦復承受，心 <a class='ref t' id='t0631b27' href='#t0631b27'>T 0631b27</a>不遠離。若如來出現世時，有此二未曾有 <a class='ref t' id='t0631b28' href='#t0631b28'>T 0631b28</a>法出現於世。</p>
<p>「復次，阿難！此眾生類，恒懷憍 <a class='ref t' id='t0631b29' href='#t0631b29'>T 0631b29</a>慢，不去心首，若使說法，亦復承受，心不遠 <a class='ref t' id='t0631c01' href='#t0631c01'>T 0631c01</a>離。然復，阿難！此眾生類，恒懷憍慢，不去須 <a class='ref t' id='t0631c02' href='#t0631c02'>T 0631c02</a>臾，設復說法時，亦復承受，是謂第三未曾有 <a class='ref t' id='t0631c03' href='#t0631c03'>T 0631c03</a>法出現於世。</p>
<p>「復次，阿難！此眾生類，無明所 <a class='ref t' id='t0631c04' href='#t0631c04'>T 0631c04</a>覆，設復說有明法時，亦復承受而不忘失。 <a class='ref t' id='t0631c05' href='#t0631c05'>T 0631c05</a>若復，阿難！說此有明、無明法時，而心意柔和， <a class='ref t' id='t0631c06' href='#t0631c06'>T 0631c06</a>恒喜修行。是謂，阿難！若如來出現世時，便 <a class='ref t' id='t0631c07' href='#t0631c07'>T 0631c07</a>有此四未曾有法出現於世。若有多薩阿 <a class='ref t' id='t0631c08' href='#t0631c08'>T 0631c08</a>竭現在時，便有此四未曾有法出現於世。 <a class='ref t' id='t0631c09' href='#t0631c09'>T 0631c09</a>是故，阿難！當發喜心向如來所。如是，阿難！ <a class='ref t' id='t0631c10' href='#t0631c10'>T 0631c10</a>當作是學。」</p>
<p>爾時，阿難聞佛所說，歡喜奉行。</p>
<a class='ref t' id='t0631c11' href='#t0631c11'>T 0631c11</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
