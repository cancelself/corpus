<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea51.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>51.7</span> <span class='mirror-right'>（七）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0818b06' href='#t0818b06'>T 0818b06</a>園。</p>
<p>爾時，阿那邠祁長者有四兒，不事佛、法、 <a class='ref t' id='t0818b07' href='#t0818b07'>T 0818b07</a>聖眾，亦復不自歸命佛、法、聖眾。是時，阿那邠 <a class='ref t' id='t0818b08' href='#t0818b08'>T 0818b08</a>祁長者告四兒曰：「汝等各各自歸佛、法、聖 <a class='ref t' id='t0818b09' href='#t0818b09'>T 0818b09</a>眾，長夜之中獲福無量。」</p>
<p>諸兒白父：「我等諸子 <a class='ref t' id='t0818b10' href='#t0818b10'>T 0818b10</a>不堪自歸佛、法、聖眾。」</p>
<p>阿那邠祁長者告曰： <a class='ref t' id='t0818b11' href='#t0818b11'>T 0818b11</a>「我今各賜卿等純金千兩，隨我教勅，自歸 <a class='ref t' id='t0818b12' href='#t0818b12'>T 0818b12</a>命佛、法、聖眾。」</p>
<p>諸子白言：「我不堪任自歸佛、 <a class='ref t' id='t0818b13' href='#t0818b13'>T 0818b13</a>法、聖眾。」</p>
<p>父復告曰：「加賜汝二千、三千、四千、五 <a class='ref t' id='t0818b14' href='#t0818b14'>T 0818b14</a>千兩純金，宜當自歸佛、法、聖眾，長夜之中獲 <a class='ref t' id='t0818b15' href='#t0818b15'>T 0818b15</a>福無量。」</p>
<p>爾時，諸子聞斯語已，默然受之。是 <a class='ref t' id='t0818b16' href='#t0818b16'>T 0818b16</a>時，諸子白阿那邠祁長者曰：「我等當云何自 <a class='ref t' id='t0818b17' href='#t0818b17'>T 0818b17</a>歸佛、法、聖眾？」</p>
<p>阿那邠祁長者報曰：「汝等盡來， <a class='ref t' id='t0818b18' href='#t0818b18'>T 0818b18</a>隨吾至世尊所。若世尊有所說者，汝等當 <a class='ref t' id='t0818b19' href='#t0818b19'>T 0818b19</a>念奉行。」</p>
<p>諸子白父：「如來今為所在？去此遠 <a class='ref t' id='t0818b20' href='#t0818b20'>T 0818b20</a>近？」</p>
<p>其父報曰：「今如來、至真、等正覺近在舍衛 <a class='ref t' id='t0818b21' href='#t0818b21'>T 0818b21</a>國，止吾園中。」</p>
<p>時阿那邠祁將四兒往至世 <a class='ref t' id='t0818b22' href='#t0818b22'>T 0818b22</a>尊所。到已，頭面禮足，在一面立。爾時，長者 <a class='ref t' id='t0818b23' href='#t0818b23'>T 0818b23</a>白世尊言：「我今四子不自歸佛、法、聖眾，近 <a class='ref t' id='t0818b24' href='#t0818b24'>T 0818b24</a>昨各賜五千兩金，勸令事佛、法、聖眾，唯願 <a class='ref t' id='t0818b25' href='#t0818b25'>T 0818b25</a>世尊各與說法，使長夜之中受福無量。」</p>
<p>爾 <a class='ref t' id='t0818b26' href='#t0818b26'>T 0818b26</a>時，世尊與長者四子漸漸說法，勸令歡喜。長 <a class='ref t' id='t0818b27' href='#t0818b27'>T 0818b27</a>者諸子聞說法，踊躍歡喜，不能自勝，前自 <a class='ref t' id='t0818b28' href='#t0818b28'>T 0818b28</a>長跪，白世尊言：「我等各各自歸世尊、正法、聖 <a class='ref t' id='t0818b29' href='#t0818b29'>T 0818b29</a>眾，自今已後，不復殺生，乃至不飲酒。」如 <a class='ref t' id='t0818c01' href='#t0818c01'>T 0818c01</a>是再三。</p>
<p>時阿那邠祁長者白世尊言：「若使有 <a class='ref t' id='t0818c02' href='#t0818c02'>T 0818c02</a>人出物雇人使事佛者，其福云何？」</p>
<p>世尊告 <a class='ref t' id='t0818c03' href='#t0818c03'>T 0818c03</a>曰：「善哉！善哉！長者！乃致斯問，天、人得安，乃 <a class='ref t' id='t0818c04' href='#t0818c04'>T 0818c04</a>能問如來斯義，善思念之，吾當為汝說。」時 <a class='ref t' id='t0818c05' href='#t0818c05'>T 0818c05</a>長者從佛受教。</p>
<p>世尊告曰：「有四大藏。云何 <a class='ref t' id='t0818c06' href='#t0818c06'>T 0818c06</a>為四？有伊羅鉢龍在乾陀衛，此名一藏， <a class='ref t' id='t0818c07' href='#t0818c07'>T 0818c07</a>無數珍寶積滿其宮。復有斑稠大藏在蜜 <a class='ref t' id='t0818c08' href='#t0818c08'>T 0818c08</a>締羅國，珍寶積聚不可稱計。復有賓伽羅 <a class='ref t' id='t0818c09' href='#t0818c09'>T 0818c09</a>大藏在須賴吒國，珍寶積聚不可稱計。復 <a class='ref t' id='t0818c10' href='#t0818c10'>T 0818c10</a>有蠰佉大藏在婆羅 <span class='t-gaiji'>［木＊奈］ <!--gaiji,,1[木*奈],2&#x3B88;,3--></span>國，珍寶積聚不 <a class='ref t' id='t0818c11' href='#t0818c11'>T 0818c11</a>可稱計。設閻浮地男女大小，各各探抱四年 <a class='ref t' id='t0818c12' href='#t0818c12'>T 0818c12</a>四月四日取伊羅鉢藏者，終不減少；斑稠 <a class='ref t' id='t0818c13' href='#t0818c13'>T 0818c13</a>藏，四年四月四日各來取者，不知減少；賓伽 <a class='ref t' id='t0818c14' href='#t0818c14'>T 0818c14</a>羅藏，四年四月四日各各取者，不知減少；蠰 <a class='ref t' id='t0818c15' href='#t0818c15'>T 0818c15</a>佉大藏在婆羅 <span class='t-gaiji'>［木＊奈］ <!--gaiji,,1[木*奈],2&#x3B88;,3--></span>國，四年四月四日取者， <a class='ref t' id='t0818c16' href='#t0818c16'>T 0818c16</a>不知減少。是謂，長者！四大寶藏。若閻浮地 <a class='ref t' id='t0818c17' href='#t0818c17'>T 0818c17</a>男女大小，各各探抱經四年四月四日不 <a class='ref t' id='t0818c18' href='#t0818c18'>T 0818c18</a>知減少。</p>
<p>「將來之世有佛名彌勒，出現於世。 <a class='ref t' id='t0818c19' href='#t0818c19'>T 0818c19</a>爾時，國界名雞頭，王所治處，東西十二由延， <a class='ref t' id='t0818c20' href='#t0818c20'>T 0818c20</a>南北七由延，人民熾盛，穀米豐登。雞頭王治 <a class='ref t' id='t0818c21' href='#t0818c21'>T 0818c21</a>處，繞城七匝有池水，各縱廣一由延，金沙 <a class='ref t' id='t0818c22' href='#t0818c22'>T 0818c22</a>在下；優鉢蓮華、拘勿頭花、分陀利華各生其 <a class='ref t' id='t0818c23' href='#t0818c23'>T 0818c23</a>中，外像金色、銀色、水精色、琉璃色，設銀水 <a class='ref t' id='t0818c24' href='#t0818c24'>T 0818c24</a>凝凍化成為銀，若金水凍化成為金，若 <a class='ref t' id='t0818c25' href='#t0818c25'>T 0818c25</a>琉璃水凍化為琉璃，若水精凍化為水 <a class='ref t' id='t0818c26' href='#t0818c26'>T 0818c26</a>精。</p>
<p>「長者當知，爾時，有四大城門，銀池水中 <a class='ref t' id='t0818c27' href='#t0818c27'>T 0818c27</a>金作門閾，金池水中銀作門閾，琉璃池中水 <a class='ref t' id='t0818c28' href='#t0818c28'>T 0818c28</a>精作門閾，水精池中琉璃作門閾。</p>
<p>「長者當 <a class='ref t' id='t0818c29' href='#t0818c29'>T 0818c29</a>知，爾時，雞頭城中周匝懸鈴。是時，鈴聲聞 <a class='ref t' id='t0819a01' href='#t0819a01'>T 0819a01</a>皆出五樂之音。爾時，城中恒有七種之聲。云 <a class='ref t' id='t0819a02' href='#t0819a02'>T 0819a02</a>何為七？貝聲、鼓聲、琴聲、小鼓聲、員鼓聲、 <a class='ref t' id='t0819a03' href='#t0819a03'>T 0819a03</a>鞞鼓聲，歌舞聲為七。爾時，雞頭城中生自 <a class='ref t' id='t0819a04' href='#t0819a04'>T 0819a04</a>然粳米，皆長三寸，極為香美，出眾味上，尋 <a class='ref t' id='t0819a05' href='#t0819a05'>T 0819a05</a>取尋生，皆不見所取之處。爾時，有王名蠰 <a class='ref t' id='t0819a06' href='#t0819a06'>T 0819a06</a>佉，以法化，七寶具足。</p>
<p>「長者當知，爾時，典藏 <a class='ref t' id='t0819a07' href='#t0819a07'>T 0819a07</a>人名為善寶，高德智慧天眼第一，皆能知 <a class='ref t' id='t0819a08' href='#t0819a08'>T 0819a08</a>寶藏處所。有主之藏自然擁護，無主之藏便 <a class='ref t' id='t0819a09' href='#t0819a09'>T 0819a09</a>奉上王。爾時，伊羅鉢龍王、般稠龍王、賓伽 <a class='ref t' id='t0819a10' href='#t0819a10'>T 0819a10</a>羅龍王、蠰佉龍王，是時四龍王主典寶藏， <a class='ref t' id='t0819a11' href='#t0819a11'>T 0819a11</a>皆往至善寶典藏所，而語之曰：『欲所須者， <a class='ref t' id='t0819a12' href='#t0819a12'>T 0819a12</a>我等相給。』時四龍王：『唯願奉上四藏之寶， <a class='ref t' id='t0819a13' href='#t0819a13'>T 0819a13</a>以自營己。』時，善寶典主即取四藏之寶，奉 <a class='ref t' id='t0819a14' href='#t0819a14'>T 0819a14</a>上蠰佉王金寶羽車。」</p>
<p>爾時，世尊便說斯 <a class='ref t' id='t0819a15' href='#t0819a15'>T 0819a15</a>偈：</p>
<a class='ref t' id='t0819a16' href='#t0819a16'>T 0819a16</a>
<blockquote class='gatha'>
<p>「伊羅在乾陀，　　蜜絺在般稠， <a class='ref t' id='t0819a17' href='#t0819a17'>T 0819a17</a><br>
賓伽須賴國，　　蠰佉婆羅國。 <a class='ref t' id='t0819a18' href='#t0819a18'>T 0819a18</a><br>
此是四寶藏，　　種種藏充滿， <a class='ref t' id='t0819a19' href='#t0819a19'>T 0819a19</a><br>
爾時常出現，　　功德之所至。 <a class='ref t' id='t0819a20' href='#t0819a20'>T 0819a20</a><br>
奉上彼聖王，　　金銀寶羽車， <a class='ref t' id='t0819a21' href='#t0819a21'>T 0819a21</a><br>
諸神皆擁護，　　長者受其福。</p>
</blockquote>
<p><a class='ref t' id='t0819a22' href='#t0819a22'>T 0819a22</a>「爾時，有佛出世名為彌勒，至真、等正覺、明行 <a class='ref t' id='t0819a23' href='#t0819a23'>T 0819a23</a>成為、善逝、世間解、無上士、道法御、天人師，號佛、 <a class='ref t' id='t0819a24' href='#t0819a24'>T 0819a24</a>眾祐，教化人民。長者當知，爾時，善寶典藏 <a class='ref t' id='t0819a25' href='#t0819a25'>T 0819a25</a>者，豈異人乎？莫作是觀。所以然者，爾時 <a class='ref t' id='t0819a26' href='#t0819a26'>T 0819a26</a>藏主者，今長者是也。</p>
<p>「時，蠰佉王以金車 <a class='ref t' id='t0819a27' href='#t0819a27'>T 0819a27</a>廣作福德，將八萬四千大臣，前後圍繞，往 <a class='ref t' id='t0819a28' href='#t0819a28'>T 0819a28</a>至彌勒所，出家學道。爾時，典藏亦復廣作福 <a class='ref t' id='t0819a29' href='#t0819a29'>T 0819a29</a>德，亦當出家學道，盡於苦際，皆由長者將 <a class='ref t' id='t0819b01' href='#t0819b01'>T 0819b01</a>道四子，使自歸於佛、法、比丘僧。緣是功德， <a class='ref t' id='t0819b02' href='#t0819b02'>T 0819b02</a>不墮三惡趣，復緣此德得四大藏，亦緣此 <a class='ref t' id='t0819b03' href='#t0819b03'>T 0819b03</a>報與蠰佉作典藏主，即於彼世盡於苦 <a class='ref t' id='t0819b04' href='#t0819b04'>T 0819b04</a>際。所以然者，歸佛、法、僧，其德不可量。其 <a class='ref t' id='t0819b05' href='#t0819b05'>T 0819b05</a>有自歸佛、法、眾者，其福如是。是故，長者！當 <a class='ref t' id='t0819b06' href='#t0819b06'>T 0819b06</a>慈愍有形之類，求其方便，向佛、法、眾。如是， <a class='ref t' id='t0819b07' href='#t0819b07'>T 0819b07</a>長者！當作是學。」</p>
<p>爾時，阿那邠祁長者歡喜踊 <a class='ref t' id='t0819b08' href='#t0819b08'>T 0819b08</a>躍，不能自勝。即從坐起，繞佛三匝，作禮 <a class='ref t' id='t0819b09' href='#t0819b09'>T 0819b09</a>而去，及其四子亦復如是。</p>
<p>爾時，阿那邠祁長 <a class='ref t' id='t0819b10' href='#t0819b10'>T 0819b10</a>者及四子聞佛所說，歡喜奉行。</p>
<a class='ref t' id='t0819b11' href='#t0819b11'>T 0819b11</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
