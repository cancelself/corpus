<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea51.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>51.10</span> <span class='mirror-right'>（一〇）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0821a25' href='#t0821a25'>T 0821a25</a>園。</p>
<p>爾時，尊者舍利弗便往至世尊所，頭面 <a class='ref t' id='t0821a26' href='#t0821a26'>T 0821a26</a>禮足，在一面坐。須臾退坐白世尊言：「尊 <a class='ref t' id='t0821a27' href='#t0821a27'>T 0821a27</a>恒稱譽豪尊高位，不說卑賤，然我，世尊！不 <a class='ref t' id='t0821a28' href='#t0821a28'>T 0821a28</a>歎豪尊，不說卑賤。處中而說，使得出家 <a class='ref t' id='t0821a29' href='#t0821a29'>T 0821a29</a>學道。」</p>
<p>佛告舍利弗：「汝等自稱言：『不歎豪 <a class='ref t' id='t0821b01' href='#t0821b01'>T 0821b01</a>尊，不說卑賤，處中而說，得出家學道。』然我 <a class='ref t' id='t0821b02' href='#t0821b02'>T 0821b02</a>今日亦不說上、中、下及受生分。所以然 <a class='ref t' id='t0821b03' href='#t0821b03'>T 0821b03</a>者，夫生甚苦，不足願樂，如彼糞除，少尚極 <a class='ref t' id='t0821b04' href='#t0821b04'>T 0821b04</a>臭，何況積多！今受生分亦復如是，一生、二 <a class='ref t' id='t0821b05' href='#t0821b05'>T 0821b05</a>生猶尚苦難，何況流轉終始而可甘處？由有 <a class='ref t' id='t0821b06' href='#t0821b06'>T 0821b06</a>有生，由生有老，由老有病，有死、愁、憂、苦、 <a class='ref t' id='t0821b07' href='#t0821b07'>T 0821b07</a>惱，何可貪樂，便成五盛陰身。吾今觀此義 <a class='ref t' id='t0821b08' href='#t0821b08'>T 0821b08</a>已，而作是說：『一生、二生猶尚苦難，何況流 <a class='ref t' id='t0821b09' href='#t0821b09'>T 0821b09</a>轉終始而可甘處？』</p>
<p>「若當舍利弗意欲生者， <a class='ref t' id='t0821b10' href='#t0821b10'>T 0821b10</a>便當發願生豪貴家，不生卑賤。所以然 <a class='ref t' id='t0821b11' href='#t0821b11'>T 0821b11</a>者，舍利弗！眾生長夜為心所縛，不為豪 <a class='ref t' id='t0821b12' href='#t0821b12'>T 0821b12</a>族所縛。然我，舍利弗！處豪貴家，是剎利種， <a class='ref t' id='t0821b13' href='#t0821b13'>T 0821b13</a>出轉輪聖王。設我不出家學道者，應為轉 <a class='ref t' id='t0821b14' href='#t0821b14'>T 0821b14</a>輪聖王，今捨轉輪聖王位，出家學道，成無上 <a class='ref t' id='t0821b15' href='#t0821b15'>T 0821b15</a>道。夫生卑賤家者，不得出家學道，反墮惡 <a class='ref t' id='t0821b16' href='#t0821b16'>T 0821b16</a>趣。是故，舍利弗！當求方便，降伏於心。如 <a class='ref t' id='t0821b17' href='#t0821b17'>T 0821b17</a>是，舍利弗！當作是學。」</p>
<p>爾時，舍利弗聞佛所 <a class='ref t' id='t0821b18' href='#t0821b18'>T 0821b18</a>說，歡喜奉行。</p>
<a class='ref t' id='t0821b19' href='#t0821b19'>T 0821b19</a>
<p class='endsection'><span class='t-juanname'>增壹阿含經卷第四十九</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
