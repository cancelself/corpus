<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea33.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 33</span> <span class='mirror-right'>五王品第三十三</span></p>
<h1 class='mirror-row'><span class='mirror-left latin'>33.1</span> <span class='mirror-right'>（一）五王品</span></h1>
</header>
<a class='ref t' id='t0681c10' href='#t0681c10'>T 0681c10</a> <a class='ref t' id='t0681c11' href='#t0681c11'>T 0681c11</a> <a class='ref t' id='t0681c12' href='#t0681c12'>T 0681c12</a>
<p class='suttainfo'><span class='t-juanname'>增壹阿含經卷第二十五</span><br>
<a class='ref t' id='t0681c13' href='#t0681c13'>T 0681c13</a> <a class='ref t' id='t0681c14' href='#t0681c14'>T 0681c14</a> <span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0681c15' href='#t0681c15'>T 0681c15</a> <a class='ref t' id='t0681c16' href='#t0681c16'>T 0681c16</a>聞如是：</p>
<p>一時，佛在舍衛國祇樹給孤獨 <a class='ref t' id='t0681c17' href='#t0681c17'>T 0681c17</a>園。</p>
<p>爾時，五大國王波斯匿為首，集在園觀 <a class='ref t' id='t0681c18' href='#t0681c18'>T 0681c18</a>之中，各作此論。云何為五王？所謂波斯匿 <a class='ref t' id='t0681c19' href='#t0681c19'>T 0681c19</a>王、毘沙王、優填王、惡生王、優陀延王。</p>
<p>爾時， <a class='ref t' id='t0681c20' href='#t0681c20'>T 0681c20</a>五王集在一處，各作此論：「諸賢當知，如來 <a class='ref t' id='t0681c21' href='#t0681c21'>T 0681c21</a>說此五欲。云何為五？若眼見色甚愛敬念， <a class='ref t' id='t0681c22' href='#t0681c22'>T 0681c22</a>世人所希望；若耳聞聲、鼻嗅香、舌知味、身 <a class='ref t' id='t0681c23' href='#t0681c23'>T 0681c23</a>知細滑，如來說此五欲。此五欲中何者最 <a class='ref t' id='t0681c24' href='#t0681c24'>T 0681c24</a>妙？為眼見色妙耶？為耳聞聲妙耶？為鼻 <a class='ref t' id='t0681c25' href='#t0681c25'>T 0681c25</a>嗅香妙耶？為舌知味妙耶？為身知細滑 <a class='ref t' id='t0681c26' href='#t0681c26'>T 0681c26</a>妙耶？此五事何者為最妙？」</p>
<p>其中或有國王 <a class='ref t' id='t0681c27' href='#t0681c27'>T 0681c27</a>而作是說：「色最為妙。」或有作是論：「聲最為 <a class='ref t' id='t0681c28' href='#t0681c28'>T 0681c28</a>妙。」或有作是論：「香最為勝。」或有作是論： <a class='ref t' id='t0681c29' href='#t0681c29'>T 0681c29</a>「味最為妙。」或有作是論：「細滑為最勝。」是 <a class='ref t' id='t0682a01' href='#t0682a01'>T 0682a01</a>時，言色妙者，優陀延王之所說也。言聲妙 <a class='ref t' id='t0682a02' href='#t0682a02'>T 0682a02</a>者，優填王之所論也。言香妙者，惡生王之 <a class='ref t' id='t0682a03' href='#t0682a03'>T 0682a03</a>所論也。言味妙者，波斯匿王之所論也。言 <a class='ref t' id='t0682a04' href='#t0682a04'>T 0682a04</a>細滑妙者，毘沙王之所論也。是時，五王各 <a class='ref t' id='t0682a05' href='#t0682a05'>T 0682a05</a>相謂言：「我等共論此五欲，然復不知何者 <a class='ref t' id='t0682a06' href='#t0682a06'>T 0682a06</a>為妙？」</p>
<p>是時，波斯匿王語四王曰：「今如來近 <a class='ref t' id='t0682a07' href='#t0682a07'>T 0682a07</a>在舍衛國祇樹給孤獨園。我等盡共至世尊 <a class='ref t' id='t0682a08' href='#t0682a08'>T 0682a08</a>所，問斯義。若世尊有所教勅，當共奉行。」</p>
<p>是 <a class='ref t' id='t0682a09' href='#t0682a09'>T 0682a09</a>時，諸王聞波斯匿王語已，便共相將至世尊 <a class='ref t' id='t0682a10' href='#t0682a10'>T 0682a10</a>所，頭面禮足，在一面坐。是時，波斯匿王以 <a class='ref t' id='t0682a11' href='#t0682a11'>T 0682a11</a>所共論五欲者，具白如來。</p>
<p>爾時，世尊告諸 <a class='ref t' id='t0682a12' href='#t0682a12'>T 0682a12</a>五王曰：「諸王所論各隨時宜。所以然者，夫 <a class='ref t' id='t0682a13' href='#t0682a13'>T 0682a13</a>人性行深著色者，覩無厭足，此人於色最 <a class='ref t' id='t0682a14' href='#t0682a14'>T 0682a14</a>妙、最上，無復過者。爾時，彼人不著聲、香、味、細 <a class='ref t' id='t0682a15' href='#t0682a15'>T 0682a15</a>滑之法，五欲之中色為最妙。若復有人性行 <a class='ref t' id='t0682a16' href='#t0682a16'>T 0682a16</a>著聲，彼聞聲已，極懷歡喜而無厭足，此人 <a class='ref t' id='t0682a17' href='#t0682a17'>T 0682a17</a>於聲最妙、最上，五欲之中聲最為妙。若復有 <a class='ref t' id='t0682a18' href='#t0682a18'>T 0682a18</a>人性行著香，彼聞香已，極懷歡喜而無厭 <a class='ref t' id='t0682a19' href='#t0682a19'>T 0682a19</a>足，此人於香最妙、最上，五欲之中香最為 <a class='ref t' id='t0682a20' href='#t0682a20'>T 0682a20</a>妙。若復有人性行著味，彼知味已，極懷歡 <a class='ref t' id='t0682a21' href='#t0682a21'>T 0682a21</a>喜而無厭足，此人於味最妙、最上，五欲之 <a class='ref t' id='t0682a22' href='#t0682a22'>T 0682a22</a>中味最為妙。若復有人性行著細滑，彼得 <a class='ref t' id='t0682a23' href='#t0682a23'>T 0682a23</a>細滑已，極懷歡喜而無厭足，此人於細滑 <a class='ref t' id='t0682a24' href='#t0682a24'>T 0682a24</a>最上、最妙，五欲之中細滑最為妙。</p>
<p>「若復彼 <a class='ref t' id='t0682a25' href='#t0682a25'>T 0682a25</a>人心以著色，爾時彼人不著聲、香、味、細滑 <a class='ref t' id='t0682a26' href='#t0682a26'>T 0682a26</a>之法；若復彼人性行著聲，爾時彼人不著 <a class='ref t' id='t0682a27' href='#t0682a27'>T 0682a27</a>色、香、味、細滑之法；若復彼人性行著香，爾 <a class='ref t' id='t0682a28' href='#t0682a28'>T 0682a28</a>時彼人不著色、聲、味、細滑之法；若復彼人 <a class='ref t' id='t0682a29' href='#t0682a29'>T 0682a29</a>性行著味，爾時彼人不著色、聲、香、細滑 <a class='ref t' id='t0682b01' href='#t0682b01'>T 0682b01</a>之法；若復彼人性行著細滑，爾時彼人不 <a class='ref t' id='t0682b02' href='#t0682b02'>T 0682b02</a>著色、聲、香、味之法。」</p>
<p>是時，世尊便說此偈：</p>
<a class='ref t' id='t0682b03' href='#t0682b03'>T 0682b03</a>
<blockquote class='gatha'>
<p>「欲意熾盛時，　　所欲必可克， <a class='ref t' id='t0682b04' href='#t0682b04'>T 0682b04</a><br>
得已倍歡喜，　　所願無有疑。 <a class='ref t' id='t0682b05' href='#t0682b05'>T 0682b05</a><br>
彼以得此欲，　　貪欲意不解， <a class='ref t' id='t0682b06' href='#t0682b06'>T 0682b06</a><br>
以此為歡喜，　　緣之最為妙。 <a class='ref t' id='t0682b07' href='#t0682b07'>T 0682b07</a><br>
若復聽聲時，　　所欲必可克， <a class='ref t' id='t0682b08' href='#t0682b08'>T 0682b08</a><br>
聞已倍歡喜，　　所願無有疑。 <a class='ref t' id='t0682b09' href='#t0682b09'>T 0682b09</a><br>
彼以得此聲，　　貪之意不解， <a class='ref t' id='t0682b10' href='#t0682b10'>T 0682b10</a><br>
以此為歡喜，　　從之最為妙。 <a class='ref t' id='t0682b11' href='#t0682b11'>T 0682b11</a><br>
若復嗅香時，　　所欲必可克， <a class='ref t' id='t0682b12' href='#t0682b12'>T 0682b12</a><br>
嗅已倍歡喜，　　所欲無有疑。 <a class='ref t' id='t0682b13' href='#t0682b13'>T 0682b13</a><br>
彼以得此香，　　貪之意不解， <a class='ref t' id='t0682b14' href='#t0682b14'>T 0682b14</a><br>
以此為歡喜，　　從之最為妙。 <a class='ref t' id='t0682b15' href='#t0682b15'>T 0682b15</a><br>
若復得味時，　　所欲必可克， <a class='ref t' id='t0682b16' href='#t0682b16'>T 0682b16</a><br>
得已倍歡喜，　　所欲無有疑。 <a class='ref t' id='t0682b17' href='#t0682b17'>T 0682b17</a><br>
彼以得此味，　　貪之意不解， <a class='ref t' id='t0682b18' href='#t0682b18'>T 0682b18</a><br>
以此為歡喜，　　從之最為妙。 <a class='ref t' id='t0682b19' href='#t0682b19'>T 0682b19</a><br>
若得細滑時，　　所欲必可克， <a class='ref t' id='t0682b20' href='#t0682b20'>T 0682b20</a><br>
得已倍歡喜，　　所欲無疑難。 <a class='ref t' id='t0682b21' href='#t0682b21'>T 0682b21</a><br>
彼以得細滑，　　貪之意不解， <a class='ref t' id='t0682b22' href='#t0682b22'>T 0682b22</a><br>
以此為歡喜，　　從之最為妙。</p>
</blockquote>
<p><a class='ref t' id='t0682b23' href='#t0682b23'>T 0682b23</a>「是故，大王！若言色妙者，當平等論之。所以 <a class='ref t' id='t0682b24' href='#t0682b24'>T 0682b24</a>然者，於色有氣味。若色無味者，眾生終 <a class='ref t' id='t0682b25' href='#t0682b25'>T 0682b25</a>不染著，以其有味故，五欲之中色為最妙。 <a class='ref t' id='t0682b26' href='#t0682b26'>T 0682b26</a>然色有過失。若當色無過失，眾生則無厭 <a class='ref t' id='t0682b27' href='#t0682b27'>T 0682b27</a>患，以其有過失故，眾生厭患之。然色有出 <a class='ref t' id='t0682b28' href='#t0682b28'>T 0682b28</a>要。若當色無出要者，此眾生類不得出生 <a class='ref t' id='t0682b29' href='#t0682b29'>T 0682b29</a>死之海；以其出要故，眾生得至無畏涅槃 <a class='ref t' id='t0682c01' href='#t0682c01'>T 0682c01</a>城中。五欲之中色為最妙。</p>
<p>「然復，大王！若言聲 <a class='ref t' id='t0682c02' href='#t0682c02'>T 0682c02</a>妙者，當平等論之。所以然者，於聲有氣 <a class='ref t' id='t0682c03' href='#t0682c03'>T 0682c03</a>味故。若聲無味者，眾生終不染著；以其有 <a class='ref t' id='t0682c04' href='#t0682c04'>T 0682c04</a>味故，五欲之中聲為最妙。然聲有過失。若 <a class='ref t' id='t0682c05' href='#t0682c05'>T 0682c05</a>當聲無過失，眾生則無厭患；以其有過失 <a class='ref t' id='t0682c06' href='#t0682c06'>T 0682c06</a>故，眾生厭患之。然聲有出要。若當聲無出 <a class='ref t' id='t0682c07' href='#t0682c07'>T 0682c07</a>要者，此眾生類不得出生死之海；以其出 <a class='ref t' id='t0682c08' href='#t0682c08'>T 0682c08</a>要故，眾生得至無畏涅槃城中。五欲之中 <a class='ref t' id='t0682c09' href='#t0682c09'>T 0682c09</a>聲為最妙。</p>
<p>「大王當知，若言香妙者，當平等 <a class='ref t' id='t0682c10' href='#t0682c10'>T 0682c10</a>論之。所以然者，於香有氣味故。若香無氣 <a class='ref t' id='t0682c11' href='#t0682c11'>T 0682c11</a>味者，眾生之類終不染著；以其有味故，五 <a class='ref t' id='t0682c12' href='#t0682c12'>T 0682c12</a>欲之中香為最妙。然香有過失。若香無過 <a class='ref t' id='t0682c13' href='#t0682c13'>T 0682c13</a>失者，眾生則不厭患；以其有過失故，眾生 <a class='ref t' id='t0682c14' href='#t0682c14'>T 0682c14</a>厭患之。然香有出要。若當香無出要者，此 <a class='ref t' id='t0682c15' href='#t0682c15'>T 0682c15</a>眾生類不得出生死之海；以其出要故，眾 <a class='ref t' id='t0682c16' href='#t0682c16'>T 0682c16</a>生得至無畏涅槃城中。五欲之中香為最 <a class='ref t' id='t0682c17' href='#t0682c17'>T 0682c17</a>妙。</p>
<p>「然復，大王！若言味妙者，當平等論之。所 <a class='ref t' id='t0682c18' href='#t0682c18'>T 0682c18</a>以然者，於味有氣味故。若味無氣味者， <a class='ref t' id='t0682c19' href='#t0682c19'>T 0682c19</a>眾生之類終不染著；以其有氣味故，五欲 <a class='ref t' id='t0682c20' href='#t0682c20'>T 0682c20</a>之中味為最妙。然味有過失。若當味無過 <a class='ref t' id='t0682c21' href='#t0682c21'>T 0682c21</a>失者，眾生則不厭患；以其有過失故，眾生 <a class='ref t' id='t0682c22' href='#t0682c22'>T 0682c22</a>厭患之。然味有出要。若當味無出要者，此 <a class='ref t' id='t0682c23' href='#t0682c23'>T 0682c23</a>眾生類不得出生死之海；以其出要故，眾 <a class='ref t' id='t0682c24' href='#t0682c24'>T 0682c24</a>生得至無畏涅槃城中。味為最妙。</p>
<p>「然復，大 <a class='ref t' id='t0682c25' href='#t0682c25'>T 0682c25</a>王當知，言細滑妙者，當平等論之。所以 <a class='ref t' id='t0682c26' href='#t0682c26'>T 0682c26</a>然者，於細滑無氣味者，眾生終不染 <a class='ref t' id='t0682c27' href='#t0682c27'>T 0682c27</a>著，以其有味故，五欲之中細滑為最妙。然 <a class='ref t' id='t0682c28' href='#t0682c28'>T 0682c28</a>細滑有過失。若細滑無過失者，眾生之類 <a class='ref t' id='t0682c29' href='#t0682c29'>T 0682c29</a>則不厭患之；以其有過失故，眾生厭患之。 <a class='ref t' id='t0683a01' href='#t0683a01'>T 0683a01</a>然細滑有出要。若當細滑無出要者，此眾 <a class='ref t' id='t0683a02' href='#t0683a02'>T 0683a02</a>生類不得出生死之海；以其出要故，眾生 <a class='ref t' id='t0683a03' href='#t0683a03'>T 0683a03</a>得至無畏涅槃城中。五欲之中細滑為最 <a class='ref t' id='t0683a04' href='#t0683a04'>T 0683a04</a>妙。是故，大王！所樂之處，心即染著。如是，大 <a class='ref t' id='t0683a05' href='#t0683a05'>T 0683a05</a>王！當作是知。」</p>
<p>爾時，五王聞佛所說，歡喜奉行。</p>
<a class='ref t' id='t0683a06' href='#t0683a06'>T 0683a06</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
