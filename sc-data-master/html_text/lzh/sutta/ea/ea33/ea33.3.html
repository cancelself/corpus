<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea33.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>33.3</span> <span class='mirror-right'>（三）鬥</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0686c21' href='#t0686c21'>T 0686c21</a>園。</p>
<p>爾時，世尊告諸比丘：「五健丈夫堪任戰 <a class='ref t' id='t0686c22' href='#t0686c22'>T 0686c22</a>鬪出現於世。云何為五？於是，有人著鎧 <a class='ref t' id='t0686c23' href='#t0686c23'>T 0686c23</a>持仗， <span class='corr' title='[人→入]'>入</span> 軍戰鬪，遙見風塵，便懷恐怖，是 <a class='ref t' id='t0686c24' href='#t0686c24'>T 0686c24</a>謂第一戰鬪人也。</p>
<p>「復次，第二戰鬪人，著鎧 <a class='ref t' id='t0686c25' href='#t0686c25'>T 0686c25</a>持仗，欲入軍戰。若見風塵，不懷恐怖； <a class='ref t' id='t0686c26' href='#t0686c26'>T 0686c26</a>但見高幢，便懷恐怖，不堪前鬪，是謂第 <a class='ref t' id='t0686c27' href='#t0686c27'>T 0686c27</a>二人。</p>
<p>「復次，第三戰鬪人，著鎧持仗，欲入軍 <a class='ref t' id='t0686c28' href='#t0686c28'>T 0686c28</a>戰鬪，彼若見風塵，若見高幢，不懷恐怖；若 <a class='ref t' id='t0686c29' href='#t0686c29'>T 0686c29</a>見弓箭，便懷恐怖，不堪戰鬪，是謂第三 <a class='ref t' id='t0687a01' href='#t0687a01'>T 0687a01</a>人也。</p>
<p>「復次，第四戰鬪人，著鎧持仗，入軍 <a class='ref t' id='t0687a02' href='#t0687a02'>T 0687a02</a>共鬪，彼若見風塵，若見高幢，若見箭，不 <a class='ref t' id='t0687a03' href='#t0687a03'>T 0687a03</a>懷恐懼；但入陣時，便為他所捉，或斷命 <a class='ref t' id='t0687a04' href='#t0687a04'>T 0687a04</a>根，是謂第四戰鬪人也。</p>
<p>「復次，第五戰鬪人， <a class='ref t' id='t0687a05' href='#t0687a05'>T 0687a05</a>著鎧持仗，欲入陣鬪，彼若見風塵，若見 <a class='ref t' id='t0687a06' href='#t0687a06'>T 0687a06</a>高幢，若見箭，若為他所捉，乃至於死，不 <a class='ref t' id='t0687a07' href='#t0687a07'>T 0687a07</a>懷恐怖；能壞他軍境界無外而領人民， <a class='ref t' id='t0687a08' href='#t0687a08'>T 0687a08</a>是謂第五戰鬪人也。</p>
<p>「如是，比丘！世間有此 <a class='ref t' id='t0687a09' href='#t0687a09'>T 0687a09</a>五種人。今比丘眾中亦有此五種之人出現 <a class='ref t' id='t0687a10' href='#t0687a10'>T 0687a10</a>於世。云何為五？或有一比丘遊他村落， <a class='ref t' id='t0687a11' href='#t0687a11'>T 0687a11</a>彼聞村中有婦人，端正無雙，面如桃華色。 <a class='ref t' id='t0687a12' href='#t0687a12'>T 0687a12</a>彼聞已，到時，著衣持鉢，入村乞食，即見此 <a class='ref t' id='t0687a13' href='#t0687a13'>T 0687a13</a>女人顏貌無雙，便起欲想，除去三衣，還佛 <a class='ref t' id='t0687a14' href='#t0687a14'>T 0687a14</a>禁戒，而作居家，猶如彼鬪人，小見風塵，以 <a class='ref t' id='t0687a15' href='#t0687a15'>T 0687a15</a>懷恐怖，似此比丘也。</p>
<p>「復次，有比丘聞有 <a class='ref t' id='t0687a16' href='#t0687a16'>T 0687a16</a>女人在村落中住，端正無比，到時，著衣 <a class='ref t' id='t0687a17' href='#t0687a17'>T 0687a17</a>持鉢，入村乞食，彼若見女人不起欲想；但 <a class='ref t' id='t0687a18' href='#t0687a18'>T 0687a18</a>與彼女人共相調戲，言語往來；因此調戲， <a class='ref t' id='t0687a19' href='#t0687a19'>T 0687a19</a>便捨法服，還為白衣。如彼第二人，見風塵 <a class='ref t' id='t0687a20' href='#t0687a20'>T 0687a20</a>不怖，但見高幢便懷恐怖，此比丘亦復如 <a class='ref t' id='t0687a21' href='#t0687a21'>T 0687a21</a>是。</p>
<p>「復次，有一比丘聞村落中有女人，容貌 <a class='ref t' id='t0687a22' href='#t0687a22'>T 0687a22</a>端正，世之希有，如桃華色，到時，著衣持鉢， <a class='ref t' id='t0687a23' href='#t0687a23'>T 0687a23</a>入村乞食。若見女人不起欲想，設共女 <a class='ref t' id='t0687a24' href='#t0687a24'>T 0687a24</a>人共調戲，亦復不起欲意之想；但與彼女 <a class='ref t' id='t0687a25' href='#t0687a25'>T 0687a25</a>人手拳相加，或相捻挃，於中便起欲想，捨 <a class='ref t' id='t0687a26' href='#t0687a26'>T 0687a26</a>三法衣，還為白衣，習於家業。如彼第三人 <a class='ref t' id='t0687a27' href='#t0687a27'>T 0687a27</a>入陣時，見風塵、見高憧不恐怖，見弓箭 <a class='ref t' id='t0687a28' href='#t0687a28'>T 0687a28</a>便懷恐怖。</p>
<p>「復次，有一比丘聞村落中有女 <a class='ref t' id='t0687a29' href='#t0687a29'>T 0687a29</a>人，面容端正，世之希有，到時，著衣持鉢，入 <a class='ref t' id='t0687b01' href='#t0687b01'>T 0687b01</a>村乞食，彼若見女人不起欲想，設共言語， <a class='ref t' id='t0687b02' href='#t0687b02'>T 0687b02</a>亦復不起欲想，設彼女人共相捻挃，便起欲 <a class='ref t' id='t0687b03' href='#t0687b03'>T 0687b03</a>想；然不捨法服，習於家業，如彼第四人入 <a class='ref t' id='t0687b04' href='#t0687b04'>T 0687b04</a>軍，為他所獲，或喪命根，而不得出。</p>
<p>「復次， <a class='ref t' id='t0687b05' href='#t0687b05'>T 0687b05</a>有一比丘，依村落而住，彼聞村中有女 <a class='ref t' id='t0687b06' href='#t0687b06'>T 0687b06</a>人，然比丘到時，著衣持鉢，入村乞食，彼若 <a class='ref t' id='t0687b07' href='#t0687b07'>T 0687b07</a>見女人不起欲想，設共言笑，亦不起欲 <a class='ref t' id='t0687b08' href='#t0687b08'>T 0687b08</a>想，設復共相捻挃，亦復不起欲想。是時，比 <a class='ref t' id='t0687b09' href='#t0687b09'>T 0687b09</a>丘觀此身中三十六物惡穢不淨，誰著此者？ <a class='ref t' id='t0687b10' href='#t0687b10'>T 0687b10</a>由何起欲？此欲為止何所？為從頭耶？形 <a class='ref t' id='t0687b11' href='#t0687b11'>T 0687b11</a>體出耶？觀此諸物了無所有。從頭至足亦 <a class='ref t' id='t0687b12' href='#t0687b12'>T 0687b12</a>復如是，五藏所屬，無有想像，亦無來處，彼 <a class='ref t' id='t0687b13' href='#t0687b13'>T 0687b13</a>觀緣本，不知所從來處。彼復作是念：『我 <a class='ref t' id='t0687b14' href='#t0687b14'>T 0687b14</a>觀此欲從因緣生。』彼比丘觀此已，欲漏心 <a class='ref t' id='t0687b15' href='#t0687b15'>T 0687b15</a>得解脫，有漏心得解脫，無明漏心得解 <a class='ref t' id='t0687b16' href='#t0687b16'>T 0687b16</a>脫，便得解脫智：生死已盡，梵行已立，所作 <a class='ref t' id='t0687b17' href='#t0687b17'>T 0687b17</a>已辦，更不復受胎，如實知之。如彼第五戰 <a class='ref t' id='t0687b18' href='#t0687b18'>T 0687b18</a>鬪之人，不難眾敵而自遊化。由是故，我今 <a class='ref t' id='t0687b19' href='#t0687b19'>T 0687b19</a>說此人捨於愛欲，入於無畏之處，得至涅 <a class='ref t' id='t0687b20' href='#t0687b20'>T 0687b20</a>槃城。是謂，比丘！有此五種之人，出現於世。」</p>
<p><a class='ref t' id='t0687b21' href='#t0687b21'>T 0687b21</a>爾時，世尊便說此偈：</p>
<a class='ref t' id='t0687b22' href='#t0687b22'>T 0687b22</a>
<blockquote class='gatha'>
<p>「欲我知汝本，　　意以思想生， <a class='ref t' id='t0687b23' href='#t0687b23'>T 0687b23</a><br>
非我思想生，　　且汝而不有。</p>
</blockquote>
<p><a class='ref t' id='t0687b24' href='#t0687b24'>T 0687b24</a>「是故，諸比丘！當觀惡穢婬不淨行，除去色 <a class='ref t' id='t0687b25' href='#t0687b25'>T 0687b25</a>欲。如是，諸比丘！當作是學。」</p>
<p>爾時，諸比丘聞 <a class='ref t' id='t0687b26' href='#t0687b26'>T 0687b26</a>佛所說，歡喜奉行。</p>
<a class='ref t' id='t0687b27' href='#t0687b27'>T 0687b27</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
