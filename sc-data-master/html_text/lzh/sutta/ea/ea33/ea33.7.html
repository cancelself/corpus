<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea33.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>33.7</span> <span class='mirror-right'>（七）行法</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0688c05' href='#t0688c05'>T 0688c05</a>園。</p>
<p>爾時，世尊告諸比丘：「長遊行之人有五 <a class='ref t' id='t0688c06' href='#t0688c06'>T 0688c06</a>艱難。云何為五？於是，恒遊行人不誦法 <a class='ref t' id='t0688c07' href='#t0688c07'>T 0688c07</a>教；所誦之教而忘失之；不得定意；以得 <a class='ref t' id='t0688c08' href='#t0688c08'>T 0688c08</a>三昧，復忘失之；聞法不能持。是謂，比丘！多 <a class='ref t' id='t0688c09' href='#t0688c09'>T 0688c09</a>遊行人有此五難。」</p>
<p>「比丘當知，不多遊行人 <a class='ref t' id='t0688c10' href='#t0688c10'>T 0688c10</a>有五功德。云何為五？未曾得法而得法；已 <a class='ref t' id='t0688c11' href='#t0688c11'>T 0688c11</a>得不復忘失；多聞能有所持；能得定意；以 <a class='ref t' id='t0688c12' href='#t0688c12'>T 0688c12</a>得三昧不復失之。是謂，比丘！不多遊行 <a class='ref t' id='t0688c13' href='#t0688c13'>T 0688c13</a>人有此五功德。是故，諸比丘！莫多遊行。如 <a class='ref t' id='t0688c14' href='#t0688c14'>T 0688c14</a>是，諸比丘！當作是學。」</p>
<p>爾時，諸比丘聞佛所 <a class='ref t' id='t0688c15' href='#t0688c15'>T 0688c15</a>說，歡喜奉行。</p>
<a class='ref t' id='t0688c16' href='#t0688c16'>T 0688c16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
