<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea33.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>33.10</span> <span class='mirror-right'>（一〇）枯樹</span></h1>
</header>
<p>聞如是：</p>
<p>一時，佛在摩竭國光明池側， <a class='ref t' id='t0689a05' href='#t0689a05'>T 0689a05</a>爾時世尊與大比丘眾五百人俱，在人間 <a class='ref t' id='t0689a06' href='#t0689a06'>T 0689a06</a>遊化。</p>
<p>爾時，世尊遙見大樹為火所燒，見已， <a class='ref t' id='t0689a07' href='#t0689a07'>T 0689a07</a>如來更詣一樹下。到已，就樹下坐。爾時，世 <a class='ref t' id='t0689a08' href='#t0689a08'>T 0689a08</a>尊告諸比丘：「云何，比丘！寧持身投此火中？ <a class='ref t' id='t0689a09' href='#t0689a09'>T 0689a09</a>為寧與端正女人而共交遊？」</p>
<p>爾時，諸比丘 <a class='ref t' id='t0689a10' href='#t0689a10'>T 0689a10</a>白佛言：「寧與女人共相交遊，不投身入此 <a class='ref t' id='t0689a11' href='#t0689a11'>T 0689a11</a>火中。所以然者，此火毒熱不可稱計，斷 <a class='ref t' id='t0689a12' href='#t0689a12'>T 0689a12</a>其命根，受苦無量。」</p>
<p>世尊告曰：「我今告汝等， <a class='ref t' id='t0689a13' href='#t0689a13'>T 0689a13</a>非沙門行，言是沙門，非梵行人，言是梵 <a class='ref t' id='t0689a14' href='#t0689a14'>T 0689a14</a>行；不聞正法，言我聞法。無清白法，如 <a class='ref t' id='t0689a15' href='#t0689a15'>T 0689a15</a>是之人，寧投入此火中不與女人共相 <a class='ref t' id='t0689a16' href='#t0689a16'>T 0689a16</a>交遊。所以然者，彼人寧受此苦痛，不以此 <a class='ref t' id='t0689a17' href='#t0689a17'>T 0689a17</a>罪入地獄中受苦無量。云何，比丘！寧受人 <a class='ref t' id='t0689a18' href='#t0689a18'>T 0689a18</a>禮拜恭敬？為寧使人取利劍斷其手足？」</p>
<p>諸 <a class='ref t' id='t0689a19' href='#t0689a19'>T 0689a19</a>比丘對曰：「寧受恭敬禮拜，不使人以劍斷 <a class='ref t' id='t0689a20' href='#t0689a20'>T 0689a20</a>其手足。所以然者，斷其手足，痛不可稱 <a class='ref t' id='t0689a21' href='#t0689a21'>T 0689a21</a>計。」</p>
<p>世尊告曰：「我今告汝等，非沙門行，言是 <a class='ref t' id='t0689a22' href='#t0689a22'>T 0689a22</a>沙門；非梵行人，言是梵行；不聞正法，言 <a class='ref t' id='t0689a23' href='#t0689a23'>T 0689a23</a>聞正法。無清白行，斷善根。如是之人，寧 <a class='ref t' id='t0689a24' href='#t0689a24'>T 0689a24</a>投身受此利劍，不以無戒受他恭敬。所以 <a class='ref t' id='t0689a25' href='#t0689a25'>T 0689a25</a>然者，此痛斯須間耳；地獄苦痛不可稱計。 <a class='ref t' id='t0689a26' href='#t0689a26'>T 0689a26</a>云何，比丘！寧受人衣裳？為寧以熱鐵鍱 <a class='ref t' id='t0689a27' href='#t0689a27'>T 0689a27</a>用纏裹身？」</p>
<p>諸比丘對曰：「寧以受人衣裳，不 <a class='ref t' id='t0689a28' href='#t0689a28'>T 0689a28</a>受此苦痛。所以然者，此毒痛不可稱計。」</p>
<p><a class='ref t' id='t0689a29' href='#t0689a29'>T 0689a29</a>世尊告曰：「我今重告汝，無戒之人，寧以熱鐵 <a class='ref t' id='t0689b01' href='#t0689b01'>T 0689b01</a>鍱纏裹其身，不受人衣裳。所以然者，此 <a class='ref t' id='t0689b02' href='#t0689b02'>T 0689b02</a>痛須臾間耳；地獄苦痛不可稱計。云何，比 <a class='ref t' id='t0689b03' href='#t0689b03'>T 0689b03</a>丘！寧受人信施之食？為寧以吞熱鐵丸乎？」</p>
<p><a class='ref t' id='t0689b04' href='#t0689b04'>T 0689b04</a>諸比丘對曰：「寧受人信施之食，不吞熱鐵 <a class='ref t' id='t0689b05' href='#t0689b05'>T 0689b05</a>丸。所以然者，此痛不可堪處。」</p>
<p>世尊告曰： <a class='ref t' id='t0689b06' href='#t0689b06'>T 0689b06</a>「我今語汝，寧吞熱鐵丸，不以無戒受人 <a class='ref t' id='t0689b07' href='#t0689b07'>T 0689b07</a>信施。所以然者，吞熱鐵丸，痛斯須間，不 <a class='ref t' id='t0689b08' href='#t0689b08'>T 0689b08</a>以無戒受他信施。云何，比丘！寧受人床敷 <a class='ref t' id='t0689b09' href='#t0689b09'>T 0689b09</a>之具？為寧臥熱鐵床上？」</p>
<p>諸比丘對曰：「我等， <a class='ref t' id='t0689b10' href='#t0689b10'>T 0689b10</a>世尊！寧受人床臥之具，不臥鐵床上。所 <a class='ref t' id='t0689b11' href='#t0689b11'>T 0689b11</a>以然者，此之毒痛不可稱計。」</p>
<p>世尊告曰：「彼 <a class='ref t' id='t0689b12' href='#t0689b12'>T 0689b12</a>愚癡之人無有戒行，非沙門言是沙門；無 <a class='ref t' id='t0689b13' href='#t0689b13'>T 0689b13</a>有梵行，言修梵行，寧當臥鐵床上，不以 <a class='ref t' id='t0689b14' href='#t0689b14'>T 0689b14</a>無戒受他信施。何以故，臥鐵床上，痛斯須 <a class='ref t' id='t0689b15' href='#t0689b15'>T 0689b15</a>間，不以無戒受他信施。</p>
<p>「比丘當知，如我 <a class='ref t' id='t0689b16' href='#t0689b16'>T 0689b16</a>今日觀無戒之人所趣向處，設彼人間者， <a class='ref t' id='t0689b17' href='#t0689b17'>T 0689b17</a>形體枯悴，沸血從面孔出，便取命終，不與 <a class='ref t' id='t0689b18' href='#t0689b18'>T 0689b18</a>女人共相交遊，不受人禮敬之德，不受人 <a class='ref t' id='t0689b19' href='#t0689b19'>T 0689b19</a>衣被、飯食、床敷臥具、病瘦醫藥，以其無戒之 <a class='ref t' id='t0689b20' href='#t0689b20'>T 0689b20</a>人，不觀後世、前世之罪，不顧命根受此苦 <a class='ref t' id='t0689b21' href='#t0689b21'>T 0689b21</a>痛，無戒之人 <span class='corr' title='[意→當]'>當</span> 生三惡趣中。所以然者，以 <a class='ref t' id='t0689b22' href='#t0689b22'>T 0689b22</a>其造惡行之所致也。</p>
<p>「如來今日觀察善行 <a class='ref t' id='t0689b23' href='#t0689b23'>T 0689b23</a>人之所趣向，正使中毒，為刀所傷，自斷命 <a class='ref t' id='t0689b24' href='#t0689b24'>T 0689b24</a>根。何以故？欲捨此身受天之福，當生善 <a class='ref t' id='t0689b25' href='#t0689b25'>T 0689b25</a>處，皆由前世受善行報之所致也。</p>
<p>「是故，比 <a class='ref t' id='t0689b26' href='#t0689b26'>T 0689b26</a>丘，當念修行戒身、定身、慧身、解脫身、解脫所 <a class='ref t' id='t0689b27' href='#t0689b27'>T 0689b27</a>見身。欲使今世獲其果報，得甘露道，正使 <a class='ref t' id='t0689b28' href='#t0689b28'>T 0689b28</a>受人衣被、飲食、床敷臥具、病瘦醫藥而無 <a class='ref t' id='t0689b29' href='#t0689b29'>T 0689b29</a>過失，又使檀越受福無窮。如是，諸比丘！當 <a class='ref t' id='t0689c01' href='#t0689c01'>T 0689c01</a>作是學。」</p>
<p>爾時，說此法時，六十比丘漏盡意 <a class='ref t' id='t0689c02' href='#t0689c02'>T 0689c02</a>解，六十比丘還捨法服而作白衣。</p>
<p>爾時，諸 <a class='ref t' id='t0689c03' href='#t0689c03'>T 0689c03</a>比丘聞佛所說，歡喜奉行。</p>
<a class='ref t' id='t0689c04' href='#t0689c04'>T 0689c04</a>
<blockquote class='gatha'>
<p>五王及月光　　尸婆、二種鬪 <a class='ref t' id='t0689c05' href='#t0689c05'>T 0689c05</a><br>
二掃、二行法　　去住有二種 <a class='ref t' id='t0689c06' href='#t0689c06'>T 0689c06</a><br>
枯樹最在後</p>
</blockquote>
<a class='ref t' id='t0689c07' href='#t0689c07'>T 0689c07</a>
<p class='endsection'><span class='t-juanname'>增壹阿含經卷第二十五</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
