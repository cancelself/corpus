<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea49.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>49.3</span> <span class='mirror-right'>（三）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0795b21' href='#t0795b21'>T 0795b21</a>園。</p>
<p>爾時，佛與無數眾生，前後圍遶而為說 <a class='ref t' id='t0795b22' href='#t0795b22'>T 0795b22</a>法。爾時，舍利弗將眾多比丘而經行。大目 <a class='ref t' id='t0795b23' href='#t0795b23'>T 0795b23</a>乾連及大迦葉、阿那律、離越、迦旃延、滿願 <a class='ref t' id='t0795b24' href='#t0795b24'>T 0795b24</a>子，優波離、須菩提、羅云、阿難比丘，各各將 <a class='ref t' id='t0795b25' href='#t0795b25'>T 0795b25</a>眾多比丘自相娛樂。提婆達兜亦復將眾多 <a class='ref t' id='t0795b26' href='#t0795b26'>T 0795b26</a>比丘而自經行。</p>
<p>爾時，世尊見諸神足弟子，各 <a class='ref t' id='t0795b27' href='#t0795b27'>T 0795b27</a>將其眾而自經行。爾時，世尊告諸比丘：「人 <a class='ref t' id='t0795b28' href='#t0795b28'>T 0795b28</a>根情性各各相似，善者與善共并，惡者與惡 <a class='ref t' id='t0795b29' href='#t0795b29'>T 0795b29</a>共并，猶如乳與乳相應，酥與酥相應，糞 <a class='ref t' id='t0795c01' href='#t0795c01'>T 0795c01</a>除屎溺各自相應。此亦如是，眾生根源 <a class='ref t' id='t0795c02' href='#t0795c02'>T 0795c02</a>所行法則各自相應，善者與善相應，惡者與 <a class='ref t' id='t0795c03' href='#t0795c03'>T 0795c03</a>惡相應。汝等頗見舍利弗比丘將諸比丘 <a class='ref t' id='t0795c04' href='#t0795c04'>T 0795c04</a>經行乎？」</p>
<p>諸比丘白佛言：「唯然，見之。」</p>
<p>佛告比 <a class='ref t' id='t0795c05' href='#t0795c05'>T 0795c05</a>丘：「如此諸人皆智慧之士。」</p>
<p>又告比丘：「汝等 <a class='ref t' id='t0795c06' href='#t0795c06'>T 0795c06</a>頗見目連比丘將諸比丘經行乎？」</p>
<p>諸比丘 <a class='ref t' id='t0795c07' href='#t0795c07'>T 0795c07</a>白佛言：「唯然，見之。」</p>
<p>佛告之曰：「此諸比丘皆 <a class='ref t' id='t0795c08' href='#t0795c08'>T 0795c08</a>是神足之士。」</p>
<p>又問：「汝等見迦葉將諸比丘 <a class='ref t' id='t0795c09' href='#t0795c09'>T 0795c09</a>而經行乎？」</p>
<p>諸比丘對曰：「唯然，見之。」</p>
<p>佛告之 <a class='ref t' id='t0795c10' href='#t0795c10'>T 0795c10</a>曰：「此諸上士皆是十一頭陀行法之人也。」</p>
<p><a class='ref t' id='t0795c11' href='#t0795c11'>T 0795c11</a>又問：「汝等見阿那律比丘不乎？」</p>
<p>諸比丘對 <a class='ref t' id='t0795c12' href='#t0795c12'>T 0795c12</a>曰：「唯然，見之。」</p>
<p>佛告之曰：「此諸賢士皆天 <a class='ref t' id='t0795c13' href='#t0795c13'>T 0795c13</a>眼第一。」</p>
<p>又問：「頗見離越比丘不乎？」</p>
<p>諸比 <a class='ref t' id='t0795c14' href='#t0795c14'>T 0795c14</a>丘對曰：「唯然，見之。」</p>
<p>佛告比丘：「此諸人皆 <a class='ref t' id='t0795c15' href='#t0795c15'>T 0795c15</a>是入定之士。」</p>
<p>又問：「汝等頗見迦旃延比丘不 <a class='ref t' id='t0795c16' href='#t0795c16'>T 0795c16</a>乎？」</p>
<p>諸比丘對曰：「唯然，見之。」</p>
<p>佛告之曰：「此諸 <a class='ref t' id='t0795c17' href='#t0795c17'>T 0795c17</a>上士皆是分別義理之人。」</p>
<p>又問：「汝等頗見 <a class='ref t' id='t0795c18' href='#t0795c18'>T 0795c18</a>滿願子比丘不乎？」</p>
<p>諸比丘對曰：「唯然，見之。」</p>
<p><a class='ref t' id='t0795c19' href='#t0795c19'>T 0795c19</a>佛告比丘：「此諸賢士皆是說法之人。」</p>
<p>又問：「汝 <a class='ref t' id='t0795c20' href='#t0795c20'>T 0795c20</a>等頗見優波離將諸比丘而經行乎？」</p>
<p>諸比 <a class='ref t' id='t0795c21' href='#t0795c21'>T 0795c21</a>丘對曰：「唯然，見之。」</p>
<p>佛告之曰：「此諸人 <a class='ref t' id='t0795c22' href='#t0795c22'>T 0795c22</a>皆是持禁律之人。」</p>
<p>又問：「汝等頗見須菩提 <a class='ref t' id='t0795c23' href='#t0795c23'>T 0795c23</a>比丘不乎？」</p>
<p>諸比丘對曰：「唯然，見之。」</p>
<p>佛告之 <a class='ref t' id='t0795c24' href='#t0795c24'>T 0795c24</a>曰：「此諸上人皆是解空第一。」</p>
<p>又問：「汝等頗見 <a class='ref t' id='t0795c25' href='#t0795c25'>T 0795c25</a>羅云比丘不乎？」</p>
<p>諸比丘白佛言：「唯然，見之。」</p>
<p><a class='ref t' id='t0795c26' href='#t0795c26'>T 0795c26</a>佛告之曰：「此諸賢士皆是戒具足士。」</p>
<p>又問：「汝 <a class='ref t' id='t0795c27' href='#t0795c27'>T 0795c27</a>等頗見阿難比丘不乎？」</p>
<p>諸比丘白佛言：「唯 <a class='ref t' id='t0795c28' href='#t0795c28'>T 0795c28</a>然，見之。」</p>
<p>佛告比丘：「此諸賢士皆是多聞第 <a class='ref t' id='t0795c29' href='#t0795c29'>T 0795c29</a>一，所受不忘。」</p>
<p>又問：「汝等頗見提婆達兜比 <a class='ref t' id='t0796a01' href='#t0796a01'>T 0796a01</a>丘將諸人而經行乎？」</p>
<p>諸比丘對曰：「唯然，見 <a class='ref t' id='t0796a02' href='#t0796a02'>T 0796a02</a>之。」</p>
<p>佛告之曰：「此諸人為惡之首，無有善 <a class='ref t' id='t0796a03' href='#t0796a03'>T 0796a03</a>本。」</p>
<p>爾時，世尊便說斯頌：</p>
<a class='ref t' id='t0796a04' href='#t0796a04'>T 0796a04</a>
<blockquote class='gatha'>
<p>「莫與惡知識，　　與愚共從事， <a class='ref t' id='t0796a05' href='#t0796a05'>T 0796a05</a><br>
當與善知識，　　智者而交通。 <a class='ref t' id='t0796a06' href='#t0796a06'>T 0796a06</a><br>
若人本無惡，　　親近於惡人， <a class='ref t' id='t0796a07' href='#t0796a07'>T 0796a07</a><br>
後必成惡因，　　惡名遍天下。」</p>
</blockquote>
<p><a class='ref t' id='t0796a08' href='#t0796a08'>T 0796a08</a>爾時，提婆達兜弟子三十餘人，聞世尊說此 <a class='ref t' id='t0796a09' href='#t0796a09'>T 0796a09</a>偈已，便捨提婆達兜來至佛所，頭面禮足， <a class='ref t' id='t0796a10' href='#t0796a10'>T 0796a10</a>求改重罪，又白世尊：「我等愚惑不識真偽， <a class='ref t' id='t0796a11' href='#t0796a11'>T 0796a11</a>捨善知識，近惡知識，唯願世尊當見原 <a class='ref t' id='t0796a12' href='#t0796a12'>T 0796a12</a>恕，後更不犯。」</p>
<p>佛告比丘：「聽汝悔過，改往修 <a class='ref t' id='t0796a13' href='#t0796a13'>T 0796a13</a>來，勿復更犯。」爾時，提婆達兜弟子承世尊 <a class='ref t' id='t0796a14' href='#t0796a14'>T 0796a14</a>教誡，在閑靜之處，思惟妙義，剋己行法， <a class='ref t' id='t0796a15' href='#t0796a15'>T 0796a15</a>所以族姓子，剃除鬚髮，出家學道者，欲 <a class='ref t' id='t0796a16' href='#t0796a16'>T 0796a16</a>修無上梵行。爾時，諸比丘皆得阿羅漢。</p>
<p>「比丘 <a class='ref t' id='t0796a17' href='#t0796a17'>T 0796a17</a>當知，眾生根源皆自相類，惡者與惡相從，善 <a class='ref t' id='t0796a18' href='#t0796a18'>T 0796a18</a>者與善相從，過去將來眾生根源，亦復如是， <a class='ref t' id='t0796a19' href='#t0796a19'>T 0796a19</a>以類相從，猶如以淨與淨相應，不淨者與 <a class='ref t' id='t0796a20' href='#t0796a20'>T 0796a20</a>不淨相應。是故，比丘！當學與淨相應；淨， <a class='ref t' id='t0796a21' href='#t0796a21'>T 0796a21</a>去離不淨。如是，比丘！當作是學。」</p>
<p>爾時，諸 <a class='ref t' id='t0796a22' href='#t0796a22'>T 0796a22</a>比丘聞佛所說，歡喜奉行。</p>
<a class='ref t' id='t0796a23' href='#t0796a23'>T 0796a23</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
