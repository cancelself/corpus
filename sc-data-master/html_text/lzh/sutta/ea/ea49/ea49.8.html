<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea49.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>49.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在鴦藝村中，與大比丘 <a class='ref t' id='t0801c15' href='#t0801c15'>T 0801c15</a>眾五百人俱。</p>
<p>爾時，世尊告諸比丘：「諸人民皆 <a class='ref t' id='t0801c16' href='#t0801c16'>T 0801c16</a>稱汝等為沙門。設復問：『汝等是沙門乎？』 <a class='ref t' id='t0801c17' href='#t0801c17'>T 0801c17</a>汝等亦言：『是沙門。』吾今告汝，沙門之行、婆羅 <a class='ref t' id='t0801c18' href='#t0801c18'>T 0801c18</a>門之行，汝等當念修習，後必成果，如實不 <a class='ref t' id='t0801c19' href='#t0801c19'>T 0801c19</a>異。所以然者，有二種沙門：有習行沙門， <a class='ref t' id='t0801c20' href='#t0801c20'>T 0801c20</a>有誓願沙門。</p>
<p>「彼云何名為習行沙門？於是， <a class='ref t' id='t0801c21' href='#t0801c21'>T 0801c21</a>比丘行來、進止、視瞻、容貌、著衣、持鉢，皆悉如 <a class='ref t' id='t0801c22' href='#t0801c22'>T 0801c22</a>法，不著貪欲、瞋恚、愚癡，但持戒精進，不犯 <a class='ref t' id='t0801c23' href='#t0801c23'>T 0801c23</a>非法，等學諸戒，是謂名為習行沙門。</p>
<p>「彼云 <a class='ref t' id='t0801c24' href='#t0801c24'>T 0801c24</a>何名誓願沙門？於是，或有比丘威儀、戒律、 <a class='ref t' id='t0801c25' href='#t0801c25'>T 0801c25</a>出入、進止、行步、容貌、視瞻、舉動，皆悉如法，盡 <a class='ref t' id='t0801c26' href='#t0801c26'>T 0801c26</a>有漏成無漏，於現法中身得證而自遊化： <a class='ref t' id='t0801c27' href='#t0801c27'>T 0801c27</a>生死已盡，梵行已立，所作已辦，更不復受 <a class='ref t' id='t0801c28' href='#t0801c28'>T 0801c28</a>有，如實知之。是謂名誓願沙門。是謂，比丘！ <a class='ref t' id='t0801c29' href='#t0801c29'>T 0801c29</a>二種沙門。」</p>
<p>爾時，阿難白世尊言：「彼云何名 <a class='ref t' id='t0802a01' href='#t0802a01'>T 0802a01</a>為沙門法行，婆羅門法行？」</p>
<p>佛告阿難：「於是， <a class='ref t' id='t0802a02' href='#t0802a02'>T 0802a02</a>比丘飲食知足，晝夜經行，不失時節，行 <a class='ref t' id='t0802a03' href='#t0802a03'>T 0802a03</a>諸道品。</p>
<p>「云何比丘諸根寂靜？於是，比丘若眼 <a class='ref t' id='t0802a04' href='#t0802a04'>T 0802a04</a>見色，不起想著，興諸亂念，於中眼根而得 <a class='ref t' id='t0802a05' href='#t0802a05'>T 0802a05</a>清淨，除諸惡念，不念不善之法。若耳聞聲、 <a class='ref t' id='t0802a06' href='#t0802a06'>T 0802a06</a>鼻臭香、舌知味、身知細滑、意知法，不起 <a class='ref t' id='t0802a07' href='#t0802a07'>T 0802a07</a>想著，興諸亂念，於意根而得清淨。如是，比 <a class='ref t' id='t0802a08' href='#t0802a08'>T 0802a08</a>丘根得清淨。</p>
<p>「云何比丘飲食知足？於是，比 <a class='ref t' id='t0802a09' href='#t0802a09'>T 0802a09</a>丘量腹而食，不求肥白，但欲使此身趣存 <a class='ref t' id='t0802a10' href='#t0802a10'>T 0802a10</a>而已，除去故痛，新者不生，得修梵行。猶如 <a class='ref t' id='t0802a11' href='#t0802a11'>T 0802a11</a>男女身生瘡痍，隨時以膏塗瘡，常欲使瘡 <a class='ref t' id='t0802a12' href='#t0802a12'>T 0802a12</a>愈故。今此比丘亦復如是，量腹而食，所 <a class='ref t' id='t0802a13' href='#t0802a13'>T 0802a13</a>以以膏膏車者，欲致遠故，比丘量腹而食 <a class='ref t' id='t0802a14' href='#t0802a14'>T 0802a14</a>者，欲趣存命故也。如是，比丘飲食知足。</p>
<p>「云 <a class='ref t' id='t0802a15' href='#t0802a15'>T 0802a15</a>何比丘恒知景寤？於是，比丘初夜、後夜恒 <a class='ref t' id='t0802a16' href='#t0802a16'>T 0802a16</a>知景寤，思惟三十七道之法。若晝日經 <a class='ref t' id='t0802a17' href='#t0802a17'>T 0802a17</a>行，除去惡念諸結之想，復於初夜、後夜經 <a class='ref t' id='t0802a18' href='#t0802a18'>T 0802a18</a>行，除去惡結不善之想，復於中夜右脇著 <a class='ref t' id='t0802a19' href='#t0802a19'>T 0802a19</a>地，以脚相累，唯向明之想，復於後夜，出 <a class='ref t' id='t0802a20' href='#t0802a20'>T 0802a20</a>入經行，除去不善之念。如是，比丘知時景 <a class='ref t' id='t0802a21' href='#t0802a21'>T 0802a21</a>寤。如是，阿難！此是沙門要行。</p>
<p>「彼云何名婆 <a class='ref t' id='t0802a22' href='#t0802a22'>T 0802a22</a>羅門要行？於是，比丘苦諦如實知之，苦 <a class='ref t' id='t0802a23' href='#t0802a23'>T 0802a23</a>習、苦盡、苦出要如實而知之，後以解此 <a class='ref t' id='t0802a24' href='#t0802a24'>T 0802a24</a>欲漏心、有漏心、無明漏心而得解脫，已得解 <a class='ref t' id='t0802a25' href='#t0802a25'>T 0802a25</a>脫，便得解脫智，生死已盡，梵行已立，所作已 <a class='ref t' id='t0802a26' href='#t0802a26'>T 0802a26</a>辦，更不復受胎，如實知之。此名為婆羅門 <a class='ref t' id='t0802a27' href='#t0802a27'>T 0802a27</a>要行之法。阿難當知，此名為要行之義也。」</p>
<p><a class='ref t' id='t0802a28' href='#t0802a28'>T 0802a28</a>爾時，世尊便說此偈：</p>
<a class='ref t' id='t0802a29' href='#t0802a29'>T 0802a29</a>
<blockquote class='gatha'>
<p>「沙門名息心，　　諸惡永已盡， <a class='ref t' id='t0802b01' href='#t0802b01'>T 0802b01</a><br>
梵志名清淨，　　除去諸亂想。</p>
</blockquote>
<p><a class='ref t' id='t0802b02' href='#t0802b02'>T 0802b02</a>「是故，阿難！沙門法行、婆羅門法行，當念修行。 <a class='ref t' id='t0802b03' href='#t0802b03'>T 0802b03</a>其有眾生行此諸法，然後乃稱為沙門。復 <a class='ref t' id='t0802b04' href='#t0802b04'>T 0802b04</a>以何故名為沙門？諸結永息故名為沙門。 <a class='ref t' id='t0802b05' href='#t0802b05'>T 0802b05</a>復以何故名為婆羅門？盡除愚惑之法故 <a class='ref t' id='t0802b06' href='#t0802b06'>T 0802b06</a>名為梵志；亦名為剎利。復以何故名剎利？ <a class='ref t' id='t0802b07' href='#t0802b07'>T 0802b07</a>以其斷淫、怒、癡故名為剎利；亦名為沐 <a class='ref t' id='t0802b08' href='#t0802b08'>T 0802b08</a>浴。以何故名為沐浴？以其洗二十一結 <a class='ref t' id='t0802b09' href='#t0802b09'>T 0802b09</a>故名為沐浴。亦名為覺。以何故名為覺？ <a class='ref t' id='t0802b10' href='#t0802b10'>T 0802b10</a>以其覺了愚法、慧法故名為覺。亦名為彼 <a class='ref t' id='t0802b11' href='#t0802b11'>T 0802b11</a>岸。以何等故名為彼岸？以其從此岸至 <a class='ref t' id='t0802b12' href='#t0802b12'>T 0802b12</a>彼岸故名為彼岸。阿難！能行此法者，然後 <a class='ref t' id='t0802b13' href='#t0802b13'>T 0802b13</a>乃名為沙門、婆羅門。此是其義，當念奉行。」</p>
<p>爾 <a class='ref t' id='t0802b14' href='#t0802b14'>T 0802b14</a>時，阿難聞佛所說，歡喜奉行。</p>
<a class='ref t' id='t0802b15' href='#t0802b15'>T 0802b15</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
