<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea46.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>46.6</span> <span class='mirror-right'>（六）十念</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0777a16' href='#t0777a16'>T 0777a16</a>園。</p>
<p>爾時，世尊告諸比丘：「親近國家有十非 <a class='ref t' id='t0777a17' href='#t0777a17'>T 0777a17</a>法。云何為十？於是國家起謀害心欲殺 <a class='ref t' id='t0777a18' href='#t0777a18'>T 0777a18</a>國王，緣此陰謀，王致命終。彼人民類便作 <a class='ref t' id='t0777a19' href='#t0777a19'>T 0777a19</a>是念：『此沙門、道士數來往返，此必是沙門所 <a class='ref t' id='t0777a20' href='#t0777a20'>T 0777a20</a>為。』是謂初非法親國之難。</p>
<p>「復次，大臣叛逆為 <a class='ref t' id='t0777a21' href='#t0777a21'>T 0777a21</a>王所收，皆取害之。是時，人民便作是念：『此 <a class='ref t' id='t0777a22' href='#t0777a22'>T 0777a22</a>沙門、道士數來往返，此必是沙門所為。』是謂 <a class='ref t' id='t0777a23' href='#t0777a23'>T 0777a23</a>第二非法入國之難。</p>
<p>「復次，國家亡失財寶。 <a class='ref t' id='t0777a24' href='#t0777a24'>T 0777a24</a>時，收藏人復生此念：『今此寶物我恒守護，更 <a class='ref t' id='t0777a25' href='#t0777a25'>T 0777a25</a>無餘人來入此者，必沙門取之。』是謂沙門 <a class='ref t' id='t0777a26' href='#t0777a26'>T 0777a26</a>第三非法入國之難。</p>
<p>「復次，國王女年在盛 <a class='ref t' id='t0777a27' href='#t0777a27'>T 0777a27</a>時，猶未出適，身便懷妊。是時，人民作是 <a class='ref t' id='t0777a28' href='#t0777a28'>T 0777a28</a>念：『此中更無餘人往返，必沙門所為。』是謂 <a class='ref t' id='t0777a29' href='#t0777a29'>T 0777a29</a>第四非法親國之難。</p>
<p>「復次，國王身抱重患， <a class='ref t' id='t0777b01' href='#t0777b01'>T 0777b01</a>中他人藥。是時，人民復作是念：『其中更無 <a class='ref t' id='t0777b02' href='#t0777b02'>T 0777b02</a>餘人，此必是沙門所為。』是謂第五非法親國 <a class='ref t' id='t0777b03' href='#t0777b03'>T 0777b03</a>之難。</p>
<p>「復次，國王、大臣各共競諍，共相傷害。 <a class='ref t' id='t0777b04' href='#t0777b04'>T 0777b04</a>是時，人民便作是念：『此諸大臣本共和合，今 <a class='ref t' id='t0777b05' href='#t0777b05'>T 0777b05</a>共競諍，此非餘人所為，必是沙門、道士。』是 <a class='ref t' id='t0777b06' href='#t0777b06'>T 0777b06</a>謂第六非法親國之難。</p>
<p>「復次，二國共鬪，各 <a class='ref t' id='t0777b07' href='#t0777b07'>T 0777b07</a>爭勝餘，人民便作是念：『此沙門、道士數來 <a class='ref t' id='t0777b08' href='#t0777b08'>T 0777b08</a>在內，必是沙門所為。』是謂第七非法親國 <a class='ref t' id='t0777b09' href='#t0777b09'>T 0777b09</a>之難。</p>
<p>「復次，國王本好惠施，與民分財，後便 <a class='ref t' id='t0777b10' href='#t0777b10'>T 0777b10</a>悋悔，不肯惠施。是時，人民各生斯念：『我等國 <a class='ref t' id='t0777b11' href='#t0777b11'>T 0777b11</a>主本喜惠施，今復慳貪無惠施心，此必沙門 <a class='ref t' id='t0777b12' href='#t0777b12'>T 0777b12</a>所為。』是謂第八非法親國之難。</p>
<p>「復次，國王恒 <a class='ref t' id='t0777b13' href='#t0777b13'>T 0777b13</a>以正法，取民財物，後復非法取民財寶。是 <a class='ref t' id='t0777b14' href='#t0777b14'>T 0777b14</a>時，人民各生斯意：『我等國主本以法取民 <a class='ref t' id='t0777b15' href='#t0777b15'>T 0777b15</a>財寶，今復以非法取民財寶，此必沙門所 <a class='ref t' id='t0777b16' href='#t0777b16'>T 0777b16</a>為。』是謂第九非法親國之難。</p>
<p>「復次，國土人 <a class='ref t' id='t0777b17' href='#t0777b17'>T 0777b17</a>民普得疫病，皆由宿緣。是時，人民各生斯 <a class='ref t' id='t0777b18' href='#t0777b18'>T 0777b18</a>念：『我等昔日無復疾病，今各得患，死者盈 <a class='ref t' id='t0777b19' href='#t0777b19'>T 0777b19</a>路，必是沙門呪術所致。』是謂第十非法親 <a class='ref t' id='t0777b20' href='#t0777b20'>T 0777b20</a>國之難。</p>
<p>「是謂，比丘！十非法入國之難。是故， <a class='ref t' id='t0777b21' href='#t0777b21'>T 0777b21</a>比丘！莫復生心親近國家。如是，比丘！當 <a class='ref t' id='t0777b22' href='#t0777b22'>T 0777b22</a>作是學。」</p>
<p>爾時，諸比丘聞佛所說，歡喜奉 <a class='ref t' id='t0777b23' href='#t0777b23'>T 0777b23</a>行。</p>
<a class='ref t' id='t0777b24' href='#t0777b24'>T 0777b24</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
