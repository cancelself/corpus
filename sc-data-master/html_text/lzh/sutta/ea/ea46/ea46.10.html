<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea46.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>46.10</span> <span class='mirror-right'>（一〇）觀想</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0780a29' href='#t0780a29'>T 0780a29</a>園。</p>
<p>爾時，有一比丘至世尊所，頭面禮足，在 <a class='ref t' id='t0780b01' href='#t0780b01'>T 0780b01</a>一面坐。爾時，彼比丘白世尊言：「如來今日 <a class='ref t' id='t0780b02' href='#t0780b02'>T 0780b02</a>與諸比丘說：『十想之法，其能修者，斷諸有 <a class='ref t' id='t0780b03' href='#t0780b03'>T 0780b03</a>漏，成無漏行。』如我，世尊！不堪任行此想。 <a class='ref t' id='t0780b04' href='#t0780b04'>T 0780b04</a>所以然者，欲心多故，身意熾盛，不得寧息。」</p>
<p><a class='ref t' id='t0780b05' href='#t0780b05'>T 0780b05</a>爾時，世尊告彼比丘：「汝今當捨淨想，思惟 <a class='ref t' id='t0780b06' href='#t0780b06'>T 0780b06</a>不淨想；捨有常想，思惟無常想；捨有我 <a class='ref t' id='t0780b07' href='#t0780b07'>T 0780b07</a>想，思惟無我想；捨可樂想，思惟不可樂想。 <a class='ref t' id='t0780b08' href='#t0780b08'>T 0780b08</a>所以然者，若比丘思惟淨想，欲心便熾盛； <a class='ref t' id='t0780b09' href='#t0780b09'>T 0780b09</a>若思惟不淨想，便無欲心。比丘當知，欲為 <a class='ref t' id='t0780b10' href='#t0780b10'>T 0780b10</a>不淨，如彼屎聚；欲如鸜鵒，饒諸音響；欲 <a class='ref t' id='t0780b11' href='#t0780b11'>T 0780b11</a>無返復，如彼毒蛇；欲如幻化，如日消雪； <a class='ref t' id='t0780b12' href='#t0780b12'>T 0780b12</a>當念捨欲，如棄塜間。欲還自害，如蛇懷毒； <a class='ref t' id='t0780b13' href='#t0780b13'>T 0780b13</a>欲無厭患，如飲鹹水；欲難可滿，如海吞 <a class='ref t' id='t0780b14' href='#t0780b14'>T 0780b14</a>流；欲多可畏，如羅剎村；欲猶怨家，恒當 <a class='ref t' id='t0780b15' href='#t0780b15'>T 0780b15</a>遠離。欲猶少味，如蜜塗刀；欲不可愛，如 <a class='ref t' id='t0780b16' href='#t0780b16'>T 0780b16</a>路白骨；欲現外形，如廁生華；欲為不真， <a class='ref t' id='t0780b17' href='#t0780b17'>T 0780b17</a>如彼畫瓶，內盛醜物，外見殊特；欲無牢 <a class='ref t' id='t0780b18' href='#t0780b18'>T 0780b18</a>固，亦如聚沫。是故，比丘！當念遠離貪欲之 <a class='ref t' id='t0780b19' href='#t0780b19'>T 0780b19</a>想，思惟不淨之想。汝今，比丘！當憶昔迦葉 <a class='ref t' id='t0780b20' href='#t0780b20'>T 0780b20</a>佛所奉行十想，今當重思惟十想，有漏心 <a class='ref t' id='t0780b21' href='#t0780b21'>T 0780b21</a>便解脫。」</p>
<p>爾時，彼比丘悲泣墮淚不能自止，即 <a class='ref t' id='t0780b22' href='#t0780b22'>T 0780b22</a>時頭面禮佛，白世尊言：「唯，世尊！愚惑積久， <a class='ref t' id='t0780b23' href='#t0780b23'>T 0780b23</a>如來躬自說十想，方欲遠離。今自懺悔，後更 <a class='ref t' id='t0780b24' href='#t0780b24'>T 0780b24</a>不犯！唯願如來受其重過，原恕不及。」</p>
<p>佛告 <a class='ref t' id='t0780b25' href='#t0780b25'>T 0780b25</a>比丘：「聽汝改過，勿復更犯，又如來與汝 <a class='ref t' id='t0780b26' href='#t0780b26'>T 0780b26</a>說十想而不肯奉持。」</p>
<p>是時，彼比丘聞世尊 <a class='ref t' id='t0780b27' href='#t0780b27'>T 0780b27</a>教誡已，在閑靜之處，剋己思惟，所以族 <a class='ref t' id='t0780b28' href='#t0780b28'>T 0780b28</a>姓子，剃除鬚髮，著三法衣，修無上梵行者， <a class='ref t' id='t0780b29' href='#t0780b29'>T 0780b29</a>欲昇其所願；生死已盡，梵行已立，所作已 <a class='ref t' id='t0780c01' href='#t0780c01'>T 0780c01</a>辦，更不復受胎，如實知之。爾時，彼比丘便 <a class='ref t' id='t0780c02' href='#t0780c02'>T 0780c02</a>成阿羅漢。</p>
<p>爾時，諸比丘聞佛所說，歡喜奉 <a class='ref t' id='t0780c03' href='#t0780c03'>T 0780c03</a>行。</p>
<a class='ref t' id='t0780c04' href='#t0780c04'>T 0780c04</a>
<blockquote class='gatha'>
<p>結禁、聖賢居　　二力及十念 <a class='ref t' id='t0780c05' href='#t0780c05'>T 0780c05</a><br>
親國、無罣礙　　十 <span class='corr' title='[輪→論] cf.【麗】'>論</span> 、想、觀想</p>
</blockquote>
<a class='ref t' id='t0780c06' href='#t0780c06'>T 0780c06</a>
<p class='endsection'><span class='t-juanname'>增壹阿含經卷第四十二</span></p>
<a class='ref t' id='t0780c07' href='#t0780c07'>T 0780c07</a>
<div class='w'>
<div>
<h1>?（五）</h1>
<p>聞如是：</p>
<p>一時。佛在舍衛國祇樹給孤獨 <a class='ref t' id='t0780c08' href='#t0780c08'>T 0780c08</a>園。</p>
<p>爾時。世尊告諸比丘：「有十念廣分別修 <a class='ref t' id='t0780c09' href='#t0780c09'>T 0780c09</a>行，盡斷欲愛、色愛、無色愛、憍慢、無明。云何為 <a class='ref t' id='t0780c10' href='#t0780c10'>T 0780c10</a>十？所謂念佛、念法、念比丘僧、念戒、念施、念天、 <a class='ref t' id='t0780c11' href='#t0780c11'>T 0780c11</a>念止觀、念安般、念身、念死。是謂，比丘！有眾生 <a class='ref t' id='t0780c12' href='#t0780c12'>T 0780c12</a>修行此十念者，盡斷欲愛，色愛，無色愛，一 <a class='ref t' id='t0780c13' href='#t0780c13'>T 0780c13</a>切無明、憍慢、皆悉除盡。如是，比丘！當作是 <a class='ref t' id='t0780c14' href='#t0780c14'>T 0780c14</a>學。」</p>
<p>爾時，諸比丘聞佛所說，歡喜奉行。</p>
</div>
</div>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
