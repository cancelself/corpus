<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea43.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 43</span> <span class='mirror-right'>馬血天子問八政品第四十三</span></p>
<h1 class='mirror-row'><span class='mirror-left latin'>43.1</span> <span class='mirror-right'>（一）馬血</span></h1>
</header>
<a class='ref t' id='t0756a01' href='#t0756a01'>T 0756a01</a> <a class='ref t' id='t0756a02' href='#t0756a02'>T 0756a02</a> <a class='ref t' id='t0756a03' href='#t0756a03'>T 0756a03</a>
<p class='suttainfo'><span class='t-juanname'>增壹阿含經卷第三十八</span><br>
<a class='ref t' id='t0756a04' href='#t0756a04'>T 0756a04</a> <a class='ref t' id='t0756a05' href='#t0756a05'>T 0756a05</a> <span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0756a06' href='#t0756a06'>T 0756a06</a> <a class='ref t' id='t0756a07' href='#t0756a07'>T 0756a07</a>聞如是：</p>
<p>一時，佛在舍衛國祇樹給孤獨 <a class='ref t' id='t0756a08' href='#t0756a08'>T 0756a08</a>園。</p>
<p>馬血天子非人之時，至世尊所，頭面禮 <a class='ref t' id='t0756a09' href='#t0756a09'>T 0756a09</a>足，在一面立。爾時，天子白世尊言：「向者生 <a class='ref t' id='t0756a10' href='#t0756a10'>T 0756a10</a>此念：『在地步度，可盡此世界不乎？』我今問 <a class='ref t' id='t0756a11' href='#t0756a11'>T 0756a11</a>世尊！可以步盡世界不耶？」</p>
<p>世尊告曰：「汝今 <a class='ref t' id='t0756a12' href='#t0756a12'>T 0756a12</a>以何義理而作此問？」</p>
<p>天子白佛言：「我昔日 <a class='ref t' id='t0756a13' href='#t0756a13'>T 0756a13</a>一時至婆伽梵天所。是時，梵天遙見我來， <a class='ref t' id='t0756a14' href='#t0756a14'>T 0756a14</a>而語我言：『善來，馬血天子！此處無為之境， <a class='ref t' id='t0756a15' href='#t0756a15'>T 0756a15</a>無生、無老、無病、無死、無終、無始，亦無愁、 <a class='ref t' id='t0756a16' href='#t0756a16'>T 0756a16</a>憂、苦、惱。』當我爾時，復作是念：『此是涅槃道 <a class='ref t' id='t0756a17' href='#t0756a17'>T 0756a17</a>耶？何以故？涅槃之中無生、老、病、死、愁、憂、苦、惱。 <a class='ref t' id='t0756a18' href='#t0756a18'>T 0756a18</a>此是世界之極邊耶？設當是世界邊際者，是 <a class='ref t' id='t0756a19' href='#t0756a19'>T 0756a19</a>為世間可步度耶？』」</p>
<p>世尊告曰：「汝今神足 <a class='ref t' id='t0756a20' href='#t0756a20'>T 0756a20</a>為何等類？」</p>
<p>天子白佛言：「猶如力士善於 <a class='ref t' id='t0756a21' href='#t0756a21'>T 0756a21</a>射術，箭去無礙；我今神足其德如是，無所 <a class='ref t' id='t0756a22' href='#t0756a22'>T 0756a22</a>罣礙。」</p>
<p>世尊告曰：「我今問汝，隨所樂報之。 <a class='ref t' id='t0756a23' href='#t0756a23'>T 0756a23</a>猶如有四男子善於射術，然彼四人各向 <a class='ref t' id='t0756a24' href='#t0756a24'>T 0756a24</a>四方射，設有人來，意欲盡攝四面之箭，使 <a class='ref t' id='t0756a25' href='#t0756a25'>T 0756a25</a>不墮地。云何，天子！此人極為捷疾不耶？乃 <a class='ref t' id='t0756a26' href='#t0756a26'>T 0756a26</a>能使箭不墮于地。</p>
<p>「天子當知，上日月前 <a class='ref t' id='t0756a27' href='#t0756a27'>T 0756a27</a>有捷步天子，行來進止復踰斯人之捷疾， <a class='ref t' id='t0756a28' href='#t0756a28'>T 0756a28</a>然日月宮殿行甚於斯。計彼人天子及日月 <a class='ref t' id='t0756a29' href='#t0756a29'>T 0756a29</a>宮殿之疾，故不如三十三天之速疾也；計 <a class='ref t' id='t0756b01' href='#t0756b01'>T 0756b01</a>三十三天之疾，不如艶天之疾。如是，諸天 <a class='ref t' id='t0756b02' href='#t0756b02'>T 0756b02</a>所有神足，各各不相及。假使汝今有此神 <a class='ref t' id='t0756b03' href='#t0756b03'>T 0756b03</a>德，如彼諸天，從劫至劫，乃至百劫，猶不 <a class='ref t' id='t0756b04' href='#t0756b04'>T 0756b04</a>能盡世境界。所以然者，地界方域不可 <a class='ref t' id='t0756b05' href='#t0756b05'>T 0756b05</a>稱計。</p>
<p>「天子當知，我過去久遠世時，曾作仙人， <a class='ref t' id='t0756b06' href='#t0756b06'>T 0756b06</a>名為馬血，與汝同字，欲愛已盡，飛行虛 <a class='ref t' id='t0756b07' href='#t0756b07'>T 0756b07</a>空，無所觸礙。我爾時，神足與人有異，彈 <a class='ref t' id='t0756b08' href='#t0756b08'>T 0756b08</a>指之頃，以能攝此四方箭，使不墮落。時， <a class='ref t' id='t0756b09' href='#t0756b09'>T 0756b09</a>我以有此神足，便作是念：『我今能以此神 <a class='ref t' id='t0756b10' href='#t0756b10'>T 0756b10</a>足，可盡境地邊際乎？』即涉世界，而不 <a class='ref t' id='t0756b11' href='#t0756b11'>T 0756b11</a>能盡其方域。命終之後，進德修業而成 <a class='ref t' id='t0756b12' href='#t0756b12'>T 0756b12</a>佛道，坐樹王下，端坐思惟往昔經歷所施 <a class='ref t' id='t0756b13' href='#t0756b13'>T 0756b13</a>為事：『本為仙人，以此神德猶不能盡其 <a class='ref t' id='t0756b14' href='#t0756b14'>T 0756b14</a>方面，當以何神力而 <span class='corr' title='[為→得] cf.【麗】'>得</span> 究其邊際乎？』時， <a class='ref t' id='t0756b15' href='#t0756b15'>T 0756b15</a>我復作是念：『要當乘聖賢八品之徑路， <a class='ref t' id='t0756b16' href='#t0756b16'>T 0756b16</a>然後乃得盡生死邊際。』</p>
<p>「彼云何名為乘賢 <a class='ref t' id='t0756b17' href='#t0756b17'>T 0756b17</a>聖八品之徑路？所謂正見、正治、正語、正業、正 <a class='ref t' id='t0756b18' href='#t0756b18'>T 0756b18</a>命、正方便、正念、正三昧。天子！又知斯名賢聖 <a class='ref t' id='t0756b19' href='#t0756b19'>T 0756b19</a>八品道，得盡世界之邊際。諸過去恒沙諸佛 <a class='ref t' id='t0756b20' href='#t0756b20'>T 0756b20</a>得盡世界者，盡用此賢聖八品道而究世 <a class='ref t' id='t0756b21' href='#t0756b21'>T 0756b21</a>界；正使將來諸佛世尊出現世者，當以此 <a class='ref t' id='t0756b22' href='#t0756b22'>T 0756b22</a>賢聖之道得盡邊際。」</p>
<p>爾時，世尊便說此偈：</p>
<a class='ref t' id='t0756b23' href='#t0756b23'>T 0756b23</a>
<blockquote class='gatha'>
<p>「步涉無究竟，　　得盡世界者， <a class='ref t' id='t0756b24' href='#t0756b24'>T 0756b24</a><br>
地種不可稱，　　非神足所及。 <a class='ref t' id='t0756b25' href='#t0756b25'>T 0756b25</a><br>
凡夫施設意，　　於中起迷惑， <a class='ref t' id='t0756b26' href='#t0756b26'>T 0756b26</a><br>
不別真正法，　　流轉五道中。 <a class='ref t' id='t0756b27' href='#t0756b27'>T 0756b27</a><br>
賢聖八品道，　　以此為舟船， <a class='ref t' id='t0756b28' href='#t0756b28'>T 0756b28</a><br>
諸佛之所行，　　而究世界邊。 <a class='ref t' id='t0756b29' href='#t0756b29'>T 0756b29</a><br>
正使當來佛，　　彌勒之等類， <a class='ref t' id='t0756c01' href='#t0756c01'>T 0756c01</a><br>
亦用八種道，　　得盡於世界。 <a class='ref t' id='t0756c02' href='#t0756c02'>T 0756c02</a><br>
是故有智士，　　修此聖賢道， <a class='ref t' id='t0756c03' href='#t0756c03'>T 0756c03</a><br>
晝夜習行之，　　便至無為處。」</p>
</blockquote>
<p><a class='ref t' id='t0756c04' href='#t0756c04'>T 0756c04</a>是時，馬血天子從如來聞說賢聖八品道， <a class='ref t' id='t0756c05' href='#t0756c05'>T 0756c05</a>即於座上，諸塵垢盡，得法眼淨。爾時，天子即 <a class='ref t' id='t0756c06' href='#t0756c06'>T 0756c06</a>以頭面禮足，遶佛三匝，便退而去。是時，彼 <a class='ref t' id='t0756c07' href='#t0756c07'>T 0756c07</a>天子即其日，以天種種好華散如來上，即 <a class='ref t' id='t0756c08' href='#t0756c08'>T 0756c08</a>時便說斯偈：</p>
<a class='ref t' id='t0756c09' href='#t0756c09'>T 0756c09</a>
<blockquote class='gatha'>
<p>「流轉生死久，　　欲涉度世界， <a class='ref t' id='t0756c10' href='#t0756c10'>T 0756c10</a><br>
賢聖八品道，　　不知又不見。 <a class='ref t' id='t0756c11' href='#t0756c11'>T 0756c11</a><br>
今我以見諦，　　又聞八品道， <a class='ref t' id='t0756c12' href='#t0756c12'>T 0756c12</a><br>
便得盡邊際，　　諸佛所到處。」</p>
</blockquote>
<p><a class='ref t' id='t0756c13' href='#t0756c13'>T 0756c13</a>爾時，世尊可彼天子所說。時，彼天子以見佛 <a class='ref t' id='t0756c14' href='#t0756c14'>T 0756c14</a>可之，即禮世尊足，便退而去。</p>
<p>爾時，彼天子 <a class='ref t' id='t0756c15' href='#t0756c15'>T 0756c15</a>聞佛所說，歡喜奉行。</p>
<a class='ref t' id='t0756c16' href='#t0756c16'>T 0756c16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
