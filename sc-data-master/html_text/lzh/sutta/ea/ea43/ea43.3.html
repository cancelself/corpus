<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea43.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>43.3</span> <span class='mirror-right'>（三）難陀</span></h1>
</header>
<p>聞如是：</p>
<p>一時，佛在摩竭國界，與大比 <a class='ref t' id='t0758c13' href='#t0758c13'>T 0758c13</a>丘眾五百人俱。漸至江水側。</p>
<p>爾時，世尊 <a class='ref t' id='t0758c14' href='#t0758c14'>T 0758c14</a>見江水中，有大材木為水所漂，即坐水 <a class='ref t' id='t0758c15' href='#t0758c15'>T 0758c15</a>側一樹下坐。爾時，世尊告諸比丘：「汝等頗 <a class='ref t' id='t0758c16' href='#t0758c16'>T 0758c16</a>見木為水所漂乎？」</p>
<p>諸比丘白佛言：「唯然，見 <a class='ref t' id='t0758c17' href='#t0758c17'>T 0758c17</a>之。」</p>
<p>世尊告曰：「設當此木不著此岸，不著 <a class='ref t' id='t0758c18' href='#t0758c18'>T 0758c18</a>彼岸，又不中沒，復非在岸上，不為人 <a class='ref t' id='t0758c19' href='#t0758c19'>T 0758c19</a>所捉，復非為非人所捉者，復非為水 <a class='ref t' id='t0758c20' href='#t0758c20'>T 0758c20</a>所迴轉，復非腐敗者，便當漸漸至海。所 <a class='ref t' id='t0758c21' href='#t0758c21'>T 0758c21</a>以然者，海，諸江之原本。汝等比丘亦如是， <a class='ref t' id='t0758c22' href='#t0758c22'>T 0758c22</a>設不著此岸，不著彼岸，又不中沒，復非 <a class='ref t' id='t0758c23' href='#t0758c23'>T 0758c23</a>在岸上，不為人、非人所捉，亦不為水 <a class='ref t' id='t0758c24' href='#t0758c24'>T 0758c24</a>所迴轉，亦不腐敗，便當漸漸至涅槃處。 <a class='ref t' id='t0758c25' href='#t0758c25'>T 0758c25</a>所以然者，涅槃者，正見、正治、正語、正業、正命、 <a class='ref t' id='t0758c26' href='#t0758c26'>T 0758c26</a>正方便、正念、正定是涅槃之原本。」</p>
<p>爾時，有牧 <a class='ref t' id='t0758c27' href='#t0758c27'>T 0758c27</a>牛人名曰難陀，憑杖而立。是時，彼牧牛人 <a class='ref t' id='t0758c28' href='#t0758c28'>T 0758c28</a>遙聞如是所說，漸來至世尊所而立。爾時， <a class='ref t' id='t0758c29' href='#t0758c29'>T 0758c29</a>牧牛人白世尊言：「我今亦不著此岸，不在 <a class='ref t' id='t0759a01' href='#t0759a01'>T 0759a01</a>彼岸，又非中沒，復非在岸上，不為人捉， <a class='ref t' id='t0759a02' href='#t0759a02'>T 0759a02</a>復非為非人所捉，不為水所迴轉，亦非 <a class='ref t' id='t0759a03' href='#t0759a03'>T 0759a03</a>腐敗，漸當至涅槃之處。唯願世尊聽在道 <a class='ref t' id='t0759a04' href='#t0759a04'>T 0759a04</a>次，得作沙門。」</p>
<p>世尊告曰：「汝今還主牛已， <a class='ref t' id='t0759a05' href='#t0759a05'>T 0759a05</a>然後乃得作沙門耳。」</p>
<p>牧牛人難陀報曰：「斯 <a class='ref t' id='t0759a06' href='#t0759a06'>T 0759a06</a>牛哀念犢故，自當還家。唯願世尊聽在道 <a class='ref t' id='t0759a07' href='#t0759a07'>T 0759a07</a>次。」</p>
<p>世尊告曰：「此牛雖當還家，故須汝往付 <a class='ref t' id='t0759a08' href='#t0759a08'>T 0759a08</a>授之。」</p>
<p>是時，牧牛人即受其教，往付牛已，還 <a class='ref t' id='t0759a09' href='#t0759a09'>T 0759a09</a>至佛所，白世尊言：「今已付牛，唯願世尊聽 <a class='ref t' id='t0759a10' href='#t0759a10'>T 0759a10</a>作沙門。」是時，如來即聽作沙門，受具足戒。</p>
<p><a class='ref t' id='t0759a11' href='#t0759a11'>T 0759a11</a>有一異比丘白世尊言：「云何為此岸？云何 <a class='ref t' id='t0759a12' href='#t0759a12'>T 0759a12</a>為彼岸？云何為中沒。云何在岸上？云何不 <a class='ref t' id='t0759a13' href='#t0759a13'>T 0759a13</a>為人所捉？云何不為非人所捉？云何不 <a class='ref t' id='t0759a14' href='#t0759a14'>T 0759a14</a>為水所迴轉？云何不腐敗？」</p>
<p>佛告比丘曰： <a class='ref t' id='t0759a15' href='#t0759a15'>T 0759a15</a>「此岸者身也。彼岸者身滅耶。中沒者欲 <a class='ref t' id='t0759a16' href='#t0759a16'>T 0759a16</a>愛耶。在岸上者五欲也。為人所捉者，如 <a class='ref t' id='t0759a17' href='#t0759a17'>T 0759a17</a>有族姓子發此誓願：『持此功德福祐，作大 <a class='ref t' id='t0759a18' href='#t0759a18'>T 0759a18</a>國王，若作大臣。』非人所捉者，如有比丘 <a class='ref t' id='t0759a19' href='#t0759a19'>T 0759a19</a>有此誓願：『生四天王中而行梵行，今 <a class='ref t' id='t0759a20' href='#t0759a20'>T 0759a20</a>持功德生諸天之中。』是謂名為非人所捉。 <a class='ref t' id='t0759a21' href='#t0759a21'>T 0759a21</a>為水所迴轉者，此是邪疑也。腐敗者，邪見、 <a class='ref t' id='t0759a22' href='#t0759a22'>T 0759a22</a>邪治、邪語、邪業、邪命、邪方便、邪念、邪定，此是 <a class='ref t' id='t0759a23' href='#t0759a23'>T 0759a23</a>腐敗也。」</p>
<p><a class='ref t' id='t0759a24' href='#t0759a24'>T 0759a24</a>是時，難陀比丘在閑靜之處而自修剋，所 <a class='ref t' id='t0759a25' href='#t0759a25'>T 0759a25</a>以族姓之子，剃除鬚髮，出家學道者，修無 <a class='ref t' id='t0759a26' href='#t0759a26'>T 0759a26</a>上梵行，生死已盡，梵行已立，所作已辦，更 <a class='ref t' id='t0759a27' href='#t0759a27'>T 0759a27</a>不復受。即於座上成阿羅漢。</p>
<p>爾時，難陀聞 <a class='ref t' id='t0759a28' href='#t0759a28'>T 0759a28</a>佛所說，歡喜奉行。</p>
<a class='ref t' id='t0759a29' href='#t0759a29'>T 0759a29</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
