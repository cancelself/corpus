<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea47.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>47.7</span> <span class='mirror-right'>（七）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0782c23' href='#t0782c23'>T 0782c23</a>園。</p>
<p>爾時，眾多比丘集普會講堂各興此論： <a class='ref t' id='t0782c24' href='#t0782c24'>T 0782c24</a>「今波斯匿王主行非法，犯聖律教，讖比丘 <a class='ref t' id='t0782c25' href='#t0782c25'>T 0782c25</a>尼得阿羅漢道，十二年中閉在宮內，與共交 <a class='ref t' id='t0782c26' href='#t0782c26'>T 0782c26</a>通。又不事佛、法、比丘僧，無篤信之心向 <a class='ref t' id='t0782c27' href='#t0782c27'>T 0782c27</a>阿羅漢，則無信心於佛、法、聖眾，我等宜應 <a class='ref t' id='t0782c28' href='#t0782c28'>T 0782c28</a>遠離，勿止此土。所以然者，王行非法時， <a class='ref t' id='t0782c29' href='#t0782c29'>T 0782c29</a>王大臣亦行非法，大臣以行非法，左右吏 <a class='ref t' id='t0783a01' href='#t0783a01'>T 0783a01</a>佐亦行非法；吏佐已行非法，諸庶人類亦 <a class='ref t' id='t0783a02' href='#t0783a02'>T 0783a02</a>行非法。我今宜在遠國乞求，不止此邦。又 <a class='ref t' id='t0783a03' href='#t0783a03'>T 0783a03</a>可觀彼風俗之化，已見風俗之化，則見殊 <a class='ref t' id='t0783a04' href='#t0783a04'>T 0783a04</a>異之處。」</p>
<p>爾時，世尊以天耳聽聞諸比丘各 <a class='ref t' id='t0783a05' href='#t0783a05'>T 0783a05</a>興此論，即往至諸比丘所，在中央坐。爾時， <a class='ref t' id='t0783a06' href='#t0783a06'>T 0783a06</a>佛告諸比丘：「汝等集此為何論說？」</p>
<p>眾多比 <a class='ref t' id='t0783a07' href='#t0783a07'>T 0783a07</a>丘白世尊言：「我等在此論波斯匿王，主行 <a class='ref t' id='t0783a08' href='#t0783a08'>T 0783a08</a>非法，犯聖律教，十二年中閉讖比丘尼，在 <a class='ref t' id='t0783a09' href='#t0783a09'>T 0783a09</a>深宮內，接待以色。又得道之人行過三 <a class='ref t' id='t0783a10' href='#t0783a10'>T 0783a10</a>界，然王亦不事佛、法及眾僧，無篤信之心 <a class='ref t' id='t0783a11' href='#t0783a11'>T 0783a11</a>向阿羅漢；已無此心，則無此心於三尊。我 <a class='ref t' id='t0783a12' href='#t0783a12'>T 0783a12</a>等宜遠遊，不須住此。所以然者，王行非 <a class='ref t' id='t0783a13' href='#t0783a13'>T 0783a13</a>法時，臣佐、人民亦復行惡，又觀世間風化 <a class='ref t' id='t0783a14' href='#t0783a14'>T 0783a14</a>之法。」</p>
<p>爾時，世尊告曰：「汝等勿論國界之事， <a class='ref t' id='t0783a15' href='#t0783a15'>T 0783a15</a>當自剋己，思惟內省，挍計分別。言此論者 <a class='ref t' id='t0783a16' href='#t0783a16'>T 0783a16</a>不合至理，亦復不令人得修梵行，滅盡無 <a class='ref t' id='t0783a17' href='#t0783a17'>T 0783a17</a>為涅槃之處，當自修己，熾然法行，自歸 <a class='ref t' id='t0783a18' href='#t0783a18'>T 0783a18</a>最尊。若比丘能自修己，興隆法樂者，此人 <a class='ref t' id='t0783a19' href='#t0783a19'>T 0783a19</a>之類便為我躬自所生。云何，比丘！能自熾然， <a class='ref t' id='t0783a20' href='#t0783a20'>T 0783a20</a>興隆法樂，無有虛妄，自歸最尊？於是，比 <a class='ref t' id='t0783a21' href='#t0783a21'>T 0783a21</a>丘！內自觀身，身意止，自攝其心，除去亂想， <a class='ref t' id='t0783a22' href='#t0783a22'>T 0783a22</a>無有憂愁；外自觀身，身意止，自攝其心，除 <a class='ref t' id='t0783a23' href='#t0783a23'>T 0783a23</a>去亂想，無有愁憂；有復內外觀身，身意 <a class='ref t' id='t0783a24' href='#t0783a24'>T 0783a24</a>止；內觀痛，外觀痛，內外觀痛；內觀心，外觀 <a class='ref t' id='t0783a25' href='#t0783a25'>T 0783a25</a>心，內外觀心；內觀法，外觀法，內外觀法， <a class='ref t' id='t0783a26' href='#t0783a26'>T 0783a26</a>法意止，自攝其心，除去亂想，無有愁憂。 <a class='ref t' id='t0783a27' href='#t0783a27'>T 0783a27</a>如是，比丘！能自熾然其行，興隆法樂，自 <a class='ref t' id='t0783a28' href='#t0783a28'>T 0783a28</a>歸最尊。諸有將來、現在比丘，能自熾然不 <a class='ref t' id='t0783a29' href='#t0783a29'>T 0783a29</a>失行本，便為我之所生。</p>
<p>「是故，比丘！若欲有 <a class='ref t' id='t0783b01' href='#t0783b01'>T 0783b01</a>所論，當論於十事。云何為十？所謂精勤 <a class='ref t' id='t0783b02' href='#t0783b02'>T 0783b02</a>比丘，少欲、知足、有勇猛心、多聞能與人說 <a class='ref t' id='t0783b03' href='#t0783b03'>T 0783b03</a>法、無畏無恐、戒律具足、三昧成就、智慧成 <a class='ref t' id='t0783b04' href='#t0783b04'>T 0783b04</a>就、解脫成就、解脫見慧成就。汝等設欲論 <a class='ref t' id='t0783b05' href='#t0783b05'>T 0783b05</a>者，當論此十事。所以然者，潤及一切，多 <a class='ref t' id='t0783b06' href='#t0783b06'>T 0783b06</a>所饒益，得修梵行，至滅盡之處、無為涅槃 <a class='ref t' id='t0783b07' href='#t0783b07'>T 0783b07</a>界。此論者沙門之義，當念思惟，勿去離心。 <a class='ref t' id='t0783b08' href='#t0783b08'>T 0783b08</a>如是，比丘！當作是學。」</p>
<p>爾時，諸比丘聞佛所 <a class='ref t' id='t0783b09' href='#t0783b09'>T 0783b09</a>說，歡喜奉行。</p>
<a class='ref t' id='t0783b10' href='#t0783b10'>T 0783b10</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
