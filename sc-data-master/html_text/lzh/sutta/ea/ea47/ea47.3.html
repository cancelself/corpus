<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea47.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>47.3</span> <span class='mirror-right'>（三）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0781a25' href='#t0781a25'>T 0781a25</a>園。</p>
<p>爾時，波斯匿王往至世尊所，頭面禮足， <a class='ref t' id='t0781a26' href='#t0781a26'>T 0781a26</a>在一面坐。爾時，波斯匿王往白世尊言：「如 <a class='ref t' id='t0781a27' href='#t0781a27'>T 0781a27</a>來審有是語：『施我獲福多，餘者獲福少；施 <a class='ref t' id='t0781a28' href='#t0781a28'>T 0781a28</a>我弟子，勿施餘人。』設有人作是語者，豈非 <a class='ref t' id='t0781a29' href='#t0781a29'>T 0781a29</a>毀如來法乎？」</p>
<p>佛告王曰：「我無此語：『獨應 <a class='ref t' id='t0781b01' href='#t0781b01'>T 0781b01</a>施我，勿施餘人。』大王！當知，我恒有此語： <a class='ref t' id='t0781b02' href='#t0781b02'>T 0781b02</a>『若比丘鉢中遺餘擲著水中，軟蟲食之猶 <a class='ref t' id='t0781b03' href='#t0781b03'>T 0781b03</a>得其福，何況施人而不獲福乎？』但，大王！ <a class='ref t' id='t0781b04' href='#t0781b04'>T 0781b04</a>我有是語：『施持戒人，其福益多，勝於犯戒 <a class='ref t' id='t0781b05' href='#t0781b05'>T 0781b05</a>之人。』」</p>
<p>爾時，波斯匿王前白佛言：「唯然，世尊！ <a class='ref t' id='t0781b06' href='#t0781b06'>T 0781b06</a>施持戒人，其福倍多於犯戒之人者上。」</p>
<p>王 <a class='ref t' id='t0781b07' href='#t0781b07'>T 0781b07</a>復白佛言：「尼揵子來語我言：『沙門瞿曇知 <a class='ref t' id='t0781b08' href='#t0781b08'>T 0781b08</a>於幻術，能迴轉世人。』世尊！此語為審乎？為 <a class='ref t' id='t0781b09' href='#t0781b09'>T 0781b09</a>非耶？」</p>
<p>佛告王曰：「如是，大王！如向來言：『我有 <a class='ref t' id='t0781b10' href='#t0781b10'>T 0781b10</a>幻法，能迴轉世人。』」</p>
<p>王白佛言：「何者名為迴 <a class='ref t' id='t0781b11' href='#t0781b11'>T 0781b11</a>轉幻法？」</p>
<p>佛告王曰：「其殺生者其罪難量，其 <a class='ref t' id='t0781b12' href='#t0781b12'>T 0781b12</a>不殺者受福無量；其不與取者獲罪無量，其 <a class='ref t' id='t0781b13' href='#t0781b13'>T 0781b13</a>不盜者獲福無量；夫淫泆者受罪無量，其 <a class='ref t' id='t0781b14' href='#t0781b14'>T 0781b14</a>不淫者受福無量；其邪見者受罪無量，其 <a class='ref t' id='t0781b15' href='#t0781b15'>T 0781b15</a>正見者獲福無量。我所解幻法者，正謂此 <a class='ref t' id='t0781b16' href='#t0781b16'>T 0781b16</a>耳。」</p>
<p>是時，波斯匿王白世尊言：「若當世間人民、 <a class='ref t' id='t0781b17' href='#t0781b17'>T 0781b17</a>魔、若魔天、有形之類，深解此幻術者則獲 <a class='ref t' id='t0781b18' href='#t0781b18'>T 0781b18</a>大幸。自今已後，不復聽外道異學入我國 <a class='ref t' id='t0781b19' href='#t0781b19'>T 0781b19</a>界，聽四部之眾恒在我宮，常當供養，隨其 <a class='ref t' id='t0781b20' href='#t0781b20'>T 0781b20</a>所須。」</p>
<p>佛告大王：「勿作是語。所以然者，施 <a class='ref t' id='t0781b21' href='#t0781b21'>T 0781b21</a>畜生之類，猶獲其福；及施犯戒之人，亦 <a class='ref t' id='t0781b22' href='#t0781b22'>T 0781b22</a>獲其福；施持戒之人，福亦難量；施外仙 <a class='ref t' id='t0781b23' href='#t0781b23'>T 0781b23</a>道之人，獲一億之福；施須陀洹、斯陀含、阿 <a class='ref t' id='t0781b24' href='#t0781b24'>T 0781b24</a>那含、阿羅漢、辟支佛及佛，其福不可量。是 <a class='ref t' id='t0781b25' href='#t0781b25'>T 0781b25</a>故，大王！當興發意，供給當來過去諸佛、聲 <a class='ref t' id='t0781b26' href='#t0781b26'>T 0781b26</a>聞弟子。如是，大王！當作是學。」</p>
<p>爾時，波斯匿 <a class='ref t' id='t0781b27' href='#t0781b27'>T 0781b27</a>王聞佛所說，歡喜奉行。</p>
<a class='ref t' id='t0781b28' href='#t0781b28'>T 0781b28</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
