<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea16.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>16.9</span> <span class='mirror-right'>（九）思惟</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0580c10' href='#t0580c10'>T 0580c10</a>園。</p>
<p>爾時，尊者阿那律在拘尸那竭國本所生 <a class='ref t' id='t0580c11' href='#t0580c11'>T 0580c11</a>處。爾時，釋、梵、四天王及五百天人，并二十八 <a class='ref t' id='t0580c12' href='#t0580c12'>T 0580c12</a>大鬼神王，便往至尊者阿那律所。到已，頭 <a class='ref t' id='t0580c13' href='#t0580c13'>T 0580c13</a>面禮足，在一面住。復以此偈歎阿那律 <a class='ref t' id='t0580c14' href='#t0580c14'>T 0580c14</a>曰：</p>
<a class='ref t' id='t0580c15' href='#t0580c15'>T 0580c15</a>
<blockquote class='gatha'>
<p>「歸命人中上，　　眾人所敬奉； <a class='ref t' id='t0580c16' href='#t0580c16'>T 0580c16</a><br>
我等今不知，　　為依何等禪？」</p>
</blockquote>
<p><a class='ref t' id='t0580c17' href='#t0580c17'>T 0580c17</a>爾時，有梵志名曰闍拔吒，是梵摩喻弟子。 <a class='ref t' id='t0580c18' href='#t0580c18'>T 0580c18</a>復至尊者阿那律所，頭面禮足，在一面坐。 <a class='ref t' id='t0580c19' href='#t0580c19'>T 0580c19</a>爾時，彼梵志問阿那律曰：「我昔在王宮生， <a class='ref t' id='t0580c20' href='#t0580c20'>T 0580c20</a>未曾聞此自然之香，為有何人來至此間， <a class='ref t' id='t0580c21' href='#t0580c21'>T 0580c21</a>為是天、龍、鬼神、人、非人乎？」</p>
<p>爾時，阿那律報梵 <a class='ref t' id='t0580c22' href='#t0580c22'>T 0580c22</a>志曰：「向者釋、梵、四天王及五百天人，并二十 <a class='ref t' id='t0580c23' href='#t0580c23'>T 0580c23</a>八大鬼神王，來至我所，頭面禮足，在一面 <a class='ref t' id='t0580c24' href='#t0580c24'>T 0580c24</a>住。復以此偈而歎我曰：</p>
<a class='ref t' id='t0580c25' href='#t0580c25'>T 0580c25</a>
<blockquote class='gatha'>
<p>「『自歸人中上，　　眾人所敬奉； <a class='ref t' id='t0580c26' href='#t0580c26'>T 0580c26</a><br>
　我等今不知，　　為依何等禪？』」</p>
</blockquote>
<p><a class='ref t' id='t0580c27' href='#t0580c27'>T 0580c27</a>梵志問曰：「以何等故，我今不見其形？釋、梵、 <a class='ref t' id='t0580c28' href='#t0580c28'>T 0580c28</a>四天王為何所在？」</p>
<p>阿那律報曰：「以汝無有 <a class='ref t' id='t0580c29' href='#t0580c29'>T 0580c29</a>天眼故也，是故不見釋、梵、四天王及五 <a class='ref t' id='t0581a01' href='#t0581a01'>T 0581a01</a>百天人，及二十八大鬼神王。」</p>
<p>梵志問曰：「設我 <a class='ref t' id='t0581a02' href='#t0581a02'>T 0581a02</a>能得天眼者，見此釋、梵、四天王及二十八 <a class='ref t' id='t0581a03' href='#t0581a03'>T 0581a03</a>大鬼神王耶？」</p>
<p>阿那律報曰：「設當得天眼者， <a class='ref t' id='t0581a04' href='#t0581a04'>T 0581a04</a>便能見釋、梵、四天王及五百天人，并二十八 <a class='ref t' id='t0581a05' href='#t0581a05'>T 0581a05</a>大鬼神王。然復，梵志！此天眼者何足為奇！ <a class='ref t' id='t0581a06' href='#t0581a06'>T 0581a06</a>有梵天名曰千眼，彼見此千世界，如有 <a class='ref t' id='t0581a07' href='#t0581a07'>T 0581a07</a>眼之士，自手掌中觀其寶冠。此梵天亦如 <a class='ref t' id='t0581a08' href='#t0581a08'>T 0581a08</a>是，見此千世界無有罣礙，然此梵天不自 <a class='ref t' id='t0581a09' href='#t0581a09'>T 0581a09</a>見身所著衣服。」</p>
<p>梵志問曰：「何以故？千眼 <a class='ref t' id='t0581a10' href='#t0581a10'>T 0581a10</a>梵天不自見形所著服飾？」</p>
<p>阿那律曰：「以其 <a class='ref t' id='t0581a11' href='#t0581a11'>T 0581a11</a>彼天無有無上智慧眼故，故不自見己 <a class='ref t' id='t0581a12' href='#t0581a12'>T 0581a12</a>身所著服飾。」</p>
<p>梵志問曰：「設我得無上智慧 <a class='ref t' id='t0581a13' href='#t0581a13'>T 0581a13</a>眼者，見此身所著服飾不耶？」</p>
<p>阿那律曰：「若 <a class='ref t' id='t0581a14' href='#t0581a14'>T 0581a14</a>能得無上智慧眼者，則能見己形所著服 <a class='ref t' id='t0581a15' href='#t0581a15'>T 0581a15</a>飾。」</p>
<p>梵志問曰：「願尊與我說極妙之法，使得 <a class='ref t' id='t0581a16' href='#t0581a16'>T 0581a16</a>無上智慧之眼。」</p>
<p>阿那律曰：「汝有戒耶？」</p>
<p>梵志問 <a class='ref t' id='t0581a17' href='#t0581a17'>T 0581a17</a>曰：「云何名之為戒？」</p>
<p>阿那律曰：「不作眾惡， <a class='ref t' id='t0581a18' href='#t0581a18'>T 0581a18</a>不犯非法。」</p>
<p>梵志報曰：「如此戒者，我堪奉 <a class='ref t' id='t0581a19' href='#t0581a19'>T 0581a19</a>持如此之戒。」</p>
<p>阿那律曰：「汝今，梵志！當持禁 <a class='ref t' id='t0581a20' href='#t0581a20'>T 0581a20</a>戒，無失毫釐，亦當除去憍慢之結，莫計 <a class='ref t' id='t0581a21' href='#t0581a21'>T 0581a21</a>吾我染著之想。」</p>
<p>時，梵志復問阿那律曰：「何 <a class='ref t' id='t0581a22' href='#t0581a22'>T 0581a22</a>者是吾？何者是我？何者是憍慢結？」</p>
<p>阿那律曰： <a class='ref t' id='t0581a23' href='#t0581a23'>T 0581a23</a>「吾者是神識也，我者是形體之具也。於中起 <a class='ref t' id='t0581a24' href='#t0581a24'>T 0581a24</a>識生吾、我者，是名為憍慢結也。是故，梵 <a class='ref t' id='t0581a25' href='#t0581a25'>T 0581a25</a>志！當求方便，除此諸結。如是，梵志！當作 <a class='ref t' id='t0581a26' href='#t0581a26'>T 0581a26</a>是學。」</p>
<p>梵志即從座起，禮阿那律足，遶三匝 <a class='ref t' id='t0581a27' href='#t0581a27'>T 0581a27</a>而去。未至所在，於中道思惟此義，諸塵 <a class='ref t' id='t0581a28' href='#t0581a28'>T 0581a28</a>垢盡，得法眼淨。</p>
<p>爾時，有天昔與此梵志親 <a class='ref t' id='t0581a29' href='#t0581a29'>T 0581a29</a>友，知識梵志心中所得諸塵垢盡，得法眼 <a class='ref t' id='t0581b01' href='#t0581b01'>T 0581b01</a>淨。爾時，彼天復往至尊者阿那律所，頭面 <a class='ref t' id='t0581b02' href='#t0581b02'>T 0581b02</a>禮足，在一面住。即以此偈歎阿那律曰：</p>
<a class='ref t' id='t0581b03' href='#t0581b03'>T 0581b03</a>
<blockquote class='gatha'>
<p>「梵志未至家，　　中道得道跡； <a class='ref t' id='t0581b04' href='#t0581b04'>T 0581b04</a><br>
垢盡法眼淨，　　無疑無猶豫。」</p>
</blockquote>
<p><a class='ref t' id='t0581b05' href='#t0581b05'>T 0581b05</a>爾時，尊者阿那律復以偈告天曰：</p>
<a class='ref t' id='t0581b06' href='#t0581b06'>T 0581b06</a>
<blockquote class='gatha'>
<p>「我先觀彼心，　　中間應道跡； <a class='ref t' id='t0581b07' href='#t0581b07'>T 0581b07</a><br>
彼人迦葉佛，　　曾聞此法教。」</p>
</blockquote>
<p><a class='ref t' id='t0581b08' href='#t0581b08'>T 0581b08</a>爾時，尊者阿那律即其時離彼處，在人間 <a class='ref t' id='t0581b09' href='#t0581b09'>T 0581b09</a>遊，漸漸至舍衛國，到世尊所，頭面禮足，在 <a class='ref t' id='t0581b10' href='#t0581b10'>T 0581b10</a>一面住。爾時，世尊具以法語告阿那律，阿 <a class='ref t' id='t0581b11' href='#t0581b11'>T 0581b11</a>那律受佛教已，便從坐起，頭面禮足，便 <a class='ref t' id='t0581b12' href='#t0581b12'>T 0581b12</a>退而去。</p>
<p>爾時，世尊告諸比丘：「我聲聞中弟 <a class='ref t' id='t0581b13' href='#t0581b13'>T 0581b13</a>子，得天眼第一者，所謂阿那律比丘是。」</p>
<p>爾 <a class='ref t' id='t0581b14' href='#t0581b14'>T 0581b14</a>時，諸比丘聞佛所說，歡喜奉行。</p>
<a class='ref t' id='t0581b15' href='#t0581b15'>T 0581b15</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
