<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea16.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 16</span> <span class='mirror-right'>增壹阿含經火滅品第十六</span></p>
<h1 class='mirror-row'><span class='mirror-left latin'>16.1</span> <span class='mirror-right'>（一）難陀</span></h1>
</header>
<p><a class='ref t' id='t0578a13' href='#t0578a13'>T 0578a13</a>聞如是：</p>
<p>一時，佛在舍衛國祇樹給孤獨 <a class='ref t' id='t0578a14' href='#t0578a14'>T 0578a14</a>園。</p>
<p>爾時，尊者難陀在舍衛城象華園中。是 <a class='ref t' id='t0578a15' href='#t0578a15'>T 0578a15</a>時，尊者難陀在閑靜處，便生是念：「如來出 <a class='ref t' id='t0578a16' href='#t0578a16'>T 0578a16</a>世甚為難遇，億劫乃出，實不可見，如來久 <a class='ref t' id='t0578a17' href='#t0578a17'>T 0578a17</a>遠長夜時乃出耳。猶如優曇鉢花時乃出現， <a class='ref t' id='t0578a18' href='#t0578a18'>T 0578a18</a>此亦如是。如來出世甚為難遇，億劫乃出， <a class='ref t' id='t0578a19' href='#t0578a19'>T 0578a19</a>實不可見，此處亦難遇，一切諸行悉休息 <a class='ref t' id='t0578a20' href='#t0578a20'>T 0578a20</a>止，愛盡無餘，亦無染污，滅盡泥洹。」</p>
<p>爾時， <a class='ref t' id='t0578a21' href='#t0578a21'>T 0578a21</a>有一魔行天子，知尊者難陀心中所念，便 <a class='ref t' id='t0578a22' href='#t0578a22'>T 0578a22</a>往至孫陀利釋種女所，飛在虛空，以頌而 <a class='ref t' id='t0578a23' href='#t0578a23'>T 0578a23</a>嗟歎曰：</p>
<a class='ref t' id='t0578a24' href='#t0578a24'>T 0578a24</a>
<blockquote class='gatha'>
<p>「汝今發歡喜，　　嚴服作五樂； <a class='ref t' id='t0578a25' href='#t0578a25'>T 0578a25</a><br>
難陀今捨服，　　當來相娛樂。」</p>
</blockquote>
<p><a class='ref t' id='t0578a26' href='#t0578a26'>T 0578a26</a>爾時，孫陀利釋種女聞天語已，歡喜踊躍，不 <a class='ref t' id='t0578a27' href='#t0578a27'>T 0578a27</a>能自勝，便自莊嚴，修飾房舍，敷好坐具，作 <a class='ref t' id='t0578a28' href='#t0578a28'>T 0578a28</a>倡妓樂，如難陀在家無異。爾時，王波斯 <a class='ref t' id='t0578a29' href='#t0578a29'>T 0578a29</a>匿集在普會講堂，聞難陀比丘還捨法服， <a class='ref t' id='t0578a30' href='#t0578a30'>T 0578a30</a>習于家業。所以然者，有天在空中告 <a class='ref t' id='t0578b01' href='#t0578b01'>T 0578b01</a>其妻曰。是時，王波斯匿聞是語已，便懷愁 <a class='ref t' id='t0578b02' href='#t0578b02'>T 0578b02</a>憂，即乘駕白象，往至彼園。到已，便入華象 <a class='ref t' id='t0578b03' href='#t0578b03'>T 0578b03</a>池中，遙見尊者難陀，便前至難陀所，頭面 <a class='ref t' id='t0578b04' href='#t0578b04'>T 0578b04</a>禮足，在一面坐。</p>
<p>爾時，尊者難陀告波斯匿 <a class='ref t' id='t0578b05' href='#t0578b05'>T 0578b05</a>曰：「大王！何故來至此間，顏色變異？復有何 <a class='ref t' id='t0578b06' href='#t0578b06'>T 0578b06</a>事來至吾所？」</p>
<p>波斯匿報曰：「尊者當知，向在 <a class='ref t' id='t0578b07' href='#t0578b07'>T 0578b07</a>普集講堂，聞尊者捨法服，還作白衣。聞 <a class='ref t' id='t0578b08' href='#t0578b08'>T 0578b08</a>此語已，故來至此，不審尊者何所勅告？」</p>
<p><a class='ref t' id='t0578b09' href='#t0578b09'>T 0578b09</a>是時，難陀含笑徐告王曰：「不見不聞，大王 <a class='ref t' id='t0578b10' href='#t0578b10'>T 0578b10</a>何故作此語耶？大王！豈不從如來邊聞：我 <a class='ref t' id='t0578b11' href='#t0578b11'>T 0578b11</a>諸結已除，生死已盡，梵行已立，所作已辦，更 <a class='ref t' id='t0578b12' href='#t0578b12'>T 0578b12</a>不復受胞胎，如實而知，今成阿羅漢，心 <a class='ref t' id='t0578b13' href='#t0578b13'>T 0578b13</a>得解脫。」</p>
<p>波斯匿曰：「我不從如來聞難陀比 <a class='ref t' id='t0578b14' href='#t0578b14'>T 0578b14</a>丘生死已盡，得阿羅漢，心得解脫。所以然 <a class='ref t' id='t0578b15' href='#t0578b15'>T 0578b15</a>者，有天來告孫陀利釋種女曰。是時，孫陀 <a class='ref t' id='t0578b16' href='#t0578b16'>T 0578b16</a>利夫人聞此語已，便作倡妓樂，修治服飾， <a class='ref t' id='t0578b17' href='#t0578b17'>T 0578b17</a>敷諸坐具。我聞此語已，便來至尊者所。」</p>
<p>難 <a class='ref t' id='t0578b18' href='#t0578b18'>T 0578b18</a>陀告曰：「王不知不聞，何故大王而作是語？ <a class='ref t' id='t0578b19' href='#t0578b19'>T 0578b19</a>諸有沙門、婆羅門無不樂此休息樂、善逝 <a class='ref t' id='t0578b20' href='#t0578b20'>T 0578b20</a>樂、沙門樂、涅槃樂，而不自觀此婬火之坑。 <a class='ref t' id='t0578b21' href='#t0578b21'>T 0578b21</a>復當就者此事不然，骨猶如鎖，肉如聚石， <a class='ref t' id='t0578b22' href='#t0578b22'>T 0578b22</a>猶蜜塗刀，坐貪小利，不慮後患。亦如菓 <a class='ref t' id='t0578b23' href='#t0578b23'>T 0578b23</a>繁折枝，亦如假借不久當還，猶如劍樹之 <a class='ref t' id='t0578b24' href='#t0578b24'>T 0578b24</a>藪，亦如毒害藥，亦如毒藥，如毒華菓， <a class='ref t' id='t0578b25' href='#t0578b25'>T 0578b25</a>觀此婬欲亦復如是。意染著者此事不然， <a class='ref t' id='t0578b26' href='#t0578b26'>T 0578b26</a>從火坑之欲乃至毒菓，不觀此事，欲得 <a class='ref t' id='t0578b27' href='#t0578b27'>T 0578b27</a>度欲流、有流、見流、無明流者，此事不然。以 <a class='ref t' id='t0578b28' href='#t0578b28'>T 0578b28</a>不度欲流、有流、見流、無明流，而欲得入無 <a class='ref t' id='t0578b29' href='#t0578b29'>T 0578b29</a>餘泥洹界而般泥洹者，此事不然。大王 <a class='ref t' id='t0578c01' href='#t0578c01'>T 0578c01</a>當知，諸有沙門、婆羅門觀察此休息樂、善逝 <a class='ref t' id='t0578c02' href='#t0578c02'>T 0578c02</a>樂、沙門樂、涅槃樂，此事不然。彼以作是觀 <a class='ref t' id='t0578c03' href='#t0578c03'>T 0578c03</a>察，解了婬坑之火，猶如骨鎖、肉聚、蜜塗利 <a class='ref t' id='t0578c04' href='#t0578c04'>T 0578c04</a>刀、菓繁折枝、假借不久，亦如劍樹、毒樹，如 <a class='ref t' id='t0578c05' href='#t0578c05'>T 0578c05</a>毒害藥，悉觀了知，此則有處。已解了知婬 <a class='ref t' id='t0578c06' href='#t0578c06'>T 0578c06</a>火所興，便能得渡欲流、有流、見流、無明流， <a class='ref t' id='t0578c07' href='#t0578c07'>T 0578c07</a>此事必然。彼已渡欲流、有流、見流、無明流， <a class='ref t' id='t0578c08' href='#t0578c08'>T 0578c08</a>此事必然。云何，大王！以何見何知而作是 <a class='ref t' id='t0578c09' href='#t0578c09'>T 0578c09</a>說？今我，大王！已成羅漢，生死已盡，梵行已 <a class='ref t' id='t0578c10' href='#t0578c10'>T 0578c10</a>立，所作已 <span class='corr' title='[辨→辦]'>辦</span> ，更不復受母胞胎，心得解脫。」</p>
<p><a class='ref t' id='t0578c11' href='#t0578c11'>T 0578c11</a>爾時，王波斯匿心懷歡喜，善心生焉，白尊 <a class='ref t' id='t0578c12' href='#t0578c12'>T 0578c12</a>者難陀曰：「我今無狐疑如毛髮許，方知尊 <a class='ref t' id='t0578c13' href='#t0578c13'>T 0578c13</a>者成阿羅漢，今請辭還，國事眾多。」</p>
<p>難陀對 <a class='ref t' id='t0578c14' href='#t0578c14'>T 0578c14</a>曰：「宜知是時。」</p>
<p>爾時，王波斯匿即從坐起，頭 <a class='ref t' id='t0578c15' href='#t0578c15'>T 0578c15</a>面禮足，便退而去。波斯匿王去未幾時，時彼 <a class='ref t' id='t0578c16' href='#t0578c16'>T 0578c16</a>魔天來至尊者難陀所，住虛空中，復以此 <a class='ref t' id='t0578c17' href='#t0578c17'>T 0578c17</a>偈向難陀曰：</p>
<a class='ref t' id='t0578c18' href='#t0578c18'>T 0578c18</a>
<blockquote class='gatha'>
<p>「夫人面如月，　　金銀瓔珞身， <a class='ref t' id='t0578c19' href='#t0578c19'>T 0578c19</a><br>
憶彼姿容顏，　　五樂恒自娛。 <a class='ref t' id='t0578c20' href='#t0578c20'>T 0578c20</a><br>
彈琴鼓絃歌，　　音響甚柔軟， <a class='ref t' id='t0578c21' href='#t0578c21'>T 0578c21</a><br>
能除諸愁憂，　　樂此林間為。」</p>
</blockquote>
<p><a class='ref t' id='t0578c22' href='#t0578c22'>T 0578c22</a>是時，尊者難陀便作是念：「此是魔行天人。」覺 <a class='ref t' id='t0578c23' href='#t0578c23'>T 0578c23</a>知此已，復以偈報曰：</p>
<a class='ref t' id='t0578c24' href='#t0578c24'>T 0578c24</a>
<blockquote class='gatha'>
<p>「我昔有此心，　　婬泆無厭足； <a class='ref t' id='t0578c25' href='#t0578c25'>T 0578c25</a><br>
為欲所纏裹，　　不覺老病死。 <a class='ref t' id='t0578c26' href='#t0578c26'>T 0578c26</a><br>
我度愛欲淵，　　無污無所染； <a class='ref t' id='t0578c27' href='#t0578c27'>T 0578c27</a><br>
榮位悉是苦，　　獨樂真如法。 <a class='ref t' id='t0578c28' href='#t0578c28'>T 0578c28</a><br>
我今無諸結，　　婬怒癡悉盡； <a class='ref t' id='t0578c29' href='#t0578c29'>T 0578c29</a><br>
更不習此法，　　愚者當覺知。」</p>
</blockquote>
<p><a class='ref t' id='t0579a01' href='#t0579a01'>T 0579a01</a>爾時，彼魔行天人聞此語便懷愁憂，即於 <a class='ref t' id='t0579a02' href='#t0579a02'>T 0579a02</a>彼沒不現。</p>
<p>爾時，眾多比丘以此因緣，具白 <a class='ref t' id='t0579a03' href='#t0579a03'>T 0579a03</a>世尊。爾時，世尊告諸比丘：「端正比丘者，無 <a class='ref t' id='t0579a04' href='#t0579a04'>T 0579a04</a>有勝難陀比丘；諸根澹泊，亦難陀比丘是； <a class='ref t' id='t0579a05' href='#t0579a05'>T 0579a05</a>無有欲心，亦是難陀比丘；無有瞋恚，亦是 <a class='ref t' id='t0579a06' href='#t0579a06'>T 0579a06</a>難陀比丘；無有愚癡，亦是難陀比丘；成阿 <a class='ref t' id='t0579a07' href='#t0579a07'>T 0579a07</a>羅漢，亦是難陀比丘。所以然者，難陀比丘 <a class='ref t' id='t0579a08' href='#t0579a08'>T 0579a08</a>端正，諸根寂靜。」</p>
<p>爾時，世尊告諸比丘：「我聲 <a class='ref t' id='t0579a09' href='#t0579a09'>T 0579a09</a>聞中弟子端正者，難陀比丘是。諸根寂靜， <a class='ref t' id='t0579a10' href='#t0579a10'>T 0579a10</a>是亦難陀比丘。」</p>
<p>爾時，諸比丘聞佛所說，歡 <a class='ref t' id='t0579a11' href='#t0579a11'>T 0579a11</a>喜奉行。</p>
<a class='ref t' id='t0579a12' href='#t0579a12'>T 0579a12</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
