<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea16.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>16.3</span> <span class='mirror-right'>（三）鳥</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0579a25' href='#t0579a25'>T 0579a25</a>園。</p>
<p>爾時，世尊告諸比丘：「我今當說烏喻，亦 <a class='ref t' id='t0579a26' href='#t0579a26'>T 0579a26</a>當說猪喻，善思念之，吾當演說。」</p>
<p>對曰：「如 <a class='ref t' id='t0579a27' href='#t0579a27'>T 0579a27</a>是。世尊！」是時，諸比丘從佛受教。</p>
<p>世尊告曰： <a class='ref t' id='t0579a28' href='#t0579a28'>T 0579a28</a>「彼云何名為人喻如烏？猶如有人在寂靜 <a class='ref t' id='t0579a29' href='#t0579a29'>T 0579a29</a>處，恒習婬欲，作諸惡行，後便羞恥，便自悔 <a class='ref t' id='t0579b01' href='#t0579b01'>T 0579b01</a>過，向人演說，陳所作事。所以然者，或為諸 <a class='ref t' id='t0579b02' href='#t0579b02'>T 0579b02</a>梵行人，所見譏彈：『此人習欲，作諸惡行。』彼 <a class='ref t' id='t0579b03' href='#t0579b03'>T 0579b03</a>作諸惡行已，向人悔過，自知羞恥，猶如彼 <a class='ref t' id='t0579b04' href='#t0579b04'>T 0579b04</a>烏恒患苦飢，便食不淨，尋即拭 <span class='t-gaiji'>［口＊雋］ <!--gaiji,,1[口*雋],2&#x20FD8;,3--></span>，恐有 <a class='ref t' id='t0579b05' href='#t0579b05'>T 0579b05</a>餘鳥見言：『此烏食不淨。』此亦如是。若有 <a class='ref t' id='t0579b06' href='#t0579b06'>T 0579b06</a>一人在閑靜處，習於婬欲，作不善行，後 <a class='ref t' id='t0579b07' href='#t0579b07'>T 0579b07</a>便羞恥而自悔過，向人演說陳所作事。所 <a class='ref t' id='t0579b08' href='#t0579b08'>T 0579b08</a>以然者，或為諸梵行人所見記識，此人習 <a class='ref t' id='t0579b09' href='#t0579b09'>T 0579b09</a>欲，作諸惡行，是謂名為人猶如烏。</p>
<p>「彼云何 <a class='ref t' id='t0579b10' href='#t0579b10'>T 0579b10</a>名為人如猪。若有一人在閑靜處，長習 <a class='ref t' id='t0579b11' href='#t0579b11'>T 0579b11</a>婬欲，作諸惡行，亦不羞恥，復非悔過， <a class='ref t' id='t0579b12' href='#t0579b12'>T 0579b12</a>向人自譽，貢高自用：『我能得五欲自娛， <a class='ref t' id='t0579b13' href='#t0579b13'>T 0579b13</a>此諸人等不能得五欲。』彼作惡已，不羞 <a class='ref t' id='t0579b14' href='#t0579b14'>T 0579b14</a>恥，此人喻如猪，恒食不淨，臥於不淨，便自 <a class='ref t' id='t0579b15' href='#t0579b15'>T 0579b15</a>跳踉向於餘猪。此亦如是。若有一人習於 <a class='ref t' id='t0579b16' href='#t0579b16'>T 0579b16</a>婬欲，作諸惡行，亦不羞恥，復非悔過，向 <a class='ref t' id='t0579b17' href='#t0579b17'>T 0579b17</a>人自譽，貢高自用：『我能得五欲自娛，此諸 <a class='ref t' id='t0579b18' href='#t0579b18'>T 0579b18</a>人不能得五欲自娛。』是名為人如猪。是 <a class='ref t' id='t0579b19' href='#t0579b19'>T 0579b19</a>故，諸比丘！當捨遠離。如是，諸比丘！當作是 <a class='ref t' id='t0579b20' href='#t0579b20'>T 0579b20</a>學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0579b21' href='#t0579b21'>T 0579b21</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
