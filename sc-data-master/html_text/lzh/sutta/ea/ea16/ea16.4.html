<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea16.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>16.4</span> <span class='mirror-right'>（四）驢</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0579b22' href='#t0579b22'>T 0579b22</a>園。</p>
<p>爾時，世尊告諸比丘：「我今當說人有似 <a class='ref t' id='t0579b23' href='#t0579b23'>T 0579b23</a>驢者，有似牛者，諦聽！諦聽！善思念之。」</p>
<p>諸比 <a class='ref t' id='t0579b24' href='#t0579b24'>T 0579b24</a>丘對曰：「如是。世尊！」是時，諸比丘從佛受教。</p>
<p><a class='ref t' id='t0579b25' href='#t0579b25'>T 0579b25</a>世尊告曰：「彼云何名人像驢者？若有一人， <a class='ref t' id='t0579b26' href='#t0579b26'>T 0579b26</a>剃除鬚髮，著三法衣，以信牢固，出家學 <a class='ref t' id='t0579b27' href='#t0579b27'>T 0579b27</a>道。爾時，彼人諸根不定，若眼見色，隨起色 <a class='ref t' id='t0579b28' href='#t0579b28'>T 0579b28</a>想，流馳萬端，爾時眼根則非清淨，生諸亂 <a class='ref t' id='t0579b29' href='#t0579b29'>T 0579b29</a>想，不能制持，眾惡普至，亦復不能護於 <a class='ref t' id='t0579c01' href='#t0579c01'>T 0579c01</a>眼根。耳聞聲，鼻嗅香，舌知味，身知細滑， <a class='ref t' id='t0579c02' href='#t0579c02'>T 0579c02</a>意知法，隨起識病，流馳萬端，爾時意根則 <a class='ref t' id='t0579c03' href='#t0579c03'>T 0579c03</a>非清淨，生諸亂想，不能制持，眾惡普至，亦 <a class='ref t' id='t0579c04' href='#t0579c04'>T 0579c04</a>復不能護於意根。無有威儀禮節之宜，行 <a class='ref t' id='t0579c05' href='#t0579c05'>T 0579c05</a>步進止，屈伸低仰，執持衣鉢，都違禁戒，便 <a class='ref t' id='t0579c06' href='#t0579c06'>T 0579c06</a>為梵行人所見譏彈：『咄，此愚人像如沙門？』 <a class='ref t' id='t0579c07' href='#t0579c07'>T 0579c07</a>便取彈舉：『設是沙門者，宜不應爾。』彼作是 <a class='ref t' id='t0579c08' href='#t0579c08'>T 0579c08</a>說：『我亦是比丘！我亦是比丘！』猶如驢入牛 <a class='ref t' id='t0579c09' href='#t0579c09'>T 0579c09</a>群之中而自稱曰：『我亦是牛！我亦是牛！』然觀 <a class='ref t' id='t0579c10' href='#t0579c10'>T 0579c10</a>其兩耳復不似牛，角亦不似，尾亦不似，音 <a class='ref t' id='t0579c11' href='#t0579c11'>T 0579c11</a>聲各異。爾時，群牛或以角觝，或以脚蹋，或 <a class='ref t' id='t0579c12' href='#t0579c12'>T 0579c12</a>以口嚙者。今此比丘亦復如是，諸根不定，若 <a class='ref t' id='t0579c13' href='#t0579c13'>T 0579c13</a>眼見色，隨起色想，流馳萬端，爾時眼根則 <a class='ref t' id='t0579c14' href='#t0579c14'>T 0579c14</a>非清淨，生諸亂想，不能制持，眾惡普至，亦 <a class='ref t' id='t0579c15' href='#t0579c15'>T 0579c15</a>復不能護於眼根。耳聞聲，鼻嗅香，舌知 <a class='ref t' id='t0579c16' href='#t0579c16'>T 0579c16</a>味，身了細滑，意知法，隨起識病，流馳萬端， <a class='ref t' id='t0579c17' href='#t0579c17'>T 0579c17</a>爾時意根則非清淨，生諸亂想，不能制持， <a class='ref t' id='t0579c18' href='#t0579c18'>T 0579c18</a>眾惡普至，亦復不能護念意根。無有威 <a class='ref t' id='t0579c19' href='#t0579c19'>T 0579c19</a>儀禮節之宜，行步進止，屈伸低仰，執持禁戒， <a class='ref t' id='t0579c20' href='#t0579c20'>T 0579c20</a>便為梵行人所見譏彈：『咄，此愚人像如沙 <a class='ref t' id='t0579c21' href='#t0579c21'>T 0579c21</a>門？』便見彈舉：『設是沙門者，宜不應爾。』爾 <a class='ref t' id='t0579c22' href='#t0579c22'>T 0579c22</a>時彼作是說：『我是沙門。』猶如驢入於牛群， <a class='ref t' id='t0579c23' href='#t0579c23'>T 0579c23</a>是謂人像驢者也。</p>
<p>「彼人云何像牛者耶？若 <a class='ref t' id='t0579c24' href='#t0579c24'>T 0579c24</a>有一人，剃除鬚髮，著三法衣，以信牢固，出 <a class='ref t' id='t0579c25' href='#t0579c25'>T 0579c25</a>家學道。爾時，彼人諸根寂定，飲食知節，竟日 <a class='ref t' id='t0579c26' href='#t0579c26'>T 0579c26</a>經行，未曾捨離意遊三十七道品之法。若眼 <a class='ref t' id='t0579c27' href='#t0579c27'>T 0579c27</a>見色，不起色想，亦無流馳之念，爾時眼根 <a class='ref t' id='t0579c28' href='#t0579c28'>T 0579c28</a>則應清淨，生諸善想，亦能制持，無復諸惡， <a class='ref t' id='t0579c29' href='#t0579c29'>T 0579c29</a>常擁護於眼根。耳聲、鼻香、口味、身細滑、意 <a class='ref t' id='t0580a01' href='#t0580a01'>T 0580a01</a>法不起識病，爾時意根則得清淨。彼人便 <a class='ref t' id='t0580a02' href='#t0580a02'>T 0580a02</a>到諸梵行人所，諸梵行人遙以見來，各自 <a class='ref t' id='t0580a03' href='#t0580a03'>T 0580a03</a>揚聲：『善來，同學！』隨時供養，不使有短，猶 <a class='ref t' id='t0580a04' href='#t0580a04'>T 0580a04</a>如良牛入牛眾中，而自稱說：『我今是牛！』然 <a class='ref t' id='t0580a05' href='#t0580a05'>T 0580a05</a>其毛尾、耳角、音聲都悉是牛，諸牛見已，各來 <a class='ref t' id='t0580a06' href='#t0580a06'>T 0580a06</a>舐體。此亦如是，剃除鬚髮，著三法衣，以信 <a class='ref t' id='t0580a07' href='#t0580a07'>T 0580a07</a>牢固，出家學道。爾時，彼人諸根寂定，飲食 <a class='ref t' id='t0580a08' href='#t0580a08'>T 0580a08</a>知節，竟日經行，未曾捨離意遊三十七道 <a class='ref t' id='t0580a09' href='#t0580a09'>T 0580a09</a>品之法。若眼見色，不起色想，亦無流馳之 <a class='ref t' id='t0580a10' href='#t0580a10'>T 0580a10</a>念，爾時眼根則得清淨，生諸善想，亦能制 <a class='ref t' id='t0580a11' href='#t0580a11'>T 0580a11</a>持，無復諸惡，常擁護於眼根。耳聲、鼻香、口 <a class='ref t' id='t0580a12' href='#t0580a12'>T 0580a12</a>味、身細滑、意法不起識病，爾時意根則得 <a class='ref t' id='t0580a13' href='#t0580a13'>T 0580a13</a>具足，是謂此人像牛者也。如是，諸比丘！當 <a class='ref t' id='t0580a14' href='#t0580a14'>T 0580a14</a>學如牛，莫像如驢也。如是，諸比丘！當作是 <a class='ref t' id='t0580a15' href='#t0580a15'>T 0580a15</a>學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0580a16' href='#t0580a16'>T 0580a16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
