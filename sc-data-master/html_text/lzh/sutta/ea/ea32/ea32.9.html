<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea32.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>32.9</span> <span class='mirror-right'>（九）瞻病</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0680c04' href='#t0680c04'>T 0680c04</a>園。</p>
<p>爾時，世尊告諸比丘：「若瞻病人成就五 <a class='ref t' id='t0680c05' href='#t0680c05'>T 0680c05</a>法，不得時差，恒在床褥。云何為五？於是， <a class='ref t' id='t0680c06' href='#t0680c06'>T 0680c06</a>瞻病之人不別良藥；懈怠無勇猛心，常喜 <a class='ref t' id='t0680c07' href='#t0680c07'>T 0680c07</a>瞋恚，亦好睡眠；但貪食故瞻視病人；不以 <a class='ref t' id='t0680c08' href='#t0680c08'>T 0680c08</a>法供養故，亦不與病人語談往返。是謂， <a class='ref t' id='t0680c09' href='#t0680c09'>T 0680c09</a>比丘！若瞻病之人成就此五法者，不得時差。</p>
<p><a class='ref t' id='t0680c10' href='#t0680c10'>T 0680c10</a>「若復，比丘！瞻病之人成就五法，便得時差，不 <a class='ref t' id='t0680c11' href='#t0680c11'>T 0680c11</a>著床褥。云何為五？於是，瞻病之人分別良 <a class='ref t' id='t0680c12' href='#t0680c12'>T 0680c12</a>醫；亦不懈怠，先起後臥；恒喜言談，少於睡 <a class='ref t' id='t0680c13' href='#t0680c13'>T 0680c13</a>眠；以法供養，不貪飲食；堪任與病人說 <a class='ref t' id='t0680c14' href='#t0680c14'>T 0680c14</a>法。是謂，比丘！瞻病之人成就此五法者，便 <a class='ref t' id='t0680c15' href='#t0680c15'>T 0680c15</a>得時差。</p>
<p>「是故，比丘！若瞻病人時，當捨前五 <a class='ref t' id='t0680c16' href='#t0680c16'>T 0680c16</a>法，就後 <span class='corr' title='[王→五]'>五</span> 法。如是，諸比丘！當作是學。」</p>
<p>爾時， <a class='ref t' id='t0680c17' href='#t0680c17'>T 0680c17</a>諸比丘聞佛所說，歡喜奉行。</p>
<a class='ref t' id='t0680c18' href='#t0680c18'>T 0680c18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
