<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea32.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 32</span> <span class='mirror-right'>善聚品第三十二</span></p>
<h1 class='mirror-row'><span class='mirror-left latin'>32.1</span> <span class='mirror-right'>（一）善</span></h1>
</header>
<a class='ref t' id='t0673c14' href='#t0673c14'>T 0673c14</a> <a class='ref t' id='t0673c15' href='#t0673c15'>T 0673c15</a> <a class='ref t' id='t0673c16' href='#t0673c16'>T 0673c16</a>
<p class='suttainfo'><span class='t-juanname'>增壹阿含經卷第二十四</span><br>
<a class='ref t' id='t0673c17' href='#t0673c17'>T 0673c17</a> <a class='ref t' id='t0673c18' href='#t0673c18'>T 0673c18</a> <span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0673c19' href='#t0673c19'>T 0673c19</a> <a class='ref t' id='t0673c20' href='#t0673c20'>T 0673c20</a>聞如是：</p>
<p>一時，佛在舍衛國祇樹給孤獨 <a class='ref t' id='t0673c21' href='#t0673c21'>T 0673c21</a>園。</p>
<p>爾時，世尊告諸比丘：「我今當說善聚，汝 <a class='ref t' id='t0673c22' href='#t0673c22'>T 0673c22</a>等善思念之。」</p>
<p>諸比丘對曰：「如是。世尊！」諸比 <a class='ref t' id='t0673c23' href='#t0673c23'>T 0673c23</a>丘從佛受教。</p>
<p>世尊告曰：「彼云何名為善聚？ <a class='ref t' id='t0673c24' href='#t0673c24'>T 0673c24</a>所謂五根是也。云何為五？所謂信根、精進根、 <a class='ref t' id='t0673c25' href='#t0673c25'>T 0673c25</a>念根、定根、慧根。是謂，比丘！有此五根。若有 <a class='ref t' id='t0673c26' href='#t0673c26'>T 0673c26</a>比丘修行五根者，便成須陀洹，得不退轉 <a class='ref t' id='t0673c27' href='#t0673c27'>T 0673c27</a>法，必成至道；轉進其行成斯陀含，而來此 <a class='ref t' id='t0673c28' href='#t0673c28'>T 0673c28</a>世盡其苦際；轉進其道成阿那含，不復 <a class='ref t' id='t0673c29' href='#t0673c29'>T 0673c29</a>來此世，即復取般涅槃；轉進其行，有漏盡， <a class='ref t' id='t0674a01' href='#t0674a01'>T 0674a01</a>成無漏，心解脫、智慧解脫，自身作證而自遊 <a class='ref t' id='t0674a02' href='#t0674a02'>T 0674a02</a>戲：生死已盡，梵行已立，所作已辦，更不復 <a class='ref t' id='t0674a03' href='#t0674a03'>T 0674a03</a>受胎，如實知之。</p>
<p>「言善聚者，即五根是也。 <a class='ref t' id='t0674a04' href='#t0674a04'>T 0674a04</a>所以然者，此最大聚，眾聚中妙。若不行此 <a class='ref t' id='t0674a05' href='#t0674a05'>T 0674a05</a>法者，則不成須陀洹、斯陀含、阿那含、阿羅 <a class='ref t' id='t0674a06' href='#t0674a06'>T 0674a06</a>漢、辟支佛，及如來、至真、等正覺也。若得此五 <a class='ref t' id='t0674a07' href='#t0674a07'>T 0674a07</a>根者，便有四果、三乘之道。言善聚者，此五 <a class='ref t' id='t0674a08' href='#t0674a08'>T 0674a08</a>根為上。是故，諸比丘！當求方便，行此五根。 <a class='ref t' id='t0674a09' href='#t0674a09'>T 0674a09</a>如是，諸比丘！當作是學。」</p>
<p>爾時，諸比丘聞佛 <a class='ref t' id='t0674a10' href='#t0674a10'>T 0674a10</a>所說，歡喜奉行。</p>
<a class='ref t' id='t0674a11' href='#t0674a11'>T 0674a11</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
