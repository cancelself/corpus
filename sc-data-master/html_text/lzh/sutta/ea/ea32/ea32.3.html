<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea32.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>32.3</span> <span class='mirror-right'>（三）禮佛</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0674a24' href='#t0674a24'>T 0674a24</a>園。</p>
<p>爾時，世尊告諸比丘：「承事禮佛有五事 <a class='ref t' id='t0674a25' href='#t0674a25'>T 0674a25</a>功德。云何為五？一者端正，二者好聲，三者 <a class='ref t' id='t0674a26' href='#t0674a26'>T 0674a26</a>多財饒寶，四者生長者家，五者身壞命終，生 <a class='ref t' id='t0674a27' href='#t0674a27'>T 0674a27</a>善處天上。所以然者，如來無與等也。如來 <a class='ref t' id='t0674a28' href='#t0674a28'>T 0674a28</a>有信、有戒、有聞、有慧、有善色成就，是故成 <a class='ref t' id='t0674a29' href='#t0674a29'>T 0674a29</a>就五功德。</p>
<p>「復以何因緣禮佛而得端正？ <a class='ref t' id='t0674b01' href='#t0674b01'>T 0674b01</a>以見佛形像已，發歡喜心，以此因緣而得 <a class='ref t' id='t0674b02' href='#t0674b02'>T 0674b02</a>端正。復以何因緣得好音聲？以見如來形 <a class='ref t' id='t0674b03' href='#t0674b03'>T 0674b03</a>像已，三自稱號：南無如來、至真、等正覺，以此 <a class='ref t' id='t0674b04' href='#t0674b04'>T 0674b04</a>因緣得好音聲。復以何因緣多財饒寶？緣 <a class='ref t' id='t0674b05' href='#t0674b05'>T 0674b05</a>彼見如來而作大施，散華、然燈，及餘所 <a class='ref t' id='t0674b06' href='#t0674b06'>T 0674b06</a>施之物，以此因緣獲大財寶。復以何因緣 <a class='ref t' id='t0674b07' href='#t0674b07'>T 0674b07</a>生長者家？若見如來形已，心無染著，右膝 <a class='ref t' id='t0674b08' href='#t0674b08'>T 0674b08</a>著地，長跪叉手，至心禮佛，以此因緣生長 <a class='ref t' id='t0674b09' href='#t0674b09'>T 0674b09</a>者家。復以何因緣，身壞命終，生善處天上？ <a class='ref t' id='t0674b10' href='#t0674b10'>T 0674b10</a>諸佛世尊常法，諸有眾生，以五事因緣禮 <a class='ref t' id='t0674b11' href='#t0674b11'>T 0674b11</a>如來者，便生善處天上。是謂，比丘！有此五 <a class='ref t' id='t0674b12' href='#t0674b12'>T 0674b12</a>因緣禮佛功德。是故，諸比丘！若有善男子、 <a class='ref t' id='t0674b13' href='#t0674b13'>T 0674b13</a>善女人欲禮佛者，當求方便，成此五功 <a class='ref t' id='t0674b14' href='#t0674b14'>T 0674b14</a>德。如是，諸比丘！當作是學。」</p>
<p>爾時，諸比丘聞 <a class='ref t' id='t0674b15' href='#t0674b15'>T 0674b15</a>佛所說，歡喜奉行。</p>
<a class='ref t' id='t0674b16' href='#t0674b16'>T 0674b16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
