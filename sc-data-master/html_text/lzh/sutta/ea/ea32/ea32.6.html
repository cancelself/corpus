<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea32.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>32.6</span> <span class='mirror-right'>（六）五端</span></h1>
</header>
<p>聞如是：</p>
<p>一時，佛在羅閱城迦蘭陀竹園 <a class='ref t' id='t0677b29' href='#t0677b29'>T 0677b29</a>所，與大比丘眾五百人俱。</p>
<p>爾時，三十三天 <a class='ref t' id='t0677c01' href='#t0677c01'>T 0677c01</a>有一天子，身形有五死瑞應。云何為五？一 <a class='ref t' id='t0677c02' href='#t0677c02'>T 0677c02</a>者華冠自萎，二者衣裳垢坋，三者腋下流 <a class='ref t' id='t0677c03' href='#t0677c03'>T 0677c03</a>汗，四者不樂本位，五者玉女違叛。爾時，彼 <a class='ref t' id='t0677c04' href='#t0677c04'>T 0677c04</a>天子愁憂苦惱，搥胸歎息。時，釋提桓因聞 <a class='ref t' id='t0677c05' href='#t0677c05'>T 0677c05</a>此天子愁憂苦惱，搥胸歎息，便勅一天子： <a class='ref t' id='t0677c06' href='#t0677c06'>T 0677c06</a>「此何等音聲，乃徹此間？」</p>
<p>彼天子報言：「天子 <a class='ref t' id='t0677c07' href='#t0677c07'>T 0677c07</a>當知，今有一天子，命將欲終，有五死瑞 <a class='ref t' id='t0677c08' href='#t0677c08'>T 0677c08</a>應：一者華冠自萎，二者衣裳垢坋，三者腋下 <a class='ref t' id='t0677c09' href='#t0677c09'>T 0677c09</a>流汗，四者不樂本位，五者玉女違叛。」</p>
<p>爾 <a class='ref t' id='t0677c10' href='#t0677c10'>T 0677c10</a>時，釋提桓因往至彼欲終天子所，語彼天 <a class='ref t' id='t0677c11' href='#t0677c11'>T 0677c11</a>子言：「汝今何故愁憂苦惱，乃至於斯？」</p>
<p>天子報 <a class='ref t' id='t0677c12' href='#t0677c12'>T 0677c12</a>言：「尊者因提，那得不愁憂苦惱，命將欲終， <a class='ref t' id='t0677c13' href='#t0677c13'>T 0677c13</a>有五死怪，華萎，衣裳垢膩，腋下流汗，不樂 <a class='ref t' id='t0677c14' href='#t0677c14'>T 0677c14</a>本處，玉女違叛，今此七寶宮殿悉當忘失， <a class='ref t' id='t0677c15' href='#t0677c15'>T 0677c15</a>及五百玉女亦當星散，我所食甘露者今無 <a class='ref t' id='t0677c16' href='#t0677c16'>T 0677c16</a>氣味。」</p>
<p>是時，釋提桓因語彼天子言：「汝豈不 <a class='ref t' id='t0677c17' href='#t0677c17'>T 0677c17</a>聞如來說偈乎？</p>
<a class='ref t' id='t0677c18' href='#t0677c18'>T 0677c18</a>
<blockquote class='gatha'>
<p>「一切行無常，　　生者必有死， <a class='ref t' id='t0677c19' href='#t0677c19'>T 0677c19</a><br>
不生則不死，　　此滅為最樂。</p>
</blockquote>
<p><a class='ref t' id='t0677c20' href='#t0677c20'>T 0677c20</a>「汝今何故愁憂乃至於斯，一切行無常之物， <a class='ref t' id='t0677c21' href='#t0677c21'>T 0677c21</a>欲使有常者，此事不然。」</p>
<p>天子報言：「云何，天 <a class='ref t' id='t0677c22' href='#t0677c22'>T 0677c22</a>帝！我那得不愁憂，我今天身清淨無瑕穢， <a class='ref t' id='t0677c23' href='#t0677c23'>T 0677c23</a>光喻日月，靡所不照；捨此身已，當生羅 <a class='ref t' id='t0677c24' href='#t0677c24'>T 0677c24</a>閱城中猪腹中生，生恒食屎，死時為刀 <a class='ref t' id='t0677c25' href='#t0677c25'>T 0677c25</a>所割。」</p>
<p>是時，釋提桓因語彼天子言：「汝今 <a class='ref t' id='t0677c26' href='#t0677c26'>T 0677c26</a>可自歸佛、法、眾，若當爾時，便不墮三惡趣。」</p>
<p><a class='ref t' id='t0677c27' href='#t0677c27'>T 0677c27</a>是時，天子報言：「豈當以歸三尊，不墮三惡 <a class='ref t' id='t0677c28' href='#t0677c28'>T 0677c28</a>趣乎？」</p>
<p>釋提桓因曰：「如是，天子！其有自歸 <a class='ref t' id='t0677c29' href='#t0677c29'>T 0677c29</a>三尊者，終不墮三惡趣也。如來亦說此偈：</p>
<a class='ref t' id='t0678a01' href='#t0678a01'>T 0678a01</a>
<blockquote class='gatha'>
<p>「『諸有自歸佛，　　不墮三惡趣， <a class='ref t' id='t0678a02' href='#t0678a02'>T 0678a02</a><br>
　盡漏處天人，　　便當至涅槃。』」</p>
</blockquote>
<p><a class='ref t' id='t0678a03' href='#t0678a03'>T 0678a03</a>爾時，彼天問釋提桓因：「今如來竟為所在？」</p>
<p><a class='ref t' id='t0678a04' href='#t0678a04'>T 0678a04</a>釋提桓因曰：「今如來在摩竭國羅閱城中， <a class='ref t' id='t0678a05' href='#t0678a05'>T 0678a05</a>迦蘭陀竹園所，與大比丘眾五百人俱。」</p>
<p>天子 <a class='ref t' id='t0678a06' href='#t0678a06'>T 0678a06</a>報言：「我今無有此力，可得至彼覲省如來。」</p>
<p><a class='ref t' id='t0678a07' href='#t0678a07'>T 0678a07</a>釋提桓因報言：「天子當知，右膝著地，長跪 <a class='ref t' id='t0678a08' href='#t0678a08'>T 0678a08</a>叉手，向下方界，而作是說：『唯願世尊善觀 <a class='ref t' id='t0678a09' href='#t0678a09'>T 0678a09</a>察之，今在垂窮之地，願矜愍之！今自歸三 <a class='ref t' id='t0678a10' href='#t0678a10'>T 0678a10</a>尊，如來無所著。』」</p>
<p>是時，彼天子隨釋提桓因 <a class='ref t' id='t0678a11' href='#t0678a11'>T 0678a11</a>言，即便長跪向下方，自稱姓名，自歸佛、法、 <a class='ref t' id='t0678a12' href='#t0678a12'>T 0678a12</a>眾，盡其形壽為真佛子，非用天子。如是， <a class='ref t' id='t0678a13' href='#t0678a13'>T 0678a13</a>至三說此語已，不復處猪胎，乃當更生 <a class='ref t' id='t0678a14' href='#t0678a14'>T 0678a14</a>長者家。</p>
<p>是時，彼天見此緣已，即向釋提桓 <a class='ref t' id='t0678a15' href='#t0678a15'>T 0678a15</a>因而說此偈：</p>
<a class='ref t' id='t0678a16' href='#t0678a16'>T 0678a16</a>
<blockquote class='gatha'>
<p>「善緣非惡緣，　　為法非為財， <a class='ref t' id='t0678a17' href='#t0678a17'>T 0678a17</a><br>
導引以正道，　　此者尊所歎。 <a class='ref t' id='t0678a18' href='#t0678a18'>T 0678a18</a><br>
蒙尊不墮惡，　　猪胎甚難因， <a class='ref t' id='t0678a19' href='#t0678a19'>T 0678a19</a><br>
自察生長者，　　因彼當見佛。」</p>
</blockquote>
<p><a class='ref t' id='t0678a20' href='#t0678a20'>T 0678a20</a>是時，天子隨時壽長短，生羅閱城中大長者 <a class='ref t' id='t0678a21' href='#t0678a21'>T 0678a21</a>家。是時，長者婦自知有娠，十月欲滿，生一 <a class='ref t' id='t0678a22' href='#t0678a22'>T 0678a22</a>男兒，端正無雙，世之希有。是時，釋提桓因 <a class='ref t' id='t0678a23' href='#t0678a23'>T 0678a23</a>以知此兒向十歲，數數往告：「汝可憶本 <a class='ref t' id='t0678a24' href='#t0678a24'>T 0678a24</a>所作緣本，自言：『我當因彼見佛。』今正是時， <a class='ref t' id='t0678a25' href='#t0678a25'>T 0678a25</a>可見世尊；若不往者，後必有悔。」</p>
<p>是時，尊者 <a class='ref t' id='t0678a26' href='#t0678a26'>T 0678a26</a>舍利弗到時，著衣持鉢，入羅閱城乞食，漸 <a class='ref t' id='t0678a27' href='#t0678a27'>T 0678a27</a>漸往至彼長者家，在門外靜然而住。</p>
<p>爾時，長 <a class='ref t' id='t0678a28' href='#t0678a28'>T 0678a28</a>者子見舍利弗著衣持鉢，容貌殊特，見已，便 <a class='ref t' id='t0678a29' href='#t0678a29'>T 0678a29</a>往至舍利弗前，而作是說：「汝今是誰？為誰 <a class='ref t' id='t0678b01' href='#t0678b01'>T 0678b01</a>弟子？為行何法？」</p>
<p>舍利弗言：「我師出釋種，於 <a class='ref t' id='t0678b02' href='#t0678b02'>T 0678b02</a>中出家學道，師名如來、至真、等正覺，恒從 <a class='ref t' id='t0678b03' href='#t0678b03'>T 0678b03</a>彼受法。」</p>
<p>是時，小兒即向舍利弗，而說此偈：</p>
<a class='ref t' id='t0678b04' href='#t0678b04'>T 0678b04</a>
<blockquote class='gatha'>
<p>「尊今靜然立，　　持鉢容貌整， <a class='ref t' id='t0678b05' href='#t0678b05'>T 0678b05</a><br>
今欲求何等？　　與誰在此住？」</p>
</blockquote>
<p><a class='ref t' id='t0678b06' href='#t0678b06'>T 0678b06</a>是時，舍利弗復以偈報曰：</p>
<a class='ref t' id='t0678b07' href='#t0678b07'>T 0678b07</a>
<blockquote class='gatha'>
<p>「我今不求財，　　非食非服飾， <a class='ref t' id='t0678b08' href='#t0678b08'>T 0678b08</a><br>
故來為汝故，　　善察聽我語。 <a class='ref t' id='t0678b09' href='#t0678b09'>T 0678b09</a><br>
憶汝本所說，　　天上言誓時， <a class='ref t' id='t0678b10' href='#t0678b10'>T 0678b10</a><br>
人中當見佛，　　故來相告耳。 <a class='ref t' id='t0678b11' href='#t0678b11'>T 0678b11</a><br>
諸佛出興難，　　說法亦復然， <a class='ref t' id='t0678b12' href='#t0678b12'>T 0678b12</a><br>
人身不可獲，　　亦如優曇花。 <a class='ref t' id='t0678b13' href='#t0678b13'>T 0678b13</a><br>
汝今隨我來，　　俱覲如來容， <a class='ref t' id='t0678b14' href='#t0678b14'>T 0678b14</a><br>
必當為汝說，　　至要之善趣。」</p>
</blockquote>
<p><a class='ref t' id='t0678b15' href='#t0678b15'>T 0678b15</a>是時，長者子聞舍利弗語已，即往至父母所， <a class='ref t' id='t0678b16' href='#t0678b16'>T 0678b16</a>頭面禮足，在一面立。是時，長者子白父母言： <a class='ref t' id='t0678b17' href='#t0678b17'>T 0678b17</a>「唯願聽許，至世尊所，承事禮敬，問訊康強。」</p>
<p><a class='ref t' id='t0678b18' href='#t0678b18'>T 0678b18</a>父母報曰：「今正是時。」</p>
<p>長者子即集香花及好 <a class='ref t' id='t0678b19' href='#t0678b19'>T 0678b19</a>白 <span class='t-gaiji'>［疊＊毛］ <!--gaiji,,1[疊*毛],2&#x3CB2;,3--></span>，共尊者舍利弗，相隨往至世尊所，頭 <a class='ref t' id='t0678b20' href='#t0678b20'>T 0678b20</a>面禮足，在一面住。</p>
<p>爾時，舍利弗白世尊言： <a class='ref t' id='t0678b21' href='#t0678b21'>T 0678b21</a>「此長者子居此羅閱城中，不識三尊，唯願 <a class='ref t' id='t0678b22' href='#t0678b22'>T 0678b22</a>世尊善與說法，令得度脫。」</p>
<p>是時，長者子遙 <a class='ref t' id='t0678b23' href='#t0678b23'>T 0678b23</a>見世尊威容端正，諸根寂靜，有三十二相、 <a class='ref t' id='t0678b24' href='#t0678b24'>T 0678b24</a>八十種好，莊嚴其身，亦如須彌山王，面如 <a class='ref t' id='t0678b25' href='#t0678b25'>T 0678b25</a>日月，視之無厭。前進禮足，在一面住。爾時， <a class='ref t' id='t0678b26' href='#t0678b26'>T 0678b26</a>長者子即以香華散如來上，復以新白 <span class='t-gaiji'>［疊＊毛］ <!--gaiji,,1[疊*毛],2&#x3CB2;,3--></span> <a class='ref t' id='t0678b27' href='#t0678b27'>T 0678b27</a>奉上如來，頭面禮足，在一面住。</p>
<p>是時，世尊 <a class='ref t' id='t0678b28' href='#t0678b28'>T 0678b28</a>漸與說法，所謂論者：施論、戒論、生天之論， <a class='ref t' id='t0678b29' href='#t0678b29'>T 0678b29</a>欲不淨，漏為是大患，出家為要。是時，世尊 <a class='ref t' id='t0678c01' href='#t0678c01'>T 0678c01</a>以知小兒心開意解，諸佛世尊常所說法： <a class='ref t' id='t0678c02' href='#t0678c02'>T 0678c02</a>苦、習、盡、道，是時世尊盡與彼長者子說。</p>
<p>是 <a class='ref t' id='t0678c03' href='#t0678c03'>T 0678c03</a>時，長者子即於坐上，諸塵垢盡，得法眼淨， <a class='ref t' id='t0678c04' href='#t0678c04'>T 0678c04</a>無復瑕穢。是時，長者子即從坐起，頭面禮 <a class='ref t' id='t0678c05' href='#t0678c05'>T 0678c05</a>足，白世尊言：「唯願世尊聽使出家，得作 <a class='ref t' id='t0678c06' href='#t0678c06'>T 0678c06</a>沙門。」</p>
<p>世尊告曰：「夫為道者，不辭父母，不得 <a class='ref t' id='t0678c07' href='#t0678c07'>T 0678c07</a>作沙門。」</p>
<p>是時，長者子白世尊言：「要當使父 <a class='ref t' id='t0678c08' href='#t0678c08'>T 0678c08</a>母聽許。」</p>
<p>世尊告曰：「今正是時。」</p>
<p>爾時，長者子即 <a class='ref t' id='t0678c09' href='#t0678c09'>T 0678c09</a>從坐起，頭面禮足，便退而去。還至所在，白 <a class='ref t' id='t0678c10' href='#t0678c10'>T 0678c10</a>父母言：「唯願聽許，得作沙門。」</p>
<p>父母報言：「我 <a class='ref t' id='t0678c11' href='#t0678c11'>T 0678c11</a>等今日唯有一子，然家中生業饒財多寶，行 <a class='ref t' id='t0678c12' href='#t0678c12'>T 0678c12</a>沙門法，甚為不易。」</p>
<p>長者子報言：「如來出世， <a class='ref t' id='t0678c13' href='#t0678c13'>T 0678c13</a>億劫乃有，甚不可遇，時時乃出耳。亦如優 <a class='ref t' id='t0678c14' href='#t0678c14'>T 0678c14</a>曇鉢華時時乃有耳。如來亦復如是，億劫 <a class='ref t' id='t0678c15' href='#t0678c15'>T 0678c15</a>乃出耳。」</p>
<p>是時，長者子父母各共嘆息而作是 <a class='ref t' id='t0678c16' href='#t0678c16'>T 0678c16</a>言：「今正是時，隨汝所宜。」</p>
<p>是時，長者子頭面 <a class='ref t' id='t0678c17' href='#t0678c17'>T 0678c17</a>禮足，便辭而去。往至世尊所，頭面禮足，在 <a class='ref t' id='t0678c18' href='#t0678c18'>T 0678c18</a>一面立。爾時，彼長者子白世尊言：「父母見 <a class='ref t' id='t0678c19' href='#t0678c19'>T 0678c19</a>聽，唯願世尊聽使作道。」</p>
<p>爾時，世尊告舍利 <a class='ref t' id='t0678c20' href='#t0678c20'>T 0678c20</a>弗：「汝今度此長者子使作沙門。」</p>
<p>舍利弗對 <a class='ref t' id='t0678c21' href='#t0678c21'>T 0678c21</a>曰：「如是。世尊！」爾時，舍利弗從佛受教。度作 <a class='ref t' id='t0678c22' href='#t0678c22'>T 0678c22</a>沙彌，日日教誨。</p>
<p>是時，彼沙彌在閑靜處而自 <a class='ref t' id='t0678c23' href='#t0678c23'>T 0678c23</a>剋修，所以族姓子出家學道，剃除鬚髮，修無 <a class='ref t' id='t0678c24' href='#t0678c24'>T 0678c24</a>上梵行者，欲得離苦。是時，沙彌即成阿羅 <a class='ref t' id='t0678c25' href='#t0678c25'>T 0678c25</a>漢，往至世尊所，頭面禮足，白世尊言：「我今 <a class='ref t' id='t0678c26' href='#t0678c26'>T 0678c26</a>已見佛聞法，都無有疑。」</p>
<p>世尊告曰：「汝今云 <a class='ref t' id='t0678c27' href='#t0678c27'>T 0678c27</a>何見佛聞法而無狐疑？」</p>
<p>沙彌白佛言：「色者 <a class='ref t' id='t0678c28' href='#t0678c28'>T 0678c28</a>無常，無常者即是苦，苦者是無我，無我者即 <a class='ref t' id='t0678c29' href='#t0678c29'>T 0678c29</a>是空，空者非有、非不有，亦復無我。如是智 <a class='ref t' id='t0679a01' href='#t0679a01'>T 0679a01</a>者所覺知；痛、想、行、識無常，無常者是苦，苦者 <a class='ref t' id='t0679a02' href='#t0679a02'>T 0679a02</a>無我，無我者是空，空者非有、非不有，此智 <a class='ref t' id='t0679a03' href='#t0679a03'>T 0679a03</a>者所覺知，此盛陰無常、苦、空、無我、非有，多 <a class='ref t' id='t0679a04' href='#t0679a04'>T 0679a04</a>諸苦惱，不可療治，恒臭處，不可久保，悉 <a class='ref t' id='t0679a05' href='#t0679a05'>T 0679a05</a>觀無有我，今日觀察此法，便為見如來 <a class='ref t' id='t0679a06' href='#t0679a06'>T 0679a06</a>已。」</p>
<p>世尊告曰：「善哉！善哉！沙彌！即聽汝為大 <a class='ref t' id='t0679a07' href='#t0679a07'>T 0679a07</a>沙門。」</p>
<p>爾時，彼沙彌聞佛所說，歡喜奉行。</p>
<a class='ref t' id='t0679a08' href='#t0679a08'>T 0679a08</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
