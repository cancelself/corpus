<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea44.11' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>44.11</span> <span class='mirror-right'>（一一）若干想</span></h1>
</header>
<p>聞如是：</p>
<p>一時，佛在羅閱城耆闍崛山中， <a class='ref t' id='t0769a06' href='#t0769a06'>T 0769a06</a>與大比丘之眾五百人俱。</p>
<p>是時，釋提桓因 <a class='ref t' id='t0769a07' href='#t0769a07'>T 0769a07</a>從三十三天沒，來至佛所，頭面禮足，在一 <a class='ref t' id='t0769a08' href='#t0769a08'>T 0769a08</a>面立，白世尊言：「天及人民有何想念？意 <a class='ref t' id='t0769a09' href='#t0769a09'>T 0769a09</a>何所求？」</p>
<p>佛告之曰：「世間流浪，其性不同，所 <a class='ref t' id='t0769a10' href='#t0769a10'>T 0769a10</a>趣各異，想念非一。天帝當知，昔我無數阿僧 <a class='ref t' id='t0769a11' href='#t0769a11'>T 0769a11</a>祇劫亦生此念：『天及眾生之類，意何所趣 <a class='ref t' id='t0769a12' href='#t0769a12'>T 0769a12</a>向？為求何願？』從彼劫至今日，不見一人 <a class='ref t' id='t0769a13' href='#t0769a13'>T 0769a13</a>心共同者。釋提桓因當知，世間眾生起顛倒 <a class='ref t' id='t0769a14' href='#t0769a14'>T 0769a14</a>之想，無常計常之想，無樂計樂之想，無 <a class='ref t' id='t0769a15' href='#t0769a15'>T 0769a15</a>我有我之想，不淨有淨之想，正路有邪路 <a class='ref t' id='t0769a16' href='#t0769a16'>T 0769a16</a>之想，惡有福想，福有惡想，以此方便，知眾 <a class='ref t' id='t0769a17' href='#t0769a17'>T 0769a17</a>生之類，其根難量，性行各異。</p>
<p>「若當眾生盡同 <a class='ref t' id='t0769a18' href='#t0769a18'>T 0769a18</a>一想，無若干想者，九眾生居處，則不可 <a class='ref t' id='t0769a19' href='#t0769a19'>T 0769a19</a>知，亦難分別九眾生居，神識所止亦復難 <a class='ref t' id='t0769a20' href='#t0769a20'>T 0769a20</a>明，亦復不知有八大地獄，畜生所趣亦復難 <a class='ref t' id='t0769a21' href='#t0769a21'>T 0769a21</a>知。不別有地獄之苦，不知有四姓之豪 <a class='ref t' id='t0769a22' href='#t0769a22'>T 0769a22</a>貴，不知有阿須倫所趣之道，亦復不知三 <a class='ref t' id='t0769a23' href='#t0769a23'>T 0769a23</a>十三天。設當盡共同一心者，當如光音天。 <a class='ref t' id='t0769a24' href='#t0769a24'>T 0769a24</a>以眾生若干種，想念亦若干種。是故，知有 <a class='ref t' id='t0769a25' href='#t0769a25'>T 0769a25</a>九眾生居處、九神所止處，知有八大地獄、 <a class='ref t' id='t0769a26' href='#t0769a26'>T 0769a26</a>三惡道，至三十三天，亦復如是。以此方 <a class='ref t' id='t0769a27' href='#t0769a27'>T 0769a27</a>便，知眾生類，其性不同，所行各異。」</p>
<p>是時，釋 <a class='ref t' id='t0769a28' href='#t0769a28'>T 0769a28</a>提桓因白世尊言：「如來所說甚為奇雅：『眾 <a class='ref t' id='t0769a29' href='#t0769a29'>T 0769a29</a>生之性，其行不同，想念各異，以其眾生所行 <a class='ref t' id='t0769b01' href='#t0769b01'>T 0769b01</a>不同故，致有青、黃、白、黑、長、短不均。』又且，世 <a class='ref t' id='t0769b02' href='#t0769b02'>T 0769b02</a>尊！諸天事猥，欲還天上。」</p>
<p>佛告釋提桓因 <a class='ref t' id='t0769b03' href='#t0769b03'>T 0769b03</a>曰：「宜知是時。」</p>
<p>是時，釋提桓因即從座起， <a class='ref t' id='t0769b04' href='#t0769b04'>T 0769b04</a>頭面禮足，便退而去。</p>
<p>爾時，釋提桓因聞佛所 <a class='ref t' id='t0769b05' href='#t0769b05'>T 0769b05</a>說，歡喜奉行。</p>
<a class='ref t' id='t0769b06' href='#t0769b06'>T 0769b06</a>
<blockquote class='gatha'>
<p>九止、嚫、孔雀　　繫縛、法之本 <a class='ref t' id='t0769b07' href='#t0769b07'>T 0769b07</a><br>
病、供養、槃特　　梵行、若干想</p>
</blockquote>
<a class='ref t' id='t0769b08' href='#t0769b08'>T 0769b08</a>
<p class='endsection'><span class='t-juanname'>增壹阿含經卷第四十</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
