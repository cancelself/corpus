<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea44.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>44.2</span> <span class='mirror-right'>（二）嚫</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0765a07' href='#t0765a07'>T 0765a07</a>園。</p>
<p>爾時，世尊告諸比丘：「當說嚫願有九種 <a class='ref t' id='t0765a08' href='#t0765a08'>T 0765a08</a>之德，汝等善思念之！吾今當敷演其義。」是 <a class='ref t' id='t0765a09' href='#t0765a09'>T 0765a09</a>時，諸比丘受佛教誡。</p>
<p>佛告比丘：「彼云何名 <a class='ref t' id='t0765a10' href='#t0765a10'>T 0765a10</a>為嚫願九種之德？比丘當知，檀越施主成 <a class='ref t' id='t0765a11' href='#t0765a11'>T 0765a11</a>就三法；所施之物亦成就三法；受物之人亦 <a class='ref t' id='t0765a12' href='#t0765a12'>T 0765a12</a>成就三法。彼檀越施主云何成就三法？於 <a class='ref t' id='t0765a13' href='#t0765a13'>T 0765a13</a>是，檀越施主信成就，誓願成就，亦不殺生， <a class='ref t' id='t0765a14' href='#t0765a14'>T 0765a14</a>是謂檀越施主成就此三法。所施之物云何 <a class='ref t' id='t0765a15' href='#t0765a15'>T 0765a15</a>成就此三法？於是，施物色成就、香成就、味 <a class='ref t' id='t0765a16' href='#t0765a16'>T 0765a16</a>成就，是謂施物三事成就。云何受物之人成 <a class='ref t' id='t0765a17' href='#t0765a17'>T 0765a17</a>就三事？於是，受物之人戒成就、智慧成就、 <a class='ref t' id='t0765a18' href='#t0765a18'>T 0765a18</a>三昧成就，是謂受施之人成就三法。如是， <a class='ref t' id='t0765a19' href='#t0765a19'>T 0765a19</a>達嚫成就此九法，獲大果報，至甘露滅盡 <a class='ref t' id='t0765a20' href='#t0765a20'>T 0765a20</a>之處。夫為施主欲求其福者，當求方便， <a class='ref t' id='t0765a21' href='#t0765a21'>T 0765a21</a>成就此九法。如是，比丘！當作是學。」</p>
<p>爾時，諸 <a class='ref t' id='t0765a22' href='#t0765a22'>T 0765a22</a>比丘聞佛所說，歡喜奉行。</p>
<a class='ref t' id='t0765a23' href='#t0765a23'>T 0765a23</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
