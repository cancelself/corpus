<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea45.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>45.4</span> <span class='mirror-right'>（四）</span></h1>
</header>
<p>聞如是：</p>
<p>一時，佛在婆羅園中。</p>
<p>爾時，世尊 <a class='ref t' id='t0772a25' href='#t0772a25'>T 0772a25</a>時到，著衣持鉢，入婆羅村乞食。是時，弊魔 <a class='ref t' id='t0772a26' href='#t0772a26'>T 0772a26</a>波旬便作是念：「今此沙門欲入村乞食，我 <a class='ref t' id='t0772a27' href='#t0772a27'>T 0772a27</a>今當以方宜教諸男女不令與食。」是時，弊 <a class='ref t' id='t0772a28' href='#t0772a28'>T 0772a28</a>魔波旬尋告國界人民之類：「無令施彼沙 <a class='ref t' id='t0772a29' href='#t0772a29'>T 0772a29</a>門瞿曇之食。」</p>
<p>爾時，世尊入村乞食，人民之類 <a class='ref t' id='t0772b01' href='#t0772b01'>T 0772b01</a>皆不與如來共言談者，亦無有來承事供 <a class='ref t' id='t0772b02' href='#t0772b02'>T 0772b02</a>養者，如來乞食竟不得，便還出村。</p>
<p>是時，弊魔 <a class='ref t' id='t0772b03' href='#t0772b03'>T 0772b03</a>波旬至如來所問佛言：「沙門！乞食竟不得 <a class='ref t' id='t0772b04' href='#t0772b04'>T 0772b04</a>乎？」</p>
<p>世尊告曰：「由魔所為，使吾不得食，汝亦 <a class='ref t' id='t0772b05' href='#t0772b05'>T 0772b05</a>不久當受其報。魔！今聽吾說，賢劫之中有 <a class='ref t' id='t0772b06' href='#t0772b06'>T 0772b06</a>佛名拘樓孫如來、至真、等正覺、明行成為、善 <a class='ref t' id='t0772b07' href='#t0772b07'>T 0772b07</a>逝、世間解、無上士、道法御、天人師，號佛、眾祐， <a class='ref t' id='t0772b08' href='#t0772b08'>T 0772b08</a>出現於世。是時，彼亦依此村居止，將四十 <a class='ref t' id='t0772b09' href='#t0772b09'>T 0772b09</a>萬眾。爾時，弊魔波旬便作是念：『吾今求此 <a class='ref t' id='t0772b10' href='#t0772b10'>T 0772b10</a>沙門方便，終不果獲。』時，魔復作是念：『吾今 <a class='ref t' id='t0772b11' href='#t0772b11'>T 0772b11</a>當約勅婆羅村中人民之類，使不施沙門 <a class='ref t' id='t0772b12' href='#t0772b12'>T 0772b12</a>之食。』是時，諸聖眾著衣持鉢，入村乞食。爾 <a class='ref t' id='t0772b13' href='#t0772b13'>T 0772b13</a>時諸比丘竟不得食，即還出村。</p>
<p>「爾時，彼佛 <a class='ref t' id='t0772b14' href='#t0772b14'>T 0772b14</a>告諸比丘，說如此妙法：『夫觀食有九事：四 <a class='ref t' id='t0772b15' href='#t0772b15'>T 0772b15</a>種人間食，五種出人間食。云何四種是人 <a class='ref t' id='t0772b16' href='#t0772b16'>T 0772b16</a>間食？一者揣食，二者更樂食，三者念食，四 <a class='ref t' id='t0772b17' href='#t0772b17'>T 0772b17</a>者識食，是謂世間有四種之食。彼云何名 <a class='ref t' id='t0772b18' href='#t0772b18'>T 0772b18</a>為五種之食，出世間之表？一者禪食，二者願 <a class='ref t' id='t0772b19' href='#t0772b19'>T 0772b19</a>食，三者念食，四者八解脫食，五者喜食，是謂 <a class='ref t' id='t0772b20' href='#t0772b20'>T 0772b20</a>名為五種之食。如是，比丘！九種之食，出世 <a class='ref t' id='t0772b21' href='#t0772b21'>T 0772b21</a>間之表，當共專念，捨除四種之食，求於方 <a class='ref t' id='t0772b22' href='#t0772b22'>T 0772b22</a>便辦五種之食。如是，比丘！當作是學。』爾 <a class='ref t' id='t0772b23' href='#t0772b23'>T 0772b23</a>時，諸比丘受彼佛教已，即自剋己，成辦五種 <a class='ref t' id='t0772b24' href='#t0772b24'>T 0772b24</a>之食。是時，彼魔波旬不能得其便。</p>
<p>「是時，波 <a class='ref t' id='t0772b25' href='#t0772b25'>T 0772b25</a>旬便作是念：『吾今不能得此沙門方便，今 <a class='ref t' id='t0772b26' href='#t0772b26'>T 0772b26</a>當求眼、耳、鼻、口、身、意之便。吾今當住村中， <a class='ref t' id='t0772b27' href='#t0772b27'>T 0772b27</a>教諸人民，使沙門眾等求得利養，使 <a class='ref t' id='t0772b28' href='#t0772b28'>T 0772b28</a>令得之，以辦利養倍增多也；使彼比丘 <a class='ref t' id='t0772b29' href='#t0772b29'>T 0772b29</a>貪著利養，不能暫捨，復欲從眼、耳、鼻、口、身、 <a class='ref t' id='t0772c01' href='#t0772c01'>T 0772c01</a>意得方便乎。』</p>
<p>「是時，彼佛、聲聞到時，著衣持 <a class='ref t' id='t0772c02' href='#t0772c02'>T 0772c02</a>鉢，入村乞食。是時，婆羅門村人民供給比 <a class='ref t' id='t0772c03' href='#t0772c03'>T 0772c03</a>丘衣被、飯食、床臥具、病瘦醫藥，不令有乏， <a class='ref t' id='t0772c04' href='#t0772c04'>T 0772c04</a>皆前捉僧伽梨，以物強施。是時，彼佛與眾聲 <a class='ref t' id='t0772c05' href='#t0772c05'>T 0772c05</a>聞說如此之法：『夫利養者，墮人惡趣，不 <a class='ref t' id='t0772c06' href='#t0772c06'>T 0772c06</a>令至無為之處。汝等，比丘！莫趣想著之 <a class='ref t' id='t0772c07' href='#t0772c07'>T 0772c07</a>心，向於利養，當念捨離；其有比丘著利 <a class='ref t' id='t0772c08' href='#t0772c08'>T 0772c08</a>養者，不成五分法身，不具戒德。』</p>
<p>「是故，比 <a class='ref t' id='t0772c09' href='#t0772c09'>T 0772c09</a>丘！未生利養之心，當使不生；已生利 <a class='ref t' id='t0772c10' href='#t0772c10'>T 0772c10</a>養之心，時速滅之。如是。比丘！當作是學。」 <a class='ref t' id='t0772c11' href='#t0772c11'>T 0772c11</a>時，魔波旬即隱形去。</p>
<p>爾時，諸比丘聞佛所說， <a class='ref t' id='t0772c12' href='#t0772c12'>T 0772c12</a>歡喜奉行。</p>
<a class='ref t' id='t0772c13' href='#t0772c13'>T 0772c13</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
