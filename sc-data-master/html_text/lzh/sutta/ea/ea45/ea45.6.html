<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea45.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>45.6</span> <span class='mirror-right'>（六）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0773b21' href='#t0773b21'>T 0773b21</a>園。</p>
<p>爾時，尊者舍利弗清旦從靜室起至世 <a class='ref t' id='t0773b22' href='#t0773b22'>T 0773b22</a>尊所，頭面禮足，在一面坐。爾時，佛告舍利 <a class='ref t' id='t0773b23' href='#t0773b23'>T 0773b23</a>弗曰：「汝今諸根清淨，顏貌與人有異，汝今 <a class='ref t' id='t0773b24' href='#t0773b24'>T 0773b24</a>遊何三昧？」</p>
<p>舍利弗白佛言：「唯然，世尊！我恒 <a class='ref t' id='t0773b25' href='#t0773b25'>T 0773b25</a>遊空三昧。」</p>
<p>佛告舍利弗言：「善哉！善哉！舍利 <a class='ref t' id='t0773b26' href='#t0773b26'>T 0773b26</a>弗！乃能遊於空三昧。所以然者，諸虛空 <a class='ref t' id='t0773b27' href='#t0773b27'>T 0773b27</a>三昧者最為第一，其有比丘遊虛空三 <a class='ref t' id='t0773b28' href='#t0773b28'>T 0773b28</a>昧，計無吾我、人、壽命，亦不見有眾生；亦復 <a class='ref t' id='t0773b29' href='#t0773b29'>T 0773b29</a>不見諸行本末，已不見，亦不造行本；已無 <a class='ref t' id='t0773c01' href='#t0773c01'>T 0773c01</a>行，更不受有；已無受有，不復受苦樂之 <a class='ref t' id='t0773c02' href='#t0773c02'>T 0773c02</a>報。</p>
<p>「舍利弗當知，我昔未成佛道，坐樹王下， <a class='ref t' id='t0773c03' href='#t0773c03'>T 0773c03</a>便作是念：『此眾生類為不剋獲何法，流 <a class='ref t' id='t0773c04' href='#t0773c04'>T 0773c04</a>轉生死不得解脫？』時，我復作是念：『無有 <a class='ref t' id='t0773c05' href='#t0773c05'>T 0773c05</a>空三昧者，便流浪生死，不得至竟解脫。 <a class='ref t' id='t0773c06' href='#t0773c06'>T 0773c06</a>有此空三昧，但眾生未剋，使眾生起想著 <a class='ref t' id='t0773c07' href='#t0773c07'>T 0773c07</a>之念，以起世間之想，便受生死之分。若 <a class='ref t' id='t0773c08' href='#t0773c08'>T 0773c08</a>得是空三昧，亦無所願，便得無願三昧；以 <a class='ref t' id='t0773c09' href='#t0773c09'>T 0773c09</a>得無願三昧，不求死此生彼，都無想念 <a class='ref t' id='t0773c10' href='#t0773c10'>T 0773c10</a>時，彼行者復有無想三昧可得娛樂。此 <a class='ref t' id='t0773c11' href='#t0773c11'>T 0773c11</a>眾生類皆由不得三昧故，流浪生死。』觀 <a class='ref t' id='t0773c12' href='#t0773c12'>T 0773c12</a>察諸法已，便得空三昧，已得空三昧，便成 <a class='ref t' id='t0773c13' href='#t0773c13'>T 0773c13</a>阿耨多羅三藐三菩提。當我爾時，以得空 <a class='ref t' id='t0773c14' href='#t0773c14'>T 0773c14</a>三昧，七日七夜觀視道樹，目未曾眴。舍利 <a class='ref t' id='t0773c15' href='#t0773c15'>T 0773c15</a>弗，以此方便，知空三昧者，於諸三昧最 <a class='ref t' id='t0773c16' href='#t0773c16'>T 0773c16</a>為第一三昧，王三昧者，空三昧是也。是故，舍 <a class='ref t' id='t0773c17' href='#t0773c17'>T 0773c17</a>利弗！當求方便，辦空三昧。如是，舍利弗！ <a class='ref t' id='t0773c18' href='#t0773c18'>T 0773c18</a>當作是學。」</p>
<p>爾時，舍利弗聞佛所說，歡喜奉 <a class='ref t' id='t0773c19' href='#t0773c19'>T 0773c19</a>行。</p>
<a class='ref t' id='t0773c20' href='#t0773c20'>T 0773c20</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
