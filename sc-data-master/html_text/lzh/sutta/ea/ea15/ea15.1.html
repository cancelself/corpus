<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea15.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 15</span> <span class='mirror-right'>增壹阿含經有無品第十五</span></p>
<h1 class='mirror-row'><span class='mirror-left latin'>15.1</span> <span class='mirror-right'>（一）見</span></h1>
</header>
<p><a class='ref t' id='t0577a15' href='#t0577a15'>T 0577a15</a>聞如是：</p>
<p>一時，佛在舍衛國祇樹給孤獨 <a class='ref t' id='t0577a16' href='#t0577a16'>T 0577a16</a>園。</p>
<p>爾時，世尊告諸比丘：「當知有此二見。云 <a class='ref t' id='t0577a17' href='#t0577a17'>T 0577a17</a>何為二？所謂有見、無見。諸有沙門、婆羅門 <a class='ref t' id='t0577a18' href='#t0577a18'>T 0577a18</a>於此二見習已、誦已，終不從其法，如實而 <a class='ref t' id='t0577a19' href='#t0577a19'>T 0577a19</a>不知，此則非沙門、婆羅門。於沙門，則犯沙 <a class='ref t' id='t0577a20' href='#t0577a20'>T 0577a20</a>門法；於婆羅門，則犯婆羅門法，此沙門、 <a class='ref t' id='t0577a21' href='#t0577a21'>T 0577a21</a>終不以身作證而自遊戲。諸有沙門、婆羅 <a class='ref t' id='t0577a22' href='#t0577a22'>T 0577a22</a>門於此二見誦讀、諷念，知捨，如實而知， <a class='ref t' id='t0577a23' href='#t0577a23'>T 0577a23</a>此則沙門持沙門行，婆羅門知婆羅門行， <a class='ref t' id='t0577a24' href='#t0577a24'>T 0577a24</a>自身取證而自遊戲：生死已盡，梵行已立， <a class='ref t' id='t0577a25' href='#t0577a25'>T 0577a25</a>更不復受有，如真知之。是故，諸比丘！ <a class='ref t' id='t0577a26' href='#t0577a26'>T 0577a26</a>於此二見不應習行，不應諷誦，盡當捨 <a class='ref t' id='t0577a27' href='#t0577a27'>T 0577a27</a>離。如是，諸比丘！當作是學。」</p>
<p>爾時，諸比丘聞 <a class='ref t' id='t0577a28' href='#t0577a28'>T 0577a28</a>佛所說，歡喜奉行。</p>
<a class='ref t' id='t0577a29' href='#t0577a29'>T 0577a29</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
