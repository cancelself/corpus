<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea39.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>39.3</span> <span class='mirror-right'>（三）水</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0729c25' href='#t0729c25'>T 0729c25</a>園。</p>
<p>爾時，世尊告諸比丘：「我今當說七事水 <a class='ref t' id='t0729c26' href='#t0729c26'>T 0729c26</a>喻，人亦如是。諦聽！諦聽！善思念之。」</p>
<p>諸比丘 <a class='ref t' id='t0729c27' href='#t0729c27'>T 0729c27</a>對曰：「如是。世尊！」</p>
<p>世尊告曰：「彼云何七事水喻 <a class='ref t' id='t0729c28' href='#t0729c28'>T 0729c28</a>而似人？猶如有人沒在水底，如復有人暫 <a class='ref t' id='t0729c29' href='#t0729c29'>T 0729c29</a>出水還沒，如復有人出水觀看，如復有人 <a class='ref t' id='t0730a01' href='#t0730a01'>T 0730a01</a>出頭而住，如復有人於水中行，如復有 <a class='ref t' id='t0730a02' href='#t0730a02'>T 0730a02</a>人出水而欲到彼岸，如復有人已到彼 <a class='ref t' id='t0730a03' href='#t0730a03'>T 0730a03</a>岸。是謂，比丘！七事水喻出現於世。</p>
<p>「彼云何人 <a class='ref t' id='t0730a04' href='#t0730a04'>T 0730a04</a>沒在水底而不得出？於是，或有一人，不善 <a class='ref t' id='t0730a05' href='#t0730a05'>T 0730a05</a>之法遍滿其體，當經歷劫數，不可療治， <a class='ref t' id='t0730a06' href='#t0730a06'>T 0730a06</a>是謂此人沒在水底。</p>
<p>「彼何等人出水還沒？ <a class='ref t' id='t0730a07' href='#t0730a07'>T 0730a07</a>或有一人信根漸薄，雖有善法而不牢 <a class='ref t' id='t0730a08' href='#t0730a08'>T 0730a08</a>固，彼身、口、意行善，後復身、口、意行不善法， <a class='ref t' id='t0730a09' href='#t0730a09'>T 0730a09</a>身壞命終，生地獄中，是謂此人出水還沒。</p>
<p><a class='ref t' id='t0730a10' href='#t0730a10'>T 0730a10</a>「彼何等人出水觀看？於是，或有人有信善 <a class='ref t' id='t0730a11' href='#t0730a11'>T 0730a11</a>根，身、口、意行，更不增益其法，自守而住，彼 <a class='ref t' id='t0730a12' href='#t0730a12'>T 0730a12</a>身壞命終，生阿須倫中，是謂此人出水而 <a class='ref t' id='t0730a13' href='#t0730a13'>T 0730a13</a>觀。</p>
<p>「彼何等人出水住者？於是，或有人有信 <a class='ref t' id='t0730a14' href='#t0730a14'>T 0730a14</a>精進，斷三結使，更不退轉，必至究竟成無 <a class='ref t' id='t0730a15' href='#t0730a15'>T 0730a15</a>上道，是謂此人出水而住。</p>
<p>「彼何等人欲渡 <a class='ref t' id='t0730a16' href='#t0730a16'>T 0730a16</a>水者？於是，或有人信根精進，恒懷慚愧，斷 <a class='ref t' id='t0730a17' href='#t0730a17'>T 0730a17</a>三結使，婬、怒、癡薄，來至此世而斷苦際，是 <a class='ref t' id='t0730a18' href='#t0730a18'>T 0730a18</a>謂此人欲渡水者。</p>
<p>「彼何等人欲至彼岸？ <a class='ref t' id='t0730a19' href='#t0730a19'>T 0730a19</a>或有人信根精進，斷下五結，成阿那含，即 <a class='ref t' id='t0730a20' href='#t0730a20'>T 0730a20</a>彼般涅槃，更不來此世，是謂此人欲至彼 <a class='ref t' id='t0730a21' href='#t0730a21'>T 0730a21</a>岸者也。</p>
<p>「何等人已至彼岸者？於是，或有 <a class='ref t' id='t0730a22' href='#t0730a22'>T 0730a22</a>一人，信根精進而懷慚愧，盡有漏成無漏， <a class='ref t' id='t0730a23' href='#t0730a23'>T 0730a23</a>於現法中而自娛樂；生死已盡，梵行已立， <a class='ref t' id='t0730a24' href='#t0730a24'>T 0730a24</a>所作已辦，更不復受胎，如實知之。於此無 <a class='ref t' id='t0730a25' href='#t0730a25'>T 0730a25</a>餘涅槃界而般涅槃，是謂此人已渡彼岸 <a class='ref t' id='t0730a26' href='#t0730a26'>T 0730a26</a>者也。</p>
<p>「是謂，比丘！有此七人水喻向汝等說， <a class='ref t' id='t0730a27' href='#t0730a27'>T 0730a27</a>諸佛世尊所應修行接度人民，今已施行。 <a class='ref t' id='t0730a28' href='#t0730a28'>T 0730a28</a>當在閑居靜處，若在樹下，當念坐禪，勿 <a class='ref t' id='t0730a29' href='#t0730a29'>T 0730a29</a>起懈怠。此是我之教誨。」</p>
<p>爾時，諸比丘聞佛 <a class='ref t' id='t0730b01' href='#t0730b01'>T 0730b01</a>所說，歡喜奉行。</p>
<a class='ref t' id='t0730b02' href='#t0730b02'>T 0730b02</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
