<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea39.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>39.6</span> <span class='mirror-right'>（六）均頭</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0731a06' href='#t0731a06'>T 0731a06</a>園。</p>
<p>當於爾時，尊者均頭身抱重患，臥在床 <a class='ref t' id='t0731a07' href='#t0731a07'>T 0731a07</a>褥，不能自起居。是時，均頭便念：「如來世尊 <a class='ref t' id='t0731a08' href='#t0731a08'>T 0731a08</a>今日不見垂愍，又遭重患，命在不久，醫藥 <a class='ref t' id='t0731a09' href='#t0731a09'>T 0731a09</a>不接。又聞世尊言：『一人不度，吾終不捨。』然 <a class='ref t' id='t0731a10' href='#t0731a10'>T 0731a10</a>今獨見遺棄，將何苦哉！」</p>
<p>爾時，世尊以天耳 <a class='ref t' id='t0731a11' href='#t0731a11'>T 0731a11</a>聞均頭比丘作是稱怨。是時，世尊告諸比 <a class='ref t' id='t0731a12' href='#t0731a12'>T 0731a12</a>丘：「汝等皆集至均頭比丘所，問其所疾。」</p>
<p>諸 <a class='ref t' id='t0731a13' href='#t0731a13'>T 0731a13</a>比丘對曰：「如是。世尊！」</p>
<p>世尊將眾多比丘漸 <a class='ref t' id='t0731a14' href='#t0731a14'>T 0731a14</a>漸至均頭比丘房。是時，均頭遙見如來來，即 <a class='ref t' id='t0731a15' href='#t0731a15'>T 0731a15</a>自投地。爾時，世尊告均頭曰：「汝今抱患極 <a class='ref t' id='t0731a16' href='#t0731a16'>T 0731a16</a>為篤重，不須下床，吾自有坐。」</p>
<p>爾時，世尊 <a class='ref t' id='t0731a17' href='#t0731a17'>T 0731a17</a>告均頭曰：「汝所患為增為損，不增損 <a class='ref t' id='t0731a18' href='#t0731a18'>T 0731a18</a>乎？有能堪任受吾教也？」</p>
<p>是時，均頭比丘 <a class='ref t' id='t0731a19' href='#t0731a19'>T 0731a19</a>白佛言：「弟子今日所患極篤，但有增無損 <a class='ref t' id='t0731a20' href='#t0731a20'>T 0731a20</a>也。所服藥草，靡不周遍。」</p>
<p>世尊問曰：「視瞻 <a class='ref t' id='t0731a21' href='#t0731a21'>T 0731a21</a>病者竟為是誰？」</p>
<p>均頭白言：「諸梵行來見瞻 <a class='ref t' id='t0731a22' href='#t0731a22'>T 0731a22</a>視。」</p>
<p>爾時，世尊告均頭曰：「汝今堪與吾說七 <a class='ref t' id='t0731a23' href='#t0731a23'>T 0731a23</a>覺意乎？」</p>
<p>均頭是時，三自稱說七覺意名：「我 <a class='ref t' id='t0731a24' href='#t0731a24'>T 0731a24</a>今堪任於如來前說七覺意法。」</p>
<p>世尊告曰：「若 <a class='ref t' id='t0731a25' href='#t0731a25'>T 0731a25</a>能堪任向如來說，今便說之。」</p>
<p><a class='ref t' id='t0731a26' href='#t0731a26'>T 0731a26</a>是時，均頭白佛言：「七覺意者，何等為七？所 <a class='ref t' id='t0731a27' href='#t0731a27'>T 0731a27</a>謂念覺意，如來之所說，法覺意、精進覺意、喜 <a class='ref t' id='t0731a28' href='#t0731a28'>T 0731a28</a>覺意、猗覺意、定覺意、護覺意。是謂，世尊！有 <a class='ref t' id='t0731a29' href='#t0731a29'>T 0731a29</a>此七覺意者，正謂此耳。」</p>
<p>爾時，尊者均頭說此 <a class='ref t' id='t0731b01' href='#t0731b01'>T 0731b01</a>語已，所有疾患，皆悉除愈，無有眾惱。是時， <a class='ref t' id='t0731b02' href='#t0731b02'>T 0731b02</a>均頭白世尊言：「藥中之盛，所謂此七覺意 <a class='ref t' id='t0731b03' href='#t0731b03'>T 0731b03</a>之法是也。欲言藥中之盛者，不過此七覺 <a class='ref t' id='t0731b04' href='#t0731b04'>T 0731b04</a>意，今思惟此七覺意，所有眾病皆悉除愈。」</p>
<p><a class='ref t' id='t0731b05' href='#t0731b05'>T 0731b05</a>爾時，世尊告諸比丘：「汝等受持此七覺意法， <a class='ref t' id='t0731b06' href='#t0731b06'>T 0731b06</a>善念諷誦，勿有狐疑於佛、法、眾者，彼眾 <a class='ref t' id='t0731b07' href='#t0731b07'>T 0731b07</a>生類所有疾患皆悉除愈。所以然者，此七 <a class='ref t' id='t0731b08' href='#t0731b08'>T 0731b08</a>覺意甚難曉了，一切諸法皆悉了知，照明一 <a class='ref t' id='t0731b09' href='#t0731b09'>T 0731b09</a>切諸法，亦如良藥療治一切眾病，猶如甘 <a class='ref t' id='t0731b10' href='#t0731b10'>T 0731b10</a>露食無厭足。若不得此七覺意者，眾生 <a class='ref t' id='t0731b11' href='#t0731b11'>T 0731b11</a>之類流轉生死。諸比丘！當求方便，修七 <a class='ref t' id='t0731b12' href='#t0731b12'>T 0731b12</a>覺意。如是，諸比丘！當作是學。」</p>
<p>爾時，諸比丘 <a class='ref t' id='t0731b13' href='#t0731b13'>T 0731b13</a>聞佛所說，歡喜奉行。</p>
<a class='ref t' id='t0731b14' href='#t0731b14'>T 0731b14</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
