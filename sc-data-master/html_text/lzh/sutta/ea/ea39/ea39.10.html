<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea39.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>39.10</span> <span class='mirror-right'>（一〇）七車</span></h1>
</header>
<p>聞如是：</p>
<p>一時，佛在羅閱城迦蘭陀 <a class='ref t' id='t0733c29' href='#t0733c29'>T 0733c29</a>竹園所，與大比丘眾五百人俱。</p>
<p>滿願子亦 <a class='ref t' id='t0734a01' href='#t0734a01'>T 0734a01</a>將五百比丘遊本生處。爾時，世尊於羅閱 <a class='ref t' id='t0734a02' href='#t0734a02'>T 0734a02</a>城九十日夏坐已，漸漸在人間遊化，來至 <a class='ref t' id='t0734a03' href='#t0734a03'>T 0734a03</a>舍衛城中祇樹給孤獨園。爾時，眾多比丘各 <a class='ref t' id='t0734a04' href='#t0734a04'>T 0734a04</a>散在人間，亦來至世尊所。到已，頭面禮足， <a class='ref t' id='t0734a05' href='#t0734a05'>T 0734a05</a>在一面坐。</p>
<p><a class='ref t' id='t0734a06' href='#t0734a06'>T 0734a06</a>爾時，世尊問諸比丘：「汝等為在何處夏坐？」</p>
<p><a class='ref t' id='t0734a07' href='#t0734a07'>T 0734a07</a>諸比丘對曰：「在本所生處而受夏坐。」</p>
<p>世尊 <a class='ref t' id='t0734a08' href='#t0734a08'>T 0734a08</a>告曰：「汝等所生之處比丘之中，能自行阿練 <a class='ref t' id='t0734a09' href='#t0734a09'>T 0734a09</a>若，復能稱譽阿練若，自行乞食，復教他人 <a class='ref t' id='t0734a10' href='#t0734a10'>T 0734a10</a>使行乞食，不失時宜，自著補納衣，復教 <a class='ref t' id='t0734a11' href='#t0734a11'>T 0734a11</a>他人使著補納衣，自修知足，亦復歎譽 <a class='ref t' id='t0734a12' href='#t0734a12'>T 0734a12</a>知足之行，自行少欲，亦復歎說少欲之 <a class='ref t' id='t0734a13' href='#t0734a13'>T 0734a13</a>行，自樂閑靜之處，復教他人在閑靜之 <a class='ref t' id='t0734a14' href='#t0734a14'>T 0734a14</a>處，自守其行，復教他人使守其行，己身戒 <a class='ref t' id='t0734a15' href='#t0734a15'>T 0734a15</a>具清淨，復教他人使修其戒，己身三昧成 <a class='ref t' id='t0734a16' href='#t0734a16'>T 0734a16</a>就，復教他人使行三昧，己身智慧成就，復 <a class='ref t' id='t0734a17' href='#t0734a17'>T 0734a17</a>教他人使行智慧，己身解脫成就，復教他 <a class='ref t' id='t0734a18' href='#t0734a18'>T 0734a18</a>人使行解脫，己身解脫見慧成就，復教他 <a class='ref t' id='t0734a19' href='#t0734a19'>T 0734a19</a>人使行此法，身能教化不有厭足，說法無 <a class='ref t' id='t0734a20' href='#t0734a20'>T 0734a20</a>懈倦。」</p>
<p>爾時，諸比丘白世尊言：「比丘滿願子 <a class='ref t' id='t0734a21' href='#t0734a21'>T 0734a21</a>於此諸比丘中，堪任教化，己身修阿練若 <a class='ref t' id='t0734a22' href='#t0734a22'>T 0734a22</a>行，亦復歎譽阿練若行，己身著補納衣，少 <a class='ref t' id='t0734a23' href='#t0734a23'>T 0734a23</a>欲知足，精進勇猛，乞食，樂閑靜之處，戒、三 <a class='ref t' id='t0734a24' href='#t0734a24'>T 0734a24</a>昧、智慧、解脫、解脫見慧成就，復教他人使 <a class='ref t' id='t0734a25' href='#t0734a25'>T 0734a25</a>行此法，自能教化，說法無厭足。」</p>
<p><a class='ref t' id='t0734a26' href='#t0734a26'>T 0734a26</a>爾時，世尊與諸比丘說微妙法。是時，諸比 <a class='ref t' id='t0734a27' href='#t0734a27'>T 0734a27</a>丘聞佛說法已，小停左右，便從坐起，遶 <a class='ref t' id='t0734a28' href='#t0734a28'>T 0734a28</a>佛三匝，便退而去。</p>
<p>爾時，舍利弗去世尊不 <a class='ref t' id='t0734a29' href='#t0734a29'>T 0734a29</a>遠，結跏趺坐，正身正意，繫念在前。爾時，舍利 <a class='ref t' id='t0734b01' href='#t0734b01'>T 0734b01</a>弗便作是念：「今滿願子快得善利。所以然 <a class='ref t' id='t0734b02' href='#t0734b02'>T 0734b02</a>者，諸梵行比丘歎譽其德，然復世尊稱可其 <a class='ref t' id='t0734b03' href='#t0734b03'>T 0734b03</a>語，亦不逆之。我當何日與彼人得共相見， <a class='ref t' id='t0734b04' href='#t0734b04'>T 0734b04</a>與其談論？」</p>
<p>是時，滿願子於本生處，教化周 <a class='ref t' id='t0734b05' href='#t0734b05'>T 0734b05</a>訖，漸漸人間教化，來至世尊所，頭面禮足， <a class='ref t' id='t0734b06' href='#t0734b06'>T 0734b06</a>在一面坐。爾時，世尊漸與說法。是時，滿願 <a class='ref t' id='t0734b07' href='#t0734b07'>T 0734b07</a>子聞說法已，即從坐起，頭面禮足，便退而 <a class='ref t' id='t0734b08' href='#t0734b08'>T 0734b08</a>去。以尼師檀著右肩上，往詣晝闇園中。</p>
<p><a class='ref t' id='t0734b09' href='#t0734b09'>T 0734b09</a>爾時，有一比丘，遙見滿願子以尼師檀著 <a class='ref t' id='t0734b10' href='#t0734b10'>T 0734b10</a>右肩上，至彼園中，見已，即往至舍利弗所， <a class='ref t' id='t0734b11' href='#t0734b11'>T 0734b11</a>白舍利弗言：「世尊常所歎滿願子方至 <a class='ref t' id='t0734b12' href='#t0734b12'>T 0734b12</a>如來所，從佛聞法，今詣園中，尊者宜知 <a class='ref t' id='t0734b13' href='#t0734b13'>T 0734b13</a>是時。」</p>
<p>是時，舍利弗聞比丘語，即從坐起，以 <a class='ref t' id='t0734b14' href='#t0734b14'>T 0734b14</a>尼師檀著右肩上，往至彼園中。</p>
<p>是時，滿願 <a class='ref t' id='t0734b15' href='#t0734b15'>T 0734b15</a>子在一樹下結跏趺坐，舍利弗亦復在一 <a class='ref t' id='t0734b16' href='#t0734b16'>T 0734b16</a>樹下端坐思惟。是時，舍利弗便從坐起， <a class='ref t' id='t0734b17' href='#t0734b17'>T 0734b17</a>往至滿願子所。到已，共相問訊，在一面坐。 <a class='ref t' id='t0734b18' href='#t0734b18'>T 0734b18</a>爾時，舍利弗問滿願子曰：「云何，滿願子。為 <a class='ref t' id='t0734b19' href='#t0734b19'>T 0734b19</a>由世尊得修梵行為弟子乎？」</p>
<p>滿願子報 <a class='ref t' id='t0734b20' href='#t0734b20'>T 0734b20</a>曰：「如是，如是。」</p>
<p>時，舍利弗復問曰：「復因世 <a class='ref t' id='t0734b21' href='#t0734b21'>T 0734b21</a>尊得修清淨戒乎？」</p>
<p>滿願子言：「非也。」</p>
<p>舍利弗 <a class='ref t' id='t0734b22' href='#t0734b22'>T 0734b22</a>言：「為由心清淨於如來所，而修梵行乎？」</p>
<p><a class='ref t' id='t0734b23' href='#t0734b23'>T 0734b23</a>滿願子報曰：「非也。」</p>
<p>舍利弗言：「為見清淨於 <a class='ref t' id='t0734b24' href='#t0734b24'>T 0734b24</a>如來所，得修梵行乎？」</p>
<p>滿願子報曰：「非也。」</p>
<p>舍 <a class='ref t' id='t0734b25' href='#t0734b25'>T 0734b25</a>利弗言：「云何為無猶豫，得修梵行乎？」</p>
<p>滿願 <a class='ref t' id='t0734b26' href='#t0734b26'>T 0734b26</a>子報曰：「非也。」</p>
<p>舍利弗曰：「為由行跡清淨，得 <a class='ref t' id='t0734b27' href='#t0734b27'>T 0734b27</a>修梵行乎？」</p>
<p>滿願子報曰：「非也。」</p>
<p>舍利弗言：「云 <a class='ref t' id='t0734b28' href='#t0734b28'>T 0734b28</a>何於道之中，智修清淨，得修梵行乎？」</p>
<p>滿 <a class='ref t' id='t0734b29' href='#t0734b29'>T 0734b29</a>願子報曰：「非也。」</p>
<p>舍利弗言：「云何知見清淨， <a class='ref t' id='t0734c01' href='#t0734c01'>T 0734c01</a>得修梵行乎？」</p>
<p>滿願子報曰：「非也。」</p>
<p>舍利弗言： <a class='ref t' id='t0734c02' href='#t0734c02'>T 0734c02</a>「我今所問，於如來所，得修梵行乎？汝復報 <a class='ref t' id='t0734c03' href='#t0734c03'>T 0734c03</a>吾言：『如是。』吾復問，智慧、心清淨，道知見清 <a class='ref t' id='t0734c04' href='#t0734c04'>T 0734c04</a>淨，得修梵行耶？汝復言：『非也。』汝今云何 <a class='ref t' id='t0734c05' href='#t0734c05'>T 0734c05</a>於如來所，得修梵行耶？」</p>
<p>滿願子報曰：「戒清 <a class='ref t' id='t0734c06' href='#t0734c06'>T 0734c06</a>淨義者，能使心清淨，心清淨義者，能使見清 <a class='ref t' id='t0734c07' href='#t0734c07'>T 0734c07</a>淨，見清淨義者，能使無猶豫清淨，無猶豫 <a class='ref t' id='t0734c08' href='#t0734c08'>T 0734c08</a>清淨義者，能使行跡清淨，行跡清淨義者，能 <a class='ref t' id='t0734c09' href='#t0734c09'>T 0734c09</a>使道清淨，道清淨義者，能使知見清淨，知見 <a class='ref t' id='t0734c10' href='#t0734c10'>T 0734c10</a>清淨義者，能使入涅槃義，是謂於如來所 <a class='ref t' id='t0734c11' href='#t0734c11'>T 0734c11</a>得修梵行。」</p>
<p>舍利弗言：「汝今所說義，何所趣 <a class='ref t' id='t0734c12' href='#t0734c12'>T 0734c12</a>向？」</p>
<p>滿願子言：「我今當引譬喻解此義，智者 <a class='ref t' id='t0734c13' href='#t0734c13'>T 0734c13</a>以譬喻解此義，智者自寤。猶如今日波 <a class='ref t' id='t0734c14' href='#t0734c14'>T 0734c14</a>斯匿王，從舍衛城至婆祇國，兩國中間布 <a class='ref t' id='t0734c15' href='#t0734c15'>T 0734c15</a>七乘車。是時，波斯匿王出城先乘一車，至 <a class='ref t' id='t0734c16' href='#t0734c16'>T 0734c16</a>第二車，即乘第二車，復捨第一車，小復前行， <a class='ref t' id='t0734c17' href='#t0734c17'>T 0734c17</a>乘第三車而捨第二車，小復前行，乘第四 <a class='ref t' id='t0734c18' href='#t0734c18'>T 0734c18</a>車而捨第三車，小復前行，乘第五車而捨 <a class='ref t' id='t0734c19' href='#t0734c19'>T 0734c19</a>第四車，又復前行，乘第六車而捨第五車， <a class='ref t' id='t0734c20' href='#t0734c20'>T 0734c20</a>又復前行，乘第七車而捨第六車，入婆 <a class='ref t' id='t0734c21' href='#t0734c21'>T 0734c21</a>祇國。是時，波斯匿王以至宮中。設有人問： <a class='ref t' id='t0734c22' href='#t0734c22'>T 0734c22</a>『大王今日為乘何等車來至此宮？』彼王欲 <a class='ref t' id='t0734c23' href='#t0734c23'>T 0734c23</a>何報。」</p>
<p>舍利弗報言：「設當有人問者，當如是 <a class='ref t' id='t0734c24' href='#t0734c24'>T 0734c24</a>報曰：『吾出舍衛城，先乘第一車至第二車， <a class='ref t' id='t0734c25' href='#t0734c25'>T 0734c25</a>復捨第二車乘第三車，復捨第三車乘 <a class='ref t' id='t0734c26' href='#t0734c26'>T 0734c26</a>第四車，復捨第四車乘第五車，復捨第 <a class='ref t' id='t0734c27' href='#t0734c27'>T 0734c27</a>五車乘第六車，復捨第六車乘第七車， <a class='ref t' id='t0734c28' href='#t0734c28'>T 0734c28</a>至婆祇國。』所以然者，皆由前車至第二 <a class='ref t' id='t0734c29' href='#t0734c29'>T 0734c29</a>車，展轉相因，得至彼國。設有人問者，應當 <a class='ref t' id='t0734c30' href='#t0734c30'>T 0734c30</a>作是報之。」</p>
<p>滿 <span class='corr' title='[類→願]'>願</span> 子報曰：「戒清淨義，亦復如 <a class='ref t' id='t0735a01' href='#t0735a01'>T 0735a01</a>是。由心清淨，得見清淨，由見清淨，得至 <a class='ref t' id='t0735a02' href='#t0735a02'>T 0735a02</a>除猶豫清淨，由無猶豫義，得至行跡清淨， <a class='ref t' id='t0735a03' href='#t0735a03'>T 0735a03</a>由行跡清淨義，得至道清淨，由道清淨義， <a class='ref t' id='t0735a04' href='#t0735a04'>T 0735a04</a>得至知見清淨，由知見清淨義，得至涅槃 <a class='ref t' id='t0735a05' href='#t0735a05'>T 0735a05</a>義，於如來所得修梵行。所以然者，戒清 <a class='ref t' id='t0735a06' href='#t0735a06'>T 0735a06</a>淨義者，是受入之貌，然如來說使除受入， <a class='ref t' id='t0735a07' href='#t0735a07'>T 0735a07</a>心清淨義亦是受入之貌，然如來說除受入， <a class='ref t' id='t0735a08' href='#t0735a08'>T 0735a08</a>乃至知見之義亦是受入，如來說除受入，乃 <a class='ref t' id='t0735a09' href='#t0735a09'>T 0735a09</a>至涅槃。如來所得修梵行。若當戒清淨，於 <a class='ref t' id='t0735a10' href='#t0735a10'>T 0735a10</a>如來所得修梵行者，凡夫之人亦當取滅 <a class='ref t' id='t0735a11' href='#t0735a11'>T 0735a11</a>度。所以然者，凡夫之人亦有此戒法，世尊 <a class='ref t' id='t0735a12' href='#t0735a12'>T 0735a12</a>所說者，以次成道，得至涅槃界，非獨戒清 <a class='ref t' id='t0735a13' href='#t0735a13'>T 0735a13</a>淨，得至滅度。猶如有欲上七重樓上，要 <a class='ref t' id='t0735a14' href='#t0735a14'>T 0735a14</a>當以次而至。戒清淨義，亦復如是。漸漸至 <a class='ref t' id='t0735a15' href='#t0735a15'>T 0735a15</a>心，由心至見，由見至無猶豫，由無猶 <a class='ref t' id='t0735a16' href='#t0735a16'>T 0735a16</a>豫淨至於行跡，由淨行跡得至於道， <a class='ref t' id='t0735a17' href='#t0735a17'>T 0735a17</a>由於淨道得至知見，由淨知見得至涅 <a class='ref t' id='t0735a18' href='#t0735a18'>T 0735a18</a>槃。」</p>
<p>是時，舍利弗即稱：「善哉！善哉！快說此義， <a class='ref t' id='t0735a19' href='#t0735a19'>T 0735a19</a>汝今為名何等？諸比丘梵行之人，稱汝何 <a class='ref t' id='t0735a20' href='#t0735a20'>T 0735a20</a>等號？」</p>
<p>滿願子言：「我今名為滿願子，母姓 <a class='ref t' id='t0735a21' href='#t0735a21'>T 0735a21</a>彌多那尼。」</p>
<p>舍利弗言：「善哉！善哉！滿願子！ <a class='ref t' id='t0735a22' href='#t0735a22'>T 0735a22</a>賢聖法中實無等倫，懷抱甘露，演布無 <a class='ref t' id='t0735a23' href='#t0735a23'>T 0735a23</a>窮，我今所問甚深之義，汝盡演說。設當 <a class='ref t' id='t0735a24' href='#t0735a24'>T 0735a24</a>諸梵行人以首戴行世間，猶不能得報 <a class='ref t' id='t0735a25' href='#t0735a25'>T 0735a25</a>其恩。其有來親近問訊者，彼人快得善利， <a class='ref t' id='t0735a26' href='#t0735a26'>T 0735a26</a>我今亦得其善利，承受其教。」</p>
<p>滿願子報曰： <a class='ref t' id='t0735a27' href='#t0735a27'>T 0735a27</a>「善哉！善哉！如汝所言。汝今為名何等？諸比 <a class='ref t' id='t0735a28' href='#t0735a28'>T 0735a28</a>丘為何等號？」</p>
<p>舍利弗報曰：「我名憂波 <a class='ref t' id='t0735a29' href='#t0735a29'>T 0735a29</a>提舍，母名舍利，諸比丘號吾為舍利弗。」 <a class='ref t' id='t0735b01' href='#t0735b01'>T 0735b01</a>滿願子言：「我今與大人共論，先亦不知法 <a class='ref t' id='t0735b02' href='#t0735b02'>T 0735b02</a>之大主來至此間，設當知尊者舍利弗來 <a class='ref t' id='t0735b03' href='#t0735b03'>T 0735b03</a>至此者，亦無此辯共相酬答，然尊問此甚 <a class='ref t' id='t0735b04' href='#t0735b04'>T 0735b04</a>深之義，尋時發遣。善哉！舍利弗！佛弟子中 <a class='ref t' id='t0735b05' href='#t0735b05'>T 0735b05</a>最為上首，恒以甘露法味而自娛樂，設當 <a class='ref t' id='t0735b06' href='#t0735b06'>T 0735b06</a>諸梵行人，以首戴尊者舍利弗行世間，從 <a class='ref t' id='t0735b07' href='#t0735b07'>T 0735b07</a>歲至歲，猶不能報斯須之恩。其有眾生 <a class='ref t' id='t0735b08' href='#t0735b08'>T 0735b08</a>來問訊尊者、親近者，彼人快得善利，我等 <a class='ref t' id='t0735b09' href='#t0735b09'>T 0735b09</a>亦快得善利。」</p>
<p>爾時，二賢在彼園共如是論 <a class='ref t' id='t0735b10' href='#t0735b10'>T 0735b10</a>議。</p>
<p>是時，二人各聞所說，歡喜奉行。</p>
<a class='ref t' id='t0735b11' href='#t0735b11'>T 0735b11</a>
<blockquote class='gatha'>
<p>等法及晝度　　水及城郭喻 <a class='ref t' id='t0735b12' href='#t0735b12'>T 0735b12</a><br>
識、均頭、二輪　　波蜜及七車</p>
</blockquote>
<a class='ref t' id='t0735b13' href='#t0735b13'>T 0735b13</a>
<p class='endsection'><span class='t-juanname'>增壹阿含經卷第三十三</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
