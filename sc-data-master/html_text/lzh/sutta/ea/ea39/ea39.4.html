<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea39.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>39.4</span> <span class='mirror-right'>（四）城郭喻</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0730b03' href='#t0730b03'>T 0730b03</a>園。</p>
<p>爾時，世尊告諸比丘：「聖王在遠國治化， <a class='ref t' id='t0730b04' href='#t0730b04'>T 0730b04</a>七法成就，不為怨家盜賊所擒獲。云何為 <a class='ref t' id='t0730b05' href='#t0730b05'>T 0730b05</a>七？然彼城郭極為高峻，修治齊整，是謂彼 <a class='ref t' id='t0730b06' href='#t0730b06'>T 0730b06</a>王先成就第一之法。復次，彼城門戶牢固，是 <a class='ref t' id='t0730b07' href='#t0730b07'>T 0730b07</a>謂彼城成就第二法。復次，彼城外塹極深 <a class='ref t' id='t0730b08' href='#t0730b08'>T 0730b08</a>且廣，是謂此城成就第三之法。復次，彼城 <a class='ref t' id='t0730b09' href='#t0730b09'>T 0730b09</a>內多諸穀米，倉庫盈滿，是謂彼城成就第 <a class='ref t' id='t0730b10' href='#t0730b10'>T 0730b10</a>四之法。復次，彼城饒諸薪草，是謂彼城成 <a class='ref t' id='t0730b11' href='#t0730b11'>T 0730b11</a>就第五之法。復次，彼城多諸器杖，備諸戰 <a class='ref t' id='t0730b12' href='#t0730b12'>T 0730b12</a>具，是謂彼城成就六法。復次，彼城主極聰 <a class='ref t' id='t0730b13' href='#t0730b13'>T 0730b13</a>明高才，豫知人情，可鞭則鞭，可治則治，是 <a class='ref t' id='t0730b14' href='#t0730b14'>T 0730b14</a>謂彼城成就七法，外境不能來侵。是謂，比 <a class='ref t' id='t0730b15' href='#t0730b15'>T 0730b15</a>丘！彼城國主成就此七法，外人不得嬈 <a class='ref t' id='t0730b16' href='#t0730b16'>T 0730b16</a>近。</p>
<p>「此比丘亦復如是，若成就七法，弊魔波 <a class='ref t' id='t0730b17' href='#t0730b17'>T 0730b17</a>旬不得其便。云何為七？於是，比丘！戒律成 <a class='ref t' id='t0730b18' href='#t0730b18'>T 0730b18</a>就，威儀具足，犯小律尚畏，何況大者！是謂 <a class='ref t' id='t0730b19' href='#t0730b19'>T 0730b19</a>比丘成就此第一之法，弊魔不得其便，猶 <a class='ref t' id='t0730b20' href='#t0730b20'>T 0730b20</a>如彼城，高廣極峻，不可沮壞。</p>
<p>「復次，比丘！若 <a class='ref t' id='t0730b21' href='#t0730b21'>T 0730b21</a>眼見色，不起想著，亦不興念，具足眼根， <a class='ref t' id='t0730b22' href='#t0730b22'>T 0730b22</a>無所缺漏，而護眼根；耳聲、鼻香、舌味、身觸、 <a class='ref t' id='t0730b23' href='#t0730b23'>T 0730b23</a>意法，亦復如是，亦不起想，具足意根而無 <a class='ref t' id='t0730b24' href='#t0730b24'>T 0730b24</a>亂想，具足擁護意根，是謂比丘成就此第 <a class='ref t' id='t0730b25' href='#t0730b25'>T 0730b25</a>二法，弊魔波旬不得其便，如彼城郭，門 <a class='ref t' id='t0730b26' href='#t0730b26'>T 0730b26</a>戶牢固。</p>
<p>「復次，比丘！多聞不忘，恒念思惟正法 <a class='ref t' id='t0730b27' href='#t0730b27'>T 0730b27</a>道教，昔所經歷皆悉備知，是謂比丘成就 <a class='ref t' id='t0730b28' href='#t0730b28'>T 0730b28</a>此第三法，弊魔波旬不得其便，如彼城 <a class='ref t' id='t0730b29' href='#t0730b29'>T 0730b29</a>郭，外塹極深且廣。</p>
<p>「復次，比丘！多諸方便，所 <a class='ref t' id='t0730c01' href='#t0730c01'>T 0730c01</a>有諸法，初善、中善、竟善，具足清淨，得修梵行， <a class='ref t' id='t0730c02' href='#t0730c02'>T 0730c02</a>是謂比丘成就此第四法，如彼城郭，多 <a class='ref t' id='t0730c03' href='#t0730c03'>T 0730c03</a>諸穀米，外寇不敢來侵。</p>
<p>「復次，比丘！思惟四增 <a class='ref t' id='t0730c04' href='#t0730c04'>T 0730c04</a>上心之法，亦不脫漏，是謂比丘成就此第 <a class='ref t' id='t0730c05' href='#t0730c05'>T 0730c05</a>五之法，弊魔波旬不得其便，如彼城郭，多 <a class='ref t' id='t0730c06' href='#t0730c06'>T 0730c06</a>諸薪草，外人不能來觸嬈。</p>
<p>「復次，比丘！得四 <a class='ref t' id='t0730c07' href='#t0730c07'>T 0730c07</a>神足，所為無難，是謂比丘成就此第六之 <a class='ref t' id='t0730c08' href='#t0730c08'>T 0730c08</a>法，弊魔波旬不得其便，如彼城內，器杖備 <a class='ref t' id='t0730c09' href='#t0730c09'>T 0730c09</a>具。</p>
<p>「復次，比丘！具能分別陰、入、界，亦復分別 <a class='ref t' id='t0730c10' href='#t0730c10'>T 0730c10</a>十二因緣所起之法，是謂比丘成就此七 <a class='ref t' id='t0730c11' href='#t0730c11'>T 0730c11</a>法，弊魔波旬不得其便，如彼城郭之主，聰 <a class='ref t' id='t0730c12' href='#t0730c12'>T 0730c12</a>明高才，可收則收，可捨則捨。</p>
<p>「今此比丘 <a class='ref t' id='t0730c13' href='#t0730c13'>T 0730c13</a>亦復如是，具知分別陰、持、入諸病。若有比 <a class='ref t' id='t0730c14' href='#t0730c14'>T 0730c14</a>丘成就此七法者，弊魔波旬終不得其便。 <a class='ref t' id='t0730c15' href='#t0730c15'>T 0730c15</a>是故，諸比丘！當求方宜，分別陰、持、入及十 <a class='ref t' id='t0730c16' href='#t0730c16'>T 0730c16</a>二因緣，不失次第，便度魔界，不處其中。 <a class='ref t' id='t0730c17' href='#t0730c17'>T 0730c17</a>如是，比丘！當作是學。」</p>
<p>爾時，諸比丘聞佛所 <a class='ref t' id='t0730c18' href='#t0730c18'>T 0730c18</a>說，歡喜奉行。</p>
<a class='ref t' id='t0730c19' href='#t0730c19'>T 0730c19</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
