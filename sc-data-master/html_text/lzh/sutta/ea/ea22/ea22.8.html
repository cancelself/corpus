<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea22.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>22.8</span> <span class='mirror-right'>（八）愛敬</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0608b17' href='#t0608b17'>T 0608b17</a>園。</p>
<p>爾時，世尊告諸比丘：「有三法甚可敬 <a class='ref t' id='t0608b18' href='#t0608b18'>T 0608b18</a>愛，世人所貪。云何為三？所謂少壯，甚可愛 <a class='ref t' id='t0608b19' href='#t0608b19'>T 0608b19</a>敬，世人所貪。無病，甚可愛敬，世人所貪。壽 <a class='ref t' id='t0608b20' href='#t0608b20'>T 0608b20</a>命，甚可愛敬，世人所貪。是謂，比丘！有此三 <a class='ref t' id='t0608b21' href='#t0608b21'>T 0608b21</a>法，甚可愛敬，世人所貪。</p>
<p>「復次，比丘！雖有此 <a class='ref t' id='t0608b22' href='#t0608b22'>T 0608b22</a>三法，甚可愛敬，世人所貪，然更有三法，不 <a class='ref t' id='t0608b23' href='#t0608b23'>T 0608b23</a>可愛敬，世人所不貪。云何為三？雖有少 <a class='ref t' id='t0608b24' href='#t0608b24'>T 0608b24</a>壯，然必當老，不可愛敬，世人所不貪。比 <a class='ref t' id='t0608b25' href='#t0608b25'>T 0608b25</a>丘當知，雖有無病，然必當病，不可愛敬， <a class='ref t' id='t0608b26' href='#t0608b26'>T 0608b26</a>世人所不貪。比丘當知，雖有壽命，然必 <a class='ref t' id='t0608b27' href='#t0608b27'>T 0608b27</a>當死，不可愛敬，世人所不貪。是故，諸比 <a class='ref t' id='t0608b28' href='#t0608b28'>T 0608b28</a>丘！設有少壯，當求不老，至涅槃界；雖有 <a class='ref t' id='t0608b29' href='#t0608b29'>T 0608b29</a>無病，當求方便，使不有病；雖有壽命，當 <a class='ref t' id='t0608c01' href='#t0608c01'>T 0608c01</a>求方便，使不命終。如是，諸比丘！當作是 <a class='ref t' id='t0608c02' href='#t0608c02'>T 0608c02</a>學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0608c03' href='#t0608c03'>T 0608c03</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
