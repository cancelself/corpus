<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea22.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>22.9</span> <span class='mirror-right'>（九）春</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0608c04' href='#t0608c04'>T 0608c04</a>園。</p>
<p>爾時，世尊告諸比丘：「猶如春時天雨大 <a class='ref t' id='t0608c05' href='#t0608c05'>T 0608c05</a>雹，設如來不出世，眾生入地獄，亦復如是。 <a class='ref t' id='t0608c06' href='#t0608c06'>T 0608c06</a>是時，女人入地獄多於男子。所以然者，比 <a class='ref t' id='t0608c07' href='#t0608c07'>T 0608c07</a>丘當知，以三事故，眾生之類，身壞命終，入 <a class='ref t' id='t0608c08' href='#t0608c08'>T 0608c08</a>三惡趣。云何為三？所謂貪欲、睡眠、調戲，有 <a class='ref t' id='t0608c09' href='#t0608c09'>T 0608c09</a>此三事纏著心意，身壞命終，入三惡趣。</p>
<p>「女 <a class='ref t' id='t0608c10' href='#t0608c10'>T 0608c10</a>人竟日習翫三法而自娛樂。云何為三？晨 <a class='ref t' id='t0608c11' href='#t0608c11'>T 0608c11</a>朝以嫉妬心而自纏縛，若至日中，復以睡 <a class='ref t' id='t0608c12' href='#t0608c12'>T 0608c12</a>眠結而自纏裹，向暮以貪欲心而自纏 <a class='ref t' id='t0608c13' href='#t0608c13'>T 0608c13</a>縛。以此因緣，使彼女人身壞命終，生三惡 <a class='ref t' id='t0608c14' href='#t0608c14'>T 0608c14</a>趣。是故，諸比丘！當念離此三法。」</p>
<p>爾時，世尊 <a class='ref t' id='t0608c15' href='#t0608c15'>T 0608c15</a>便說此偈：</p>
<a class='ref t' id='t0608c16' href='#t0608c16'>T 0608c16</a>
<blockquote class='gatha'>
<p>「嫉妬睡眠調，　　貪欲是惡法， <a class='ref t' id='t0608c17' href='#t0608c17'>T 0608c17</a><br>
牽人至地獄，　　至竟無解脫。 <a class='ref t' id='t0608c18' href='#t0608c18'>T 0608c18</a><br>
是以當捨離，　　嫉妬及睡調， <a class='ref t' id='t0608c19' href='#t0608c19'>T 0608c19</a><br>
亦當捨於欲，　　莫造彼惡行。</p>
</blockquote>
<p><a class='ref t' id='t0608c20' href='#t0608c20'>T 0608c20</a>「是故，諸比丘！當念去離嫉妬，無慳悋心，常 <a class='ref t' id='t0608c21' href='#t0608c21'>T 0608c21</a>行惠施，不著睡眠，當行不染，不著貪 <a class='ref t' id='t0608c22' href='#t0608c22'>T 0608c22</a>欲。如是，諸比丘！當作是學。」</p>
<p>爾時，諸比丘聞 <a class='ref t' id='t0608c23' href='#t0608c23'>T 0608c23</a>佛所說，歡喜奉行。</p>
<a class='ref t' id='t0608c24' href='#t0608c24'>T 0608c24</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
