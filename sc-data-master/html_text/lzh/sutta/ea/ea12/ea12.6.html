<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea12.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>12.6</span> <span class='mirror-right'>（六）</span></h1>
</header>
<p>聞如是：</p>
<p>一時，佛在羅閱城迦蘭陀竹園 <a class='ref t' id='t0570a24' href='#t0570a24'>T 0570a24</a>所，與大比丘眾五百人俱。</p>
<p>爾時，尊者大迦葉 <a class='ref t' id='t0570a25' href='#t0570a25'>T 0570a25</a>住阿練若，到時乞食，不擇貧富，一處一坐， <a class='ref t' id='t0570a26' href='#t0570a26'>T 0570a26</a>終不移易，樹下，露坐，或空閑處，著五納衣， <a class='ref t' id='t0570a27' href='#t0570a27'>T 0570a27</a>或持三衣，或在塚間，或時一食，或正中食， <a class='ref t' id='t0570a28' href='#t0570a28'>T 0570a28</a>或行頭陀，年高長大。爾時，尊者大迦葉食後， <a class='ref t' id='t0570a29' href='#t0570a29'>T 0570a29</a>便詣一樹下禪定。禪定已，從坐起，整衣 <a class='ref t' id='t0570b01' href='#t0570b01'>T 0570b01</a>服，往至世尊所。</p>
<p>是時，世尊遙見迦葉來，世 <a class='ref t' id='t0570b02' href='#t0570b02'>T 0570b02</a>尊告曰：「善來，迦葉！」</p>
<p>時，迦葉便至世尊所，頭面 <a class='ref t' id='t0570b03' href='#t0570b03'>T 0570b03</a>禮足，在一面坐。</p>
<p>世尊告曰：「迦葉！汝今年高 <a class='ref t' id='t0570b04' href='#t0570b04'>T 0570b04</a>長大，志衰朽弊。汝今可捨乞食，乃至諸頭陀 <a class='ref t' id='t0570b05' href='#t0570b05'>T 0570b05</a>行，亦可受諸長者請，并受衣裳。」</p>
<p>迦葉對曰： <a class='ref t' id='t0570b06' href='#t0570b06'>T 0570b06</a>「我今不從如來教。所以然者，若當如來 <a class='ref t' id='t0570b07' href='#t0570b07'>T 0570b07</a>不成無上正真道者，我則成辟支佛。然彼 <a class='ref t' id='t0570b08' href='#t0570b08'>T 0570b08</a>辟支佛盡行阿練若，到時乞食，不擇貧富， <a class='ref t' id='t0570b09' href='#t0570b09'>T 0570b09</a>一處一坐，終不移易，樹下，露坐，或空閑處， <a class='ref t' id='t0570b10' href='#t0570b10'>T 0570b10</a>著五納衣，或持三衣，或在塚間，或時一食， <a class='ref t' id='t0570b11' href='#t0570b11'>T 0570b11</a>或正中食，或行頭陀。如今不敢捨本所習， <a class='ref t' id='t0570b12' href='#t0570b12'>T 0570b12</a>更學餘行。」</p>
<p>世尊告曰：「善哉！善哉！迦葉！多所 <a class='ref t' id='t0570b13' href='#t0570b13'>T 0570b13</a>饒益，度人無量，廣及一切，天、人得度。所以 <a class='ref t' id='t0570b14' href='#t0570b14'>T 0570b14</a>然者，若，迦葉！此頭陀行在世者，我法亦當 <a class='ref t' id='t0570b15' href='#t0570b15'>T 0570b15</a>久在於世。設法在世，益增天道，三惡道便 <a class='ref t' id='t0570b16' href='#t0570b16'>T 0570b16</a>減，亦成須陀洹、斯陀含、阿那含三乘之道， <a class='ref t' id='t0570b17' href='#t0570b17'>T 0570b17</a>皆存於世。諸比丘！所學皆當如迦葉所 <a class='ref t' id='t0570b18' href='#t0570b18'>T 0570b18</a>習。如是，諸比丘！當作是學。」</p>
<p>爾時，諸比丘聞 <a class='ref t' id='t0570b19' href='#t0570b19'>T 0570b19</a>佛所說，歡喜奉行。</p>
<a class='ref t' id='t0570b20' href='#t0570b20'>T 0570b20</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
