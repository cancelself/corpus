<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea17.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>17.7</span> <span class='mirror-right'>（七）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0583b16' href='#t0583b16'>T 0583b16</a>園。</p>
<p>爾時，尊者阿難在閑靜之處，獨自思惟， <a class='ref t' id='t0583b17' href='#t0583b17'>T 0583b17</a>便生是念：「諸有生民，興愛欲想，便生欲愛， <a class='ref t' id='t0583b18' href='#t0583b18'>T 0583b18</a>晝夜習之，無有厭足。」</p>
<p>爾時，尊者阿難向暮 <a class='ref t' id='t0583b19' href='#t0583b19'>T 0583b19</a>即從坐起，著衣正服，便往至世尊所。到 <a class='ref t' id='t0583b20' href='#t0583b20'>T 0583b20</a>已，頭面禮足，在一面坐。爾時，尊者阿難白 <a class='ref t' id='t0583b21' href='#t0583b21'>T 0583b21</a>世尊曰：「向在靜閑之處，便生此念：『諸有眾 <a class='ref t' id='t0583b22' href='#t0583b22'>T 0583b22</a>生，興欲愛想，便生欲愛，長夜習之，無有厭 <a class='ref t' id='t0583b23' href='#t0583b23'>T 0583b23</a>足。』」</p>
<p>世尊告曰：「如是。阿難！如汝所言，諸有人 <a class='ref t' id='t0583b24' href='#t0583b24'>T 0583b24</a>民，興欲愛想，便增欲想，長夜習之，無有厭 <a class='ref t' id='t0583b25' href='#t0583b25'>T 0583b25</a>足。所以者何？昔者，阿難！過去世時有轉輪聖 <a class='ref t' id='t0583b26' href='#t0583b26'>T 0583b26</a>王，名曰頂生，以法治化，無有奸罔，七寶 <a class='ref t' id='t0583b27' href='#t0583b27'>T 0583b27</a>成就。所謂七寶者：輪寶、象寶、馬寶、珠寶、玉女 <a class='ref t' id='t0583b28' href='#t0583b28'>T 0583b28</a>寶、居士寶、典兵寶，是謂七寶。復有千子，勇 <a class='ref t' id='t0583b29' href='#t0583b29'>T 0583b29</a>猛強壯，能降伏諸惡，統領四天下不加刀 <a class='ref t' id='t0583c01' href='#t0583c01'>T 0583c01</a>杖。阿難當知，爾時頂生聖王便生此念：『我 <a class='ref t' id='t0583c02' href='#t0583c02'>T 0583c02</a>今有此閻浮提地，人民熾盛，多諸珍寶，我 <a class='ref t' id='t0583c03' href='#t0583c03'>T 0583c03</a>亦曾從耆年長老邊聞：「西有瞿耶尼土，人 <a class='ref t' id='t0583c04' href='#t0583c04'>T 0583c04</a>民熾盛，多諸珍寶。」我今當往統彼國土。』爾 <a class='ref t' id='t0583c05' href='#t0583c05'>T 0583c05</a>時，阿難！頂生適生斯念，將四部兵，從此 <a class='ref t' id='t0583c06' href='#t0583c06'>T 0583c06</a>閻浮地沒，便往至瞿耶尼土。</p>
<p>「爾時，彼土人 <a class='ref t' id='t0583c07' href='#t0583c07'>T 0583c07</a>民見聖王來，皆悉前迎，禮跪問訊：『善來，大王！ <a class='ref t' id='t0583c08' href='#t0583c08'>T 0583c08</a>今此瞿耶尼國，人民熾盛，唯願聖王當於此 <a class='ref t' id='t0583c09' href='#t0583c09'>T 0583c09</a>治化諸人民，使從法教！』爾時，阿難！聖王頂 <a class='ref t' id='t0583c10' href='#t0583c10'>T 0583c10</a>生即於瞿耶尼統領人民，乃經數百千年。</p>
<p><a class='ref t' id='t0583c11' href='#t0583c11'>T 0583c11</a>「是時，聖王頂生復於餘時便生此念：『我有 <a class='ref t' id='t0583c12' href='#t0583c12'>T 0583c12</a>閻浮提，人民熾盛，多諸珍寶，亦雨七寶，乃 <a class='ref t' id='t0583c13' href='#t0583c13'>T 0583c13</a>至于膝；今亦復有此瞿耶尼，人民熾盛，多 <a class='ref t' id='t0583c14' href='#t0583c14'>T 0583c14</a>諸珍寶。我亦曾從長年許聞：「復有弗于 <a class='ref t' id='t0583c15' href='#t0583c15'>T 0583c15</a>逮，人民熾盛，多諸珍寶。」我今當往統彼國 <a class='ref t' id='t0583c16' href='#t0583c16'>T 0583c16</a>土，以法治化。』爾時，阿難！頂生聖王適生斯 <a class='ref t' id='t0583c17' href='#t0583c17'>T 0583c17</a>念，將四部兵，從瞿耶尼沒，便往至弗于逮。</p>
<p><a class='ref t' id='t0583c18' href='#t0583c18'>T 0583c18</a>「爾時，彼土人民見聖王來，皆悉前迎，禮跪問 <a class='ref t' id='t0583c19' href='#t0583c19'>T 0583c19</a>訊，異口同響而作是語：『善來，大王！今此弗 <a class='ref t' id='t0583c20' href='#t0583c20'>T 0583c20</a>于逮，人民熾盛，多諸珍寶，唯願大王當於 <a class='ref t' id='t0583c21' href='#t0583c21'>T 0583c21</a>此治化諸人民，使從法教！』爾時，阿難！頂生 <a class='ref t' id='t0583c22' href='#t0583c22'>T 0583c22</a>聖王即於弗于逮統領人民，乃經百千 <a class='ref t' id='t0583c23' href='#t0583c23'>T 0583c23</a>萬歲。</p>
<p>「是時，聖王頂生復於餘時便生此念： <a class='ref t' id='t0583c24' href='#t0583c24'>T 0583c24</a>『我於閻浮提，人民熾盛，多諸珍寶，亦雨七 <a class='ref t' id='t0583c25' href='#t0583c25'>T 0583c25</a>寶，乃至于膝；今亦復有此瞿耶尼，人民熾 <a class='ref t' id='t0583c26' href='#t0583c26'>T 0583c26</a>盛，多諸珍寶；今亦復有此弗于逮國，人民 <a class='ref t' id='t0583c27' href='#t0583c27'>T 0583c27</a>熾盛，多諸珍寶。我亦曾從耆年長老邊聞： <a class='ref t' id='t0583c28' href='#t0583c28'>T 0583c28</a>「復有欝單越，人民熾盛，多諸珍寶，所為自 <a class='ref t' id='t0583c29' href='#t0583c29'>T 0583c29</a>由，無固守者。壽不中夭，正壽千歲。在彼壽 <a class='ref t' id='t0584a01' href='#t0584a01'>T 0584a01</a>終必生天上，不墮餘趣，著劫波育衣，食自 <a class='ref t' id='t0584a02' href='#t0584a02'>T 0584a02</a>然粳米。」我今當往統領彼國土，以法治化。』</p>
<p><a class='ref t' id='t0584a03' href='#t0584a03'>T 0584a03</a>「爾時，阿難！頂生聖王適生斯念，將四部兵， <a class='ref t' id='t0584a04' href='#t0584a04'>T 0584a04</a>從弗于逮沒，便往至欝單越。遙見彼土 <a class='ref t' id='t0584a05' href='#t0584a05'>T 0584a05</a>欝然青色，見已，便問左右臣曰：『汝等普見 <a class='ref t' id='t0584a06' href='#t0584a06'>T 0584a06</a>此土欝然青色不乎？』對曰：『唯然，見之。』王 <a class='ref t' id='t0584a07' href='#t0584a07'>T 0584a07</a>告群臣曰：『此是柔軟之草，軟若天衣而無 <a class='ref t' id='t0584a08' href='#t0584a08'>T 0584a08</a>有異。此等諸賢當於斯坐。』小復前行，遙 <a class='ref t' id='t0584a09' href='#t0584a09'>T 0584a09</a>見彼土晃然黃色，便告諸臣曰：『汝等普見 <a class='ref t' id='t0584a10' href='#t0584a10'>T 0584a10</a>此土晃然黃色不乎？』對曰：『皆悉見之。』大 <a class='ref t' id='t0584a11' href='#t0584a11'>T 0584a11</a>王曰：『此名自然粳米，此等諸賢恒食此食。 <a class='ref t' id='t0584a12' href='#t0584a12'>T 0584a12</a>如今卿等，亦當食此粳米。』爾時，聖王小復 <a class='ref t' id='t0584a13' href='#t0584a13'>T 0584a13</a>前行，復見彼土普悉平正，遙見高臺顯望殊 <a class='ref t' id='t0584a14' href='#t0584a14'>T 0584a14</a>特，復告諸臣：『汝等頗見此土普地平正 <a class='ref t' id='t0584a15' href='#t0584a15'>T 0584a15</a>乎？』對曰：『如是，皆悉見之。』大王報曰：『此名 <a class='ref t' id='t0584a16' href='#t0584a16'>T 0584a16</a>劫波育樹衣，汝等亦復當著此樹衣。』</p>
<p>「爾時， <a class='ref t' id='t0584a17' href='#t0584a17'>T 0584a17</a>阿難！彼土人民見大王來，皆起前迎，禮跪 <a class='ref t' id='t0584a18' href='#t0584a18'>T 0584a18</a>問訊，異音同響而作是說：『善來，聖王！此欝 <a class='ref t' id='t0584a19' href='#t0584a19'>T 0584a19</a>單越，人民熾盛，多諸珍寶，唯願大王當於 <a class='ref t' id='t0584a20' href='#t0584a20'>T 0584a20</a>此治化諸人民，使從法教！』爾時，阿難！頂生 <a class='ref t' id='t0584a21' href='#t0584a21'>T 0584a21</a>聖王即於欝單越統領人民，乃經百千 <a class='ref t' id='t0584a22' href='#t0584a22'>T 0584a22</a>萬歲。</p>
<p>「是時，頂生聖王復於餘時便生此念： <a class='ref t' id='t0584a23' href='#t0584a23'>T 0584a23</a>『我今有閻浮地，人民熾盛，多諸珍寶，亦雨 <a class='ref t' id='t0584a24' href='#t0584a24'>T 0584a24</a>七寶，乃至于膝；今亦復有此瞿耶尼、弗于 <a class='ref t' id='t0584a25' href='#t0584a25'>T 0584a25</a>逮及此欝單越，人民熾盛，多諸珍寶。我亦 <a class='ref t' id='t0584a26' href='#t0584a26'>T 0584a26</a>曾從耆年長老邊聞：「有三十三天，快樂無 <a class='ref t' id='t0584a27' href='#t0584a27'>T 0584a27</a>比，壽命極長，衣食自然，玉女營從，不可稱 <a class='ref t' id='t0584a28' href='#t0584a28'>T 0584a28</a>計。」我今當往領彼天宮，以法治化。』</p>
<p>「爾時，阿 <a class='ref t' id='t0584a29' href='#t0584a29'>T 0584a29</a>難！頂生聖王適生斯念，將四部兵，從欝單 <a class='ref t' id='t0584b01' href='#t0584b01'>T 0584b01</a>越沒，便往至三十三天上。爾時，天帝釋遙 <a class='ref t' id='t0584b02' href='#t0584b02'>T 0584b02</a>見頂生聖王來，便作是說：『善來，大王！可 <a class='ref t' id='t0584b03' href='#t0584b03'>T 0584b03</a>就此坐。』爾時，阿難！頂生聖王即共釋提桓 <a class='ref t' id='t0584b04' href='#t0584b04'>T 0584b04</a>因一處坐。二人共坐，不可分別，顏貌舉動， <a class='ref t' id='t0584b05' href='#t0584b05'>T 0584b05</a>言語聲響，一而不異。爾時，阿難！頂生聖王 <a class='ref t' id='t0584b06' href='#t0584b06'>T 0584b06</a>在彼，乃經數千百歲已，便生此念：『我今 <a class='ref t' id='t0584b07' href='#t0584b07'>T 0584b07</a>有此閻浮地，人民熾盛，多諸珍寶，亦雨七 <a class='ref t' id='t0584b08' href='#t0584b08'>T 0584b08</a>寶，乃至于膝；亦有瞿耶尼，亦復有弗于 <a class='ref t' id='t0584b09' href='#t0584b09'>T 0584b09</a>逮，亦復有欝單越，人民熾盛，多諸珍寶。 <a class='ref t' id='t0584b10' href='#t0584b10'>T 0584b10</a>我今至此三十三天，我今宜可害此天帝 <a class='ref t' id='t0584b11' href='#t0584b11'>T 0584b11</a>釋，便於此間獨王諸天。』爾時，阿難！頂生 <a class='ref t' id='t0584b12' href='#t0584b12'>T 0584b12</a>聖王適生此念，即於座上而自退墮，至閻 <a class='ref t' id='t0584b13' href='#t0584b13'>T 0584b13</a>浮里地，及四部兵皆悉落墮。爾時，亦失輪 <a class='ref t' id='t0584b14' href='#t0584b14'>T 0584b14</a>寶，莫知所在，象寶、馬寶同時命終，珠寶自 <a class='ref t' id='t0584b15' href='#t0584b15'>T 0584b15</a>滅，玉女寶、居士寶、典兵寶斯皆命終。</p>
<p>「爾時，頂 <a class='ref t' id='t0584b16' href='#t0584b16'>T 0584b16</a>生聖王身得重病，諸宗族親屬普悉運集， <a class='ref t' id='t0584b17' href='#t0584b17'>T 0584b17</a>問訊王病：『云何，大王！若使大王命終之後， <a class='ref t' id='t0584b18' href='#t0584b18'>T 0584b18</a>有人來問此義：「頂生大王臨命終時，有何 <a class='ref t' id='t0584b19' href='#t0584b19'>T 0584b19</a>言教？」設有此問，當何以報之？』頂生聖王報 <a class='ref t' id='t0584b20' href='#t0584b20'>T 0584b20</a>曰：『若使我命終，命終之後有人問者，以此 <a class='ref t' id='t0584b21' href='#t0584b21'>T 0584b21</a>報之：「頂生王者，領此四天下而無厭足，復 <a class='ref t' id='t0584b22' href='#t0584b22'>T 0584b22</a>至三十三天，在彼經數百千歲，意猶生 <a class='ref t' id='t0584b23' href='#t0584b23'>T 0584b23</a>貪，欲害天帝，便自墮落，即取命終。」』</p>
<p>「汝今，阿 <a class='ref t' id='t0584b24' href='#t0584b24'>T 0584b24</a>難！勿懷狐疑。爾時，頂生王者豈異人乎？莫 <a class='ref t' id='t0584b25' href='#t0584b25'>T 0584b25</a>作是觀。所以然者，時頂生王者即我身是。 <a class='ref t' id='t0584b26' href='#t0584b26'>T 0584b26</a>爾時，我領此四天下，及至三十三天，於五 <a class='ref t' id='t0584b27' href='#t0584b27'>T 0584b27</a>欲中，無有厭足。阿難！當以此方便，證知 <a class='ref t' id='t0584b28' href='#t0584b28'>T 0584b28</a>所趣，興貪欲心，倍增其想，於愛欲中而無 <a class='ref t' id='t0584b29' href='#t0584b29'>T 0584b29</a>厭足；欲求厭足，當從聖賢智慧中求。」</p>
<p>爾時， <a class='ref t' id='t0584c01' href='#t0584c01'>T 0584c01</a>世尊於大眾中，便說此偈：</p>
<a class='ref t' id='t0584c02' href='#t0584c02'>T 0584c02</a>
<blockquote class='gatha'>
<p>「貪婬如時雨，　　於欲無厭足； <a class='ref t' id='t0584c03' href='#t0584c03'>T 0584c03</a><br>
樂少而苦多，　　智者所屏棄。 <a class='ref t' id='t0584c04' href='#t0584c04'>T 0584c04</a><br>
正使受天欲，　　五樂而自娛； <a class='ref t' id='t0584c05' href='#t0584c05'>T 0584c05</a><br>
不如斷愛心，　　正覺之弟子。 <a class='ref t' id='t0584c06' href='#t0584c06'>T 0584c06</a><br>
貪欲延億劫，　　福盡還入獄； <a class='ref t' id='t0584c07' href='#t0584c07'>T 0584c07</a><br>
受樂詎幾時，　　輒受地獄痛。</p>
</blockquote>
<p><a class='ref t' id='t0584c08' href='#t0584c08'>T 0584c08</a>「是故，阿難！當以此方便，知於欲而去欲， <a class='ref t' id='t0584c09' href='#t0584c09'>T 0584c09</a>永不興其想。當作是學。」</p>
<p>爾時，阿難聞佛 <a class='ref t' id='t0584c10' href='#t0584c10'>T 0584c10</a>所說，歡喜奉行。</p>
<a class='ref t' id='t0584c11' href='#t0584c11'>T 0584c11</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
