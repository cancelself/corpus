<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea17.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>17.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0584c12' href='#t0584c12'>T 0584c12</a>園。</p>
<p>爾時，生漏婆羅門便往至世尊所，共相 <a class='ref t' id='t0584c13' href='#t0584c13'>T 0584c13</a>問訊，在一面坐。是時，生漏婆羅門白世尊 <a class='ref t' id='t0584c14' href='#t0584c14'>T 0584c14</a>曰：「當云何觀惡知識人？」</p>
<p>世尊告曰：「當觀 <a class='ref t' id='t0584c15' href='#t0584c15'>T 0584c15</a>如觀月。」</p>
<p>婆羅門曰：「當云何觀善知識？」</p>
<p>世尊 <a class='ref t' id='t0584c16' href='#t0584c16'>T 0584c16</a>告曰：「當觀如觀月。」</p>
<p>婆羅門曰：「沙門瞿曇今 <a class='ref t' id='t0584c17' href='#t0584c17'>T 0584c17</a>所說者，略說其要，未解廣義。唯願瞿曇廣 <a class='ref t' id='t0584c18' href='#t0584c18'>T 0584c18</a>普說義，使未解者解。」</p>
<p>世尊告曰：「婆羅門！諦 <a class='ref t' id='t0584c19' href='#t0584c19'>T 0584c19</a>聽！諦聽！善思念之，吾當與汝廣演其義。」</p>
<p>婆 <a class='ref t' id='t0584c20' href='#t0584c20'>T 0584c20</a>羅門對曰：「如是，瞿曇！」生漏婆羅門從佛受 <a class='ref t' id='t0584c21' href='#t0584c21'>T 0584c21</a>教。</p>
<p>世尊告曰：「猶如，婆羅門！月末之月，晝夜 <a class='ref t' id='t0584c22' href='#t0584c22'>T 0584c22</a>周旋，但有其損，未有其盈。彼以減損，或復 <a class='ref t' id='t0584c23' href='#t0584c23'>T 0584c23</a>有時而月不現，無有見者。此亦如是，婆羅 <a class='ref t' id='t0584c24' href='#t0584c24'>T 0584c24</a>門！若惡知識，經歷晝夜，漸無有信，無有 <a class='ref t' id='t0584c25' href='#t0584c25'>T 0584c25</a>戒，無有聞，無有施，無有智慧，彼以無 <a class='ref t' id='t0584c26' href='#t0584c26'>T 0584c26</a>有信、戒、聞、施、智慧，是時彼惡知識身壞命終， <a class='ref t' id='t0584c27' href='#t0584c27'>T 0584c27</a>入地獄中。是故，婆羅門！我今說是惡知識 <a class='ref t' id='t0584c28' href='#t0584c28'>T 0584c28</a>者，猶如月末之月。猶如，婆羅門！月初生 <a class='ref t' id='t0584c29' href='#t0584c29'>T 0584c29</a>時，隨所經過日夜，光明漸增，稍稍盛滿，便 <a class='ref t' id='t0585a01' href='#t0585a01'>T 0585a01</a>於十五日具足盛滿，一切眾生靡不見者。 <a class='ref t' id='t0585a02' href='#t0585a02'>T 0585a02</a>如是，婆羅門！若善知識，經歷日夜，增益信、 <a class='ref t' id='t0585a03' href='#t0585a03'>T 0585a03</a>戒、聞、施、智慧。彼以增益信、戒、施、聞、智慧，爾時 <a class='ref t' id='t0585a04' href='#t0585a04'>T 0585a04</a>善知識身壞命終，生天上善處。是故，婆羅門！ <a class='ref t' id='t0585a05' href='#t0585a05'>T 0585a05</a>我今說此善知識所趣，猶月盛滿。」</p>
<p>爾時，世尊 <a class='ref t' id='t0585a06' href='#t0585a06'>T 0585a06</a>便說此偈：</p>
<a class='ref t' id='t0585a07' href='#t0585a07'>T 0585a07</a>
<blockquote class='gatha'>
<p>「若人有貪欲，　　瞋恚癡不盡； <a class='ref t' id='t0585a08' href='#t0585a08'>T 0585a08</a><br>
於善漸有減，　　猶如月向盡。 <a class='ref t' id='t0585a09' href='#t0585a09'>T 0585a09</a><br>
若人無貪欲，　　瞋恚癡亦盡； <a class='ref t' id='t0585a10' href='#t0585a10'>T 0585a10</a><br>
於善漸有增，　　猶如月盛滿。</p>
</blockquote>
<p><a class='ref t' id='t0585a11' href='#t0585a11'>T 0585a11</a>「是故，婆羅門！當學如月初。」</p>
<p>爾時，生漏婆羅門 <a class='ref t' id='t0585a12' href='#t0585a12'>T 0585a12</a>白世尊曰：「善哉！瞿曇！猶如屈者得伸，冥 <a class='ref t' id='t0585a13' href='#t0585a13'>T 0585a13</a>者見明，迷者見路，於闇冥然明。此亦如 <a class='ref t' id='t0585a14' href='#t0585a14'>T 0585a14</a>是，沙門瞿曇無數方便為我說法，我今自 <a class='ref t' id='t0585a15' href='#t0585a15'>T 0585a15</a>歸世尊及法、眾僧，自今以往，聽我為優 <a class='ref t' id='t0585a16' href='#t0585a16'>T 0585a16</a>婆塞，盡形壽不殺生。」</p>
<p>爾時，生漏聞佛所說， <a class='ref t' id='t0585a17' href='#t0585a17'>T 0585a17</a>歡喜奉行。</p>
<a class='ref t' id='t0585a18' href='#t0585a18'>T 0585a18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
