<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea19.11' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>19.11</span> <span class='mirror-right'>（一一）女</span></h1>
</header>
<p>聞如是：</p>
<p>一時，佛遊摩竭國界，漸來至毘 <a class='ref t' id='t0596a09' href='#t0596a09'>T 0596a09</a>舍離城。爾時，在毘舍離北闇婆婆利園中， <a class='ref t' id='t0596a10' href='#t0596a10'>T 0596a10</a>與大比丘眾五百人俱。</p>
<p>爾時，闇婆婆利女 <a class='ref t' id='t0596a11' href='#t0596a11'>T 0596a11</a>聞世尊來在園中，與大比丘五百人俱。爾 <a class='ref t' id='t0596a12' href='#t0596a12'>T 0596a12</a>時，彼女駕乘羽寶之車，便往出毘舍離城， <a class='ref t' id='t0596a13' href='#t0596a13'>T 0596a13</a>至俠道口，即到世尊所，自下車往至世 <a class='ref t' id='t0596a14' href='#t0596a14'>T 0596a14</a>尊所。</p>
<p>爾時，世尊遙見彼女來，便告諸比丘： <a class='ref t' id='t0596a15' href='#t0596a15'>T 0596a15</a>「皆悉專精，勿起邪想。」</p>
<p>是時，女人至世尊所， <a class='ref t' id='t0596a16' href='#t0596a16'>T 0596a16</a>頭面禮足，在一面坐。爾時，世尊說極妙之 <a class='ref t' id='t0596a17' href='#t0596a17'>T 0596a17</a>法。</p>
<p>說極妙之法已，女白佛言：「唯然世尊！ <a class='ref t' id='t0596a18' href='#t0596a18'>T 0596a18</a>當受我請，及比丘僧。」爾時，世尊默然受女 <a class='ref t' id='t0596a19' href='#t0596a19'>T 0596a19</a>請。女見世尊默然受請已，即從坐起，頭面 <a class='ref t' id='t0596a20' href='#t0596a20'>T 0596a20</a>禮足，復道而歸。</p>
<p>爾時，毘舍離城男女大小，聞 <a class='ref t' id='t0596a21' href='#t0596a21'>T 0596a21</a>世尊在闇婆婆利園中，與大比丘眾五百 <a class='ref t' id='t0596a22' href='#t0596a22'>T 0596a22</a>人俱。時，城中有五百億童子，乘種種羽 <a class='ref t' id='t0596a23' href='#t0596a23'>T 0596a23</a>寶之車——其中或乘白車白馬，衣蓋、幢幡、侍 <a class='ref t' id='t0596a24' href='#t0596a24'>T 0596a24</a>從皆白；其中或乘赤車赤馬，衣蓋、幢幡、侍 <a class='ref t' id='t0596a25' href='#t0596a25'>T 0596a25</a>從皆赤；或乘青車青馬，衣蓋、幢幡、侍從皆青； <a class='ref t' id='t0596a26' href='#t0596a26'>T 0596a26</a>或乘黃車黃馬，衣蓋、幢幡、侍從皆黃——威容嚴 <a class='ref t' id='t0596a27' href='#t0596a27'>T 0596a27</a>飾，如諸王法，出毘舍離城，往至世尊所，未 <a class='ref t' id='t0596a28' href='#t0596a28'>T 0596a28</a>到之頃，道逢彼女，走打車牛，馳向城內。</p>
<p>是 <a class='ref t' id='t0596a29' href='#t0596a29'>T 0596a29</a>時，諸童子問女曰：「汝是女人，應當羞辱，何 <a class='ref t' id='t0596b01' href='#t0596b01'>T 0596b01</a>以打牛走車，馳向城內？」</p>
<p>時女報曰：「諸賢當 <a class='ref t' id='t0596b02' href='#t0596b02'>T 0596b02</a>知，我明日請佛及比丘僧，是故走車耳。」</p>
<p>童 <a class='ref t' id='t0596b03' href='#t0596b03'>T 0596b03</a>子報曰：「我亦欲飯佛及比丘僧，今與汝千 <a class='ref t' id='t0596b04' href='#t0596b04'>T 0596b04</a>兩純金，可限明日，使我等飯。」</p>
<p>時女報曰：「止！ <a class='ref t' id='t0596b05' href='#t0596b05'>T 0596b05</a>止！族姓子！我不聽許。」</p>
<p>童子復報：「與汝二千 <a class='ref t' id='t0596b06' href='#t0596b06'>T 0596b06</a>兩、三千、四千、五千，乃至百千兩金，是非聽 <a class='ref t' id='t0596b07' href='#t0596b07'>T 0596b07</a>許，明日使我等飯佛及比丘僧。」</p>
<p>女報言：「我 <a class='ref t' id='t0596b08' href='#t0596b08'>T 0596b08</a>不聽許。所以然者，世尊恒說：『有二希望， <a class='ref t' id='t0596b09' href='#t0596b09'>T 0596b09</a>世人不能捨離。云何為二？利望、命望。』誰能 <a class='ref t' id='t0596b10' href='#t0596b10'>T 0596b10</a>保我至明日者，我以先請如來，今當辦 <a class='ref t' id='t0596b11' href='#t0596b11'>T 0596b11</a>具。」</p>
<p>時，諸童子各振其手：「我等爾許人不如 <a class='ref t' id='t0596b12' href='#t0596b12'>T 0596b12</a>女人也。」作是語已，各自別去。</p>
<p>時，諸童子往 <a class='ref t' id='t0596b13' href='#t0596b13'>T 0596b13</a>至世尊所，頭面作禮，在一面住。爾時，世尊 <a class='ref t' id='t0596b14' href='#t0596b14'>T 0596b14</a>見童子來，告諸比丘：「汝等比丘，觀諸童子 <a class='ref t' id='t0596b15' href='#t0596b15'>T 0596b15</a>威容服飾，如天帝釋出遊觀時，等無差別。」</p>
<p><a class='ref t' id='t0596b16' href='#t0596b16'>T 0596b16</a>爾時，世尊告童子曰：「世間有二事，最不可 <a class='ref t' id='t0596b17' href='#t0596b17'>T 0596b17</a>得。云何為二？有反復之人，作小恩常 <a class='ref t' id='t0596b18' href='#t0596b18'>T 0596b18</a>不忘，況復大者？是謂，諸童子！有此二事，最 <a class='ref t' id='t0596b19' href='#t0596b19'>T 0596b19</a>不可得。童子當知，念有反復，亦識使 <a class='ref t' id='t0596b20' href='#t0596b20'>T 0596b20</a>小恩不忘，況復大者。」</p>
<p>爾時，世尊便說此偈：</p>
<a class='ref t' id='t0596b21' href='#t0596b21'>T 0596b21</a>
<blockquote class='gatha'>
<p>「知恩識反復，　　恒念教授人； <a class='ref t' id='t0596b22' href='#t0596b22'>T 0596b22</a><br>
智者所敬侍，　　名聞天世人。</p>
</blockquote>
<p><a class='ref t' id='t0596b23' href='#t0596b23'>T 0596b23</a>「如是。諸童子！當知作是學。」</p>
<p>爾時，世尊具 <a class='ref t' id='t0596b24' href='#t0596b24'>T 0596b24</a>與諸童子說微妙法。聞已，各從坐起，頭面 <a class='ref t' id='t0596b25' href='#t0596b25'>T 0596b25</a>禮足，便退而去。</p>
<p>是時，女人即其夜，辦種種甘 <a class='ref t' id='t0596b26' href='#t0596b26'>T 0596b26</a>饌飲食，敷諸坐具，清旦便白：「時到，今正是 <a class='ref t' id='t0596b27' href='#t0596b27'>T 0596b27</a>時，唯願世尊臨顧鄙舍。」</p>
<p>爾時，世尊著衣持 <a class='ref t' id='t0596b28' href='#t0596b28'>T 0596b28</a>鉢，將諸比丘前後圍遶，往至毘舍離城，到 <a class='ref t' id='t0596b29' href='#t0596b29'>T 0596b29</a>女舍。是時，女見世尊坐定，手 <span class='corr' title='[目→自]'>自</span> 擎食上佛 <a class='ref t' id='t0596c01' href='#t0596c01'>T 0596c01</a>及比丘僧。飯佛及比丘僧已，行清淨水已， <a class='ref t' id='t0596c02' href='#t0596c02'>T 0596c02</a>更取小金鏤座，在佛前坐。</p>
<p>爾時，女白世尊 <a class='ref t' id='t0596c03' href='#t0596c03'>T 0596c03</a>曰：「此闇婆婆利園用奉上如來及比丘僧， <a class='ref t' id='t0596c04' href='#t0596c04'>T 0596c04</a>使當來、過去、現在眾僧，得止住中，願世尊 <a class='ref t' id='t0596c05' href='#t0596c05'>T 0596c05</a>受此園。」</p>
<p>爾時，世尊為彼女故，便受此園。世 <a class='ref t' id='t0596c06' href='#t0596c06'>T 0596c06</a>尊便說此呪願：</p>
<a class='ref t' id='t0596c07' href='#t0596c07'>T 0596c07</a>
<blockquote class='gatha'>
<p>「園果施清涼，　　橋樑渡人民； <a class='ref t' id='t0596c08' href='#t0596c08'>T 0596c08</a><br>
近道作圊廁，　　人民得休息。 <a class='ref t' id='t0596c09' href='#t0596c09'>T 0596c09</a><br>
晝夜獲安隱，　　其福不可計； <a class='ref t' id='t0596c10' href='#t0596c10'>T 0596c10</a><br>
諸法戒成就，　　死必生天上。」</p>
</blockquote>
<p><a class='ref t' id='t0596c11' href='#t0596c11'>T 0596c11</a>爾時，世尊說此記已，即起而去。</p>
<p>爾時，女聞 <a class='ref t' id='t0596c12' href='#t0596c12'>T 0596c12</a>佛所說，歡喜奉行。</p>
<a class='ref t' id='t0596c13' href='#t0596c13'>T 0596c13</a>
<blockquote class='gatha'>
<p>斷愛及師子　　無智、少於財 <a class='ref t' id='t0596c14' href='#t0596c14'>T 0596c14</a><br>
家貧、須深女　　迦旃、法說、女</p>
</blockquote>
<a class='ref t' id='t0596c15' href='#t0596c15'>T 0596c15</a>
<p class='endsection'><span class='t-juanname'>增壹阿含經卷第十</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
