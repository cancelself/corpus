<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea19.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>19.3</span> <span class='mirror-right'>（三）斷愛</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0593c14' href='#t0593c14'>T 0593c14</a>園。</p>
<p>爾時，釋提桓因至世尊所。到已，頭面禮 <a class='ref t' id='t0593c15' href='#t0593c15'>T 0593c15</a>足，在一面住，白世尊曰：「云何比丘斷於愛 <a class='ref t' id='t0593c16' href='#t0593c16'>T 0593c16</a>欲，心得解脫，乃至究竟安隱之處，無有諸 <a class='ref t' id='t0593c17' href='#t0593c17'>T 0593c17</a>患，天、人所敬？」</p>
<p>爾時，世尊告釋提桓因曰：「於 <a class='ref t' id='t0593c18' href='#t0593c18'>T 0593c18</a>是，拘翼！若是比丘聞此空法解無所有，則 <a class='ref t' id='t0593c19' href='#t0593c19'>T 0593c19</a>得解了一切諸法，如實知之。身所覺知苦 <a class='ref t' id='t0593c20' href='#t0593c20'>T 0593c20</a>樂之法，若不苦不樂之法，即於此身觀悉 <a class='ref t' id='t0593c21' href='#t0593c21'>T 0593c21</a>無常，皆歸於空。彼已觀此不苦不樂之變，亦 <a class='ref t' id='t0593c22' href='#t0593c22'>T 0593c22</a>不起想，以無有想，則無恐怖；以無恐怖， <a class='ref t' id='t0593c23' href='#t0593c23'>T 0593c23</a>則般涅槃：生死已盡，梵行已立，所作已辦，更 <a class='ref t' id='t0593c24' href='#t0593c24'>T 0593c24</a>不復受有，如實知之。是謂，釋提桓因！比 <a class='ref t' id='t0593c25' href='#t0593c25'>T 0593c25</a>丘斷於愛欲，心得解脫，乃至究竟安隱之 <a class='ref t' id='t0593c26' href='#t0593c26'>T 0593c26</a>處，無有災患，天、人所敬。」</p>
<p>爾時，釋提桓因禮 <a class='ref t' id='t0593c27' href='#t0593c27'>T 0593c27</a>世尊足已，繞三匝而退。</p>
<p>當於爾時，尊者大目 <a class='ref t' id='t0593c28' href='#t0593c28'>T 0593c28</a>犍連去世尊不遠結跏趺坐，正身正意，繫 <a class='ref t' id='t0593c29' href='#t0593c29'>T 0593c29</a>念在前。爾時，尊者大目犍連便作是念：「向者， <a class='ref t' id='t0594a01' href='#t0594a01'>T 0594a01</a>帝釋得道跡而問事耶？為不得道跡 <a class='ref t' id='t0594a02' href='#t0594a02'>T 0594a02</a>而問義耶？我今當試之。」爾時，尊者大目犍 <a class='ref t' id='t0594a03' href='#t0594a03'>T 0594a03</a>連即以神足，如屈伸臂頃，便至三十三 <a class='ref t' id='t0594a04' href='#t0594a04'>T 0594a04</a>天。</p>
<p>爾時，釋提桓因遙見大目犍連遠來，即 <a class='ref t' id='t0594a05' href='#t0594a05'>T 0594a05</a>起奉迎，並作是語：「善來！尊者大目犍連！尊自 <a class='ref t' id='t0594a06' href='#t0594a06'>T 0594a06</a>不至此，亦大久矣！願欲與尊論說法義，願 <a class='ref t' id='t0594a07' href='#t0594a07'>T 0594a07</a>在此處坐。」</p>
<p>是時，目犍連問釋提桓因曰：「世 <a class='ref t' id='t0594a08' href='#t0594a08'>T 0594a08</a>尊與汝說斷愛欲之法，我欲聞之，今正是 <a class='ref t' id='t0594a09' href='#t0594a09'>T 0594a09</a>時，可與我說之。」</p>
<p>釋提桓因白言：「我今諸天 <a class='ref t' id='t0594a10' href='#t0594a10'>T 0594a10</a>事猥多，或自有事，或復有諸天事，我所聞 <a class='ref t' id='t0594a11' href='#t0594a11'>T 0594a11</a>者即時而忘。昔者，目連，與諸阿須倫共鬪， <a class='ref t' id='t0594a12' href='#t0594a12'>T 0594a12</a>當鬪之日，諸天得勝，阿須倫退。爾時，我身躬 <a class='ref t' id='t0594a13' href='#t0594a13'>T 0594a13</a>往自戰，尋復領諸天還上天宮，坐最勝講 <a class='ref t' id='t0594a14' href='#t0594a14'>T 0594a14</a>堂。因鬪勝故，故名為最勝講堂，階巷成 <a class='ref t' id='t0594a15' href='#t0594a15'>T 0594a15</a>行，陌陌相值，一一階頭，七百樓閣，一一樓閣 <a class='ref t' id='t0594a16' href='#t0594a16'>T 0594a16</a>上，各七玉女，一一玉女各有七使人，願尊目 <a class='ref t' id='t0594a17' href='#t0594a17'>T 0594a17</a>連在彼觀看。」</p>
<p>爾時，釋提桓因及毘沙門天 <a class='ref t' id='t0594a18' href='#t0594a18'>T 0594a18</a>王在尊者目連後，往至最勝講堂所。是時， <a class='ref t' id='t0594a19' href='#t0594a19'>T 0594a19</a>釋提桓因及毘沙門天王，白大目犍連曰：「此 <a class='ref t' id='t0594a20' href='#t0594a20'>T 0594a20</a>是最勝講堂，悉可遊看。」</p>
<p>目犍連曰：「天王！此 <a class='ref t' id='t0594a21' href='#t0594a21'>T 0594a21</a>處極為微妙，皆由前身所作福祐故，致此 <a class='ref t' id='t0594a22' href='#t0594a22'>T 0594a22</a>自然寶堂，猶如人間小有樂處，各自慶賀， <a class='ref t' id='t0594a23' href='#t0594a23'>T 0594a23</a>如天宮無異，皆由前身作福所致。」</p>
<p>爾 <a class='ref t' id='t0594a24' href='#t0594a24'>T 0594a24</a>時，釋提桓因左右玉女，各各馳走，莫知所 <a class='ref t' id='t0594a25' href='#t0594a25'>T 0594a25</a>如，猶如人間有所禁忌，皆懷慚愧。是時， <a class='ref t' id='t0594a26' href='#t0594a26'>T 0594a26</a>釋提桓因所將玉女亦復如是。遙見大目犍 <a class='ref t' id='t0594a27' href='#t0594a27'>T 0594a27</a>連來，各各馳走，莫知所湊。</p>
<p>時，大目犍連便 <a class='ref t' id='t0594a28' href='#t0594a28'>T 0594a28</a>作是念：「此釋提桓因意甚放逸，我 <span class='corr' title='[令→今]'>今</span> 宜可使 <a class='ref t' id='t0594a29' href='#t0594a29'>T 0594a29</a>懷恐怖。」是時，尊者大目犍連即以右脚 <a class='ref t' id='t0594b01' href='#t0594b01'>T 0594b01</a>指案地，彼宮殿六變震動。是時，釋提桓因 <a class='ref t' id='t0594b02' href='#t0594b02'>T 0594b02</a>及毘沙門天王皆懷恐怖，衣毛皆竪，而作是 <a class='ref t' id='t0594b03' href='#t0594b03'>T 0594b03</a>念：「此大目犍連有大神足，乃能使此宮 <a class='ref t' id='t0594b04' href='#t0594b04'>T 0594b04</a>殿六返震動，甚奇！甚特！未曾有是！」</p>
<p>是時，大 <a class='ref t' id='t0594b05' href='#t0594b05'>T 0594b05</a>目犍連便作是念：「今此釋身以懷恐怖，我 <a class='ref t' id='t0594b06' href='#t0594b06'>T 0594b06</a>今宜可問其深義。」「云何，拘翼！如來所說除 <a class='ref t' id='t0594b07' href='#t0594b07'>T 0594b07</a>愛欲經者，今正是時，唯願與我等說。」</p>
<p>釋提 <a class='ref t' id='t0594b08' href='#t0594b08'>T 0594b08</a>桓因報言：「目連！我前至世尊所，頭面禮足， <a class='ref t' id='t0594b09' href='#t0594b09'>T 0594b09</a>在一面住。是時，我即白世尊曰：『云何比丘 <a class='ref t' id='t0594b10' href='#t0594b10'>T 0594b10</a>斷於愛欲，心得解脫，乃至究竟至無為處， <a class='ref t' id='t0594b11' href='#t0594b11'>T 0594b11</a>無有患苦，天、人所敬？』爾時，世尊便告我言： <a class='ref t' id='t0594b12' href='#t0594b12'>T 0594b12</a>『於是，拘翼！諸比丘聞法已，都無所著，亦不 <a class='ref t' id='t0594b13' href='#t0594b13'>T 0594b13</a>著色，盡解一切諸法，了無所有。以知一切 <a class='ref t' id='t0594b14' href='#t0594b14'>T 0594b14</a>諸法已，若苦、若樂、若不苦不樂，觀了無常， <a class='ref t' id='t0594b15' href='#t0594b15'>T 0594b15</a>滅盡無餘，亦無斷壞。彼以觀此，已都無所 <a class='ref t' id='t0594b16' href='#t0594b16'>T 0594b16</a>著，已不起世間想，復無恐怖；以無恐怖， <a class='ref t' id='t0594b17' href='#t0594b17'>T 0594b17</a>便般涅槃：生死已盡，梵行已立，所作已辦，更 <a class='ref t' id='t0594b18' href='#t0594b18'>T 0594b18</a>不復受有，如實知之。是謂，釋提桓因！比丘 <a class='ref t' id='t0594b19' href='#t0594b19'>T 0594b19</a>斷欲，心得解脫，乃至究竟無為之處，無有 <a class='ref t' id='t0594b20' href='#t0594b20'>T 0594b20</a>患苦，天、人所敬。』爾時，我聞此語已，便禮世 <a class='ref t' id='t0594b21' href='#t0594b21'>T 0594b21</a>尊足，遶三匝，即退而去，還歸天上。」</p>
<p>是時，尊者 <a class='ref t' id='t0594b22' href='#t0594b22'>T 0594b22</a>大目犍連以深法之語，向釋提桓因及向 <a class='ref t' id='t0594b23' href='#t0594b23'>T 0594b23</a>毘沙門具分別之。爾時，目犍連具說法已， <a class='ref t' id='t0594b24' href='#t0594b24'>T 0594b24</a>猶如士夫屈伸臂頃，從三十三天沒不現， <a class='ref t' id='t0594b25' href='#t0594b25'>T 0594b25</a>便來至舍衛城祇樹給孤獨園，至世尊所， <a class='ref t' id='t0594b26' href='#t0594b26'>T 0594b26</a>頭面禮足，在一面坐。</p>
<p>爾時，目犍連即於座 <a class='ref t' id='t0594b27' href='#t0594b27'>T 0594b27</a>上白世尊曰：「如來前與釋提桓因說除欲 <a class='ref t' id='t0594b28' href='#t0594b28'>T 0594b28</a>之法，唯願世尊當與我說之。」</p>
<p>爾時，世尊告 <a class='ref t' id='t0594b29' href='#t0594b29'>T 0594b29</a>目犍連曰：「汝當知之，釋提桓因來至我所， <a class='ref t' id='t0594c01' href='#t0594c01'>T 0594c01</a>頭面禮足，在一面立。爾時，釋提桓因問我 <a class='ref t' id='t0594c02' href='#t0594c02'>T 0594c02</a>此義：『云何，世尊！比丘斷愛欲，心得解脫？』爾 <a class='ref t' id='t0594c03' href='#t0594c03'>T 0594c03</a>時，我告釋提桓因曰：『拘翼！若有比丘解知 <a class='ref t' id='t0594c04' href='#t0594c04'>T 0594c04</a>一切諸法空無所有，亦無所著，盡解一切 <a class='ref t' id='t0594c05' href='#t0594c05'>T 0594c05</a>諸法了無所有，以知一切諸法無常，滅盡 <a class='ref t' id='t0594c06' href='#t0594c06'>T 0594c06</a>無餘，亦無斷壞。彼已觀此，已都無所著， <a class='ref t' id='t0594c07' href='#t0594c07'>T 0594c07</a>已不起世間想，復無恐怖；已無恐怖，便般 <a class='ref t' id='t0594c08' href='#t0594c08'>T 0594c08</a>涅槃：生死已盡，梵行已立，所作已辦，更不復 <a class='ref t' id='t0594c09' href='#t0594c09'>T 0594c09</a>受有，如實知之。是謂，釋提桓因，比丘斷欲， <a class='ref t' id='t0594c10' href='#t0594c10'>T 0594c10</a>心得解脫。』爾時，釋提桓因即從坐起，頭面 <a class='ref t' id='t0594c11' href='#t0594c11'>T 0594c11</a>禮我足，便退而去。還歸天上。」</p>
<p>爾時，大目犍 <a class='ref t' id='t0594c12' href='#t0594c12'>T 0594c12</a>連聞佛所說，歡喜奉行。</p>
<a class='ref t' id='t0594c13' href='#t0594c13'>T 0594c13</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
