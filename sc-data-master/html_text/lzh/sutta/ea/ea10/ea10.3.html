<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea10.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>10.3</span> <span class='mirror-right'>（三）念</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0564a19' href='#t0564a19'>T 0564a19</a>園。</p>
<p>爾時，世尊告諸比丘：「當云何觀檀越施 <a class='ref t' id='t0564a20' href='#t0564a20'>T 0564a20</a>主？」</p>
<p>爾時，諸比丘白世尊曰：「世尊是諸法之 <a class='ref t' id='t0564a21' href='#t0564a21'>T 0564a21</a>王，唯願世尊與諸比丘而說此義，聞已盡 <a class='ref t' id='t0564a22' href='#t0564a22'>T 0564a22</a>當奉持。」</p>
<p>爾時，世尊告諸比丘：「諦聽！諦聽！善 <a class='ref t' id='t0564a23' href='#t0564a23'>T 0564a23</a>思念之，我當與汝分別其義。」</p>
<p>對曰：「如是。世 <a class='ref t' id='t0564a24' href='#t0564a24'>T 0564a24</a>尊！」爾時，諸比丘從佛受教。</p>
<p>世尊告曰：「檀越施 <a class='ref t' id='t0564a25' href='#t0564a25'>T 0564a25</a>主當恭敬，如子孝順父母，養之、侍之，長益 <a class='ref t' id='t0564a26' href='#t0564a26'>T 0564a26</a>五陰，於閻浮利地現種種義。觀檀越主 <a class='ref t' id='t0564a27' href='#t0564a27'>T 0564a27</a>能成人戒、聞、三昧、智慧。諸比丘多所饒益， <a class='ref t' id='t0564a28' href='#t0564a28'>T 0564a28</a>於三寶中無所罣礙，能施卿等衣被、飲食、 <a class='ref t' id='t0564a29' href='#t0564a29'>T 0564a29</a>床榻、臥具、病瘦醫藥。是故，諸比丘！當有慈 <a class='ref t' id='t0564b01' href='#t0564b01'>T 0564b01</a>心於檀越所，小恩常不忘，況復大者！恒 <a class='ref t' id='t0564b02' href='#t0564b02'>T 0564b02</a>以慈心向彼檀越，說身、口、意清淨之行，不 <a class='ref t' id='t0564b03' href='#t0564b03'>T 0564b03</a>可稱量，亦無有限。身行慈，口行慈，意行 <a class='ref t' id='t0564b04' href='#t0564b04'>T 0564b04</a>慈，使彼檀越所施之物，終不唐捐，獲其大 <a class='ref t' id='t0564b05' href='#t0564b05'>T 0564b05</a>果，成大福祐，有大名稱，流聞世間，甘露法 <a class='ref t' id='t0564b06' href='#t0564b06'>T 0564b06</a>味。如是，諸比丘！當作是學。」</p>
<p>爾時，世尊便說 <a class='ref t' id='t0564b07' href='#t0564b07'>T 0564b07</a>偈曰：</p>
<a class='ref t' id='t0564b08' href='#t0564b08'>T 0564b08</a>
<blockquote class='gatha'>
<p>「施以成大財，　　所願亦成就； <a class='ref t' id='t0564b09' href='#t0564b09'>T 0564b09</a><br>
王及諸賊盜，　　不能侵彼物。 <a class='ref t' id='t0564b10' href='#t0564b10'>T 0564b10</a><br>
施以得王位，　　紹繼轉輪處； <a class='ref t' id='t0564b11' href='#t0564b11'>T 0564b11</a><br>
七寶具足成，　　本施之所致。 <a class='ref t' id='t0564b12' href='#t0564b12'>T 0564b12</a><br>
布施成天身，　　首著雜寶冠； <a class='ref t' id='t0564b13' href='#t0564b13'>T 0564b13</a><br>
與諸妓女遊，　　本施之果報。 <a class='ref t' id='t0564b14' href='#t0564b14'>T 0564b14</a><br>
施得天帝釋，　　天王威力盛； <a class='ref t' id='t0564b15' href='#t0564b15'>T 0564b15</a><br>
千眼莊嚴形，　　本施之果報。 <a class='ref t' id='t0564b16' href='#t0564b16'>T 0564b16</a><br>
布施成佛道，　　三十二相具； <a class='ref t' id='t0564b17' href='#t0564b17'>T 0564b17</a><br>
轉無上法輪，　　本施之果報。」</p>
</blockquote>
<p><a class='ref t' id='t0564b18' href='#t0564b18'>T 0564b18</a>爾時，諸比丘聞佛所說，歡喜奉行。</p>
<a class='ref t' id='t0564b19' href='#t0564b19'>T 0564b19</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
