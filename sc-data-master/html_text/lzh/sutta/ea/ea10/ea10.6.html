<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea10.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>10.6</span> <span class='mirror-right'>（六）慳無厭</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0565b05' href='#t0565b05'>T 0565b05</a>園。</p>
<p>爾時，世尊告諸比丘：「如我今日審知眾 <a class='ref t' id='t0565b06' href='#t0565b06'>T 0565b06</a>生根原所趣，亦知布施之報。最後一 <span class='corr' title='[搏→摶]'>摶</span> 之 <a class='ref t' id='t0565b07' href='#t0565b07'>T 0565b07</a>餘，已不自食，惠施他人，爾時不起憎嫉之 <a class='ref t' id='t0565b08' href='#t0565b08'>T 0565b08</a>心如毛髮許。以此眾生不知施之果報，如 <a class='ref t' id='t0565b09' href='#t0565b09'>T 0565b09</a>我皆悉知之。施之果報，平等之報，心無有 <a class='ref t' id='t0565b10' href='#t0565b10'>T 0565b10</a>異。是故，眾生不能平等施而自墮落，恒有 <a class='ref t' id='t0565b11' href='#t0565b11'>T 0565b11</a>慳嫉之心，纏裹心意。」</p>
<p>爾時，世尊便說偈曰：</p>
<a class='ref t' id='t0565b12' href='#t0565b12'>T 0565b12</a>
<blockquote class='gatha'>
<p>「眾生不自覺，　　如來之言教； <a class='ref t' id='t0565b13' href='#t0565b13'>T 0565b13</a><br>
常當普惠施，　　專向真人所。 <a class='ref t' id='t0565b14' href='#t0565b14'>T 0565b14</a><br>
志性以清淨，　　所獲福倍多； <a class='ref t' id='t0565b15' href='#t0565b15'>T 0565b15</a><br>
等共分其福，　　後得大果報。 <a class='ref t' id='t0565b16' href='#t0565b16'>T 0565b16</a><br>
所施今善哉，　　心向廣福田； <a class='ref t' id='t0565b17' href='#t0565b17'>T 0565b17</a><br>
於此人間逝，　　必生於天上。 <a class='ref t' id='t0565b18' href='#t0565b18'>T 0565b18</a><br>
以到彼善處，　　快樂自娛樂； <a class='ref t' id='t0565b19' href='#t0565b19'>T 0565b19</a><br>
吉祥甚歡悅，　　一切無乏短。 <a class='ref t' id='t0565b20' href='#t0565b20'>T 0565b20</a><br>
以天威德業，　　玉女為營從； <a class='ref t' id='t0565b21' href='#t0565b21'>T 0565b21</a><br>
平等之施報，　　故獲此福祐。」</p>
</blockquote>
<p><a class='ref t' id='t0565b22' href='#t0565b22'>T 0565b22</a>爾時，諸比丘聞佛所說，歡喜奉行。</p>
<a class='ref t' id='t0565b23' href='#t0565b23'>T 0565b23</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
