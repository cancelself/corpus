<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea10.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>10.5</span> <span class='mirror-right'>（五）施</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0565a11' href='#t0565a11'>T 0565a11</a>園。</p>
<p>爾時，阿那邠持長者便往至世尊所，頭 <a class='ref t' id='t0565a12' href='#t0565a12'>T 0565a12</a>面禮世尊足，在一面坐。世尊告曰：「云何，長 <a class='ref t' id='t0565a13' href='#t0565a13'>T 0565a13</a>者！貴家恒布施貧乏耶？」</p>
<p>長者對曰：「如是。世 <a class='ref t' id='t0565a14' href='#t0565a14'>T 0565a14</a>尊！恒布施貧乏，於四城門而廣布施，復 <a class='ref t' id='t0565a15' href='#t0565a15'>T 0565a15</a>在家中給與所須。世尊！我或時作是念，并 <a class='ref t' id='t0565a16' href='#t0565a16'>T 0565a16</a>欲布施野、飛鳥、猪、狗之屬。我亦無是念，此 <a class='ref t' id='t0565a17' href='#t0565a17'>T 0565a17</a>應與，此不應與。亦復無是念，此應與多， <a class='ref t' id='t0565a18' href='#t0565a18'>T 0565a18</a>此應與少。我恒有是念，一切眾生皆由食 <a class='ref t' id='t0565a19' href='#t0565a19'>T 0565a19</a>而存其命，有食便存，無食便喪。」</p>
<p>世尊告曰： <a class='ref t' id='t0565a20' href='#t0565a20'>T 0565a20</a>「善哉！善哉！長者！汝乃以菩薩心，專精一意 <a class='ref t' id='t0565a21' href='#t0565a21'>T 0565a21</a>而廣惠施。然此眾生由食得濟，無食便喪。 <a class='ref t' id='t0565a22' href='#t0565a22'>T 0565a22</a>長者！汝當獲大果，得大名稱，有大果報， <a class='ref t' id='t0565a23' href='#t0565a23'>T 0565a23</a>聲徹十方，得甘露法味。所以然者，菩薩之 <a class='ref t' id='t0565a24' href='#t0565a24'>T 0565a24</a>處恒以平等心而以惠施，專精一意，念眾 <a class='ref t' id='t0565a25' href='#t0565a25'>T 0565a25</a>生類由食而存，有食便濟，無食便喪。是謂， <a class='ref t' id='t0565a26' href='#t0565a26'>T 0565a26</a>長者！菩薩心所安處而廣惠施。」</p>
<p>爾時，世尊便 <a class='ref t' id='t0565a27' href='#t0565a27'>T 0565a27</a>說偈曰：</p>
<a class='ref t' id='t0565a28' href='#t0565a28'>T 0565a28</a>
<blockquote class='gatha'>
<p>「盡當普惠施，　　終無悋悔心， <a class='ref t' id='t0565a29' href='#t0565a29'>T 0565a29</a><br>
必當遇良友，　　得濟到彼岸。</p>
</blockquote>
<p><a class='ref t' id='t0565b01' href='#t0565b01'>T 0565b01</a>「是故，長者！當平等意而廣惠施。如是，長者！ <a class='ref t' id='t0565b02' href='#t0565b02'>T 0565b02</a>當作是學。」</p>
<p>爾時，長者聞佛所說，歡喜奉 <a class='ref t' id='t0565b03' href='#t0565b03'>T 0565b03</a>行。</p>
<a class='ref t' id='t0565b04' href='#t0565b04'>T 0565b04</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
