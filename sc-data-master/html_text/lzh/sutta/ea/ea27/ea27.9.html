<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea27.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>27.9</span> <span class='mirror-right'>（九）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0646b12' href='#t0646b12'>T 0646b12</a>園。</p>
<p>爾時，世尊告諸比丘：「若善知識惠施之時， <a class='ref t' id='t0646b13' href='#t0646b13'>T 0646b13</a>有四事功德。云何為四？知時而施，非不知 <a class='ref t' id='t0646b14' href='#t0646b14'>T 0646b14</a>時；自手惠施，不使他人，布施常淨潔，非 <a class='ref t' id='t0646b15' href='#t0646b15'>T 0646b15</a>不淨潔；施極微妙，不有穢濁。善知識惠施 <a class='ref t' id='t0646b16' href='#t0646b16'>T 0646b16</a>之時，有此四功德。</p>
<p>「是故，諸比丘！善男子、善女 <a class='ref t' id='t0646b17' href='#t0646b17'>T 0646b17</a>人布施之時，當具此四功德。以具此功 <a class='ref t' id='t0646b18' href='#t0646b18'>T 0646b18</a>德，獲大福業，得甘露滅。然此福德不可稱 <a class='ref t' id='t0646b19' href='#t0646b19'>T 0646b19</a>量，言當有爾許福業，虛空所不能容受。猶 <a class='ref t' id='t0646b20' href='#t0646b20'>T 0646b20</a>如海水不可計量，言一斛、半斛、一合、半 <a class='ref t' id='t0646b21' href='#t0646b21'>T 0646b21</a>合，稱數之名，但其福業不可具陳。如是，善 <a class='ref t' id='t0646b22' href='#t0646b22'>T 0646b22</a>男子、善女人所作功德不可稱計，獲大福業， <a class='ref t' id='t0646b23' href='#t0646b23'>T 0646b23</a>得甘露滅，言當有爾許福德。是故，比丘， <a class='ref t' id='t0646b24' href='#t0646b24'>T 0646b24</a>善男子、善女人當具此四功德。如是，諸比 <a class='ref t' id='t0646b25' href='#t0646b25'>T 0646b25</a>丘！當作是學。」</p>
<p>爾時，諸比丘聞佛所說，歡喜 <a class='ref t' id='t0646b26' href='#t0646b26'>T 0646b26</a>奉行。</p>
<a class='ref t' id='t0646b27' href='#t0646b27'>T 0646b27</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
