<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea27.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>27.6</span> <span class='mirror-right'>（六）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0645b27' href='#t0645b27'>T 0645b27</a>園。</p>
<p>爾時，世尊告諸比丘：「如來出世有四無所 <a class='ref t' id='t0645b28' href='#t0645b28'>T 0645b28</a>畏，如來得此四無所畏，便於世間無所著， <a class='ref t' id='t0645b29' href='#t0645b29'>T 0645b29</a>在大眾中而師子吼轉於梵輪。</p>
<p>「云何為四？ <a class='ref t' id='t0645c01' href='#t0645c01'>T 0645c01</a>我今已辦此法，正使沙門、婆羅門、魔、若魔 <a class='ref t' id='t0645c02' href='#t0645c02'>T 0645c02</a>天，蜎飛蠕動之類，在大眾中言我不成此 <a class='ref t' id='t0645c03' href='#t0645c03'>T 0645c03</a>法，此事不然。於中得無所畏，是為第一無 <a class='ref t' id='t0645c04' href='#t0645c04'>T 0645c04</a>所畏。</p>
<p>「如我今日諸漏已盡，更不受胎。若 <a class='ref t' id='t0645c05' href='#t0645c05'>T 0645c05</a>有沙門、婆羅門，眾生之類，在大眾中言我 <a class='ref t' id='t0645c06' href='#t0645c06'>T 0645c06</a>諸漏未盡者，此事不然。是謂第二無所畏。</p>
<p><a class='ref t' id='t0645c07' href='#t0645c07'>T 0645c07</a>「我今已離愚闇法，欲使還就愚闇之法者， <a class='ref t' id='t0645c08' href='#t0645c08'>T 0645c08</a>終無此處。若復沙門、婆羅門、魔、若魔天，眾生 <a class='ref t' id='t0645c09' href='#t0645c09'>T 0645c09</a>之類，在大眾中言我還就愚闇之法者，此 <a class='ref t' id='t0645c10' href='#t0645c10'>T 0645c10</a>事不然。是謂如來三無所畏。</p>
<p>「諸賢聖出要之 <a class='ref t' id='t0645c11' href='#t0645c11'>T 0645c11</a>法，盡於苦際，欲使不出要者，終無此處。 <a class='ref t' id='t0645c12' href='#t0645c12'>T 0645c12</a>若有沙門、婆羅門、魔、若魔天，眾生之類，在大 <a class='ref t' id='t0645c13' href='#t0645c13'>T 0645c13</a>眾中言如來不盡苦際者，此事不然。是 <a class='ref t' id='t0645c14' href='#t0645c14'>T 0645c14</a>謂如來四無所畏。</p>
<p>「如是，比丘！如來四無所畏， <a class='ref t' id='t0645c15' href='#t0645c15'>T 0645c15</a>在大眾之中，能師子吼轉於梵輪。如是，比 <a class='ref t' id='t0645c16' href='#t0645c16'>T 0645c16</a>丘！當求方便，成四無所畏。如是，諸比丘！當 <a class='ref t' id='t0645c17' href='#t0645c17'>T 0645c17</a>作是學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0645c18' href='#t0645c18'>T 0645c18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
