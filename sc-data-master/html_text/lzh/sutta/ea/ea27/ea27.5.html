<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea27.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>27.5</span> <span class='mirror-right'>（五）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0645a29' href='#t0645a29'>T 0645a29</a>園。</p>
<p>爾時，彌勒菩薩至如來所，頭面禮足，在 <a class='ref t' id='t0645b01' href='#t0645b01'>T 0645b01</a>一面坐。爾時，彌勒菩薩白世尊言：「菩薩摩 <a class='ref t' id='t0645b02' href='#t0645b02'>T 0645b02</a>訶薩成就幾法，而行檀波羅蜜，具足六 <a class='ref t' id='t0645b03' href='#t0645b03'>T 0645b03</a>波羅蜜，疾成無上正真之道？」</p>
<p>佛告彌勒：「若 <a class='ref t' id='t0645b04' href='#t0645b04'>T 0645b04</a>菩薩摩訶薩行四法本，具足六波羅蜜，疾 <a class='ref t' id='t0645b05' href='#t0645b05'>T 0645b05</a>成無上正真等正覺。云何為四？於是，菩薩 <a class='ref t' id='t0645b06' href='#t0645b06'>T 0645b06</a>惠施佛、辟支佛，下及凡人，皆悉平均不選擇 <a class='ref t' id='t0645b07' href='#t0645b07'>T 0645b07</a>人，恒作斯念：『一切由食而存，無食則喪。』是 <a class='ref t' id='t0645b08' href='#t0645b08'>T 0645b08</a>謂菩薩成就此初法，具足六度。</p>
<p>「復次，菩薩 <a class='ref t' id='t0645b09' href='#t0645b09'>T 0645b09</a>若惠施之時，頭、目、髓、腦，國、財、妻、子，歡喜惠施， <a class='ref t' id='t0645b10' href='#t0645b10'>T 0645b10</a>不生著想。由如應死之人臨時還活，歡 <a class='ref t' id='t0645b11' href='#t0645b11'>T 0645b11</a>喜踊躍，不能自勝。爾時，菩薩發心喜悅，亦復 <a class='ref t' id='t0645b12' href='#t0645b12'>T 0645b12</a>如是，布施誓願不生想著。</p>
<p>「復次，彌勒！菩薩 <a class='ref t' id='t0645b13' href='#t0645b13'>T 0645b13</a>布施之時，普及一切，不自為己使成無上 <a class='ref t' id='t0645b14' href='#t0645b14'>T 0645b14</a>正真之道，是謂成就此三法，具足六度。</p>
<p>「復 <a class='ref t' id='t0645b15' href='#t0645b15'>T 0645b15</a>次，彌勒！菩薩摩訶薩布施之時，作是思惟：『諸 <a class='ref t' id='t0645b16' href='#t0645b16'>T 0645b16</a>有眾生之類，菩薩最為上首，具足六度，了 <a class='ref t' id='t0645b17' href='#t0645b17'>T 0645b17</a>諸法本。何以故？食已，諸根寂靜，思惟禁 <a class='ref t' id='t0645b18' href='#t0645b18'>T 0645b18</a>戒，不興瞋恚，修行慈心，勇猛精進，增其 <a class='ref t' id='t0645b19' href='#t0645b19'>T 0645b19</a>善法，除不善法，恒若一心，意不錯亂，具足 <a class='ref t' id='t0645b20' href='#t0645b20'>T 0645b20</a>辯才，法門終不越次，使此諸施具足六度， <a class='ref t' id='t0645b21' href='#t0645b21'>T 0645b21</a>成就檀波羅蜜。』</p>
<p>「若菩薩摩訶薩行此四法，疾 <a class='ref t' id='t0645b22' href='#t0645b22'>T 0645b22</a>成無上正真等正覺。是故，彌勒！若菩薩摩訶 <a class='ref t' id='t0645b23' href='#t0645b23'>T 0645b23</a>薩欲施之時，當發此誓願，具足諸行。如是， <a class='ref t' id='t0645b24' href='#t0645b24'>T 0645b24</a>彌勒！當作是學。」</p>
<p>爾時，彌勒聞佛所說，歡喜 <a class='ref t' id='t0645b25' href='#t0645b25'>T 0645b25</a>奉行。</p>
<a class='ref t' id='t0645b26' href='#t0645b26'>T 0645b26</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
