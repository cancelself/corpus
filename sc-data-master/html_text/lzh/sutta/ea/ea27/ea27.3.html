<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea27.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>27.3</span> <span class='mirror-right'>（三）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0644b20' href='#t0644b20'>T 0644b20</a>園。</p>
<p>爾時，阿那邠邸長者往至世尊所，頭面 <a class='ref t' id='t0644b21' href='#t0644b21'>T 0644b21</a>禮足，在一面坐。爾時，世尊問長者曰：「云何， <a class='ref t' id='t0644b22' href='#t0644b22'>T 0644b22</a>長者！汝家中恒布施耶？」</p>
<p>長者白佛：「貧家恒 <a class='ref t' id='t0644b23' href='#t0644b23'>T 0644b23</a>行布施，又飲食麁弊，不與常同。」</p>
<p>世尊告曰： <a class='ref t' id='t0644b24' href='#t0644b24'>T 0644b24</a>「若布施之時，若好、若醜，若多、若少，然不用 <a class='ref t' id='t0644b25' href='#t0644b25'>T 0644b25</a>心意，復不發願，復無信心，由此行報，所生 <a class='ref t' id='t0644b26' href='#t0644b26'>T 0644b26</a>之處不得好食。意不貪樂，意亦復不樂著 <a class='ref t' id='t0644b27' href='#t0644b27'>T 0644b27</a>於好衣裳，亦復不樂著好田業，心亦不著 <a class='ref t' id='t0644b28' href='#t0644b28'>T 0644b28</a>五欲之中，正使有僕從奴婢，亦復不受其 <a class='ref t' id='t0644b29' href='#t0644b29'>T 0644b29</a>教。所以然者，正由其中不用心故，故受 <a class='ref t' id='t0644c01' href='#t0644c01'>T 0644c01</a>其報。若長者布施之時，若好、若醜，若多、若 <a class='ref t' id='t0644c02' href='#t0644c02'>T 0644c02</a>少，當至誠用心，勿有增損，廢後世橋梁。 <a class='ref t' id='t0644c03' href='#t0644c03'>T 0644c03</a>彼若所生之處，飲食自然，七財具足，心恒 <a class='ref t' id='t0644c04' href='#t0644c04'>T 0644c04</a>樂五欲之中，正使有奴婢使人，恒受其 <a class='ref t' id='t0644c05' href='#t0644c05'>T 0644c05</a>教。所以然者，由於中發歡喜心故。</p>
<p>「長者 <a class='ref t' id='t0644c06' href='#t0644c06'>T 0644c06</a>當知，過去久遠有梵志名毘羅摩，饒財多 <a class='ref t' id='t0644c07' href='#t0644c07'>T 0644c07</a>寶，真珠、虎珀、硨 <span class='t-gaiji'>璩 <!--gaiji,璩,1[(王*巨)/木],2&#x249B2;,3--></span>、瑪瑙、水精、琉璃，好喜布 <a class='ref t' id='t0644c08' href='#t0644c08'>T 0644c08</a>施。爾時，布施之時，用八萬四千銀鉢盛滿 <a class='ref t' id='t0644c09' href='#t0644c09'>T 0644c09</a>碎金，復有八萬四千金鉢盛滿碎銀，作如 <a class='ref t' id='t0644c10' href='#t0644c10'>T 0644c10</a>是施。復以八萬四千金銀澡罐施。復以八 <a class='ref t' id='t0644c11' href='#t0644c11'>T 0644c11</a>萬四千牛，皆以金銀覆角，皆作如是布施。 <a class='ref t' id='t0644c12' href='#t0644c12'>T 0644c12</a>復以八萬四千玉女布施，衣裳自覆。復以八 <a class='ref t' id='t0644c13' href='#t0644c13'>T 0644c13</a>萬四千臥具，皆用氍氀文繡毾 <span class='t-gaiji'>［登＊毛］ <!--gaiji,,1[登*毛],2&#x3CAA;,3--></span>自覆。復 <a class='ref t' id='t0644c14' href='#t0644c14'>T 0644c14</a>以八萬四千衣裳布施。復以八萬四千龍 <a class='ref t' id='t0644c15' href='#t0644c15'>T 0644c15</a>象布施，皆用金銀挍飾。復以八萬四千 <a class='ref t' id='t0644c16' href='#t0644c16'>T 0644c16</a>匹馬布施，皆用金銀鞍勒自副。復以八 <a class='ref t' id='t0644c17' href='#t0644c17'>T 0644c17</a>萬四千車布施，作如是大施。復以八萬四 <a class='ref t' id='t0644c18' href='#t0644c18'>T 0644c18</a>千房舍布施，於四城門中布施，須食與食， <a class='ref t' id='t0644c19' href='#t0644c19'>T 0644c19</a>須衣與衣，衣被、飲食、床臥具、病瘦醫藥，皆 <a class='ref t' id='t0644c20' href='#t0644c20'>T 0644c20</a>悉與之。</p>
<p>「長者當知，彼毘羅摩雖作是布 <a class='ref t' id='t0644c21' href='#t0644c21'>T 0644c21</a>施，不如作一房舍，持用布施招提僧，此 <a class='ref t' id='t0644c22' href='#t0644c22'>T 0644c22</a>福不可計量。正使彼作如是施，及作房 <a class='ref t' id='t0644c23' href='#t0644c23'>T 0644c23</a>舍持用施招提僧，不如受三自歸佛、法、聖 <a class='ref t' id='t0644c24' href='#t0644c24'>T 0644c24</a>眾，此福不可稱計。正使彼人作如是施，及 <a class='ref t' id='t0644c25' href='#t0644c25'>T 0644c25</a>作房舍，又受三自歸，雖有此福，猶不如 <a class='ref t' id='t0644c26' href='#t0644c26'>T 0644c26</a>受持五戒。正使彼人作如是施，及作房舍， <a class='ref t' id='t0644c27' href='#t0644c27'>T 0644c27</a>受三自歸，受持五戒，雖有此福，故不如 <a class='ref t' id='t0644c28' href='#t0644c28'>T 0644c28</a>彈指之頃慈愍眾生，此福功德不可稱計。</p>
<p><a class='ref t' id='t0644c29' href='#t0644c29'>T 0644c29</a>「正使彼人作如是施，作僧房舍，受三自歸， <a class='ref t' id='t0645a01' href='#t0645a01'>T 0645a01</a>奉持五戒，及彈指之頃慈愍眾生，雖有此 <a class='ref t' id='t0645a02' href='#t0645a02'>T 0645a02</a>福，故不如須臾之間，起於世間不可樂想， <a class='ref t' id='t0645a03' href='#t0645a03'>T 0645a03</a>此福功德不可稱量。然彼所作功德，我盡 <a class='ref t' id='t0645a04' href='#t0645a04'>T 0645a04</a>證明，作僧房舍，我亦知此福；受三自歸，我 <a class='ref t' id='t0645a05' href='#t0645a05'>T 0645a05</a>亦知此福；受持五戒，我亦知此福；彈指之 <a class='ref t' id='t0645a06' href='#t0645a06'>T 0645a06</a>頃慈愍眾生，我亦知此福；須臾之間，起於 <a class='ref t' id='t0645a07' href='#t0645a07'>T 0645a07</a>世間不可樂想，我亦知此福。</p>
<p>「爾時，彼婆羅門 <a class='ref t' id='t0645a08' href='#t0645a08'>T 0645a08</a>作如是大施者，豈是異人乎？莫作是觀 <a class='ref t' id='t0645a09' href='#t0645a09'>T 0645a09</a>也。所以然者，爾時施主者，即我身是也。長 <a class='ref t' id='t0645a10' href='#t0645a10'>T 0645a10</a>者當知，過去久遠所作功德，信心不斷，不 <a class='ref t' id='t0645a11' href='#t0645a11'>T 0645a11</a>起著想。是故，長者！若欲布施之時，若多、若 <a class='ref t' id='t0645a12' href='#t0645a12'>T 0645a12</a>少，若好、若醜，歡喜惠施，勿起想著，手自布施， <a class='ref t' id='t0645a13' href='#t0645a13'>T 0645a13</a>莫使他人，發願求報，後求受福，長者當獲 <a class='ref t' id='t0645a14' href='#t0645a14'>T 0645a14</a>無窮之福。如是，長者！當作是學。」</p>
<p>爾時，長者 <a class='ref t' id='t0645a15' href='#t0645a15'>T 0645a15</a>聞佛所說，歡喜奉行。</p>
<a class='ref t' id='t0645a16' href='#t0645a16'>T 0645a16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
