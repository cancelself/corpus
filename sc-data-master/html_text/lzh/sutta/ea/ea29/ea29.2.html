<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea29.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>29.2</span> <span class='mirror-right'>（二）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0656a07' href='#t0656a07'>T 0656a07</a>園。</p>
<p>爾時，世尊告諸比丘：「有四人出現於世。 <a class='ref t' id='t0656a08' href='#t0656a08'>T 0656a08</a>云何為四？或有人身樂心不樂；或有人心 <a class='ref t' id='t0656a09' href='#t0656a09'>T 0656a09</a>樂身不樂；或有人心亦不樂身亦不樂；或 <a class='ref t' id='t0656a10' href='#t0656a10'>T 0656a10</a>有人身亦樂心亦樂。</p>
<p>「彼何等人身樂心不樂？ <a class='ref t' id='t0656a11' href='#t0656a11'>T 0656a11</a>於是，作福凡夫人，於四事供養衣被、飲食、 <a class='ref t' id='t0656a12' href='#t0656a12'>T 0656a12</a>床臥具、病瘦醫藥，無所短乏，但不免餓 <a class='ref t' id='t0656a13' href='#t0656a13'>T 0656a13</a>鬼、畜生、地獄道，亦復不免惡趣中。是謂此 <a class='ref t' id='t0656a14' href='#t0656a14'>T 0656a14</a>人身樂心不樂。</p>
<p>「彼何等人心樂身不樂？所 <a class='ref t' id='t0656a15' href='#t0656a15'>T 0656a15</a>謂阿羅漢不作功德，於是四事供養之中， <a class='ref t' id='t0656a16' href='#t0656a16'>T 0656a16</a>不能自辦，終不能得，但免地獄、餓鬼、畜 <a class='ref t' id='t0656a17' href='#t0656a17'>T 0656a17</a>生之道，猶如羅漢唯喻比丘。是謂此人 <a class='ref t' id='t0656a18' href='#t0656a18'>T 0656a18</a>心樂身不樂。</p>
<p>「彼何等人身亦不樂心亦不 <a class='ref t' id='t0656a19' href='#t0656a19'>T 0656a19</a>樂？所謂凡夫之人不作功德，不能得四事 <a class='ref t' id='t0656a20' href='#t0656a20'>T 0656a20</a>供養衣被、飲食、床臥具、病瘦醫藥，恒不免 <a class='ref t' id='t0656a21' href='#t0656a21'>T 0656a21</a>地獄、餓鬼、畜生道。是謂此人身亦不樂心亦 <a class='ref t' id='t0656a22' href='#t0656a22'>T 0656a22</a>不樂。</p>
<p>「彼何等人身亦樂心亦樂？所謂作功 <a class='ref t' id='t0656a23' href='#t0656a23'>T 0656a23</a>德阿羅漢，四事供養無所短乏，衣被、飲食、 <a class='ref t' id='t0656a24' href='#t0656a24'>T 0656a24</a>床臥具、病瘦醫藥，復免地獄、餓鬼、畜生道。所 <a class='ref t' id='t0656a25' href='#t0656a25'>T 0656a25</a>謂尸波羅比丘是。是謂，比丘！世間有此四 <a class='ref t' id='t0656a26' href='#t0656a26'>T 0656a26</a>人。是故，比丘！當求方便，當如尸波羅比 <a class='ref t' id='t0656a27' href='#t0656a27'>T 0656a27</a>丘。如是，諸比丘！當作是學。」</p>
<p>爾時，諸比丘聞 <a class='ref t' id='t0656a28' href='#t0656a28'>T 0656a28</a>佛所說，歡喜奉行。</p>
<a class='ref t' id='t0656a29' href='#t0656a29'>T 0656a29</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
