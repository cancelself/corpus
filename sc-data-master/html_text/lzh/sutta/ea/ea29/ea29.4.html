<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea29.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>29.4</span> <span class='mirror-right'>（四）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0656c10' href='#t0656c10'>T 0656c10</a>園。</p>
<p>爾時，世尊告諸比丘：「眾生之類有四種 <a class='ref t' id='t0656c11' href='#t0656c11'>T 0656c11</a>食，長養眾生。何等為四？所謂摶食或大、或 <a class='ref t' id='t0656c12' href='#t0656c12'>T 0656c12</a>小，更樂食、念食、識食，是謂四食。</p>
<p>「彼云何名 <a class='ref t' id='t0656c13' href='#t0656c13'>T 0656c13</a>為摶食？彼摶食者，如今人中所食，諸入口 <a class='ref t' id='t0656c14' href='#t0656c14'>T 0656c14</a>之物可食噉者，是謂名為摶食。</p>
<p>「云何名 <a class='ref t' id='t0656c15' href='#t0656c15'>T 0656c15</a>更樂食？所謂更樂食者，衣裳、繖蓋、雜香華、熏 <a class='ref t' id='t0656c16' href='#t0656c16'>T 0656c16</a>火及香油，與婦人集聚，諸餘身體所更樂 <a class='ref t' id='t0656c17' href='#t0656c17'>T 0656c17</a>者，是謂名為更樂之食。</p>
<p>「彼云何名為念 <a class='ref t' id='t0656c18' href='#t0656c18'>T 0656c18</a>食？諸意中所念想、所思惟者，或以口說，或 <a class='ref t' id='t0656c19' href='#t0656c19'>T 0656c19</a>以體觸，及諸所持之法，是謂名為念食。</p>
<p>「彼 <a class='ref t' id='t0656c20' href='#t0656c20'>T 0656c20</a>云何為識食？所念識者，意之所知，梵天為 <a class='ref t' id='t0656c21' href='#t0656c21'>T 0656c21</a>首，乃至有想、無想天，以識為食，是謂名 <a class='ref t' id='t0656c22' href='#t0656c22'>T 0656c22</a>為識食。</p>
<p>「是謂，比丘！有此四食，眾生之類以 <a class='ref t' id='t0656c23' href='#t0656c23'>T 0656c23</a>此四食，流轉生死，從今世至後世。是故，諸 <a class='ref t' id='t0656c24' href='#t0656c24'>T 0656c24</a>比丘！當共捨離此四食。如是，諸比丘！當作 <a class='ref t' id='t0656c25' href='#t0656c25'>T 0656c25</a>是學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0656c26' href='#t0656c26'>T 0656c26</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
