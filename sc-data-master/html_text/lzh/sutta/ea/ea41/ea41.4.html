<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea41.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>41.4</span> <span class='mirror-right'>（四）</span></h1>
</header>
<p>聞如是：</p>
<p>一時，佛在釋翅迦毘羅越城尼拘 <a class='ref t' id='t0745b27' href='#t0745b27'>T 0745b27</a>屢園，與大比丘眾五百人俱。</p>
<p>是時，眾多比 <a class='ref t' id='t0745b28' href='#t0745b28'>T 0745b28</a>丘往至世尊所，頭面禮足，在一面坐。爾時， <a class='ref t' id='t0745b29' href='#t0745b29'>T 0745b29</a>眾多比丘白世尊言：「我等欲詣北方遊化。」</p>
<p><a class='ref t' id='t0745c01' href='#t0745c01'>T 0745c01</a>世尊告曰：「宜知是時。」世尊復告比丘曰： <a class='ref t' id='t0745c02' href='#t0745c02'>T 0745c02</a>「汝等為辭舍利弗比丘乎？」</p>
<p>諸比丘對曰：「不 <a class='ref t' id='t0745c03' href='#t0745c03'>T 0745c03</a>也。世尊！」</p>
<p>爾時，世尊告諸比丘：「汝等往辭舍 <a class='ref t' id='t0745c04' href='#t0745c04'>T 0745c04</a>利弗比丘。所以然者，舍利弗比丘恒與諸 <a class='ref t' id='t0745c05' href='#t0745c05'>T 0745c05</a>梵行人教誡其法，說法無厭足。」</p>
<p>爾時，世尊 <a class='ref t' id='t0745c06' href='#t0745c06'>T 0745c06</a>與諸比丘說微妙之法，諸比丘聞法已，即 <a class='ref t' id='t0745c07' href='#t0745c07'>T 0745c07</a>從座起，禮世尊足，遶佛三匝，便退而去。</p>
<p>爾 <a class='ref t' id='t0745c08' href='#t0745c08'>T 0745c08</a>時，舍利弗在釋翅神寺中遊。爾時，眾多比丘 <a class='ref t' id='t0745c09' href='#t0745c09'>T 0745c09</a>往至舍利弗所，共相問訊，在一面坐。是時， <a class='ref t' id='t0745c10' href='#t0745c10'>T 0745c10</a>眾多比丘白舍利弗言：「我等欲詣北方人 <a class='ref t' id='t0745c11' href='#t0745c11'>T 0745c11</a>間遊化，今以辭世尊。」</p>
<p>舍利弗言：「卿等當 <a class='ref t' id='t0745c12' href='#t0745c12'>T 0745c12</a>知，北方人民、沙門、婆羅門皆悉聰明，智慧難 <a class='ref t' id='t0745c13' href='#t0745c13'>T 0745c13</a>及，復有人民憙來相試。若當來問卿：『諸 <a class='ref t' id='t0745c14' href='#t0745c14'>T 0745c14</a>賢師，作何等論？』設當作是問者，欲云何報 <a class='ref t' id='t0745c15' href='#t0745c15'>T 0745c15</a>之？」</p>
<p>諸比丘報曰：「設當有人來問者，我當 <a class='ref t' id='t0745c16' href='#t0745c16'>T 0745c16</a>以此義報之：『色者無常，其無常者即是苦 <a class='ref t' id='t0745c17' href='#t0745c17'>T 0745c17</a>也；苦者無我，無我者空，以空無我、彼空， <a class='ref t' id='t0745c18' href='#t0745c18'>T 0745c18</a>如是智者之所觀也。痛、想、行、識亦復無常、苦、 <a class='ref t' id='t0745c19' href='#t0745c19'>T 0745c19</a>空、無我，其實空者彼無我、空，如是智者之所 <a class='ref t' id='t0745c20' href='#t0745c20'>T 0745c20</a>學也。此五盛陰皆空、皆寂，因緣合會皆歸於 <a class='ref t' id='t0745c21' href='#t0745c21'>T 0745c21</a>磨滅，不得久住。八種之道，將從有七，我師 <a class='ref t' id='t0745c22' href='#t0745c22'>T 0745c22</a>所說正謂此耳。』若剎利、婆羅門、人民之類，來 <a class='ref t' id='t0745c23' href='#t0745c23'>T 0745c23</a>問我義者，我等當以此義報之。」</p>
<p>是時，舍利 <a class='ref t' id='t0745c24' href='#t0745c24'>T 0745c24</a>弗語眾多比丘曰：「汝等堅持心意，勿為輕 <a class='ref t' id='t0745c25' href='#t0745c25'>T 0745c25</a>舉。」</p>
<p>是時，舍利弗具足與諸比丘說微妙之 <a class='ref t' id='t0745c26' href='#t0745c26'>T 0745c26</a>法，即從座起而去。</p>
<p>是時，眾多比丘去不遠， <a class='ref t' id='t0745c27' href='#t0745c27'>T 0745c27</a>舍利弗告比丘：「當云何行八種之道及七 <a class='ref t' id='t0745c28' href='#t0745c28'>T 0745c28</a>種之法？」</p>
<p>是時，眾多比丘白舍利弗言：「我等 <a class='ref t' id='t0745c29' href='#t0745c29'>T 0745c29</a>乃從遠來，欲聞其義，唯願說之。」</p>
<p>舍利弗報 <a class='ref t' id='t0746a01' href='#t0746a01'>T 0746a01</a>曰：「汝等諦聽！諦聽，善思念之，吾今當說。」是 <a class='ref t' id='t0746a02' href='#t0746a02'>T 0746a02</a>時，比丘而受其教。</p>
<p>舍利弗告曰：「若一心念 <a class='ref t' id='t0746a03' href='#t0746a03'>T 0746a03</a>正見者，念覺意不亂也；等治者，念一心一 <a class='ref t' id='t0746a04' href='#t0746a04'>T 0746a04</a>切諸法，法覺意也；等語者，身意精進，精進覺 <a class='ref t' id='t0746a05' href='#t0746a05'>T 0746a05</a>意也；等業者，一切諸法得生，喜覺意也；等 <a class='ref t' id='t0746a06' href='#t0746a06'>T 0746a06</a>命者，知足於賢聖之財，悉捨家財，安其形 <a class='ref t' id='t0746a07' href='#t0746a07'>T 0746a07</a>體，猗覺意也；等方便者，得賢聖四諦，盡除 <a class='ref t' id='t0746a08' href='#t0746a08'>T 0746a08</a>去諸結，定覺意也；等念者，觀四意止，身無 <a class='ref t' id='t0746a09' href='#t0746a09'>T 0746a09</a>牢固，皆空無我，護覺意也；等三昧者，不獲 <a class='ref t' id='t0746a10' href='#t0746a10'>T 0746a10</a>者獲，不度者度，不得證者使得證也。設當 <a class='ref t' id='t0746a11' href='#t0746a11'>T 0746a11</a>有人來問此義：『云何修八種道及七法？』汝 <a class='ref t' id='t0746a12' href='#t0746a12'>T 0746a12</a>等當如是報之。所以然者，八種道及七 <a class='ref t' id='t0746a13' href='#t0746a13'>T 0746a13</a>法，其有比丘修此者，有漏心便得解脫。</p>
<p><a class='ref t' id='t0746a14' href='#t0746a14'>T 0746a14</a>「我今重告汝，其有比丘修行思惟八種道 <a class='ref t' id='t0746a15' href='#t0746a15'>T 0746a15</a>及七法者，彼比丘便成二果而無狐疑， <a class='ref t' id='t0746a16' href='#t0746a16'>T 0746a16</a>得阿羅漢。且捨此事。若不能多，一日之 <a class='ref t' id='t0746a17' href='#t0746a17'>T 0746a17</a>中行此八種道及七法者，其福不可稱計， <a class='ref t' id='t0746a18' href='#t0746a18'>T 0746a18</a>得阿那含、若阿羅漢。是故，諸賢，當求方便， <a class='ref t' id='t0746a19' href='#t0746a19'>T 0746a19</a>行此八種道及七法者，於取道無有狐疑。」</p>
<p><a class='ref t' id='t0746a20' href='#t0746a20'>T 0746a20</a>爾時，諸比丘聞舍利弗所說，歡喜奉行。</p>
<a class='ref t' id='t0746a21' href='#t0746a21'>T 0746a21</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
