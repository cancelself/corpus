<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea38.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>38.4</span> <span class='mirror-right'>（四）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0718a14' href='#t0718a14'>T 0718a14</a>園。</p>
<p>爾時，世尊告諸比丘：「我本為菩薩時，未 <a class='ref t' id='t0718a15' href='#t0718a15'>T 0718a15</a>成佛道中有此念：『此世間極為勤苦；有生、 <a class='ref t' id='t0718a16' href='#t0718a16'>T 0718a16</a>有老、有病、有死，然此五盛陰不得盡本 <a class='ref t' id='t0718a17' href='#t0718a17'>T 0718a17</a>原。』是時，我復作是念：『由何因緣有生、老、病、 <a class='ref t' id='t0718a18' href='#t0718a18'>T 0718a18</a>死？復由何因緣致此災患？』當思惟此時，復 <a class='ref t' id='t0718a19' href='#t0718a19'>T 0718a19</a>生此念：『有生則有老、病、死。』爾時，當思惟是 <a class='ref t' id='t0718a20' href='#t0718a20'>T 0718a20</a>時，復更生念：『由何因緣有生？』此由有而 <a class='ref t' id='t0718a21' href='#t0718a21'>T 0718a21</a>生。復生此念：『有者，何由而有？』當思惟是時， <a class='ref t' id='t0718a22' href='#t0718a22'>T 0718a22</a>便生此念：『此有由受而有。』復念：『此受何由 <a class='ref t' id='t0718a23' href='#t0718a23'>T 0718a23</a>而有？』爾時，以智觀之，由愛而有受。復更 <a class='ref t' id='t0718a24' href='#t0718a24'>T 0718a24</a>思惟：『此愛何由而生？』重觀察之，由痛而有 <a class='ref t' id='t0718a25' href='#t0718a25'>T 0718a25</a>愛。復更思惟：『此痛何由而生？』當作是觀察 <a class='ref t' id='t0718a26' href='#t0718a26'>T 0718a26</a>時，由更樂而有此痛。復重思惟：『此更樂何 <a class='ref t' id='t0718a27' href='#t0718a27'>T 0718a27</a>由而有？』我生此念時，緣六入而有此更樂。 <a class='ref t' id='t0718a28' href='#t0718a28'>T 0718a28</a>時我重思惟：『此六入何由而有？』觀察是時， <a class='ref t' id='t0718a29' href='#t0718a29'>T 0718a29</a>由名色而有六入。時我復作是念：『名色何 <a class='ref t' id='t0718b01' href='#t0718b01'>T 0718b01</a>由而有？』觀察是時，復由識而有名色。『此 <a class='ref t' id='t0718b02' href='#t0718b02'>T 0718b02</a>識何由而有？』觀察是時，由行生識。時我復 <a class='ref t' id='t0718b03' href='#t0718b03'>T 0718b03</a>作是念：『行何由而生？』觀察是時，行由癡而 <a class='ref t' id='t0718b04' href='#t0718b04'>T 0718b04</a>生。無明緣行，行緣識，識緣名色，名色緣六 <a class='ref t' id='t0718b05' href='#t0718b05'>T 0718b05</a>入，六入緣更樂，更樂緣痛，痛緣愛，愛緣 <a class='ref t' id='t0718b06' href='#t0718b06'>T 0718b06</a>受，受緣有，有緣生，生緣死，死緣愁、憂、苦、 <a class='ref t' id='t0718b07' href='#t0718b07'>T 0718b07</a>惱，不可稱計。如是名為苦盛陰所習。</p>
<p>「我爾 <a class='ref t' id='t0718b08' href='#t0718b08'>T 0718b08</a>時復作是念：『由何因緣滅生、老、病、死？』我觀 <a class='ref t' id='t0718b09' href='#t0718b09'>T 0718b09</a>察是時，生滅，老、病、死滅。時復生此念：『由何而 <a class='ref t' id='t0718b10' href='#t0718b10'>T 0718b10</a>無生？』觀此生原，有滅，生則滅。復念：『由何而 <a class='ref t' id='t0718b11' href='#t0718b11'>T 0718b11</a>無有？』時生此念：『無受則無有。』時我生此 <a class='ref t' id='t0718b12' href='#t0718b12'>T 0718b12</a>念：『由何滅受？』觀察是時，愛滅，受則滅。復 <a class='ref t' id='t0718b13' href='#t0718b13'>T 0718b13</a>生此念：『由何而滅愛？』重更觀察，痛滅，愛則 <a class='ref t' id='t0718b14' href='#t0718b14'>T 0718b14</a>滅。復思惟：『由何而滅痛？』觀察是時，更樂滅，則 <a class='ref t' id='t0718b15' href='#t0718b15'>T 0718b15</a>痛滅。復思惟：『更樂何由而滅？』觀察是時，六入 <a class='ref t' id='t0718b16' href='#t0718b16'>T 0718b16</a>滅，則更樂滅。復觀此六入何由而滅？當觀察 <a class='ref t' id='t0718b17' href='#t0718b17'>T 0718b17</a>時，名色滅，則六入滅。復觀名色何由而滅？識 <a class='ref t' id='t0718b18' href='#t0718b18'>T 0718b18</a>滅，則名色滅。復觀察此識何由而滅？行滅，則 <a class='ref t' id='t0718b19' href='#t0718b19'>T 0718b19</a>識滅。復觀此行何由而滅？癡滅，則行滅。行滅， <a class='ref t' id='t0718b20' href='#t0718b20'>T 0718b20</a>則識滅；識滅，則名色滅；名色滅，則六入滅；六 <a class='ref t' id='t0718b21' href='#t0718b21'>T 0718b21</a>入滅，則更樂滅；更樂滅，則痛滅；痛滅，則愛滅； <a class='ref t' id='t0718b22' href='#t0718b22'>T 0718b22</a>愛滅，則受滅；受滅，則有滅；有滅，則生滅；生滅， <a class='ref t' id='t0718b23' href='#t0718b23'>T 0718b23</a>則老、病滅，老、病滅，則死滅，是謂名為五盛陰 <a class='ref t' id='t0718b24' href='#t0718b24'>T 0718b24</a>滅。</p>
<p>「時我復生此念：『此識最為原首，令人致 <a class='ref t' id='t0718b25' href='#t0718b25'>T 0718b25</a>此生、老、病、死；然不能知此生、老、病、死生之 <a class='ref t' id='t0718b26' href='#t0718b26'>T 0718b26</a>原本。』猶如有人在山林中行，逐小徑道。小 <a class='ref t' id='t0718b27' href='#t0718b27'>T 0718b27</a>復前行，見舊大道，古昔諸人在中行處。是時， <a class='ref t' id='t0718b28' href='#t0718b28'>T 0718b28</a>彼人便復此道，小復前進，見舊城郭、園觀、 <a class='ref t' id='t0718b29' href='#t0718b29'>T 0718b29</a>浴池，皆悉茂盛，但彼城中無有居民。此人見 <a class='ref t' id='t0718c01' href='#t0718c01'>T 0718c01</a>已，還歸本國，前白王言：『昨遊山林見好城 <a class='ref t' id='t0718c02' href='#t0718c02'>T 0718c02</a>郭，樹木繁茂，但彼城中無有人民。大王！可 <a class='ref t' id='t0718c03' href='#t0718c03'>T 0718c03</a>使人民在彼城止住。』是時，國王聞此人 <a class='ref t' id='t0718c04' href='#t0718c04'>T 0718c04</a>語，即居止人民；然此城郭還復如故，人民 <a class='ref t' id='t0718c05' href='#t0718c05'>T 0718c05</a>熾盛，快樂無比。</p>
<p>「諸比丘當知，我昔未成菩 <a class='ref t' id='t0718c06' href='#t0718c06'>T 0718c06</a>薩時，在山中學道，見古昔諸佛所遊行處， <a class='ref t' id='t0718c07' href='#t0718c07'>T 0718c07</a>便從彼道，即知生、老、病、死所起原本，有生 <a class='ref t' id='t0718c08' href='#t0718c08'>T 0718c08</a>有滅，皆悉分別，知生苦、生習、生盡、生道，皆 <a class='ref t' id='t0718c09' href='#t0718c09'>T 0718c09</a>悉了知，有、受、愛、痛、更樂、六入、名色、識、行、癡， <a class='ref t' id='t0718c10' href='#t0718c10'>T 0718c10</a>亦復如是。無明起則行起，行所造者復由 <a class='ref t' id='t0718c11' href='#t0718c11'>T 0718c11</a>於識，我今以明於識，今與四部之眾而說 <a class='ref t' id='t0718c12' href='#t0718c12'>T 0718c12</a>此本；皆當知此原本所起，知苦、知習、知 <a class='ref t' id='t0718c13' href='#t0718c13'>T 0718c13</a>盡、知道，念使分明，以知六入，則知生、老、病、 <a class='ref t' id='t0718c14' href='#t0718c14'>T 0718c14</a>死，六入滅則生、老、病、死滅。是故，比丘！當求 <a class='ref t' id='t0718c15' href='#t0718c15'>T 0718c15</a>方便，滅於六入。如是，諸比丘！當作是學。」</p>
<p>爾 <a class='ref t' id='t0718c16' href='#t0718c16'>T 0718c16</a>時，諸比丘聞佛所說，歡喜奉行。</p>
<a class='ref t' id='t0718c17' href='#t0718c17'>T 0718c17</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
