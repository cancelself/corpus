<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea38.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>38.7</span> <span class='mirror-right'>（七）</span></h1>
</header>
<a class='ref t' id='t0723a01' href='#t0723a01'>T 0723a01</a> <a class='ref t' id='t0723a02' href='#t0723a02'>T 0723a02</a>
<p class='suttainfo'><span class='t-juanname'>增壹阿含經卷第三十二</span> <a class='ref t' id='t0723a03' href='#t0723a03'>T 0723a03</a> <a class='ref t' id='t0723a04' href='#t0723a04'>T 0723a04</a></p>
<p><span class='scribe'>東晉罽賓三藏瞿曇僧伽提婆譯</span><br>
<a class='ref t' id='t0723a05' href='#t0723a05'>T 0723a05</a>力品第三十八之二</p>
<p><a class='ref t' id='t0723a06' href='#t0723a06'>T 0723a06</a>聞如是：</p>
<p>一時，佛在羅閱城耆闍崛山 <a class='ref t' id='t0723a07' href='#t0723a07'>T 0723a07</a>中，與大比丘眾五百人俱。</p>
<p>爾時，世尊告諸 <a class='ref t' id='t0723a08' href='#t0723a08'>T 0723a08</a>比丘：「汝等見此靈鷲山乎？」</p>
<p>諸比丘對曰：「唯 <a class='ref t' id='t0723a09' href='#t0723a09'>T 0723a09</a>然，見之。」</p>
<p>「卿等當知，過去久遠世時，此山更 <a class='ref t' id='t0723a10' href='#t0723a10'>T 0723a10</a>有異名。汝等復見此廣普山乎？」</p>
<p>諸比丘對 <a class='ref t' id='t0723a11' href='#t0723a11'>T 0723a11</a>曰：「唯然，見之。」</p>
<p>「汝等當知，過去久遠，此山更 <a class='ref t' id='t0723a12' href='#t0723a12'>T 0723a12</a>有異名，不與今同。汝等見白善山乎？」</p>
<p>諸 <a class='ref t' id='t0723a13' href='#t0723a13'>T 0723a13</a>比丘對曰：「唯然，見之。」</p>
<p>「過去久遠，此山更有異 <a class='ref t' id='t0723a14' href='#t0723a14'>T 0723a14</a>名，不與今同。汝等頗見此負重山乎？」</p>
<p>諸 <a class='ref t' id='t0723a15' href='#t0723a15'>T 0723a15</a>比丘對曰：「唯然，見之。」</p>
<p>「汝等頗見此仙人掘 <a class='ref t' id='t0723a16' href='#t0723a16'>T 0723a16</a>山乎？」</p>
<p>諸比丘對曰：「唯然，見之。」</p>
<p>「此山過去久 <a class='ref t' id='t0723a17' href='#t0723a17'>T 0723a17</a>遠，亦同此名，更無異名。所以然者，此仙人 <a class='ref t' id='t0723a18' href='#t0723a18'>T 0723a18</a>山，恒有神通菩薩、得道羅漢、諸仙人所居之 <a class='ref t' id='t0723a19' href='#t0723a19'>T 0723a19</a>處；又辟支佛亦在中遊戲。我今當說辟支 <a class='ref t' id='t0723a20' href='#t0723a20'>T 0723a20</a>佛名號，汝等諦聽！善思念之！有辟支佛，名 <a class='ref t' id='t0723a21' href='#t0723a21'>T 0723a21</a>阿利吒、婆利吒，審諦重辟支佛、善觀辟 <a class='ref t' id='t0723a22' href='#t0723a22'>T 0723a22</a>支佛、究竟辟支佛、聰明辟支佛、無垢辟支佛、 <a class='ref t' id='t0723a23' href='#t0723a23'>T 0723a23</a>帝奢念觀辟支佛，無滅、無形、勝、最勝、極大、 <a class='ref t' id='t0723a24' href='#t0723a24'>T 0723a24</a>極雷電光明辟支佛。此，比丘！諸辟支佛若如 <a class='ref t' id='t0723a25' href='#t0723a25'>T 0723a25</a>來不出世時，爾時此山中有此五百辟支 <a class='ref t' id='t0723a26' href='#t0723a26'>T 0723a26</a>佛，居此仙人山中。如來在兜術天上欲來 <a class='ref t' id='t0723a27' href='#t0723a27'>T 0723a27</a>生時，淨居天子自來在此，相告：『普勅世間， <a class='ref t' id='t0723a28' href='#t0723a28'>T 0723a28</a>當淨佛土，却後二歲，如來當出現於世。』</p>
<p>「是 <a class='ref t' id='t0723a29' href='#t0723a29'>T 0723a29</a>諸辟支佛聞天人語已，皆騰在虛空，而 <a class='ref t' id='t0723b01' href='#t0723b01'>T 0723b01</a>說此偈：</p>
<a class='ref t' id='t0723b02' href='#t0723b02'>T 0723b02</a>
<blockquote class='gatha'>
<p>「『諸佛未出時，　　此處賢聖居， <a class='ref t' id='t0723b03' href='#t0723b03'>T 0723b03</a><br>
　自悟辟支佛，　　恒居此山中。 <a class='ref t' id='t0723b04' href='#t0723b04'>T 0723b04</a><br>
　此名仙人山，　　辟支佛所居， <a class='ref t' id='t0723b05' href='#t0723b05'>T 0723b05</a><br>
　仙人及羅漢，　　終無空缺時。』</p>
</blockquote>
<p><a class='ref t' id='t0723b06' href='#t0723b06'>T 0723b06</a>「是時，諸辟支佛即於空中燒身取般涅槃。 <a class='ref t' id='t0723b07' href='#t0723b07'>T 0723b07</a>所以然者，世無二佛之號，故取滅度耳。 <a class='ref t' id='t0723b08' href='#t0723b08'>T 0723b08</a>一商客中終無二導師，一國之中亦無二 <a class='ref t' id='t0723b09' href='#t0723b09'>T 0723b09</a>王，一佛境界無二尊號。所以然者，過去久 <a class='ref t' id='t0723b10' href='#t0723b10'>T 0723b10</a>遠，此羅閱城中有王名喜益，彼恒念地獄 <a class='ref t' id='t0723b11' href='#t0723b11'>T 0723b11</a>苦痛，亦念餓鬼、畜生之痛。爾時，彼王便作是 <a class='ref t' id='t0723b12' href='#t0723b12'>T 0723b12</a>念：『我今恒憶地獄、畜生、餓鬼之苦痛，我今 <a class='ref t' id='t0723b13' href='#t0723b13'>T 0723b13</a>不宜更入此三惡道中。今宜盡捨國王正 <a class='ref t' id='t0723b14' href='#t0723b14'>T 0723b14</a>位、妻子、僕從，以信堅固，出家學道。』</p>
<p>「爾時，大王 <a class='ref t' id='t0723b15' href='#t0723b15'>T 0723b15</a>喜益，厭此酸苦，即捨王位，剃除鬚髮，著三 <a class='ref t' id='t0723b16' href='#t0723b16'>T 0723b16</a>法衣，出家學道，在空閑之處，而自剋已，觀 <a class='ref t' id='t0723b17' href='#t0723b17'>T 0723b17</a>五盛陰，觀了無常。所謂此色，此色習，此色 <a class='ref t' id='t0723b18' href='#t0723b18'>T 0723b18</a>盡，痛、想、行、識，亦復如是，皆悉無常。當觀此 <a class='ref t' id='t0723b19' href='#t0723b19'>T 0723b19</a>五盛陰時，諸可習法，盡是滅法；觀此法 <a class='ref t' id='t0723b20' href='#t0723b20'>T 0723b20</a>已，然後成辟支佛道。</p>
<p>「是時，喜益辟支佛已 <a class='ref t' id='t0723b21' href='#t0723b21'>T 0723b21</a>成道果，便說此偈：</p>
<a class='ref t' id='t0723b22' href='#t0723b22'>T 0723b22</a>
<blockquote class='gatha'>
<p>「『我憶地獄苦，　　畜生五道中， <a class='ref t' id='t0723b23' href='#t0723b23'>T 0723b23</a><br>
　捨之今學道，　　獨逝而無憂。』</p>
</blockquote>
<p><a class='ref t' id='t0723b24' href='#t0723b24'>T 0723b24</a>「是時，此辟支佛在彼仙人山中。比丘當知，以 <a class='ref t' id='t0723b25' href='#t0723b25'>T 0723b25</a>此方便，知此山中恒有神通菩薩、得道真人、 <a class='ref t' id='t0723b26' href='#t0723b26'>T 0723b26</a>學仙道者而居其中，是故名曰仙人之山， <a class='ref t' id='t0723b27' href='#t0723b27'>T 0723b27</a>更無異名。若如來不出現於世時，此仙人 <a class='ref t' id='t0723b28' href='#t0723b28'>T 0723b28</a>山中諸天恒來恭敬。所以然者，斯山中純是 <a class='ref t' id='t0723b29' href='#t0723b29'>T 0723b29</a>真人，無有雜錯者。若彌勒佛降神世時，此 <a class='ref t' id='t0723c01' href='#t0723c01'>T 0723c01</a>諸山名各各別異，此仙人山更無異名。此賢 <a class='ref t' id='t0723c02' href='#t0723c02'>T 0723c02</a>劫之中，此山名亦不異。汝等，比丘！當親近 <a class='ref t' id='t0723c03' href='#t0723c03'>T 0723c03</a>此山，承事恭敬，便當增益諸功德。如是，比 <a class='ref t' id='t0723c04' href='#t0723c04'>T 0723c04</a>丘！當作是學。」</p>
<p>爾時，諸比丘聞佛所說，歡喜 <a class='ref t' id='t0723c05' href='#t0723c05'>T 0723c05</a>奉行。</p>
<a class='ref t' id='t0723c06' href='#t0723c06'>T 0723c06</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
