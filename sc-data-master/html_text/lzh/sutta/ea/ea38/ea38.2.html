<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea38.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>38.2</span> <span class='mirror-right'>（二）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0717b29' href='#t0717b29'>T 0717b29</a>園。</p>
<p>爾時，世尊告諸比丘：「汝等當思惟無常 <a class='ref t' id='t0717c01' href='#t0717c01'>T 0717c01</a>想，廣布無常想，已思惟、廣布無常想，盡斷 <a class='ref t' id='t0717c02' href='#t0717c02'>T 0717c02</a>欲界愛，色界、無色界愛，亦斷無明、憍慢。猶如 <a class='ref t' id='t0717c03' href='#t0717c03'>T 0717c03</a>以火燒焚草木，永盡無餘，亦無遺跡，此亦 <a class='ref t' id='t0717c04' href='#t0717c04'>T 0717c04</a>如是。若修無常想，盡斷欲愛、色愛、無色愛， <a class='ref t' id='t0717c05' href='#t0717c05'>T 0717c05</a>無明、憍慢永無有餘。所以然者，比丘！當 <a class='ref t' id='t0717c06' href='#t0717c06'>T 0717c06</a>修無常想時，而無欲心；彼以無欲心，便 <a class='ref t' id='t0717c07' href='#t0717c07'>T 0717c07</a>能分別法，思惟其義，無有愁、憂、苦、惱。彼 <a class='ref t' id='t0717c08' href='#t0717c08'>T 0717c08</a>以思惟法義，則無愚惑、錯誤修行。若見 <a class='ref t' id='t0717c09' href='#t0717c09'>T 0717c09</a>有鬪諍者，彼便作是念：『此諸賢士不修無 <a class='ref t' id='t0717c10' href='#t0717c10'>T 0717c10</a>常想，不廣布無常想，故致此鬪訟耳。彼 <a class='ref t' id='t0717c11' href='#t0717c11'>T 0717c11</a>以鬪諍，不觀其義；以不觀其義，則有 <a class='ref t' id='t0717c12' href='#t0717c12'>T 0717c12</a>迷惑之心；彼以執此愚惑，而命終入三惡 <a class='ref t' id='t0717c13' href='#t0717c13'>T 0717c13</a>道，餓鬼、畜生、地獄中。』是故，諸比丘！當修，無常 <a class='ref t' id='t0717c14' href='#t0717c14'>T 0717c14</a>想，廣布無常想，便無瞋恚、愚惑之想，亦能觀 <a class='ref t' id='t0717c15' href='#t0717c15'>T 0717c15</a>法，亦觀其義。若命終之後，生三善處，生 <a class='ref t' id='t0717c16' href='#t0717c16'>T 0717c16</a>天上、人中、涅槃之道。如是，諸比丘！當作是 <a class='ref t' id='t0717c17' href='#t0717c17'>T 0717c17</a>學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0717c18' href='#t0717c18'>T 0717c18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
