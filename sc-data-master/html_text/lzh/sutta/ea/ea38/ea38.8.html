<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea38.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>38.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0723c07' href='#t0723c07'>T 0723c07</a>園。</p>
<p>爾時，世尊告諸比丘：「汝等專念而自修 <a class='ref t' id='t0723c08' href='#t0723c08'>T 0723c08</a>己。云何當專念？於是，比丘！可行知行，舉動、 <a class='ref t' id='t0723c09' href='#t0723c09'>T 0723c09</a>進止、屈申、俯仰、著衣法則、睡眠、覺寤、或語、 <a class='ref t' id='t0723c10' href='#t0723c10'>T 0723c10</a>或默，皆悉知時。若復比丘心意專正，彼比丘 <a class='ref t' id='t0723c11' href='#t0723c11'>T 0723c11</a>欲漏未生便不生，已生便滅之；未生有漏 <a class='ref t' id='t0723c12' href='#t0723c12'>T 0723c12</a>使不生，已生令滅之；未生無明漏使不 <a class='ref t' id='t0723c13' href='#t0723c13'>T 0723c13</a>生，已生令滅之。若專念分別六入，終不 <a class='ref t' id='t0723c14' href='#t0723c14'>T 0723c14</a>墮惡道。</p>
<p>「云何六入為惡道？眼觀此色，若好、 <a class='ref t' id='t0723c15' href='#t0723c15'>T 0723c15</a>若醜，見好則喜，見惡不喜；若耳聞聲，若好、 <a class='ref t' id='t0723c16' href='#t0723c16'>T 0723c16</a>若醜，聞好則喜，聞不好則不喜；鼻、口、身、 <a class='ref t' id='t0723c17' href='#t0723c17'>T 0723c17</a>意，亦復如是。猶如有六種之虫，性行各 <a class='ref t' id='t0723c18' href='#t0723c18'>T 0723c18</a>異，所行不同。若有人取繩纏縛之，取狗、 <a class='ref t' id='t0723c19' href='#t0723c19'>T 0723c19</a>野狐、獼猴、鱣魚、蚖蛇、飛鳥，皆悉縛之，共繫 <a class='ref t' id='t0723c20' href='#t0723c20'>T 0723c20</a>一處而放之。爾時，六種之虫各有性行。爾 <a class='ref t' id='t0723c21' href='#t0723c21'>T 0723c21</a>時，狗意中欲赴趣村中；野狐意中欲趣 <a class='ref t' id='t0723c22' href='#t0723c22'>T 0723c22</a>赴塜間；鱣魚意中欲趣水中；獼猴意中欲 <a class='ref t' id='t0723c23' href='#t0723c23'>T 0723c23</a>向山林之間；毒蛇意中欲入穴中；飛鳥意 <a class='ref t' id='t0723c24' href='#t0723c24'>T 0723c24</a>中欲飛在空。爾時，六種之虫各各有性行 <a class='ref t' id='t0723c25' href='#t0723c25'>T 0723c25</a>而不共同。</p>
<p>「設復有人取此六種之虫，繫著 <a class='ref t' id='t0723c26' href='#t0723c26'>T 0723c26</a>一處，而不得東、西、南、北。是時，六種之虫雖 <a class='ref t' id='t0723c27' href='#t0723c27'>T 0723c27</a>復動轉，亦不離故處。此內六情亦復如是， <a class='ref t' id='t0723c28' href='#t0723c28'>T 0723c28</a>各各有所主，其事不同，所觀別異，若好、 <a class='ref t' id='t0723c29' href='#t0723c29'>T 0723c29</a>若醜。</p>
<p>「爾時，比丘繫此六情而著一處。是故， <a class='ref t' id='t0724a01' href='#t0724a01'>T 0724a01</a>諸比丘！當念專精，意不錯亂，是時弊魔波 <a class='ref t' id='t0724a02' href='#t0724a02'>T 0724a02</a>旬終不得其便，諸善功德皆悉成就。如 <a class='ref t' id='t0724a03' href='#t0724a03'>T 0724a03</a>是，諸比丘！當念具足眼根，便得二果，於 <a class='ref t' id='t0724a04' href='#t0724a04'>T 0724a04</a>現法中得阿那含果，若得阿羅漢果。如是， <a class='ref t' id='t0724a05' href='#t0724a05'>T 0724a05</a>諸比丘！當作是學。」</p>
<p>爾時，諸比丘聞佛所說， <a class='ref t' id='t0724a06' href='#t0724a06'>T 0724a06</a>歡喜奉行。</p>
<a class='ref t' id='t0724a07' href='#t0724a07'>T 0724a07</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
