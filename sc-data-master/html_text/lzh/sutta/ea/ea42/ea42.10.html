<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea42.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>42.10</span> <span class='mirror-right'>（一〇）道</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0755c09' href='#t0755c09'>T 0755c09</a>園。</p>
<p>爾時，世尊告諸比丘：「我今當說趣泥犁 <a class='ref t' id='t0755c10' href='#t0755c10'>T 0755c10</a>之路，向涅槃之道，善思念之，無令漏失。」</p>
<p><a class='ref t' id='t0755c11' href='#t0755c11'>T 0755c11</a>諸比丘白佛言：「如是。世尊！」諸比丘從佛受 <a class='ref t' id='t0755c12' href='#t0755c12'>T 0755c12</a>教。</p>
<p>佛告比丘：「彼云何趣泥犁之路，向涅 <a class='ref t' id='t0755c13' href='#t0755c13'>T 0755c13</a>槃之道？邪見趣泥犁路，正見向涅槃 <a class='ref t' id='t0755c14' href='#t0755c14'>T 0755c14</a>之道；邪治趣泥犁之路，正治向涅槃之 <a class='ref t' id='t0755c15' href='#t0755c15'>T 0755c15</a>道；邪語趣泥犁之路，正語向涅槃之 <a class='ref t' id='t0755c16' href='#t0755c16'>T 0755c16</a>道；邪業趣泥犁之路，正業向涅槃之道； <a class='ref t' id='t0755c17' href='#t0755c17'>T 0755c17</a>邪命趣泥犁之路，正命向涅槃之道；邪 <a class='ref t' id='t0755c18' href='#t0755c18'>T 0755c18</a>方便趣泥犁之路；正方便向涅槃之道； <a class='ref t' id='t0755c19' href='#t0755c19'>T 0755c19</a>邪念趣泥犁之路，正念向涅槃之道；邪 <a class='ref t' id='t0755c20' href='#t0755c20'>T 0755c20</a>定趣泥犁之路，正定向涅槃之道。是 <a class='ref t' id='t0755c21' href='#t0755c21'>T 0755c21</a>謂，比丘！趣泥犁之路，向涅槃之道。諸佛 <a class='ref t' id='t0755c22' href='#t0755c22'>T 0755c22</a>世尊常所應說法，今已果矣！汝等樂在閑 <a class='ref t' id='t0755c23' href='#t0755c23'>T 0755c23</a>居處，樹下露坐，念行善法，無起懈慢。今 <a class='ref t' id='t0755c24' href='#t0755c24'>T 0755c24</a>不勤行，後悔無及。」</p>
<p>爾時，諸比丘聞佛所說， <a class='ref t' id='t0755c25' href='#t0755c25'>T 0755c25</a>歡喜奉行。</p>
<a class='ref t' id='t0755c26' href='#t0755c26'>T 0755c26</a>
<blockquote class='gatha'>
<p>非時、泥犁、道　　須倫天、地動 <a class='ref t' id='t0755c27' href='#t0755c27'>T 0755c27</a><br>
大人八念、眾　　善男子施、道</p>
</blockquote>
<a class='ref t' id='t0755c28' href='#t0755c28'>T 0755c28</a>
<p class='endsection'><span class='t-juanname'>增壹阿含經卷第三十七</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
