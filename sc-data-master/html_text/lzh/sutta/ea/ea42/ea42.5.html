<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea42.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>42.5</span> <span class='mirror-right'>（五）地動</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0753c12' href='#t0753c12'>T 0753c12</a>園。</p>
<p>爾時，世尊告諸比丘：「天地大動有八因 <a class='ref t' id='t0753c13' href='#t0753c13'>T 0753c13</a>緣。云何為八？比丘當知，此閻浮里地，南北 <a class='ref t' id='t0753c14' href='#t0753c14'>T 0753c14</a>二萬一千由旬，東西七千由旬，厚六萬八千 <a class='ref t' id='t0753c15' href='#t0753c15'>T 0753c15</a>由旬，水厚八萬四千由旬，火厚八萬四千由 <a class='ref t' id='t0753c16' href='#t0753c16'>T 0753c16</a>旬，火下有風厚六萬八千由旬，風下際有金 <a class='ref t' id='t0753c17' href='#t0753c17'>T 0753c17</a>剛輪，過去諸佛世尊舍利盡在彼間。比丘當 <a class='ref t' id='t0753c18' href='#t0753c18'>T 0753c18</a>知，或有是時，大風正動，火亦動；火已動，水 <a class='ref t' id='t0753c19' href='#t0753c19'>T 0753c19</a>便動；水已動，地便動，是謂第一因緣使地大 <a class='ref t' id='t0753c20' href='#t0753c20'>T 0753c20</a>動。</p>
<p>「復次，菩薩從兜術天降神來下，在母胎 <a class='ref t' id='t0753c21' href='#t0753c21'>T 0753c21</a>中，是時地亦大動，是謂第二因緣使地大 <a class='ref t' id='t0753c22' href='#t0753c22'>T 0753c22</a>動。</p>
<p>「復次，菩薩降神出母胎時，天地大動，是 <a class='ref t' id='t0753c23' href='#t0753c23'>T 0753c23</a>謂第三因緣使地大動。</p>
<p>「復次，菩薩出家學道， <a class='ref t' id='t0753c24' href='#t0753c24'>T 0753c24</a>成無上正真等正覺，是時天地大動，是謂第 <a class='ref t' id='t0753c25' href='#t0753c25'>T 0753c25</a>四因緣使地大動。</p>
<p>「復次，若如來入無餘涅槃 <a class='ref t' id='t0753c26' href='#t0753c26'>T 0753c26</a>界而取滅度，是時天地大動，是謂第五因 <a class='ref t' id='t0753c27' href='#t0753c27'>T 0753c27</a>緣使地大動。</p>
<p>「復次，有大神足比丘心得自 <a class='ref t' id='t0753c28' href='#t0753c28'>T 0753c28</a>在，隨意欲行無數變化，或分身為百千之 <a class='ref t' id='t0753c29' href='#t0753c29'>T 0753c29</a>數，復還為一，飛行虛空，石壁皆過，踊沒自 <a class='ref t' id='t0754a01' href='#t0754a01'>T 0754a01</a>由，觀地無地想，了悉空無，是時地為大 <a class='ref t' id='t0754a02' href='#t0754a02'>T 0754a02</a>動，是謂第六因緣地為大動。</p>
<p>「復次，諸天大 <a class='ref t' id='t0754a03' href='#t0754a03'>T 0754a03</a>神足，神德無量， <a class='ref t' id='t0754a04' href='#t0754a04'>T 0754a04</a>從彼命終還生彼間，由宿福行，具足諸德， <a class='ref t' id='t0754a05' href='#t0754a05'>T 0754a05</a>捨本天形，得作帝釋、若梵天王。時地為大 <a class='ref t' id='t0754a06' href='#t0754a06'>T 0754a06</a>動，是謂第七因緣地為大動。</p>
<p>「復次，若眾生命 <a class='ref t' id='t0754a07' href='#t0754a07'>T 0754a07</a>終福盡，是時諸國王不樂本邦，各各相攻伐， <a class='ref t' id='t0754a08' href='#t0754a08'>T 0754a08</a>或飢儉死者，或刀刃死者，是時天地大動，是 <a class='ref t' id='t0754a09' href='#t0754a09'>T 0754a09</a>謂第八因緣使地大動。如是，比丘！有八因 <a class='ref t' id='t0754a10' href='#t0754a10'>T 0754a10</a>緣使天地大動。」</p>
<p>爾時，諸比丘聞佛所說，歡 <a class='ref t' id='t0754a11' href='#t0754a11'>T 0754a11</a>喜奉行。</p>
<a class='ref t' id='t0754a12' href='#t0754a12'>T 0754a12</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
