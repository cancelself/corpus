<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea42.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>42.7</span> <span class='mirror-right'>（七）眾</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0754c15' href='#t0754c15'>T 0754c15</a>園。</p>
<p>爾時，世尊告諸比丘：「有八部之眾，汝等 <a class='ref t' id='t0754c16' href='#t0754c16'>T 0754c16</a>當知。云何為八？所謂剎利眾、婆羅門眾、長 <a class='ref t' id='t0754c17' href='#t0754c17'>T 0754c17</a>者眾、沙門眾、四天王眾、三十三天眾、魔眾、 <a class='ref t' id='t0754c18' href='#t0754c18'>T 0754c18</a>梵天眾。比丘當知，我曩昔已來至剎利眾 <a class='ref t' id='t0754c19' href='#t0754c19'>T 0754c19</a>中，共相問訊，言談講論，亦復無人與我等 <a class='ref t' id='t0754c20' href='#t0754c20'>T 0754c20</a>者，獨步無侶，亦無儔匹；少欲知足，念不錯 <a class='ref t' id='t0754c21' href='#t0754c21'>T 0754c21</a>亂，戒成就、三昧成就、智慧成就、解脫成就、 <a class='ref t' id='t0754c22' href='#t0754c22'>T 0754c22</a>多聞成就，精進成就。</p>
<p>「復自憶念，至婆羅門眾 <a class='ref t' id='t0754c23' href='#t0754c23'>T 0754c23</a>中、長者眾中、沙門眾中、四天王眾中、三十三 <a class='ref t' id='t0754c24' href='#t0754c24'>T 0754c24</a>天眾中、魔王眾中、梵天王眾中，共相問訊，言 <a class='ref t' id='t0754c25' href='#t0754c25'>T 0754c25</a>談講論，獨步無侶，亦無儔匹，於中最尊， <a class='ref t' id='t0754c26' href='#t0754c26'>T 0754c26</a>亦無等倫；少欲知足，意不錯亂，戒成就、三昧 <a class='ref t' id='t0754c27' href='#t0754c27'>T 0754c27</a>成就，智慧成就、解脫成就、多聞成就、精進成 <a class='ref t' id='t0754c28' href='#t0754c28'>T 0754c28</a>就。我當爾時，在八部眾中獨步無侶，與爾 <a class='ref t' id='t0754c29' href='#t0754c29'>T 0754c29</a>許眾生作大覆蓋。是時，八部之眾無能見 <a class='ref t' id='t0755a01' href='#t0755a01'>T 0755a01</a>頂，亦不敢瞻顏，何況當共論議乎。所以 <a class='ref t' id='t0755a02' href='#t0755a02'>T 0755a02</a>然者，我亦不見天上、人中、魔、若魔天、沙門、婆 <a class='ref t' id='t0755a03' href='#t0755a03'>T 0755a03</a>羅門眾中，有能成就此八法者，除如來存 <a class='ref t' id='t0755a04' href='#t0755a04'>T 0755a04</a>不論之。是故，比丘！當求方便，行此八法。 <a class='ref t' id='t0755a05' href='#t0755a05'>T 0755a05</a>如是，諸比丘！當作是學。」</p>
<p>爾時，諸比丘聞佛 <a class='ref t' id='t0755a06' href='#t0755a06'>T 0755a06</a>所說，歡喜奉行。</p>
<a class='ref t' id='t0755a07' href='#t0755a07'>T 0755a07</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
