<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea42.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>42.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0755a08' href='#t0755a08'>T 0755a08</a>園。</p>
<p>爾時，阿那邠邸長者往至世尊所，頭面禮 <a class='ref t' id='t0755a09' href='#t0755a09'>T 0755a09</a>足，在一面坐。是時，世尊告長者曰：「長者家 <a class='ref t' id='t0755a10' href='#t0755a10'>T 0755a10</a>中廣施不乎？」</p>
<p>長者白佛：「貧家惠施，晝夜不斷， <a class='ref t' id='t0755a11' href='#t0755a11'>T 0755a11</a>四城門中，及大市中，家中行路，及佛、比丘僧， <a class='ref t' id='t0755a12' href='#t0755a12'>T 0755a12</a>是為八處惠施。如是，世尊！其有所須，須衣 <a class='ref t' id='t0755a13' href='#t0755a13'>T 0755a13</a>惠衣，須食與食，國中珍寶終不違逆，衣 <a class='ref t' id='t0755a14' href='#t0755a14'>T 0755a14</a>被、飲食、床臥具、病瘦醫藥，悉給施之。亦有諸 <a class='ref t' id='t0755a15' href='#t0755a15'>T 0755a15</a>天來至我所，在虛空中而告我曰：『分別尊 <a class='ref t' id='t0755a16' href='#t0755a16'>T 0755a16</a>卑，此者持戒，此者犯戒，與此獲福，與彼 <a class='ref t' id='t0755a17' href='#t0755a17'>T 0755a17</a>無報。』然我心正無有彼此，不起增減之心， <a class='ref t' id='t0755a18' href='#t0755a18'>T 0755a18</a>普等慈心於一切眾生。有其眾生依命根 <a class='ref t' id='t0755a19' href='#t0755a19'>T 0755a19</a>存形，有食則存，非食命不濟。施惠一切眾 <a class='ref t' id='t0755a20' href='#t0755a20'>T 0755a20</a>生，其報無量，受其果報，無有增減。」</p>
<p>佛 <a class='ref t' id='t0755a21' href='#t0755a21'>T 0755a21</a>告長者：「善哉，善哉！長者！平等施者福第一 <a class='ref t' id='t0755a22' href='#t0755a22'>T 0755a22</a>尊。然眾生之心復有勝，如施持戒人勝犯 <a class='ref t' id='t0755a23' href='#t0755a23'>T 0755a23</a>戒者。」</p>
<p>是時，虛空神、天，稱慶無量，即時而說 <a class='ref t' id='t0755a24' href='#t0755a24'>T 0755a24</a>此偈：</p>
<a class='ref t' id='t0755a25' href='#t0755a25'>T 0755a25</a>
<blockquote class='gatha'>
<p>「佛說擇施尊，　　愚眾有增減， <a class='ref t' id='t0755a26' href='#t0755a26'>T 0755a26</a><br>
求其良福田，　　何過如來眾。</p>
</blockquote>
<p><a class='ref t' id='t0755a27' href='#t0755a27'>T 0755a27</a>「然今世尊所說極為快哉，施持戒人，勝犯 <a class='ref t' id='t0755a28' href='#t0755a28'>T 0755a28</a>戒者。」</p>
<p>爾時，世尊告阿那邠邸長者：「今當與 <a class='ref t' id='t0755a29' href='#t0755a29'>T 0755a29</a>汝說賢聖之眾，善思念之，抱在心懷。或施 <a class='ref t' id='t0755b01' href='#t0755b01'>T 0755b01</a>少獲福多，或施多獲福多。」</p>
<p>阿那邠邸長者白 <a class='ref t' id='t0755b02' href='#t0755b02'>T 0755b02</a>佛言：「唯願世尊敷演其義！云何施少獲福 <a class='ref t' id='t0755b03' href='#t0755b03'>T 0755b03</a>多？云何施多獲福多？」</p>
<p>佛告長者：「向阿羅漢、 <a class='ref t' id='t0755b04' href='#t0755b04'>T 0755b04</a>得阿羅漢、向阿那含、得阿那含、向斯陀含、得 <a class='ref t' id='t0755b05' href='#t0755b05'>T 0755b05</a>斯陀含、向須陀洹、得須陀洹。是謂，長者！賢聖 <a class='ref t' id='t0755b06' href='#t0755b06'>T 0755b06</a>之眾，施少獲福多，施多獲福多。」</p>
<p>爾時，世尊 <a class='ref t' id='t0755b07' href='#t0755b07'>T 0755b07</a>便說此偈：</p>
<a class='ref t' id='t0755b08' href='#t0755b08'>T 0755b08</a>
<blockquote class='gatha'>
<p>「四向成就人，　　四者成果實， <a class='ref t' id='t0755b09' href='#t0755b09'>T 0755b09</a><br>
此名賢聖眾，　　惠施獲福廣。</p>
</blockquote>
<p><a class='ref t' id='t0755b10' href='#t0755b10'>T 0755b10</a>「過去久遠諸佛世尊，亦復有此賢聖之眾， <a class='ref t' id='t0755b11' href='#t0755b11'>T 0755b11</a>如我今日無異；正使當來諸佛世尊出現 <a class='ref t' id='t0755b12' href='#t0755b12'>T 0755b12</a>於世者，亦得如此賢聖之眾。是故，長者！歡 <a class='ref t' id='t0755b13' href='#t0755b13'>T 0755b13</a>喜悅心，供養聖眾。」</p>
<p>是時，世尊與彼長者說 <a class='ref t' id='t0755b14' href='#t0755b14'>T 0755b14</a>微妙法，立不退轉之地。長者聞法已，喜慶 <a class='ref t' id='t0755b15' href='#t0755b15'>T 0755b15</a>無量，即從坐起，頭面禮足，繞佛三匝，便退 <a class='ref t' id='t0755b16' href='#t0755b16'>T 0755b16</a>而去。</p>
<p>是時，阿那邠邸長者聞佛所說，歡喜奉 <a class='ref t' id='t0755b17' href='#t0755b17'>T 0755b17</a>行。</p>
<a class='ref t' id='t0755b18' href='#t0755b18'>T 0755b18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
