<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea31.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>31.5</span> <span class='mirror-right'>（五）園觀地</span></h1>
</header>
<p>聞如是：</p>
<p>一時，佛在舍衛國祇樹給孤獨園。</p>
<p><a class='ref t' id='t0668c13' href='#t0668c13'>T 0668c13</a>爾時，世尊告諸比丘：「三十三天有四園觀，諸 <a class='ref t' id='t0668c14' href='#t0668c14'>T 0668c14</a>天於中而自娛樂，五樂自娛。云何為四？難 <a class='ref t' id='t0668c15' href='#t0668c15'>T 0668c15</a>檀槃那園觀、麁澁園觀、晝夜園觀、雜種園 <a class='ref t' id='t0668c16' href='#t0668c16'>T 0668c16</a>觀。然四園之內有四浴池；極冷浴池、香味 <a class='ref t' id='t0668c17' href='#t0668c17'>T 0668c17</a>浴池、輕便浴池、清徹浴池。云何為四？一 <a class='ref t' id='t0668c18' href='#t0668c18'>T 0668c18</a>者難陀浴池，二名難陀頂浴池，三名蘇摩浴 <a class='ref t' id='t0668c19' href='#t0668c19'>T 0668c19</a>池，四名歡悅浴池。</p>
<p>「比丘當知，四園之內有 <a class='ref t' id='t0668c20' href='#t0668c20'>T 0668c20</a>此四浴池，令人身體香潔無有塵垢。何以 <a class='ref t' id='t0668c21' href='#t0668c21'>T 0668c21</a>故名為難檀槃那園？若三十三天入難檀槃 <a class='ref t' id='t0668c22' href='#t0668c22'>T 0668c22</a>那園已，心性喜悅，不能自勝，於中而自娛 <a class='ref t' id='t0668c23' href='#t0668c23'>T 0668c23</a>樂，故名為難檀槃那園。</p>
<p>「復以何故名為麁 <a class='ref t' id='t0668c24' href='#t0668c24'>T 0668c24</a>澁園觀？若三十三天入此園中已，身體極 <a class='ref t' id='t0668c25' href='#t0668c25'>T 0668c25</a>麁，猶如冬時以香塗身，身體極麁，此亦如 <a class='ref t' id='t0668c26' href='#t0668c26'>T 0668c26</a>是。若三十三天入此園中已，身體極麁不 <a class='ref t' id='t0668c27' href='#t0668c27'>T 0668c27</a>與常同，以是之故，名為麁澁園觀。</p>
<p>「復以 <a class='ref t' id='t0668c28' href='#t0668c28'>T 0668c28</a>何故名為晝夜之園？若使三十三天入此 <a class='ref t' id='t0668c29' href='#t0668c29'>T 0668c29</a>園中已，爾時諸天顏色各異，作若干種形 <a class='ref t' id='t0669a01' href='#t0669a01'>T 0669a01</a>體，猶如婦女著種種衣裳，不與本形同。此 <a class='ref t' id='t0669a02' href='#t0669a02'>T 0669a02</a>亦如是，若三十三天入此園中已，作若干 <a class='ref t' id='t0669a03' href='#t0669a03'>T 0669a03</a>種色不與本同，以是故名為晝夜之園。</p>
<p><a class='ref t' id='t0669a04' href='#t0669a04'>T 0669a04</a>「復以何故名為雜種之園？爾時，最尊之天及 <a class='ref t' id='t0669a05' href='#t0669a05'>T 0669a05</a>中天、下天，入此園已，皆同一類，設復最下 <a class='ref t' id='t0669a06' href='#t0669a06'>T 0669a06</a>之天大不得入餘三園中，猶如轉輪聖王 <a class='ref t' id='t0669a07' href='#t0669a07'>T 0669a07</a>所入之園，餘王不復得入園中浴洗，人民 <a class='ref t' id='t0669a08' href='#t0669a08'>T 0669a08</a>之類正可得遙見耳。此亦如是，若最尊神 <a class='ref t' id='t0669a09' href='#t0669a09'>T 0669a09</a>天所入園中浴洗，餘小天不復得入，是故 <a class='ref t' id='t0669a10' href='#t0669a10'>T 0669a10</a>名為雜種浴池。</p>
<p>「復以何故名為難陀浴池？ <a class='ref t' id='t0669a11' href='#t0669a11'>T 0669a11</a>若三十三天入此池中已，極懷歡悅，是故 <a class='ref t' id='t0669a12' href='#t0669a12'>T 0669a12</a>名為難陀浴池。</p>
<p>「復以何故名為難陀頂浴 <a class='ref t' id='t0669a13' href='#t0669a13'>T 0669a13</a>池？若三十三天入此池中已，兩兩捉手摩 <a class='ref t' id='t0669a14' href='#t0669a14'>T 0669a14</a>其頂而浴洗，正使天女亦復如是，以是之 <a class='ref t' id='t0669a15' href='#t0669a15'>T 0669a15</a>故，名為難陀頂浴池。</p>
<p>「復以何故名為蘇摩 <a class='ref t' id='t0669a16' href='#t0669a16'>T 0669a16</a>浴池？三十三天入此池中已，爾時諸天顏 <a class='ref t' id='t0669a17' href='#t0669a17'>T 0669a17</a>貌，盡同人色，無有若干，是故名為蘇摩浴 <a class='ref t' id='t0669a18' href='#t0669a18'>T 0669a18</a>池。</p>
<p>「復以何故名為歡悅浴池？若三十三天 <a class='ref t' id='t0669a19' href='#t0669a19'>T 0669a19</a>入此池中已，盡無憍慢上下之想，望意偏 <a class='ref t' id='t0669a20' href='#t0669a20'>T 0669a20</a>少，爾時盡同一心而浴洗，故名為歡悅浴池。 <a class='ref t' id='t0669a21' href='#t0669a21'>T 0669a21</a>是謂，比丘！有此因緣，便有此之名。</p>
<p>「今如來 <a class='ref t' id='t0669a22' href='#t0669a22'>T 0669a22</a>正法之中亦復如是，有四園之名。云何為 <a class='ref t' id='t0669a23' href='#t0669a23'>T 0669a23</a>四？一者慈園，二者悲園，三者喜園，四者護 <a class='ref t' id='t0669a24' href='#t0669a24'>T 0669a24</a>園。是謂，比丘！如來正法之中有此四園。</p>
<p>「復 <a class='ref t' id='t0669a25' href='#t0669a25'>T 0669a25</a>以何故名為慈園？比丘當知，由此慈園生 <a class='ref t' id='t0669a26' href='#t0669a26'>T 0669a26</a>梵天上，從梵天終，當生豪尊之家，饒財 <a class='ref t' id='t0669a27' href='#t0669a27'>T 0669a27</a>多寶，恒有五樂自娛，未曾離目，以是之故， <a class='ref t' id='t0669a28' href='#t0669a28'>T 0669a28</a>名為慈園。</p>
<p>「復以何故名為悲園？比丘當知， <a class='ref t' id='t0669a29' href='#t0669a29'>T 0669a29</a>若能親近悲解脫心，生梵光音天。若來生 <a class='ref t' id='t0669b01' href='#t0669b01'>T 0669b01</a>人中，生豪族家，無有瞋恚，亦饒財多寶，故 <a class='ref t' id='t0669b02' href='#t0669b02'>T 0669b02</a>名為悲園。</p>
<p>「復以何故名為喜園？若能親近 <a class='ref t' id='t0669b03' href='#t0669b03'>T 0669b03</a>喜園者，生光音天。若來生人間，國王家 <a class='ref t' id='t0669b04' href='#t0669b04'>T 0669b04</a>生，恒懷歡喜，故名為喜園。</p>
<p>「復以何故名為 <a class='ref t' id='t0669b05' href='#t0669b05'>T 0669b05</a>護園？若有人親近護者，生無想天，壽八萬 <a class='ref t' id='t0669b06' href='#t0669b06'>T 0669b06</a>四千劫。若復來生人中，當生中國家，亦 <a class='ref t' id='t0669b07' href='#t0669b07'>T 0669b07</a>無瞋恚，恒護一切非法之行，以是故名為 <a class='ref t' id='t0669b08' href='#t0669b08'>T 0669b08</a>護園。</p>
<p>「比丘當知，如來正法之中有此四園， <a class='ref t' id='t0669b09' href='#t0669b09'>T 0669b09</a>使諸聲聞得遊戲其中，然如來此四園之中 <a class='ref t' id='t0669b10' href='#t0669b10'>T 0669b10</a>有四浴池，使我聲聞於中洗浴而自遊戲， <a class='ref t' id='t0669b11' href='#t0669b11'>T 0669b11</a>盡有漏成無漏，無復塵垢。云何為四？一名 <a class='ref t' id='t0669b12' href='#t0669b12'>T 0669b12</a>有覺有觀浴池，二名無覺無觀浴池，三名護 <a class='ref t' id='t0669b13' href='#t0669b13'>T 0669b13</a>念浴池，四名無苦無樂浴池。</p>
<p>「以何等故名 <a class='ref t' id='t0669b14' href='#t0669b14'>T 0669b14</a>為有覺有觀浴池？若有比丘得初禪已，於 <a class='ref t' id='t0669b15' href='#t0669b15'>T 0669b15</a>諸法中恒有覺、觀，思惟諸法，除去結纏，永 <a class='ref t' id='t0669b16' href='#t0669b16'>T 0669b16</a>無有餘，以是之故，名為有覺有觀。</p>
<p>「復以 <a class='ref t' id='t0669b17' href='#t0669b17'>T 0669b17</a>何故名為無覺無觀浴池？若有比丘得二 <a class='ref t' id='t0669b18' href='#t0669b18'>T 0669b18</a>禪已，滅有覺、有觀，以禪為食，以是故名 <a class='ref t' id='t0669b19' href='#t0669b19'>T 0669b19</a>之為無覺無觀。</p>
<p>「復以何故名為護念浴池？ <a class='ref t' id='t0669b20' href='#t0669b20'>T 0669b20</a>若比丘得三禪已，滅有覺、有觀，無覺、無 <a class='ref t' id='t0669b21' href='#t0669b21'>T 0669b21</a>觀，恒護念三禪，以是之故，名為護念浴 <a class='ref t' id='t0669b22' href='#t0669b22'>T 0669b22</a>池。</p>
<p>「復以何故名為不苦不樂浴池？若有比 <a class='ref t' id='t0669b23' href='#t0669b23'>T 0669b23</a>丘得四禪已，亦不念樂，復非念苦，亦不 <a class='ref t' id='t0669b24' href='#t0669b24'>T 0669b24</a>念過去當來之法，但用心於現在法中，以 <a class='ref t' id='t0669b25' href='#t0669b25'>T 0669b25</a>是之故，名為不苦不樂浴池。</p>
<p>「是故，諸比丘！如 <a class='ref t' id='t0669b26' href='#t0669b26'>T 0669b26</a>來正法之中有此四浴池，使我聲聞於中 <a class='ref t' id='t0669b27' href='#t0669b27'>T 0669b27</a>洗浴，滅二十一結，度生死海，入涅槃城。是 <a class='ref t' id='t0669b28' href='#t0669b28'>T 0669b28</a>諸比丘！若欲度此生死海者，當求方便， <a class='ref t' id='t0669b29' href='#t0669b29'>T 0669b29</a>滅二十一結，入涅槃城。如是，諸比丘！當作 <a class='ref t' id='t0669c01' href='#t0669c01'>T 0669c01</a>是學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0669c02' href='#t0669c02'>T 0669c02</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
