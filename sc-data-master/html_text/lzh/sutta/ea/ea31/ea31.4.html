<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea31.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>31.4</span> <span class='mirror-right'>（四）無常</span></h1>
</header>
<p>聞如是：</p>
<p>一時，佛在羅閱城迦蘭陀竹 <a class='ref t' id='t0668b15' href='#t0668b15'>T 0668b15</a>園所，與大比丘眾五百人俱。</p>
<p>爾時，四梵志皆 <a class='ref t' id='t0668b16' href='#t0668b16'>T 0668b16</a>得五通，修行善法，普集一處，作是論議： <a class='ref t' id='t0668b17' href='#t0668b17'>T 0668b17</a>「此伺命來時不避豪強，各共隱藏，使伺命不 <a class='ref t' id='t0668b18' href='#t0668b18'>T 0668b18</a>知來處。」</p>
<p>爾時，一梵志飛在空中，欲得免 <a class='ref t' id='t0668b19' href='#t0668b19'>T 0668b19</a>死，然不免其死，即在空中而命終。第二梵 <a class='ref t' id='t0668b20' href='#t0668b20'>T 0668b20</a>志復入大海水底，欲得免死，即於彼命終。 <a class='ref t' id='t0668b21' href='#t0668b21'>T 0668b21</a>彼第三梵志欲得免死，入須彌山腹中，復 <a class='ref t' id='t0668b22' href='#t0668b22'>T 0668b22</a>於中死。彼第四梵志入地至金剛際，欲 <a class='ref t' id='t0668b23' href='#t0668b23'>T 0668b23</a>得免死，復即彼而命終。</p>
<p>爾時，世尊以天眼 <a class='ref t' id='t0668b24' href='#t0668b24'>T 0668b24</a>觀見四梵志，各各避死，普共命終。爾時，世尊 <a class='ref t' id='t0668b25' href='#t0668b25'>T 0668b25</a>便說此偈：</p>
<a class='ref t' id='t0668b26' href='#t0668b26'>T 0668b26</a>
<blockquote class='gatha'>
<p>「非空非海中，　　非入山石間， <a class='ref t' id='t0668b27' href='#t0668b27'>T 0668b27</a><br>
無有地方所，　　脫止不受死。」</p>
</blockquote>
<p><a class='ref t' id='t0668b28' href='#t0668b28'>T 0668b28</a>爾時，世尊告諸比丘：「於是，比丘！有梵志四 <a class='ref t' id='t0668b29' href='#t0668b29'>T 0668b29</a>人集在一處，欲得免死，各歸所奔，故不 <a class='ref t' id='t0668c01' href='#t0668c01'>T 0668c01</a>免死。一人在空，一人入海水，一人入山腹 <a class='ref t' id='t0668c02' href='#t0668c02'>T 0668c02</a>中，一人入地，皆共同死。是故，諸比丘！欲得 <a class='ref t' id='t0668c03' href='#t0668c03'>T 0668c03</a>免死者，當思惟四法本。云何為四？一切行 <a class='ref t' id='t0668c04' href='#t0668c04'>T 0668c04</a>無常，是謂初法本，當念修行。一切行苦，是 <a class='ref t' id='t0668c05' href='#t0668c05'>T 0668c05</a>謂第二法本，當共思惟。一切法無我，此第 <a class='ref t' id='t0668c06' href='#t0668c06'>T 0668c06</a>三法本，當共思惟。滅盡為涅槃，是謂第四 <a class='ref t' id='t0668c07' href='#t0668c07'>T 0668c07</a>法本，當共思惟。如是，諸比丘！當共思惟此 <a class='ref t' id='t0668c08' href='#t0668c08'>T 0668c08</a>四法本。所以然者，便脫生、老、病、死、愁、憂、苦、 <a class='ref t' id='t0668c09' href='#t0668c09'>T 0668c09</a>惱，此是苦之元本。是故，諸比丘！當求方便， <a class='ref t' id='t0668c10' href='#t0668c10'>T 0668c10</a>成此四法。如是，諸比丘！當作是學。」</p>
<p>爾時，諸 <a class='ref t' id='t0668c11' href='#t0668c11'>T 0668c11</a>比丘聞佛所說，歡喜奉行。</p>
<a class='ref t' id='t0668c12' href='#t0668c12'>T 0668c12</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
