<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea48.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>48.5</span> <span class='mirror-right'>（五）</span></h1>
</header>
<p>聞如是：</p>
<p>一時，佛在羅閱城迦蘭陀竹園 <a class='ref t' id='t0791c02' href='#t0791c02'>T 0791c02</a>所。</p>
<p>是時，師子長者往至舍利弗所，頭面禮足， <a class='ref t' id='t0791c03' href='#t0791c03'>T 0791c03</a>在一面坐。爾時，師子長者白舍利弗言：「唯 <a class='ref t' id='t0791c04' href='#t0791c04'>T 0791c04</a>願尊者當受我請？」</p>
<p>是時，舍利弗默然受請。 <a class='ref t' id='t0791c05' href='#t0791c05'>T 0791c05</a>是時，長者見尊者默然受請，便從坐起，禮 <a class='ref t' id='t0791c06' href='#t0791c06'>T 0791c06</a>足而退，復至大目乾連、離越、大迦葉、阿那 <a class='ref t' id='t0791c07' href='#t0791c07'>T 0791c07</a>律、迦旃延、滿願子、優婆離、須菩提、羅 <a class='ref t' id='t0791c08' href='#t0791c08'>T 0791c08</a>云、均頭沙彌，如此上首者請五百人。是時， <a class='ref t' id='t0791c09' href='#t0791c09'>T 0791c09</a>師子長者即還，辦具種種極妙飲食，敷好 <a class='ref t' id='t0791c10' href='#t0791c10'>T 0791c10</a>座具，又白：「時到，諸真人羅漢靡所不監， <a class='ref t' id='t0791c11' href='#t0791c11'>T 0791c11</a>今食具已辦，唯願屈顧，臨覆下舍。」</p>
<p>爾時，諸 <a class='ref t' id='t0791c12' href='#t0791c12'>T 0791c12</a>大聲聞各著三衣，持鉢入城至長者家。時， <a class='ref t' id='t0791c13' href='#t0791c13'>T 0791c13</a>長者見諸最尊坐已定，手自斟酌，行種種 <a class='ref t' id='t0791c14' href='#t0791c14'>T 0791c14</a>飲食。見諸聖眾食已訖，行清淨水。人施一 <a class='ref t' id='t0791c15' href='#t0791c15'>T 0791c15</a>白 <span class='t-gaiji'>［疊＊毛］ <!--gaiji,,1[疊*毛],2&#x3CB2;,3--></span>，前受呪願。</p>
<p>是時，尊者舍利弗與長者 <a class='ref t' id='t0791c16' href='#t0791c16'>T 0791c16</a>說極妙之法，便從坐起而去。還詣靜室。</p>
<p>爾 <a class='ref t' id='t0791c17' href='#t0791c17'>T 0791c17</a>時，羅云至世尊所，頭面禮足，在一面坐。爾 <a class='ref t' id='t0791c18' href='#t0791c18'>T 0791c18</a>時，世尊問曰：「汝今為從何來？」</p>
<p>羅云報云：「師 <a class='ref t' id='t0791c19' href='#t0791c19'>T 0791c19</a>子長者今日來見請。」</p>
<p>佛告之曰：「云何，羅云！ <a class='ref t' id='t0791c20' href='#t0791c20'>T 0791c20</a>飲食為妙？為不妙？為細耶？為麁耶？」</p>
<p>羅云報 <a class='ref t' id='t0791c21' href='#t0791c21'>T 0791c21</a>曰：「飲食極妙，又且豐多。今此白 <span class='t-gaiji'>［疊＊毛］ <!--gaiji,,1[疊*毛],2&#x3CB2;,3--></span>，從彼得 <a class='ref t' id='t0791c22' href='#t0791c22'>T 0791c22</a>之。」</p>
<p>佛告羅云：「眾僧斯有幾人？上坐是誰？」</p>
<p><a class='ref t' id='t0791c23' href='#t0791c23'>T 0791c23</a>羅云白佛言：「和上舍利弗最為上首，及諸 <a class='ref t' id='t0791c24' href='#t0791c24'>T 0791c24</a>神德弟子有五百人。」</p>
<p>佛告羅云。「云何，羅云！ <a class='ref t' id='t0791c25' href='#t0791c25'>T 0791c25</a>彼長者獲福為多乎？」</p>
<p>羅云白佛言：「唯然，世 <a class='ref t' id='t0791c26' href='#t0791c26'>T 0791c26</a>尊！彼長者得福之報不可稱計。施一羅漢 <a class='ref t' id='t0791c27' href='#t0791c27'>T 0791c27</a>其福難限，何況大神妙天人所敬奉？今五百 <a class='ref t' id='t0791c28' href='#t0791c28'>T 0791c28</a>人均是真人，其福有何可量？」</p>
<p>佛告羅云， <a class='ref t' id='t0791c29' href='#t0791c29'>T 0791c29</a>「今施五百羅漢之功德，若從眾中僧次， <a class='ref t' id='t0792a01' href='#t0792a01'>T 0792a01</a>請一沙門，請已，供養；計此眾中差人之福， <a class='ref t' id='t0792a02' href='#t0792a02'>T 0792a02</a>及與五百羅漢之福，百倍、千倍、巨億萬倍、不 <a class='ref t' id='t0792a03' href='#t0792a03'>T 0792a03</a>可以譬喻為比。所以然者，眾中所差，其 <a class='ref t' id='t0792a04' href='#t0792a04'>T 0792a04</a>福難限，獲甘露滅盡之處。羅云當知，猶如 <a class='ref t' id='t0792a05' href='#t0792a05'>T 0792a05</a>有人自誓說曰：『吾要當飲此江河諸水。』彼 <a class='ref t' id='t0792a06' href='#t0792a06'>T 0792a06</a>人為堪任不乎？」</p>
<p>羅云白佛言：「不也。世尊！所 <a class='ref t' id='t0792a07' href='#t0792a07'>T 0792a07</a>以然者，此閻浮地極為廣大。此閻浮地有 <a class='ref t' id='t0792a08' href='#t0792a08'>T 0792a08</a>四大河：一者恒伽，二者新頭，三者私陀， <a class='ref t' id='t0792a09' href='#t0792a09'>T 0792a09</a>四者博叉。一一河者，從有五百。然此人 <a class='ref t' id='t0792a10' href='#t0792a10'>T 0792a10</a>終不能飲水使盡，但勞其功，事終不成 <a class='ref t' id='t0792a11' href='#t0792a11'>T 0792a11</a>也。」</p>
<p>「彼人復作是說：『我自有方便因緣，可得 <a class='ref t' id='t0792a12' href='#t0792a12'>T 0792a12</a>飲諸水使盡。』云何有因緣得飲諸水？爾 <a class='ref t' id='t0792a13' href='#t0792a13'>T 0792a13</a>時，彼人便作是念：『我當飲海水。所以然者， <a class='ref t' id='t0792a14' href='#t0792a14'>T 0792a14</a>一切諸流，皆歸投乎海。』云何，羅云！彼人能 <a class='ref t' id='t0792a15' href='#t0792a15'>T 0792a15</a>得飲諸水乎？」</p>
<p>羅云白佛言：「如此方便，可得 <a class='ref t' id='t0792a16' href='#t0792a16'>T 0792a16</a>飲水使盡。所以然者，一切諸流皆歸乎 <a class='ref t' id='t0792a17' href='#t0792a17'>T 0792a17</a>海，由此因緣故，彼人得飲水盡。」</p>
<p>佛告之 <a class='ref t' id='t0792a18' href='#t0792a18'>T 0792a18</a>曰：「如是。羅云！一切私施猶如彼流，或獲 <a class='ref t' id='t0792a19' href='#t0792a19'>T 0792a19</a>福，或不獲福，眾僧者如彼大海。所以然 <a class='ref t' id='t0792a20' href='#t0792a20'>T 0792a20</a>者，流河決水以入于海，便滅本名，但有大 <a class='ref t' id='t0792a21' href='#t0792a21'>T 0792a21</a>海之名耳。羅云！此亦如是，今此十人皆從 <a class='ref t' id='t0792a22' href='#t0792a22'>T 0792a22</a>眾中出，非眾不成。云何為十？所謂向須陀 <a class='ref t' id='t0792a23' href='#t0792a23'>T 0792a23</a>洹、得須陀洹、向斯陀含、得斯陀含、向阿那含、 <a class='ref t' id='t0792a24' href='#t0792a24'>T 0792a24</a>得阿那含、向阿羅漢、得阿羅漢、辟支佛、佛，是 <a class='ref t' id='t0792a25' href='#t0792a25'>T 0792a25</a>謂十人皆由眾中，非獨自立。羅云！當以此 <a class='ref t' id='t0792a26' href='#t0792a26'>T 0792a26</a>方便，知其眾中差者，其福不可限量。是故， <a class='ref t' id='t0792a27' href='#t0792a27'>T 0792a27</a>羅云！善男子、善女人欲求其福不可稱計， <a class='ref t' id='t0792a28' href='#t0792a28'>T 0792a28</a>當供養聖眾。羅云當知，猶如有人以酥 <a class='ref t' id='t0792a29' href='#t0792a29'>T 0792a29</a>投水，凝，不得廣普，若以油投水，則遍滿其 <a class='ref t' id='t0792b01' href='#t0792b01'>T 0792b01</a>上。是故，羅云，當念供養聖眾比丘僧。如是， <a class='ref t' id='t0792b02' href='#t0792b02'>T 0792b02</a>羅云！當作是學。」</p>
<p>爾時，師子長者聞如來歎 <a class='ref t' id='t0792b03' href='#t0792b03'>T 0792b03</a>說施眾之福，不歎說餘福。爾時，長者以餘 <a class='ref t' id='t0792b04' href='#t0792b04'>T 0792b04</a>時，往至世尊所，頭面禮足，在一面坐。爾時， <a class='ref t' id='t0792b05' href='#t0792b05'>T 0792b05</a>師子長者白世尊言：「適聞如來而歎說施 <a class='ref t' id='t0792b06' href='#t0792b06'>T 0792b06</a>眾之福，不歎別請人之福，自今已後常當 <a class='ref t' id='t0792b07' href='#t0792b07'>T 0792b07</a>供養聖眾。」</p>
<p>佛告之曰：「我不作爾說：『當供 <a class='ref t' id='t0792b08' href='#t0792b08'>T 0792b08</a>養聖眾，不供養餘人。』今施畜生猶獲其福， <a class='ref t' id='t0792b09' href='#t0792b09'>T 0792b09</a>何況餘人？但我所說者福有多少。所以然 <a class='ref t' id='t0792b10' href='#t0792b10'>T 0792b10</a>者，如來聖眾可敬、可貴，是世間無上福田。 <a class='ref t' id='t0792b11' href='#t0792b11'>T 0792b11</a>今此眾中有四向、四得及聲聞乘、辟支佛乘、 <a class='ref t' id='t0792b12' href='#t0792b12'>T 0792b12</a>佛乘。其有善男子、善女人欲得三乘之道 <a class='ref t' id='t0792b13' href='#t0792b13'>T 0792b13</a>者，當從眾中求之。所以然者，三乘之道 <a class='ref t' id='t0792b14' href='#t0792b14'>T 0792b14</a>皆出乎眾。長者！我觀此因緣義，故而說此 <a class='ref t' id='t0792b15' href='#t0792b15'>T 0792b15</a>語耳。亦不教人應施聖眾，不應施餘人。」</p>
<p><a class='ref t' id='t0792b16' href='#t0792b16'>T 0792b16</a>爾時，長者白世尊言：「如是，如尊教勅，自 <a class='ref t' id='t0792b17' href='#t0792b17'>T 0792b17</a>今已後。若作福業，盡當供養聖眾，不選 <a class='ref t' id='t0792b18' href='#t0792b18'>T 0792b18</a>擇人施。」</p>
<p>爾時，世尊與彼長者說微妙之法， <a class='ref t' id='t0792b19' href='#t0792b19'>T 0792b19</a>令發歡悅之心。長者聞法已，即從座起，頭 <a class='ref t' id='t0792b20' href='#t0792b20'>T 0792b20</a>面禮足，便退而去。</p>
<p>爾時，師子長者意欲施 <a class='ref t' id='t0792b21' href='#t0792b21'>T 0792b21</a>立福業。</p>
<p><a class='ref t' id='t0792b22' href='#t0792b22'>T 0792b22</a>爾時，諸天來告之曰：「此是向須陀洹之人，此 <a class='ref t' id='t0792b23' href='#t0792b23'>T 0792b23</a>是得須陀洹，施此得福多，施此得福少。」</p>
<p>爾 <a class='ref t' id='t0792b24' href='#t0792b24'>T 0792b24</a>時，天人即歎頌曰：</p>
<a class='ref t' id='t0792b25' href='#t0792b25'>T 0792b25</a>
<blockquote class='gatha'>
<p>「如來歎擇施，　　與此諸德士， <a class='ref t' id='t0792b26' href='#t0792b26'>T 0792b26</a><br>
施此獲福多，　　如良田生苗。」</p>
</blockquote>
<p><a class='ref t' id='t0792b27' href='#t0792b27'>T 0792b27</a>爾時，師子長者默然不對。爾時，天人復語長 <a class='ref t' id='t0792b28' href='#t0792b28'>T 0792b28</a>者：「此是持戒人，此是犯戒人；此向須陀洹人， <a class='ref t' id='t0792b29' href='#t0792b29'>T 0792b29</a>此是得須陀洹人；此向斯陀含人，此是得斯 <a class='ref t' id='t0792c01' href='#t0792c01'>T 0792c01</a>陀含人；此向阿那含，此得阿那含；此向 <a class='ref t' id='t0792c02' href='#t0792c02'>T 0792c02</a>阿羅漢，此得阿羅漢；此是聲聞乘，此是辟支 <a class='ref t' id='t0792c03' href='#t0792c03'>T 0792c03</a>佛乘，此是佛乘；施此得福少，施此得福多。」</p>
<p><a class='ref t' id='t0792c04' href='#t0792c04'>T 0792c04</a>爾時，師子長者默然不對。何以故爾？但憶如 <a class='ref t' id='t0792c05' href='#t0792c05'>T 0792c05</a>來教誡，不選擇而施。</p>
<p>爾時，師子長者復以 <a class='ref t' id='t0792c06' href='#t0792c06'>T 0792c06</a>餘時，至世尊所，頭面禮足，在一面坐：「我自 <a class='ref t' id='t0792c07' href='#t0792c07'>T 0792c07</a>憶念請聖眾飯之，有天來告我言：『此是持 <a class='ref t' id='t0792c08' href='#t0792c08'>T 0792c08</a>戒，此是犯戒；此人向須陀洹，此人得須陀洹， <a class='ref t' id='t0792c09' href='#t0792c09'>T 0792c09</a>乃至三乘皆悉分別。』又說此偈：</p>
<a class='ref t' id='t0792c10' href='#t0792c10'>T 0792c10</a>
<blockquote class='gatha'>
<p>「『如來歎擇施，　　與此諸德士， <a class='ref t' id='t0792c11' href='#t0792c11'>T 0792c11</a><br>
　施此獲福多，　　如良田生苗。』</p>
</blockquote>
<p><a class='ref t' id='t0792c12' href='#t0792c12'>T 0792c12</a>「時我復作是念：『如來教誡不可違戾，豈 <a class='ref t' id='t0792c13' href='#t0792c13'>T 0792c13</a>當生心選擇施乎？終無是非之心、高下之 <a class='ref t' id='t0792c14' href='#t0792c14'>T 0792c14</a>意也。』時我復作是念：『我當盡施一切眾 <a class='ref t' id='t0792c15' href='#t0792c15'>T 0792c15</a>生之類，汝自持戒受福無窮，若使犯戒自 <a class='ref t' id='t0792c16' href='#t0792c16'>T 0792c16</a>受其殃。但愍眾生，非食不濟命。』」</p>
<p>佛告長 <a class='ref t' id='t0792c17' href='#t0792c17'>T 0792c17</a>者：「善哉！善哉！長者！行過弘誓，菩薩所施心 <a class='ref t' id='t0792c18' href='#t0792c18'>T 0792c18</a>恒平等。長者當知，若菩薩惠施之日，諸天來 <a class='ref t' id='t0792c19' href='#t0792c19'>T 0792c19</a>告之：『族姓子當知，此是持戒人，此是犯戒 <a class='ref t' id='t0792c20' href='#t0792c20'>T 0792c20</a>人，施此得福多，施此得福少。』爾時，菩薩 <a class='ref t' id='t0792c21' href='#t0792c21'>T 0792c21</a>終無此心：『此應施，此不應施。』然菩薩執意 <a class='ref t' id='t0792c22' href='#t0792c22'>T 0792c22</a>而無是非，亦不言此持戒，亦不言此犯戒。 <a class='ref t' id='t0792c23' href='#t0792c23'>T 0792c23</a>是故，長者！當念平等惠施，長夜之中獲福無 <a class='ref t' id='t0792c24' href='#t0792c24'>T 0792c24</a>量。」</p>
<p>是時，師子長者憶如來教誡，熟視世尊， <a class='ref t' id='t0792c25' href='#t0792c25'>T 0792c25</a>意不移動，即於座上，得法眼淨。是時，師子 <a class='ref t' id='t0792c26' href='#t0792c26'>T 0792c26</a>長者即從座起，頭面禮足，便退而去。</p>
<p>爾時， <a class='ref t' id='t0792c27' href='#t0792c27'>T 0792c27</a>長者去未久，佛告諸比丘曰：「此師子長 <a class='ref t' id='t0792c28' href='#t0792c28'>T 0792c28</a>者憶平等施故，又視如來從頭至足，即 <a class='ref t' id='t0792c29' href='#t0792c29'>T 0792c29</a>於座上得法眼淨。」爾時，世尊告諸比丘： <a class='ref t' id='t0793a01' href='#t0793a01'>T 0793a01</a>「我優婆塞中第一弟子平等施者，所謂師子 <a class='ref t' id='t0793a02' href='#t0793a02'>T 0793a02</a>長者是。」</p>
<p>爾時，諸比丘聞佛所說，歡喜奉行。</p>
<a class='ref t' id='t0793a03' href='#t0793a03'>T 0793a03</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
