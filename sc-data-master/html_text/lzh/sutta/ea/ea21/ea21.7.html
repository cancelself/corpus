<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea21.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>21.7</span> <span class='mirror-right'>（七）病</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0604a29' href='#t0604a29'>T 0604a29</a>園。</p>
<p>爾時，世尊告諸比丘：「有三大患。云何為 <a class='ref t' id='t0604b01' href='#t0604b01'>T 0604b01</a>三？所謂風為大患，痰為大患，冷為大患。 <a class='ref t' id='t0604b02' href='#t0604b02'>T 0604b02</a>是謂，比丘！有此三大患，然復此三大患有三 <a class='ref t' id='t0604b03' href='#t0604b03'>T 0604b03</a>良藥。云何為三？若風患者酥為良藥，及 <a class='ref t' id='t0604b04' href='#t0604b04'>T 0604b04</a>酥所作飯食。若痰患者蜜為良藥，及蜜 <a class='ref t' id='t0604b05' href='#t0604b05'>T 0604b05</a>所作飯食。若冷患者油為良藥，及油所作 <a class='ref t' id='t0604b06' href='#t0604b06'>T 0604b06</a>飯食。是謂，比丘！此三大患有此三藥。</p>
<p>「如是， <a class='ref t' id='t0604b07' href='#t0604b07'>T 0604b07</a>比丘亦有此三大患。云何為三？所謂貪欲、 <a class='ref t' id='t0604b08' href='#t0604b08'>T 0604b08</a>瞋恚，愚癡。是謂，比丘！有此三大患。然復此三 <a class='ref t' id='t0604b09' href='#t0604b09'>T 0604b09</a>大患，有三良藥。云何為三？若貪欲起時，以 <a class='ref t' id='t0604b10' href='#t0604b10'>T 0604b10</a>不淨往治，及思惟不淨道。瞋恚大患者，以 <a class='ref t' id='t0604b11' href='#t0604b11'>T 0604b11</a>慈心往治，及思惟慈心道。愚癡大患者，以 <a class='ref t' id='t0604b12' href='#t0604b12'>T 0604b12</a>智慧往治，及因緣所起道。是謂，比丘！此三 <a class='ref t' id='t0604b13' href='#t0604b13'>T 0604b13</a>患有此三藥。是故，比丘！當求方便，索此 <a class='ref t' id='t0604b14' href='#t0604b14'>T 0604b14</a>三藥。如是，比丘！當作是學。」</p>
<p>爾時，諸比丘聞 <a class='ref t' id='t0604b15' href='#t0604b15'>T 0604b15</a>佛所說，歡喜奉行。</p>
<a class='ref t' id='t0604b16' href='#t0604b16'>T 0604b16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
