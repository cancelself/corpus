<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea21.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>21.3</span> <span class='mirror-right'>（三）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0602c17' href='#t0602c17'>T 0602c17</a>園。</p>
<p>爾時，世尊告諸比丘：「有三因緣，識來受 <a class='ref t' id='t0602c18' href='#t0602c18'>T 0602c18</a>胎。云何為三？於是，比丘！母有欲意，父母共 <a class='ref t' id='t0602c19' href='#t0602c19'>T 0602c19</a>集一處，與共止宿，然復外識未應來趣，便 <a class='ref t' id='t0602c20' href='#t0602c20'>T 0602c20</a>不成胎。若復欲識來趣，父母不集，則非 <a class='ref t' id='t0602c21' href='#t0602c21'>T 0602c21</a>成胎。若復母人無欲，父母共集一處，爾時 <a class='ref t' id='t0602c22' href='#t0602c22'>T 0602c22</a>父欲意盛，母不大慇懃，則非成胎。若復 <a class='ref t' id='t0602c23' href='#t0602c23'>T 0602c23</a>父母集在一處，母欲熾盛，父不大慇懃，則 <a class='ref t' id='t0602c24' href='#t0602c24'>T 0602c24</a>非成胎。</p>
<p>「若復父母集在一處，父有風病，母 <a class='ref t' id='t0602c25' href='#t0602c25'>T 0602c25</a>有冷病，則不成胎。若復父母集在一處，母 <a class='ref t' id='t0602c26' href='#t0602c26'>T 0602c26</a>有風病，父有冷病，則非成胎。若復有時 <a class='ref t' id='t0602c27' href='#t0602c27'>T 0602c27</a>父母集在一處，父身水氣偏多，母無此患，則 <a class='ref t' id='t0602c28' href='#t0602c28'>T 0602c28</a>非成胎。</p>
<p>「若復有時父母集在一處，父相 <a class='ref t' id='t0602c29' href='#t0602c29'>T 0602c29</a>有子，母相無子，則不成胎。若有時父母 <a class='ref t' id='t0603a01' href='#t0603a01'>T 0603a01</a>集在一處，母相有子，父相無子，則不成胎。 <a class='ref t' id='t0603a02' href='#t0603a02'>T 0603a02</a>若復有時父母俱相無子，則非成胎。</p>
<p>「若 <a class='ref t' id='t0603a03' href='#t0603a03'>T 0603a03</a>復有時識神趣胎，父行不在，則非成胎。若 <a class='ref t' id='t0603a04' href='#t0603a04'>T 0603a04</a>復有時父母應集一處，然母遠行不在，則 <a class='ref t' id='t0603a05' href='#t0603a05'>T 0603a05</a>不成胎。若復有時父母應集一處，然父 <a class='ref t' id='t0603a06' href='#t0603a06'>T 0603a06</a>身遇重患，時識神來趣，則非成胎。若復 <a class='ref t' id='t0603a07' href='#t0603a07'>T 0603a07</a>有時父母應集一處，識神來趣，然母身得 <a class='ref t' id='t0603a08' href='#t0603a08'>T 0603a08</a>重患，則非成胎。若復有時父母應集一 <a class='ref t' id='t0603a09' href='#t0603a09'>T 0603a09</a>處，識神來趣，然復父母身俱得疾病，則非 <a class='ref t' id='t0603a10' href='#t0603a10'>T 0603a10</a>成胎。</p>
<p>「若復，比丘！父母集在一處，父母無患， <a class='ref t' id='t0603a11' href='#t0603a11'>T 0603a11</a>識神來趣，然復父母俱相有兒，此則成胎。 <a class='ref t' id='t0603a12' href='#t0603a12'>T 0603a12</a>是謂有此三因緣而來受胎。是故，比丘， <a class='ref t' id='t0603a13' href='#t0603a13'>T 0603a13</a>當求方便，斷三因緣。如是，諸比丘！當作是 <a class='ref t' id='t0603a14' href='#t0603a14'>T 0603a14</a>學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0603a15' href='#t0603a15'>T 0603a15</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
