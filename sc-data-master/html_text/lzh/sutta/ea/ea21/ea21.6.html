<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea21.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>21.6</span> <span class='mirror-right'>（六）三夜</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0603c19' href='#t0603c19'>T 0603c19</a>園。</p>
<p>爾時，世尊告諸比丘：「若有比丘成就三 <a class='ref t' id='t0603c20' href='#t0603c20'>T 0603c20</a>法，於現法中善得快樂，勇猛精進，得盡有 <a class='ref t' id='t0603c21' href='#t0603c21'>T 0603c21</a>漏。云何為三？於是，比丘！諸根寂靜，飲食 <a class='ref t' id='t0603c22' href='#t0603c22'>T 0603c22</a>知節，不失經行。</p>
<p>「云何比丘諸根寂靜？於是， <a class='ref t' id='t0603c23' href='#t0603c23'>T 0603c23</a>比丘若眼見色，不起想著，無有識念，於 <a class='ref t' id='t0603c24' href='#t0603c24'>T 0603c24</a>眼根而得清淨，因彼求於解脫，恒護眼根。 <a class='ref t' id='t0603c25' href='#t0603c25'>T 0603c25</a>若耳聞聲，鼻嗅香，舌知味，身知細滑，意 <a class='ref t' id='t0603c26' href='#t0603c26'>T 0603c26</a>知法，不起想著，無有識念，於意根而得 <a class='ref t' id='t0603c27' href='#t0603c27'>T 0603c27</a>清淨，因彼求於解脫，恒護意根。如是，比丘 <a class='ref t' id='t0603c28' href='#t0603c28'>T 0603c28</a>諸根寂靜。</p>
<p>「云何比丘飲食知節？於是，比丘 <a class='ref t' id='t0603c29' href='#t0603c29'>T 0603c29</a>思惟飲食所從來處，不求肥白，趣欲支 <a class='ref t' id='t0604a01' href='#t0604a01'>T 0604a01</a>形，得全四大。我今當除故痛，使新者不 <a class='ref t' id='t0604a02' href='#t0604a02'>T 0604a02</a>生，令身有力，得修行道，使梵行不絕。猶 <a class='ref t' id='t0604a03' href='#t0604a03'>T 0604a03</a>如男女身生惡瘡，或用脂膏塗瘡。所以 <a class='ref t' id='t0604a04' href='#t0604a04'>T 0604a04</a>塗瘡者，欲使時愈故，此亦如是。諸比丘！ <a class='ref t' id='t0604a05' href='#t0604a05'>T 0604a05</a>飲食知節，於是，比丘思惟飯食所從來 <a class='ref t' id='t0604a06' href='#t0604a06'>T 0604a06</a>處，不求肥白，趣欲支形，得全四大，我今 <a class='ref t' id='t0604a07' href='#t0604a07'>T 0604a07</a>當除故痛，使新者不生，令身有力，得修 <a class='ref t' id='t0604a08' href='#t0604a08'>T 0604a08</a>行道，使梵行不絕。猶如重載之車所以膏 <a class='ref t' id='t0604a09' href='#t0604a09'>T 0604a09</a>轂者，欲致重有所至。比丘亦如是，飲食知 <a class='ref t' id='t0604a10' href='#t0604a10'>T 0604a10</a>節，思惟所從來處，不求肥白，趣欲支形， <a class='ref t' id='t0604a11' href='#t0604a11'>T 0604a11</a>得全四大，我今當除故痛，使新者不生， <a class='ref t' id='t0604a12' href='#t0604a12'>T 0604a12</a>令身有力，得修行道，使梵行不絕。如是， <a class='ref t' id='t0604a13' href='#t0604a13'>T 0604a13</a>比丘飲食知節。</p>
<p>「云何比丘不失經行？於是， <a class='ref t' id='t0604a14' href='#t0604a14'>T 0604a14</a>比丘前夜、後夜，恒念經行，不失時節，常念 <a class='ref t' id='t0604a15' href='#t0604a15'>T 0604a15</a>繫意在道品之中。若在晝日，若行、若坐，思 <a class='ref t' id='t0604a16' href='#t0604a16'>T 0604a16</a>惟妙法，除去陰蓋。復於初夜，若行、若坐，思 <a class='ref t' id='t0604a17' href='#t0604a17'>T 0604a17</a>惟妙法，除去陰蓋。復於中夜，右脇臥，思惟 <a class='ref t' id='t0604a18' href='#t0604a18'>T 0604a18</a>繫意在明。彼復於後夜起，行思惟深法， <a class='ref t' id='t0604a19' href='#t0604a19'>T 0604a19</a>除去陰蓋。如是，比丘不失經行。</p>
<p>「若有比丘 <a class='ref t' id='t0604a20' href='#t0604a20'>T 0604a20</a>諸根寂靜，飲食知節，不失經行，常念繫意 <a class='ref t' id='t0604a21' href='#t0604a21'>T 0604a21</a>在道品之中，此比丘便成二果，於現法中 <a class='ref t' id='t0604a22' href='#t0604a22'>T 0604a22</a>得阿那含。猶如善御之士，在平正道中，御 <a class='ref t' id='t0604a23' href='#t0604a23'>T 0604a23</a>四馬之車，無有凝滯，所欲到處，必果不 <a class='ref t' id='t0604a24' href='#t0604a24'>T 0604a24</a>疑。此比丘亦復如是，若諸根寂靜，飲食知 <a class='ref t' id='t0604a25' href='#t0604a25'>T 0604a25</a>節，不失經行，常念繫意在道品之中，此比 <a class='ref t' id='t0604a26' href='#t0604a26'>T 0604a26</a>丘便成二果，於現法中漏盡，得阿那含。」</p>
<p>爾 <a class='ref t' id='t0604a27' href='#t0604a27'>T 0604a27</a>時，諸比丘聞佛所說，歡喜奉行。</p>
<a class='ref t' id='t0604a28' href='#t0604a28'>T 0604a28</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
