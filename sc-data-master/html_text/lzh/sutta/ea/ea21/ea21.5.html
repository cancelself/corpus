<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea21.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>21.5</span> <span class='mirror-right'>（五）瞿波離</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0603b03' href='#t0603b03'>T 0603b03</a>園。</p>
<p>爾時，瞿波離比丘至世尊所，頭面禮足， <a class='ref t' id='t0603b04' href='#t0603b04'>T 0603b04</a>在一面坐。爾時，彼比丘白世尊曰：「此舍利弗、 <a class='ref t' id='t0603b05' href='#t0603b05'>T 0603b05</a>目揵連比丘所行甚惡，造諸惡行。」</p>
<p>世尊告曰： <a class='ref t' id='t0603b06' href='#t0603b06'>T 0603b06</a>「勿作是語。汝發歡喜心於如來所，舍利弗、 <a class='ref t' id='t0603b07' href='#t0603b07'>T 0603b07</a>目揵連比丘所行純善，無有諸惡。」</p>
<p>是時，瞿 <a class='ref t' id='t0603b08' href='#t0603b08'>T 0603b08</a>波離比丘再三白世尊曰：「如來所說誠無虛 <a class='ref t' id='t0603b09' href='#t0603b09'>T 0603b09</a>妄；然舍利弗、目揵連比丘所行甚惡，無有善 <a class='ref t' id='t0603b10' href='#t0603b10'>T 0603b10</a>本。」</p>
<p>世尊告曰：「汝是愚人，不信如來之所說 <a class='ref t' id='t0603b11' href='#t0603b11'>T 0603b11</a>乎？方言：『舍利弗、目揵連比丘所行甚惡。』汝今 <a class='ref t' id='t0603b12' href='#t0603b12'>T 0603b12</a>造此惡行，後受報不久。」</p>
<p>爾時，彼比丘即於 <a class='ref t' id='t0603b13' href='#t0603b13'>T 0603b13</a>坐上，身生惡瘡，大如芥子，轉如大豆，漸 <a class='ref t' id='t0603b14' href='#t0603b14'>T 0603b14</a>如阿摩勒果，稍如胡桃，遂如合掌，膿血 <a class='ref t' id='t0603b15' href='#t0603b15'>T 0603b15</a>流逸，身壞命終，生蓮華地獄中。</p>
<p>是時，尊者 <a class='ref t' id='t0603b16' href='#t0603b16'>T 0603b16</a>大目揵連聞瞿波離命終，便至世尊所， <a class='ref t' id='t0603b17' href='#t0603b17'>T 0603b17</a>頭面禮足，在一面坐。斯須退坐，白世尊 <a class='ref t' id='t0603b18' href='#t0603b18'>T 0603b18</a>曰：「瞿波離比丘為生何處？」</p>
<p>世尊告曰：「彼命終 <a class='ref t' id='t0603b19' href='#t0603b19'>T 0603b19</a>者生蓮華地獄中。」</p>
<p>是時，目連白世尊曰：「我 <a class='ref t' id='t0603b20' href='#t0603b20'>T 0603b20</a>今欲往至彼地獄，教化彼人。」</p>
<p>世尊告曰：「目 <a class='ref t' id='t0603b21' href='#t0603b21'>T 0603b21</a>連！不須往彼。」</p>
<p>目連復重白世尊曰：「欲往 <a class='ref t' id='t0603b22' href='#t0603b22'>T 0603b22</a>至彼地獄中，教化彼人。」</p>
<p>爾時，世尊亦默然不 <a class='ref t' id='t0603b23' href='#t0603b23'>T 0603b23</a>對。</p>
<p>是時，尊者大目揵連如力士屈申臂頃， <a class='ref t' id='t0603b24' href='#t0603b24'>T 0603b24</a>從舍衛沒不現，便至蓮華大地獄中。當爾 <a class='ref t' id='t0603b25' href='#t0603b25'>T 0603b25</a>時，瞿波離比丘身體火然，又有百頭牛，以 <a class='ref t' id='t0603b26' href='#t0603b26'>T 0603b26</a>犁其舌。</p>
<p>爾時，尊者大目揵連在虛空中結跏 <a class='ref t' id='t0603b27' href='#t0603b27'>T 0603b27</a>趺坐，彈指告彼比丘。</p>
<p>彼比丘即仰問曰： <a class='ref t' id='t0603b28' href='#t0603b28'>T 0603b28</a>「汝是何人？」</p>
<p>目揵連報曰：「瞿波離！我是釋迦文 <a class='ref t' id='t0603b29' href='#t0603b29'>T 0603b29</a>佛弟子，字目揵連，姓拘利陀。」</p>
<p>是時，比丘見 <a class='ref t' id='t0603c01' href='#t0603c01'>T 0603c01</a>目連已，吐此惡言：「我今墮此惡趣，猶不免 <a class='ref t' id='t0603c02' href='#t0603c02'>T 0603c02</a>汝前乎？」說此語訖，即其時以有千頭牛 <a class='ref t' id='t0603c03' href='#t0603c03'>T 0603c03</a>以犁其舌。</p>
<p>目連見已，倍增愁悒，生變悔心， <a class='ref t' id='t0603c04' href='#t0603c04'>T 0603c04</a>即於彼沒，還至舍衛國至世尊所，頭面 <a class='ref t' id='t0603c05' href='#t0603c05'>T 0603c05</a>禮足，在一面住。爾時，目連以此因緣具白 <a class='ref t' id='t0603c06' href='#t0603c06'>T 0603c06</a>世尊。</p>
<p>世尊告曰：「我前語汝，不須至彼見此 <a class='ref t' id='t0603c07' href='#t0603c07'>T 0603c07</a>惡人。」</p>
<p>爾時，世尊便說此偈：</p>
<a class='ref t' id='t0603c08' href='#t0603c08'>T 0603c08</a>
<blockquote class='gatha'>
<p>「夫士之生，　　斧在口中，　　所以斬身， <a class='ref t' id='t0603c09' href='#t0603c09'>T 0603c09</a><br>
由其惡言；　　彼息我息，　　此二俱善。 <a class='ref t' id='t0603c10' href='#t0603c10'>T 0603c10</a><br>
已造惡行，　　斯墮惡趣，　　此為最惡， <a class='ref t' id='t0603c11' href='#t0603c11'>T 0603c11</a><br>
有盡無盡，　　向如來惡，　　此者最重。 <a class='ref t' id='t0603c12' href='#t0603c12'>T 0603c12</a><br>
一萬三千，　　六一灰獄，　　謗聖墮彼， <a class='ref t' id='t0603c13' href='#t0603c13'>T 0603c13</a><br>
身口所造。」</p>
</blockquote>
<p><a class='ref t' id='t0603c14' href='#t0603c14'>T 0603c14</a>爾時，世尊告諸比丘：「當學三法，成就其行。 <a class='ref t' id='t0603c15' href='#t0603c15'>T 0603c15</a>云何為三？身行善、口行善、意行善。如是，比丘！ <a class='ref t' id='t0603c16' href='#t0603c16'>T 0603c16</a>當作是學。」</p>
<p>爾時，諸比丘聞佛所說，歡喜奉 <a class='ref t' id='t0603c17' href='#t0603c17'>T 0603c17</a>行。</p>
<a class='ref t' id='t0603c18' href='#t0603c18'>T 0603c18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
