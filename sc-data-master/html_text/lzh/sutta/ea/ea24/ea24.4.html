<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea24.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>24.4</span> <span class='mirror-right'>（四）瞿然</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0617b08' href='#t0617b08'>T 0617b08</a>園。</p>
<p>爾時，有一比丘至世尊所，頭面禮足，在 <a class='ref t' id='t0617b09' href='#t0617b09'>T 0617b09</a>一面坐。爾時，彼比丘白世尊曰：「頗有此色， <a class='ref t' id='t0617b10' href='#t0617b10'>T 0617b10</a>恒在不變易耶？久在於世，亦不移動？頗 <a class='ref t' id='t0617b11' href='#t0617b11'>T 0617b11</a>有痛、想、行、識，恒在不變易耶？久存於世，亦 <a class='ref t' id='t0617b12' href='#t0617b12'>T 0617b12</a>不移動耶？」</p>
<p>世尊告曰：「比丘！無有此色，恒在 <a class='ref t' id='t0617b13' href='#t0617b13'>T 0617b13</a>不變易、久存於世者，亦復無痛、想、行、識，恒 <a class='ref t' id='t0617b14' href='#t0617b14'>T 0617b14</a>在不變易、久存於世者。若復，比丘！當有此 <a class='ref t' id='t0617b15' href='#t0617b15'>T 0617b15</a>色，恒在不變易、久存於世者，則梵行之人， <a class='ref t' id='t0617b16' href='#t0617b16'>T 0617b16</a>不可分別。若痛、想、行、識，久存於世、不變 <a class='ref t' id='t0617b17' href='#t0617b17'>T 0617b17</a>易者，梵行之人，不可分別。是故，比丘！以色 <a class='ref t' id='t0617b18' href='#t0617b18'>T 0617b18</a>不可分別，不久存於世故、是故梵行之 <a class='ref t' id='t0617b19' href='#t0617b19'>T 0617b19</a>人乃能分別盡於苦本，亦無痛、想、行、識，不久 <a class='ref t' id='t0617b20' href='#t0617b20'>T 0617b20</a>存於世，是故梵行乃可分別盡於苦本。」</p>
<p>爾 <a class='ref t' id='t0617b21' href='#t0617b21'>T 0617b21</a>時，世尊取少許土，著爪上，語彼比丘曰：「云 <a class='ref t' id='t0617b22' href='#t0617b22'>T 0617b22</a>何，比丘！見此爪上土不？」</p>
<p>比丘對曰：「唯然，見 <a class='ref t' id='t0617b23' href='#t0617b23'>T 0617b23</a>已，世尊！」</p>
<p>佛告比丘：「設當有爾許色恒在 <a class='ref t' id='t0617b24' href='#t0617b24'>T 0617b24</a>於世者，則梵行之人不可分別得盡苦際。 <a class='ref t' id='t0617b25' href='#t0617b25'>T 0617b25</a>以是，比丘！以無爾許色在，便得行梵行，得 <a class='ref t' id='t0617b26' href='#t0617b26'>T 0617b26</a>盡苦本。所以然者，比丘當知，我昔曾為 <a class='ref t' id='t0617b27' href='#t0617b27'>T 0617b27</a>大王！領四天下，以法治化，統領人民，七寶 <a class='ref t' id='t0617b28' href='#t0617b28'>T 0617b28</a>具足。所謂七寶者，輪寶、象寶、馬寶、珠寶、玉女 <a class='ref t' id='t0617b29' href='#t0617b29'>T 0617b29</a>寶、居士寶、典兵寶。</p>
<p>「比丘當知，我於爾時，作 <a class='ref t' id='t0617c01' href='#t0617c01'>T 0617c01</a>此轉輪聖王，領四天下，有八萬四千神象， <a class='ref t' id='t0617c02' href='#t0617c02'>T 0617c02</a>象名菩呼。復有八萬四千羽寶之車，或用 <a class='ref t' id='t0617c03' href='#t0617c03'>T 0617c03</a>師子皮覆，或用狼狗皮覆者，盡懸幢高 <a class='ref t' id='t0617c04' href='#t0617c04'>T 0617c04</a>蓋。復有八萬四千高廣之臺，猶如天帝所居 <a class='ref t' id='t0617c05' href='#t0617c05'>T 0617c05</a>之處。復有八萬四千講堂，如法講堂之比。 <a class='ref t' id='t0617c06' href='#t0617c06'>T 0617c06</a>復有八萬四千玉女之眾，像如天女。復有 <a class='ref t' id='t0617c07' href='#t0617c07'>T 0617c07</a>八萬四千高廣之座，皆用金銀七寶廁間。復 <a class='ref t' id='t0617c08' href='#t0617c08'>T 0617c08</a>有八萬四千衣被服飾，皆是文繡柔軟。復 <a class='ref t' id='t0617c09' href='#t0617c09'>T 0617c09</a>有八萬四千飲食之具，味若干種。</p>
<p>「比丘當知， <a class='ref t' id='t0617c10' href='#t0617c10'>T 0617c10</a>我爾時乘一大象，色極白好，口有六牙，金銀 <a class='ref t' id='t0617c11' href='#t0617c11'>T 0617c11</a>交具，身能飛行，亦能隱形，或大、或小，象名 <a class='ref t' id='t0617c12' href='#t0617c12'>T 0617c12</a>菩呼。我爾時，乘一神馬，毛尾朱色，行不身 <a class='ref t' id='t0617c13' href='#t0617c13'>T 0617c13</a>動，金銀交飾，身能飛行，亦能隱形，或大、或 <a class='ref t' id='t0617c14' href='#t0617c14'>T 0617c14</a>小，馬名毛王。我於爾時，八萬四千高廣之 <a class='ref t' id='t0617c15' href='#t0617c15'>T 0617c15</a>臺，住一臺中，臺名須尼摩，純金所作。爾時， <a class='ref t' id='t0617c16' href='#t0617c16'>T 0617c16</a>我在一講堂中止宿，講堂名法說，純金所造。 <a class='ref t' id='t0617c17' href='#t0617c17'>T 0617c17</a>我於爾時，乘一寶羽之車，車名最勝，純金 <a class='ref t' id='t0617c18' href='#t0617c18'>T 0617c18</a>所造。我於爾時，將一玉女，左右使令亦如 <a class='ref t' id='t0617c19' href='#t0617c19'>T 0617c19</a>姊妹。我於爾時，於八萬四千高廣之座，在 <a class='ref t' id='t0617c20' href='#t0617c20'>T 0617c20</a>一座上，金銀、瓔珞不可稱計。我於爾時，著 <a class='ref t' id='t0617c21' href='#t0617c21'>T 0617c21</a>一妙服，像如天衣。所食之食，味如甘露。</p>
<p>「當 <a class='ref t' id='t0617c22' href='#t0617c22'>T 0617c22</a>於爾時，我作轉輪聖王，時八萬四千神象朝 <a class='ref t' id='t0617c23' href='#t0617c23'>T 0617c23</a>朝來至，門外多有傷害，不可稱計。我於爾 <a class='ref t' id='t0617c24' href='#t0617c24'>T 0617c24</a>時，便作是念：『此八萬四千神象朝朝來至，門 <a class='ref t' id='t0617c25' href='#t0617c25'>T 0617c25</a>外多有傷害，不可稱計。我今意中欲使分 <a class='ref t' id='t0617c26' href='#t0617c26'>T 0617c26</a>為二分，四萬二千朝朝來賀。』爾時，比丘！我 <a class='ref t' id='t0617c27' href='#t0617c27'>T 0617c27</a>作是念：『昔作何福？復作何德？今得此威 <a class='ref t' id='t0617c28' href='#t0617c28'>T 0617c28</a>力，乃至於是。』復作是念：『由三事因緣故，使 <a class='ref t' id='t0617c29' href='#t0617c29'>T 0617c29</a>我獲此福祐。云何為三？所謂惠施、慈仁、自 <a class='ref t' id='t0618a01' href='#t0618a01'>T 0618a01</a>守。』比丘當觀，爾時諸行永滅無餘，爾時遊 <a class='ref t' id='t0618a02' href='#t0618a02'>T 0618a02</a>於欲意無有厭足。所謂厭足，於賢聖戒律 <a class='ref t' id='t0618a03' href='#t0618a03'>T 0618a03</a>乃為厭足。云何，比丘！此色有常耶？無常耶？」</p>
<p>比 <a class='ref t' id='t0618a04' href='#t0618a04'>T 0618a04</a>丘對曰：「無常也。世尊！」</p>
<p>「若復無常，為變易法， <a class='ref t' id='t0618a05' href='#t0618a05'>T 0618a05</a>汝可得生此心，此是我許，我是彼所乎？」</p>
<p>對 <a class='ref t' id='t0618a06' href='#t0618a06'>T 0618a06</a>曰：「不也。世尊！」</p>
<p>「痛、想、行、識是常也？是無常耶？」</p>
<p><a class='ref t' id='t0618a07' href='#t0618a07'>T 0618a07</a>比丘對曰：「無常也。世尊！」</p>
<p>「設使無常，為變易法， <a class='ref t' id='t0618a08' href='#t0618a08'>T 0618a08</a>汝可得生此心，此是我許，我是彼所。」</p>
<p>對 <a class='ref t' id='t0618a09' href='#t0618a09'>T 0618a09</a>曰：「不也。世尊！」</p>
<p>「是故，比丘！諸所有色，過去、當 <a class='ref t' id='t0618a10' href='#t0618a10'>T 0618a10</a>來、今現在者。若大、若小。若好、若醜，若遠、若近， <a class='ref t' id='t0618a11' href='#t0618a11'>T 0618a11</a>此色亦非我所，我亦非彼所，此是智者之 <a class='ref t' id='t0618a12' href='#t0618a12'>T 0618a12</a>所學也。諸所有痛，過去、當來、今現在，若遠、 <a class='ref t' id='t0618a13' href='#t0618a13'>T 0618a13</a>若近，此痛亦非我所，我亦非彼所。如是智 <a class='ref t' id='t0618a14' href='#t0618a14'>T 0618a14</a>者之所覺知。比丘當作是觀，若聲聞之人， <a class='ref t' id='t0618a15' href='#t0618a15'>T 0618a15</a>厭患於眼，厭患於色，厭患眼識，若緣眼生 <a class='ref t' id='t0618a16' href='#t0618a16'>T 0618a16</a>苦樂，亦復厭患。亦厭患於耳，厭於聲，厭 <a class='ref t' id='t0618a17' href='#t0618a17'>T 0618a17</a>於耳識，若依耳識生苦樂者，亦復厭患。鼻、 <a class='ref t' id='t0618a18' href='#t0618a18'>T 0618a18</a>舌、身、意、法亦復厭患，若依意生苦樂者，亦 <a class='ref t' id='t0618a19' href='#t0618a19'>T 0618a19</a>復厭患。已厭患，便解脫；已解脫，便得解脫之 <a class='ref t' id='t0618a20' href='#t0618a20'>T 0618a20</a>智：生死已盡，梵行已立，所作已辦，更不復受 <a class='ref t' id='t0618a21' href='#t0618a21'>T 0618a21</a>有，如實知之。」</p>
<p>爾時，彼比丘得世尊如是之 <a class='ref t' id='t0618a22' href='#t0618a22'>T 0618a22</a>教，在閑靜之處，思惟自修，所以族姓子， <a class='ref t' id='t0618a23' href='#t0618a23'>T 0618a23</a>剃除鬚髮，著三法衣，離家修無上梵行： <a class='ref t' id='t0618a24' href='#t0618a24'>T 0618a24</a>生死已盡，梵行已立，所作已辦，更不復受有， <a class='ref t' id='t0618a25' href='#t0618a25'>T 0618a25</a>如實知之。是彼比丘便成阿羅漢。</p>
<p>爾時，彼 <a class='ref t' id='t0618a26' href='#t0618a26'>T 0618a26</a>比丘聞佛所說，歡喜奉行。</p>
<a class='ref t' id='t0618a27' href='#t0618a27'>T 0618a27</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
