<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea8.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 8</span> <span class='mirror-right'>增壹阿含經阿須倫品第八</span></p>
<h1 class='mirror-row'><span class='mirror-left latin'>8.1</span> <span class='mirror-right'>（一）須偷</span></h1>
</header>
<p><a class='ref t' id='t0560c06' href='#t0560c06'>T 0560c06</a>聞如是：</p>
<p>一時，佛在舍衛國祇樹給孤獨園。</p>
<p><a class='ref t' id='t0560c07' href='#t0560c07'>T 0560c07</a>爾時，世尊告諸比丘：「受形大者，莫過阿須 <a class='ref t' id='t0560c08' href='#t0560c08'>T 0560c08</a>倫王。比丘當知，阿須倫形廣長八萬四千由 <a class='ref t' id='t0560c09' href='#t0560c09'>T 0560c09</a>延，口縱廣千由旬。比丘當知，或有是時， <a class='ref t' id='t0560c10' href='#t0560c10'>T 0560c10</a>阿須倫王欲觸犯日時，倍復化身十六萬八 <a class='ref t' id='t0560c11' href='#t0560c11'>T 0560c11</a>千由旬，往日月前。日月王見已，各懷恐 <a class='ref t' id='t0560c12' href='#t0560c12'>T 0560c12</a>怖，不寧本處。所以然者，阿須倫形甚可畏 <a class='ref t' id='t0560c13' href='#t0560c13'>T 0560c13</a>故。彼日月王以懷恐懼，不復有光明；然阿 <a class='ref t' id='t0560c14' href='#t0560c14'>T 0560c14</a>須倫不敢前捉日月。何以故？日月威德有 <a class='ref t' id='t0560c15' href='#t0560c15'>T 0560c15</a>大神力，壽命極長，顏色端正，受樂無窮。欲 <a class='ref t' id='t0560c16' href='#t0560c16'>T 0560c16</a>知壽命長短者，住壽一劫。復是此間眾生 <a class='ref t' id='t0560c17' href='#t0560c17'>T 0560c17</a>福祐，令日月王不為阿須倫所見觸惱。爾 <a class='ref t' id='t0560c18' href='#t0560c18'>T 0560c18</a>時，阿須倫便懷愁憂，即於彼沒。</p>
<p>「如是。諸比 <a class='ref t' id='t0560c19' href='#t0560c19'>T 0560c19</a>丘！弊魔波旬恒在汝後，求其方便，壞敗善 <a class='ref t' id='t0560c20' href='#t0560c20'>T 0560c20</a>根。波旬便化極妙奇異色、聲、香、味、細滑之法， <a class='ref t' id='t0560c21' href='#t0560c21'>T 0560c21</a>欲迷亂諸比丘意。波旬作是念：『我當會遇 <a class='ref t' id='t0560c22' href='#t0560c22'>T 0560c22</a>得比丘眼便，亦當得耳、鼻、口、身、意之便。』爾 <a class='ref t' id='t0560c23' href='#t0560c23'>T 0560c23</a>時，比丘雖見極妙六情之法，心不染著。爾 <a class='ref t' id='t0560c24' href='#t0560c24'>T 0560c24</a>時，弊魔波旬便懷愁憂，即退而去。所以然 <a class='ref t' id='t0560c25' href='#t0560c25'>T 0560c25</a>者，多薩阿竭、阿羅呵威力所致。何以故？諸比 <a class='ref t' id='t0560c26' href='#t0560c26'>T 0560c26</a>丘不近色、聲、香、味、細滑法。爾時，比丘恒作 <a class='ref t' id='t0561a01' href='#t0561a01'>T 0561a01</a>是學，受人信施，極為甚難，不可消化，墮 <a class='ref t' id='t0561a02' href='#t0561a02'>T 0561a02</a>墜五趣，不得至無上正真之道。要當專意， <a class='ref t' id='t0561a03' href='#t0561a03'>T 0561a03</a>未獲者獲，未得者得，未度者度，未得證者 <a class='ref t' id='t0561a04' href='#t0561a04'>T 0561a04</a>教令成證。是故，諸比丘！未有信施，不起 <a class='ref t' id='t0561a05' href='#t0561a05'>T 0561a05</a>想念；以有信施，便能消化，不起染著。如 <a class='ref t' id='t0561a06' href='#t0561a06'>T 0561a06</a>是，諸比丘！當作是學。」</p>
<p>爾時，諸比丘聞佛所 <a class='ref t' id='t0561a07' href='#t0561a07'>T 0561a07</a>說，歡喜奉行。</p>
<a class='ref t' id='t0561a08' href='#t0561a08'>T 0561a08</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
