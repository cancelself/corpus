<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea28.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>28.2</span> <span class='mirror-right'>（二）翳</span></h1>
</header>
<p><a class='ref t' id='t0650a08' href='#t0650a08'>T 0650a08</a>聞如是：</p>
<p>一時，佛在舍衛國祇樹給孤獨 <a class='ref t' id='t0650a09' href='#t0650a09'>T 0650a09</a>園。</p>
<p>爾時，世尊告諸比丘：「今日月有四重翳， <a class='ref t' id='t0650a10' href='#t0650a10'>T 0650a10</a>使不得放光明。何等為四？一者雲也，二者 <a class='ref t' id='t0650a11' href='#t0650a11'>T 0650a11</a>風塵，三者烟，四者阿須倫，使覆日月不 <a class='ref t' id='t0650a12' href='#t0650a12'>T 0650a12</a>得放光明。是謂，比丘！日月有此四翳，使日 <a class='ref t' id='t0650a13' href='#t0650a13'>T 0650a13</a>月不得放大光明。此亦如是，比丘！有四結 <a class='ref t' id='t0650a14' href='#t0650a14'>T 0650a14</a>覆蔽人心不得開解。云何為四？一者欲結， <a class='ref t' id='t0650a15' href='#t0650a15'>T 0650a15</a>覆蔽人心不得開解。二者瞋恚，三者愚癡， <a class='ref t' id='t0650a16' href='#t0650a16'>T 0650a16</a>四者利養，覆蔽人心不得開解。是謂，比丘！ <a class='ref t' id='t0650a17' href='#t0650a17'>T 0650a17</a>有此四結覆蔽人心不得開解，當求方 <a class='ref t' id='t0650a18' href='#t0650a18'>T 0650a18</a>便，滅此四結。如是，諸比丘！當作是學。」</p>
<p>爾時， <a class='ref t' id='t0650a19' href='#t0650a19'>T 0650a19</a>諸比丘聞佛所說，歡喜奉行。</p>
<a class='ref t' id='t0650a20' href='#t0650a20'>T 0650a20</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
