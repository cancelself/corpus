<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea28.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>28.7</span> <span class='mirror-right'>（七）柔軟</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0653c12' href='#t0653c12'>T 0653c12</a>園。</p>
<p>爾時，世尊告諸比丘：「有四種之人出現 <a class='ref t' id='t0653c13' href='#t0653c13'>T 0653c13</a>於世。云何為四？有似黃藍花沙門；有似 <a class='ref t' id='t0653c14' href='#t0653c14'>T 0653c14</a>邠陀利華沙門；有似柔軟沙門；於柔軟 <a class='ref t' id='t0653c15' href='#t0653c15'>T 0653c15</a>中柔軟沙門。</p>
<p>「彼云何名為似黃藍花沙門？ <a class='ref t' id='t0653c16' href='#t0653c16'>T 0653c16</a>或有一人，斷三結使，成須陀洹不退轉法， <a class='ref t' id='t0653c17' href='#t0653c17'>T 0653c17</a>必至涅槃，極遲經七死七生；或復家家、一種， <a class='ref t' id='t0653c18' href='#t0653c18'>T 0653c18</a>猶如黃藍之花朝取暮長。此比丘亦復如是， <a class='ref t' id='t0653c19' href='#t0653c19'>T 0653c19</a>三結使盡，成須陀洹，不退轉法必至涅槃，極 <a class='ref t' id='t0653c20' href='#t0653c20'>T 0653c20</a>遲至七死七生，若求方便勇猛意者，家家、 <a class='ref t' id='t0653c21' href='#t0653c21'>T 0653c21</a>一種便成道迹，是謂名為黃藍花沙門。</p>
<p>「彼 <a class='ref t' id='t0653c22' href='#t0653c22'>T 0653c22</a>云何名為邠陀利花沙門？或有一人，三結 <a class='ref t' id='t0653c23' href='#t0653c23'>T 0653c23</a>使盡，婬、怒、癡薄，成斯陀含，來至此世盡於 <a class='ref t' id='t0653c24' href='#t0653c24'>T 0653c24</a>苦際。若小遲者，來至此世盡於苦際；若勇 <a class='ref t' id='t0653c25' href='#t0653c25'>T 0653c25</a>猛者，即於此間盡於苦際。猶如邠陀利 <a class='ref t' id='t0653c26' href='#t0653c26'>T 0653c26</a>花，晨朝剖花，向暮萎死，是謂邠陀利花沙 <a class='ref t' id='t0653c27' href='#t0653c27'>T 0653c27</a>門。</p>
<p>「彼云何柔軟沙門？或有一人斷五下分 <a class='ref t' id='t0653c28' href='#t0653c28'>T 0653c28</a>結，成阿那含，即於彼般涅槃，不來此世，是 <a class='ref t' id='t0653c29' href='#t0653c29'>T 0653c29</a>謂柔軟沙門。</p>
<p>「彼云何柔軟中柔軟沙門？或有 <a class='ref t' id='t0654a01' href='#t0654a01'>T 0654a01</a>一人有漏盡，成無漏心解脫、智慧解脫，於 <a class='ref t' id='t0654a02' href='#t0654a02'>T 0654a02</a>現法中自身作證而自遊戲：生死已盡，梵行 <a class='ref t' id='t0654a03' href='#t0654a03'>T 0654a03</a>已立，所作已辦，更不復受胎，如實知之。是 <a class='ref t' id='t0654a04' href='#t0654a04'>T 0654a04</a>謂柔軟中柔軟沙門。</p>
<p>「是謂，比丘！有此四人 <a class='ref t' id='t0654a05' href='#t0654a05'>T 0654a05</a>出現於世。是故，諸比丘！當求方便，於柔軟 <a class='ref t' id='t0654a06' href='#t0654a06'>T 0654a06</a>中作柔軟沙門。如是，諸比丘！當作是學。」</p>
<p>爾 <a class='ref t' id='t0654a07' href='#t0654a07'>T 0654a07</a>時，諸比丘聞佛所說，歡喜奉行。</p>
<a class='ref t' id='t0654a08' href='#t0654a08'>T 0654a08</a>
<blockquote class='gatha'>
<p>修陀、修摩均　　賓頭、塵、翳、手 <a class='ref t' id='t0654a09' href='#t0654a09'>T 0654a09</a><br>
鹿頭、廣演義　　後樂、柔軟經</p>
</blockquote>
<a class='ref t' id='t0654a10' href='#t0654a10'>T 0654a10</a>
<p class='endsection'><span class='t-juanname'>增壹阿含經卷第二十</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
