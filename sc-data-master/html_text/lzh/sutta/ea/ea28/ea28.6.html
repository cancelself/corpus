<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea28.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>28.6</span> <span class='mirror-right'>（六）後樂</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0653a19' href='#t0653a19'>T 0653a19</a>園。</p>
<p>爾時，王波斯匿清旦集四種兵，乘寶羽 <a class='ref t' id='t0653a20' href='#t0653a20'>T 0653a20</a>之車，往至世尊所，頭面禮足，在一面坐。爾 <a class='ref t' id='t0653a21' href='#t0653a21'>T 0653a21</a>時，世尊問大王曰：「大王！為從何來？又塵土 <a class='ref t' id='t0653a22' href='#t0653a22'>T 0653a22</a>坌體，集四種兵，有何事緣？」</p>
<p>波斯匿王白世 <a class='ref t' id='t0653a23' href='#t0653a23'>T 0653a23</a>尊曰：「今此國界有大賊起，昨夜半，興兵擒 <a class='ref t' id='t0653a24' href='#t0653a24'>T 0653a24</a>獲。然身體疲惓欲還詣宮，然中道復作是 <a class='ref t' id='t0653a25' href='#t0653a25'>T 0653a25</a>念：『我應先至如來所，然後入宮。』以此事緣， <a class='ref t' id='t0653a26' href='#t0653a26'>T 0653a26</a>寤寐不安；今以壞賊功勞有在，歡喜踊躍， <a class='ref t' id='t0653a27' href='#t0653a27'>T 0653a27</a>不能自勝，故來至拜跪覲省。設我昨夜不 <a class='ref t' id='t0653a28' href='#t0653a28'>T 0653a28</a>即興兵者，則不獲賊。」</p>
<p>爾時，世尊告曰：「如是。 <a class='ref t' id='t0653a29' href='#t0653a29'>T 0653a29</a>大王！如王所說。王當知，此有四事緣本， <a class='ref t' id='t0653b01' href='#t0653b01'>T 0653b01</a>先苦而後樂。云何為四？清旦早起先苦而後 <a class='ref t' id='t0653b02' href='#t0653b02'>T 0653b02</a>樂；設服油酥先苦而後樂；若服藥時先苦 <a class='ref t' id='t0653b03' href='#t0653b03'>T 0653b03</a>而後樂；家業娉娶先苦而後樂。是謂，大王！有 <a class='ref t' id='t0653b04' href='#t0653b04'>T 0653b04</a>此四事緣本，先苦而後樂。」</p>
<p>爾時，波斯匿王白 <a class='ref t' id='t0653b05' href='#t0653b05'>T 0653b05</a>世尊言：「世尊所說誠得其宜，有此四事緣 <a class='ref t' id='t0653b06' href='#t0653b06'>T 0653b06</a>本，先苦而後樂。所以然者，如我今日觀此 <a class='ref t' id='t0653b07' href='#t0653b07'>T 0653b07</a>四事，如掌觀珠，皆是先苦而後樂義。」</p>
<p>爾 <a class='ref t' id='t0653b08' href='#t0653b08'>T 0653b08</a>時，世尊與波斯匿王說微妙之法，發歡喜 <a class='ref t' id='t0653b09' href='#t0653b09'>T 0653b09</a>心。王聞法已，白世尊言：「國事猥多，欲還 <a class='ref t' id='t0653b10' href='#t0653b10'>T 0653b10</a>歸所在。」</p>
<p>世尊告曰：「宜知是時。」</p>
<p>時，波斯匿王 <a class='ref t' id='t0653b11' href='#t0653b11'>T 0653b11</a>即從坐起，頭面禮足，繞佛三匝，便退而去。</p>
<p><a class='ref t' id='t0653b12' href='#t0653b12'>T 0653b12</a>王去未久，是時世尊告諸比丘：「今有此四 <a class='ref t' id='t0653b13' href='#t0653b13'>T 0653b13</a>事緣本，先苦後樂。云何為四？修習梵行先 <a class='ref t' id='t0653b14' href='#t0653b14'>T 0653b14</a>苦而後樂；誦習經文先苦而後樂；坐禪念定 <a class='ref t' id='t0653b15' href='#t0653b15'>T 0653b15</a>先苦而後樂；數出入息先苦而後樂。是謂， <a class='ref t' id='t0653b16' href='#t0653b16'>T 0653b16</a>比丘！行此四事者，先苦而後樂也。其有比 <a class='ref t' id='t0653b17' href='#t0653b17'>T 0653b17</a>丘行此先苦而後樂之法，必應沙門後得 <a class='ref t' id='t0653b18' href='#t0653b18'>T 0653b18</a>果報之樂。</p>
<p>「云何為四？若有比丘勤於此法， <a class='ref t' id='t0653b19' href='#t0653b19'>T 0653b19</a>無欲惡法，念持喜安，遊心初禪，得沙門 <a class='ref t' id='t0653b20' href='#t0653b20'>T 0653b20</a>之樂。復次，有覺、有觀息，內有喜心，專精一 <a class='ref t' id='t0653b21' href='#t0653b21'>T 0653b21</a>意，無覺、無觀，念持喜安，遊於二禪，是謂 <a class='ref t' id='t0653b22' href='#t0653b22'>T 0653b22</a>得第二沙門之樂。復次，無念遊心於護，恒自 <a class='ref t' id='t0653b23' href='#t0653b23'>T 0653b23</a>覺知，覺身有樂，諸賢聖所喜望者，護念 <a class='ref t' id='t0653b24' href='#t0653b24'>T 0653b24</a>樂，遊心三禪，是謂獲第三沙門之樂。復次， <a class='ref t' id='t0653b25' href='#t0653b25'>T 0653b25</a>苦樂已盡，先無有憂慼之患，無苦無樂，護 <a class='ref t' id='t0653b26' href='#t0653b26'>T 0653b26</a>念清淨，遊心四禪，是謂有此四沙門之樂。</p>
<p><a class='ref t' id='t0653b27' href='#t0653b27'>T 0653b27</a>「復次，比丘！若有比丘行此先苦後獲沙門 <a class='ref t' id='t0653b28' href='#t0653b28'>T 0653b28</a>四樂之報，斷三結網，成須陀洹不退轉法， <a class='ref t' id='t0653b29' href='#t0653b29'>T 0653b29</a>必至滅度。復次，比丘！若斷此三結，淫、怒、 <a class='ref t' id='t0653c01' href='#t0653c01'>T 0653c01</a>癡薄，成斯陀含，來至此世，必盡苦際。復次， <a class='ref t' id='t0653c02' href='#t0653c02'>T 0653c02</a>比丘！若有比丘斷五下分結，成阿那含，於 <a class='ref t' id='t0653c03' href='#t0653c03'>T 0653c03</a>彼般涅槃，不來此世。</p>
<p>「復次，比丘！若有比丘 <a class='ref t' id='t0653c04' href='#t0653c04'>T 0653c04</a>有漏盡，成無漏心解脫、智慧解脫，於現法 <a class='ref t' id='t0653c05' href='#t0653c05'>T 0653c05</a>中身作證而自遊戲：生死已盡，梵行已立，所 <a class='ref t' id='t0653c06' href='#t0653c06'>T 0653c06</a>作已辦，更不復受胎，如實知之。是彼比丘 <a class='ref t' id='t0653c07' href='#t0653c07'>T 0653c07</a>修此先苦之法，後獲沙門四果之樂。</p>
<p>「是故，諸 <a class='ref t' id='t0653c08' href='#t0653c08'>T 0653c08</a>比丘！當求方便，成此先苦而後樂。如是，諸 <a class='ref t' id='t0653c09' href='#t0653c09'>T 0653c09</a>比丘！當作是學。」</p>
<p>爾時，諸比丘聞佛所說，歡 <a class='ref t' id='t0653c10' href='#t0653c10'>T 0653c10</a>喜奉行。</p>
<a class='ref t' id='t0653c11' href='#t0653c11'>T 0653c11</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
