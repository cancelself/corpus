<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea34.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 34</span> <span class='mirror-right'>等見品第三十四</span></p>
<h1 class='mirror-row'><span class='mirror-left latin'>34.1</span> <span class='mirror-right'>（一）</span></h1>
</header>
<a class='ref t' id='t0689c08' href='#t0689c08'>T 0689c08</a> <a class='ref t' id='t0689c09' href='#t0689c09'>T 0689c09</a> <a class='ref t' id='t0689c10' href='#t0689c10'>T 0689c10</a>
<p class='suttainfo'><span class='t-juanname'>增壹阿含經卷第二十六</span><br>
<a class='ref t' id='t0689c11' href='#t0689c11'>T 0689c11</a> <a class='ref t' id='t0689c12' href='#t0689c12'>T 0689c12</a> <span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0689c13' href='#t0689c13'>T 0689c13</a> <a class='ref t' id='t0689c14' href='#t0689c14'>T 0689c14</a>聞如是：</p>
<p>一時，尊者舍利弗在舍衛城祇 <a class='ref t' id='t0689c15' href='#t0689c15'>T 0689c15</a>樹給孤獨園，與大比丘眾五百人俱。</p>
<p>爾時，眾 <a class='ref t' id='t0689c16' href='#t0689c16'>T 0689c16</a>多比丘到舍利弗所，共相問訊，在一面坐。 <a class='ref t' id='t0689c17' href='#t0689c17'>T 0689c17</a>爾時，眾多比丘白舍利弗言：「戒成就比丘當 <a class='ref t' id='t0689c18' href='#t0689c18'>T 0689c18</a>思惟何等法？」</p>
<p>舍利弗報言：「戒成就比丘當 <a class='ref t' id='t0689c19' href='#t0689c19'>T 0689c19</a>思惟五盛陰無常、為苦、為惱、為多痛畏；亦 <a class='ref t' id='t0689c20' href='#t0689c20'>T 0689c20</a>當思惟苦、空、無我。云何為五？所謂色陰、痛陰、 <a class='ref t' id='t0689c21' href='#t0689c21'>T 0689c21</a>想陰、行陰、識陰。爾時，戒成就比丘思惟此五 <a class='ref t' id='t0689c22' href='#t0689c22'>T 0689c22</a>盛陰，便成須陀洹道。」</p>
<p>比丘白舍利弗言：「須 <a class='ref t' id='t0689c23' href='#t0689c23'>T 0689c23</a>陀洹比丘當思惟何等法？」</p>
<p>舍利弗報言：「須 <a class='ref t' id='t0689c24' href='#t0689c24'>T 0689c24</a>陀洹比丘亦當思惟此五盛陰為苦、為惱、 <a class='ref t' id='t0689c25' href='#t0689c25'>T 0689c25</a>為多痛畏；亦當思惟苦、空、無我。諸賢當知。 <a class='ref t' id='t0689c26' href='#t0689c26'>T 0689c26</a>若須陀 <span class='corr' title='[恒→洹]'>洹</span> 比丘思惟此五盛陰時，便成斯陀 <a class='ref t' id='t0689c27' href='#t0689c27'>T 0689c27</a>含果。」</p>
<p>諸比丘問曰：「斯陀含比丘當思惟何等 <a class='ref t' id='t0689c28' href='#t0689c28'>T 0689c28</a>法？」</p>
<p>舍利弗報言：「斯陀含比丘亦當思惟此 <a class='ref t' id='t0689c29' href='#t0689c29'>T 0689c29</a>五盛陰為苦、為惱、為多痛畏，亦當思惟苦、 <a class='ref t' id='t0690a01' href='#t0690a01'>T 0690a01</a>空、無我。爾時，斯陀含比丘當思惟此五盛陰 <a class='ref t' id='t0690a02' href='#t0690a02'>T 0690a02</a>時，便成阿那含果。」</p>
<p>諸比丘問曰：「阿那含比丘 <a class='ref t' id='t0690a03' href='#t0690a03'>T 0690a03</a>當思惟何等法？」</p>
<p>舍利弗報言：「阿那含比丘 <a class='ref t' id='t0690a04' href='#t0690a04'>T 0690a04</a>亦當思惟此五盛陰為苦、為惱、為多痛畏； <a class='ref t' id='t0690a05' href='#t0690a05'>T 0690a05</a>亦當思惟此五盛陰時，便成阿羅漢。」</p>
<p>諸 <a class='ref t' id='t0690a06' href='#t0690a06'>T 0690a06</a>比丘問曰：「阿羅漢比丘當思惟何等法？」</p>
<p>舍 <a class='ref t' id='t0690a07' href='#t0690a07'>T 0690a07</a>利弗報言：「汝等所問何其過乎？羅漢比丘 <a class='ref t' id='t0690a08' href='#t0690a08'>T 0690a08</a>所作以過，更不造行，有漏心得解脫，不向 <a class='ref t' id='t0690a09' href='#t0690a09'>T 0690a09</a>五趣生死之海，更不受有、有所造作。是故， <a class='ref t' id='t0690a10' href='#t0690a10'>T 0690a10</a>諸賢！持戒比丘、須陀 <span class='corr' title='[恒→洹]'>洹</span> 、斯陀含、阿那含，當思 <a class='ref t' id='t0690a11' href='#t0690a11'>T 0690a11</a>惟此五盛陰。如是，諸比丘！當作是學。」</p>
<p>爾時， <a class='ref t' id='t0690a12' href='#t0690a12'>T 0690a12</a>諸比丘聞舍利弗所說，歡喜奉行。</p>
<a class='ref t' id='t0690a13' href='#t0690a13'>T 0690a13</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
