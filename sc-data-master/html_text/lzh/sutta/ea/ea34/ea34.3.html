<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea34.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>34.3</span> <span class='mirror-right'>（三）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0693c11' href='#t0693c11'>T 0693c11</a>園。</p>
<p>爾時，世尊告諸比丘：「當天子欲命終 <a class='ref t' id='t0693c12' href='#t0693c12'>T 0693c12</a>時，有五未曾有瑞應而現在前。云何為五？ <a class='ref t' id='t0693c13' href='#t0693c13'>T 0693c13</a>一者華萎；二者衣裳垢坋；三者身體污 <a class='ref t' id='t0693c14' href='#t0693c14'>T 0693c14</a>臭；四者不樂本座；五者天女星散。是謂天 <a class='ref t' id='t0693c15' href='#t0693c15'>T 0693c15</a>子當命終時有此五瑞應。爾時，天子極懷 <a class='ref t' id='t0693c16' href='#t0693c16'>T 0693c16</a>愁憂，椎胸喚叫。爾時，諸天子來至此天子 <a class='ref t' id='t0693c17' href='#t0693c17'>T 0693c17</a>所，語此天子言：『汝今爾來可生善處，快 <a class='ref t' id='t0693c18' href='#t0693c18'>T 0693c18</a>得善處，快得善利；以得善利，當念安處 <a class='ref t' id='t0693c19' href='#t0693c19'>T 0693c19</a>善業。』爾時，諸天而教授之。」</p>
<p>爾時，有一比丘 <a class='ref t' id='t0693c20' href='#t0693c20'>T 0693c20</a>白世尊言：「三十三天云何得生善處？云何 <a class='ref t' id='t0693c21' href='#t0693c21'>T 0693c21</a>快得善利？云何安處善業？」</p>
<p>世尊告曰：「人間於 <a class='ref t' id='t0693c22' href='#t0693c22'>T 0693c22</a>天則是善處，得善處、得善利者，生正見 <a class='ref t' id='t0693c23' href='#t0693c23'>T 0693c23</a>家，與善知識從事，於如來法中得信根，是 <a class='ref t' id='t0693c24' href='#t0693c24'>T 0693c24</a>謂名為快得善利。彼云何名為安處善業？ <a class='ref t' id='t0693c25' href='#t0693c25'>T 0693c25</a>於如來法中而得信根，剃除鬚髮，以信堅 <a class='ref t' id='t0693c26' href='#t0693c26'>T 0693c26</a>固，出家學道；彼以學道，戒性具足，諸根不 <a class='ref t' id='t0693c27' href='#t0693c27'>T 0693c27</a>缺，飯食知足，恒念經行，得三達明，是謂名 <a class='ref t' id='t0693c28' href='#t0693c28'>T 0693c28</a>為安處善業。」</p>
<p>爾時，世尊便說此偈：</p>
<a class='ref t' id='t0693c29' href='#t0693c29'>T 0693c29</a>
<blockquote class='gatha'>
<p>「人為天善處，　　良友為善利， <a class='ref t' id='t0694a01' href='#t0694a01'>T 0694a01</a><br>
出家為善業，　　有漏盡無漏。</p>
</blockquote>
<p><a class='ref t' id='t0694a02' href='#t0694a02'>T 0694a02</a>「比丘當知，三十三天著於五欲，彼以人間 <a class='ref t' id='t0694a03' href='#t0694a03'>T 0694a03</a>為善趣；於如來得出家，為善利而得三 <a class='ref t' id='t0694a04' href='#t0694a04'>T 0694a04</a>達。所以然者，佛世尊皆出人間，非由天 <a class='ref t' id='t0694a05' href='#t0694a05'>T 0694a05</a>而得也。是故，比丘！於此命終當生天上。」</p>
<p>爾 <a class='ref t' id='t0694a06' href='#t0694a06'>T 0694a06</a>時，彼比丘白世尊：「云何比丘當生善趣？」</p>
<p>世 <a class='ref t' id='t0694a07' href='#t0694a07'>T 0694a07</a>尊告曰：「涅槃者，即是比丘善趣。汝今，比丘！當 <a class='ref t' id='t0694a08' href='#t0694a08'>T 0694a08</a>求方便，得至涅槃。如是，比丘！當作是學。」</p>
<p><a class='ref t' id='t0694a09' href='#t0694a09'>T 0694a09</a>爾時，諸比丘聞佛所說，歡喜奉行。</p>
<a class='ref t' id='t0694a10' href='#t0694a10'>T 0694a10</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
