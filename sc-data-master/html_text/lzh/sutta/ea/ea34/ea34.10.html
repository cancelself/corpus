<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea34.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>34.10</span> <span class='mirror-right'>（一〇）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0698a01' href='#t0698a01'>T 0698a01</a>園。</p>
<p>爾時，生漏梵志往至世尊所，頭面禮足， <a class='ref t' id='t0698a02' href='#t0698a02'>T 0698a02</a>在一面坐。是時，生漏梵志白世尊言：「云何， <a class='ref t' id='t0698a03' href='#t0698a03'>T 0698a03</a>瞿曇！有何因緣，有何宿行，使此人民之類 <a class='ref t' id='t0698a04' href='#t0698a04'>T 0698a04</a>有盡、有滅、有減少者？本為城廓，今日已壞； <a class='ref t' id='t0698a05' href='#t0698a05'>T 0698a05</a>本有人民，今日丘荒。」</p>
<p>世尊告曰：「梵志！欲知 <a class='ref t' id='t0698a06' href='#t0698a06'>T 0698a06</a>由此人民所行非法故，使本有城廓，今日 <a class='ref t' id='t0698a07' href='#t0698a07'>T 0698a07</a>磨滅，本有人民，今日丘荒，皆由生民慳貪 <a class='ref t' id='t0698a08' href='#t0698a08'>T 0698a08</a>結縛習行，愛欲之所致故，使風雨不時， <a class='ref t' id='t0698a09' href='#t0698a09'>T 0698a09</a>雨以不時，所種根栽，不得長大，其中人民 <a class='ref t' id='t0698a10' href='#t0698a10'>T 0698a10</a>死者盈路。梵志當知，由此因緣，使國毀壞， <a class='ref t' id='t0698a11' href='#t0698a11'>T 0698a11</a>民不熾盛。</p>
<p>「復次，梵志！人民之類所行非法，便 <a class='ref t' id='t0698a12' href='#t0698a12'>T 0698a12</a>有雷電霹靂自然之應，天降雹雨，壞敗生 <a class='ref t' id='t0698a13' href='#t0698a13'>T 0698a13</a>苗，爾時人民死者難計。復次，梵志！人民之類 <a class='ref t' id='t0698a14' href='#t0698a14'>T 0698a14</a>所行非法，共相諍競，或以手拳相加，瓦石 <a class='ref t' id='t0698a15' href='#t0698a15'>T 0698a15</a>相擲，各各自喪其命。復次，梵志！彼人民之類 <a class='ref t' id='t0698a16' href='#t0698a16'>T 0698a16</a>已共諍競，不安其所，國主不寧，各興兵眾 <a class='ref t' id='t0698a17' href='#t0698a17'>T 0698a17</a>共相攻伐，至大眾死者難計。或有被刀 <a class='ref t' id='t0698a18' href='#t0698a18'>T 0698a18</a>者，或有矟箭死者。如是，梵志！由此因緣，使 <a class='ref t' id='t0698a19' href='#t0698a19'>T 0698a19</a>民減少不復熾盛。復次，梵志！人民之類所行 <a class='ref t' id='t0698a20' href='#t0698a20'>T 0698a20</a>非法故，使神祇不祐而得其便，或遭困厄， <a class='ref t' id='t0698a21' href='#t0698a21'>T 0698a21</a>疾病著床，除降者少，疫死者多。是謂，梵志！ <a class='ref t' id='t0698a22' href='#t0698a22'>T 0698a22</a>由此因緣，使民減少不復熾盛。」</p>
<p>是時，生漏 <a class='ref t' id='t0698a23' href='#t0698a23'>T 0698a23</a>梵志白世尊言：「瞿曇！所說甚為快哉！說此 <a class='ref t' id='t0698a24' href='#t0698a24'>T 0698a24</a>人本減少之義。實如來教，本有城廓，今日 <a class='ref t' id='t0698a25' href='#t0698a25'>T 0698a25</a>磨滅；本有人民，今日丘荒。所以然者，以 <a class='ref t' id='t0698a26' href='#t0698a26'>T 0698a26</a>有非法，便生慳疾；以生慳疾，便生邪 <a class='ref t' id='t0698a27' href='#t0698a27'>T 0698a27</a>業；以生邪業，故便天雨不時，五穀不熟， <a class='ref t' id='t0698a28' href='#t0698a28'>T 0698a28</a>人民不熾，故使非法流行，天降災變，壞 <a class='ref t' id='t0698a29' href='#t0698a29'>T 0698a29</a>敗生苗。彼以行非法，著貪慳疾，是時國 <a class='ref t' id='t0698b01' href='#t0698b01'>T 0698b01</a>主不寧，各興兵眾，共相攻伐，死者叵計，故 <a class='ref t' id='t0698b02' href='#t0698b02'>T 0698b02</a>使國土流荒，人民迸散。今日世尊所說甚 <a class='ref t' id='t0698b03' href='#t0698b03'>T 0698b03</a>善！快哉，由非法故致此災患。正使為他所 <a class='ref t' id='t0698b04' href='#t0698b04'>T 0698b04</a>捉，便斷其命，由非法故便生盜心；以生盜 <a class='ref t' id='t0698b05' href='#t0698b05'>T 0698b05</a>心，後為王殺；以生邪業，非人得其便，由此 <a class='ref t' id='t0698b06' href='#t0698b06'>T 0698b06</a>因緣，便取命終，人民減少，故使無有城 <a class='ref t' id='t0698b07' href='#t0698b07'>T 0698b07</a>廓之所居處。</p>
<p>「瞿曇！今日所出以自過多，猶 <a class='ref t' id='t0698b08' href='#t0698b08'>T 0698b08</a>如僂者得申，盲者得眼目，冥中得明，無 <a class='ref t' id='t0698b09' href='#t0698b09'>T 0698b09</a>目者為作眼目。今沙門瞿曇無數方便而 <a class='ref t' id='t0698b10' href='#t0698b10'>T 0698b10</a>說法，我今重自歸佛、法、眾，願聽為優婆塞， <a class='ref t' id='t0698b11' href='#t0698b11'>T 0698b11</a>盡形壽，不敢復殺。若沙門瞿曇見我若乘 <a class='ref t' id='t0698b12' href='#t0698b12'>T 0698b12</a>象騎馬，我由恭敬。所以然者，我為王波斯 <a class='ref t' id='t0698b13' href='#t0698b13'>T 0698b13</a>匿、頻毘娑羅王、優填王、惡生王、優陀延王，受 <a class='ref t' id='t0698b14' href='#t0698b14'>T 0698b14</a>梵之福，我恐失此之德。設我偏露右肩時， <a class='ref t' id='t0698b15' href='#t0698b15'>T 0698b15</a>唯願世尊受我禮拜！設我步行時，見瞿曇 <a class='ref t' id='t0698b16' href='#t0698b16'>T 0698b16</a>來，我當去履，唯願世尊受我等禮。」</p>
<p>爾時， <a class='ref t' id='t0698b17' href='#t0698b17'>T 0698b17</a>世尊儼頭可之。是時，生漏梵志歡喜踊躍， <a class='ref t' id='t0698b18' href='#t0698b18'>T 0698b18</a>不能自勝，前白佛言：「我今重自歸沙門瞿 <a class='ref t' id='t0698b19' href='#t0698b19'>T 0698b19</a>曇！唯願世尊聽為優婆塞。」</p>
<p><a class='ref t' id='t0698b20' href='#t0698b20'>T 0698b20</a>爾時，世尊漸與說法，使發歡喜之心。梵志 <a class='ref t' id='t0698b21' href='#t0698b21'>T 0698b21</a>聞法已，即從坐起，便退而去。</p>
<p>爾時，生漏梵志 <a class='ref t' id='t0698b22' href='#t0698b22'>T 0698b22</a>聞佛所說，歡喜奉行。</p>
<a class='ref t' id='t0698b23' href='#t0698b23'>T 0698b23</a>
<p class='endsection'><span class='t-juanname'>增壹阿含經卷第二十六</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
