<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea34.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>34.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0697b17' href='#t0697b17'>T 0697b17</a>園。</p>
<p>爾時，世尊告諸比丘：「昔者，釋提桓因告三 <a class='ref t' id='t0697b18' href='#t0697b18'>T 0697b18</a>十三天曰：『若諸賢與阿須倫共鬪時，設 <a class='ref t' id='t0697b19' href='#t0697b19'>T 0697b19</a>阿須倫不如，諸天得勝者，汝等捉毘摩 <a class='ref t' id='t0697b20' href='#t0697b20'>T 0697b20</a>質多羅阿須倫，將來至此，身為五繫。』是時，毘 <a class='ref t' id='t0697b21' href='#t0697b21'>T 0697b21</a>摩質多羅阿須倫，復告諸阿須倫曰：『卿等！ <a class='ref t' id='t0697b22' href='#t0697b22'>T 0697b22</a>今日與諸天共鬪，設得勝者，便捉釋提桓 <a class='ref t' id='t0697b23' href='#t0697b23'>T 0697b23</a>因，縛送此間。』比丘當知，爾時，二家共鬪，諸 <a class='ref t' id='t0697b24' href='#t0697b24'>T 0697b24</a>天得勝，阿須倫不如。是時，三十三天躬捉 <a class='ref t' id='t0697b25' href='#t0697b25'>T 0697b25</a>毘摩質多羅阿須倫王，束縛其身，將詣釋提 <a class='ref t' id='t0697b26' href='#t0697b26'>T 0697b26</a>桓因所，著中門外，自觀彼五繫。</p>
<p>「是時，毘摩 <a class='ref t' id='t0697b27' href='#t0697b27'>T 0697b27</a>質多羅阿須倫王便作是念：『此諸天法整， <a class='ref t' id='t0697b28' href='#t0697b28'>T 0697b28</a>阿須倫所行非法，我今不樂阿須倫，便當 <a class='ref t' id='t0697b29' href='#t0697b29'>T 0697b29</a>即住此諸天宮。』是時，以生此念言：『諸天法 <a class='ref t' id='t0697c01' href='#t0697c01'>T 0697c01</a>整，阿須倫非法，我欲住此間。』作此念已。 <a class='ref t' id='t0697c02' href='#t0697c02'>T 0697c02</a>是時，毘摩質多羅阿須倫王便自覺知身無 <a class='ref t' id='t0697c03' href='#t0697c03'>T 0697c03</a>縛繫，五欲而自娛樂。設毘摩質多羅阿須倫 <a class='ref t' id='t0697c04' href='#t0697c04'>T 0697c04</a>王生此念已，言：『諸天非法，阿須倫法整，我 <a class='ref t' id='t0697c05' href='#t0697c05'>T 0697c05</a>不用此三十三天，還欲詣阿須倫宮。』是時， <a class='ref t' id='t0697c06' href='#t0697c06'>T 0697c06</a>阿須倫王身被五繫，五欲娛樂自然消滅。</p>
<p>「比 <a class='ref t' id='t0697c07' href='#t0697c07'>T 0697c07</a>丘當知，纏縛之急，莫過此事；魔之所縛，復 <a class='ref t' id='t0697c08' href='#t0697c08'>T 0697c08</a>甚於斯。設與結使魔以被縛，動魔被 <a class='ref t' id='t0697c09' href='#t0697c09'>T 0697c09</a>縛，不動魔不被縛。是故，諸比丘！當求方便， <a class='ref t' id='t0697c10' href='#t0697c10'>T 0697c10</a>使心不被縛，樂閑靜之處。所以然者，此 <a class='ref t' id='t0697c11' href='#t0697c11'>T 0697c11</a>諸結使是魔境界。若有比丘在魔境界者， <a class='ref t' id='t0697c12' href='#t0697c12'>T 0697c12</a>終不脫生、老、病、死，不脫愁、憂、苦、惱。我今說 <a class='ref t' id='t0697c13' href='#t0697c13'>T 0697c13</a>此苦際。若復比丘心不移動，不著結使，便 <a class='ref t' id='t0697c14' href='#t0697c14'>T 0697c14</a>脫生、老、病、死、愁、憂、苦、惱，我今說此苦際。是故， <a class='ref t' id='t0697c15' href='#t0697c15'>T 0697c15</a>諸比丘！當作是學，無有結使，越出魔 <a class='ref t' id='t0697c16' href='#t0697c16'>T 0697c16</a>界。如是，比丘！當作是學。」</p>
<p>爾時，諸比丘聞佛 <a class='ref t' id='t0697c17' href='#t0697c17'>T 0697c17</a>所說，歡喜奉行。</p>
<a class='ref t' id='t0697c18' href='#t0697c18'>T 0697c18</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
