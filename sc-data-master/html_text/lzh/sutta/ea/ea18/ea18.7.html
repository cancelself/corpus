<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea18.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>18.7</span> <span class='mirror-right'>（七）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0591b05' href='#t0591b05'>T 0591b05</a>園。</p>
<p>爾時，尊者難陀不堪行梵行，欲脫法 <a class='ref t' id='t0591b06' href='#t0591b06'>T 0591b06</a>衣，習白衣行。</p>
<p>爾時，眾多比丘往至世尊所， <a class='ref t' id='t0591b07' href='#t0591b07'>T 0591b07</a>頭面禮足，在一面坐。爾時，眾多比丘白世 <a class='ref t' id='t0591b08' href='#t0591b08'>T 0591b08</a>尊曰：「難陀比丘不堪行梵行，欲脫法服， <a class='ref t' id='t0591b09' href='#t0591b09'>T 0591b09</a>習居家行。」</p>
<p>爾時，世尊告一比丘：「汝往至難 <a class='ref t' id='t0591b10' href='#t0591b10'>T 0591b10</a>陀所，云：『如來喚卿。』」</p>
<p>對曰：「如是。世尊！」時，彼比 <a class='ref t' id='t0591b11' href='#t0591b11'>T 0591b11</a>丘受世尊教，即從坐起，禮世尊足，便退而 <a class='ref t' id='t0591b12' href='#t0591b12'>T 0591b12</a>去。至彼難陀比丘所云：「世尊喚。」</p>
<p>難陀對曰： <a class='ref t' id='t0591b13' href='#t0591b13'>T 0591b13</a>「如是。」爾時難陀比丘尋隨此比丘至世尊 <a class='ref t' id='t0591b14' href='#t0591b14'>T 0591b14</a>所，頭面禮足，在一面坐。</p>
<p>是時，世尊告難陀 <a class='ref t' id='t0591b15' href='#t0591b15'>T 0591b15</a>曰：「云何，難陀！不樂修梵行，欲脫法衣，修 <a class='ref t' id='t0591b16' href='#t0591b16'>T 0591b16</a>白衣行乎？」</p>
<p>難陀對曰：「如是。世尊！」</p>
<p>世尊告曰： <a class='ref t' id='t0591b17' href='#t0591b17'>T 0591b17</a>「何以故？難陀！」</p>
<p>難陀對曰：「欲心熾然，不能自 <a class='ref t' id='t0591b18' href='#t0591b18'>T 0591b18</a>禁。」</p>
<p>世尊告曰：「云何，難陀！汝非族姓子出家 <a class='ref t' id='t0591b19' href='#t0591b19'>T 0591b19</a>學道乎？」</p>
<p>難陀對曰：「如是。世尊！我是族姓子， <a class='ref t' id='t0591b20' href='#t0591b20'>T 0591b20</a>以信牢固出家學道。」</p>
<p>世尊告曰：「汝族姓子！ <a class='ref t' id='t0591b21' href='#t0591b21'>T 0591b21</a>此非其宜，以捨家學道修清淨行。云何捨 <a class='ref t' id='t0591b22' href='#t0591b22'>T 0591b22</a>於正法欲習穢污？難陀當知，有二法無 <a class='ref t' id='t0591b23' href='#t0591b23'>T 0591b23</a>厭足，若有人習此法者終無厭足。云何為 <a class='ref t' id='t0591b24' href='#t0591b24'>T 0591b24</a>二法？所謂婬欲及飲酒。是謂二法無厭 <a class='ref t' id='t0591b25' href='#t0591b25'>T 0591b25</a>足。若有人習此二法，終無厭足，緣此行果， <a class='ref t' id='t0591b26' href='#t0591b26'>T 0591b26</a>亦不能得無為之處。是故，難陀！當念捨 <a class='ref t' id='t0591b27' href='#t0591b27'>T 0591b27</a>此二法，後必成無漏之報。汝今，難陀！善修 <a class='ref t' id='t0591b28' href='#t0591b28'>T 0591b28</a>梵行，趣道之果，靡不由之。」</p>
<p>爾時，世尊便說 <a class='ref t' id='t0591b29' href='#t0591b29'>T 0591b29</a>此偈：</p>
<a class='ref t' id='t0591c01' href='#t0591c01'>T 0591c01</a>
<blockquote class='gatha'>
<p>「蓋屋不密，　　天雨則漏；　　人不惟行， <a class='ref t' id='t0591c02' href='#t0591c02'>T 0591c02</a><br>
漏婬怒癡。　　蓋屋善密，　　天雨不漏； <a class='ref t' id='t0591c03' href='#t0591c03'>T 0591c03</a><br>
人能惟行，　　無婬怒癡。」</p>
</blockquote>
<p><a class='ref t' id='t0591c04' href='#t0591c04'>T 0591c04</a>爾時，世尊復作是念：「此族姓子欲意極多，我 <a class='ref t' id='t0591c05' href='#t0591c05'>T 0591c05</a>今宜可以火滅火。」是時，世尊即以神力手 <a class='ref t' id='t0591c06' href='#t0591c06'>T 0591c06</a>執難陀，猶如力人屈伸臂頃，將難陀至 <a class='ref t' id='t0591c07' href='#t0591c07'>T 0591c07</a>香山上。爾時，山上有一 <span class='corr' title='[嚴→巖]'>巖</span> 穴，復有一瞎獼 <a class='ref t' id='t0591c08' href='#t0591c08'>T 0591c08</a>猴在彼住止。是時，世尊右手執難陀而告 <a class='ref t' id='t0591c09' href='#t0591c09'>T 0591c09</a>之曰：「汝，難陀！頗見此瞎獼猴不？」</p>
<p>對曰：「如是。 <a class='ref t' id='t0591c10' href='#t0591c10'>T 0591c10</a>世尊！」</p>
<p>世尊告曰：「何者為妙？為孫陀利釋種 <a class='ref t' id='t0591c11' href='#t0591c11'>T 0591c11</a>妙耶？為此瞎獼猴妙乎？」</p>
<p>難陀對曰：「猶如有 <a class='ref t' id='t0591c12' href='#t0591c12'>T 0591c12</a>人傷極惡犬鼻，復加毒塗，彼犬倍惡。此亦 <a class='ref t' id='t0591c13' href='#t0591c13'>T 0591c13</a>如是。孫陀利釋女，今以此瞎獼猴相比，不 <a class='ref t' id='t0591c14' href='#t0591c14'>T 0591c14</a>可為喻，猶如大火 <span class='t-gaiji'>［卄／積］ <!--gaiji,,1[卄/積],2&#x27090;,3--></span>焚燒山野，加益以 <a class='ref t' id='t0591c15' href='#t0591c15'>T 0591c15</a>乾薪，火轉熾然，此亦如是。我念彼釋女， <a class='ref t' id='t0591c16' href='#t0591c16'>T 0591c16</a>不去心懷。」</p>
<p>爾時，世尊如屈伸臂頃，從彼 <a class='ref t' id='t0591c17' href='#t0591c17'>T 0591c17</a>山不現，便至三十三天。爾時，三十三天上 <a class='ref t' id='t0591c18' href='#t0591c18'>T 0591c18</a>諸天普集善法講堂，去善法講堂不遠，復 <a class='ref t' id='t0591c19' href='#t0591c19'>T 0591c19</a>有宮殿，五百玉女自相娛樂，純有女人，無 <a class='ref t' id='t0591c20' href='#t0591c20'>T 0591c20</a>有男子。爾時，難陀遙見五百天女，作倡伎 <a class='ref t' id='t0591c21' href='#t0591c21'>T 0591c21</a>樂，自相娛樂，見已，問世尊曰：「此是何等，五 <a class='ref t' id='t0591c22' href='#t0591c22'>T 0591c22</a>百天女作倡伎樂，自相娛樂？」</p>
<p>世尊告曰：「汝 <a class='ref t' id='t0591c23' href='#t0591c23'>T 0591c23</a>難陀自往問之。」</p>
<p>是時，尊者難陀便往至五 <a class='ref t' id='t0591c24' href='#t0591c24'>T 0591c24</a>百天女所，見彼宮舍，敷好坐具若干百種， <a class='ref t' id='t0591c25' href='#t0591c25'>T 0591c25</a>純是女人，無有男子。是時，尊者難陀問彼天 <a class='ref t' id='t0591c26' href='#t0591c26'>T 0591c26</a>女曰：「汝等是何天女，各相娛樂，快樂如是？」</p>
<p><a class='ref t' id='t0591c27' href='#t0591c27'>T 0591c27</a>天女報曰：「我等有五百人，悉皆清淨，無有 <a class='ref t' id='t0591c28' href='#t0591c28'>T 0591c28</a>夫主。我等聞有世尊弟子，名曰難陀，是佛 <a class='ref t' id='t0591c29' href='#t0591c29'>T 0591c29</a>姨母兒，彼於如來所，清淨修梵行，命終之後 <a class='ref t' id='t0592a01' href='#t0592a01'>T 0592a01</a>當生此間，與我等作夫主，共相娛樂。」</p>
<p>是時， <a class='ref t' id='t0592a02' href='#t0592a02'>T 0592a02</a>尊者難陀甚懷喜悅，不能自勝，便作是 <a class='ref t' id='t0592a03' href='#t0592a03'>T 0592a03</a>念：「我今是世尊弟子，且又復是姨母兒，此 <a class='ref t' id='t0592a04' href='#t0592a04'>T 0592a04</a>諸天女皆當為我作婦。」是時，難陀便退而去， <a class='ref t' id='t0592a05' href='#t0592a05'>T 0592a05</a>至世尊所。</p>
<p>世尊告曰：「云何，難陀！彼玉女何 <a class='ref t' id='t0592a06' href='#t0592a06'>T 0592a06</a>所言說？」</p>
<p>難陀報曰：「彼玉女各作是說：『我 <a class='ref t' id='t0592a07' href='#t0592a07'>T 0592a07</a>等各無夫主，聞有世尊弟子善修梵行，命 <a class='ref t' id='t0592a08' href='#t0592a08'>T 0592a08</a>終之後，當來生此。』」</p>
<p>世尊告曰：「難陀，汝意云 <a class='ref t' id='t0592a09' href='#t0592a09'>T 0592a09</a>何？難陀！汝意云何？」</p>
<p>難陀報曰：「爾時，即自生 <a class='ref t' id='t0592a10' href='#t0592a10'>T 0592a10</a>念：『我是世尊弟子，又且復是佛姨母兒，此諸 <a class='ref t' id='t0592a11' href='#t0592a11'>T 0592a11</a>天女盡當與我作妻。』」</p>
<p>世尊告曰：「快哉，難陀！ <a class='ref t' id='t0592a12' href='#t0592a12'>T 0592a12</a>善修梵行，我當與汝作證，使此五百女人 <a class='ref t' id='t0592a13' href='#t0592a13'>T 0592a13</a>皆為給使。」</p>
<p>世尊復告：「云何，難陀！孫陀利釋 <a class='ref t' id='t0592a14' href='#t0592a14'>T 0592a14</a>女妙耶？為是五百天女妙乎？」</p>
<p>難陀報曰：「猶 <a class='ref t' id='t0592a15' href='#t0592a15'>T 0592a15</a>如山頂瞎獼猴在孫陀利前，無有光澤，亦 <a class='ref t' id='t0592a16' href='#t0592a16'>T 0592a16</a>無有色。此亦如是。孫陀利在他天女前， <a class='ref t' id='t0592a17' href='#t0592a17'>T 0592a17</a>亦復如是，無有光澤。」</p>
<p>世尊告曰：「汝善修梵 <a class='ref t' id='t0592a18' href='#t0592a18'>T 0592a18</a>行，我當證汝得此五百天人。」</p>
<p>爾時，世尊便 <a class='ref t' id='t0592a19' href='#t0592a19'>T 0592a19</a>作是念：「我今當以火滅難陀火。」猶如力 <a class='ref t' id='t0592a20' href='#t0592a20'>T 0592a20</a>人屈伸臂頃，世尊右手執難陀臂將至地 <a class='ref t' id='t0592a21' href='#t0592a21'>T 0592a21</a>獄中。爾時，地獄眾生受若干苦惱。爾時，彼地 <a class='ref t' id='t0592a22' href='#t0592a22'>T 0592a22</a>獄中有一大鑊，空無有人。見已，便生恐懼， <a class='ref t' id='t0592a23' href='#t0592a23'>T 0592a23</a>衣毛皆竪，前白世尊曰：「此諸眾生皆受苦 <a class='ref t' id='t0592a24' href='#t0592a24'>T 0592a24</a>痛，唯有此釜而獨空無人。」</p>
<p>世尊告曰：「此者 <a class='ref t' id='t0592a25' href='#t0592a25'>T 0592a25</a>名為阿毘地獄。」</p>
<p>爾時，難陀倍復恐怖，衣毛皆 <a class='ref t' id='t0592a26' href='#t0592a26'>T 0592a26</a>竪，白世尊曰：「此是阿毘地獄，而獨自空， <a class='ref t' id='t0592a27' href='#t0592a27'>T 0592a27</a>亦無罪人？」</p>
<p>世尊告曰：「汝難陀自往問之。」</p>
<p>是 <a class='ref t' id='t0592a28' href='#t0592a28'>T 0592a28</a>時，尊者難陀便自問曰：「云何，獄卒！此是何 <a class='ref t' id='t0592a29' href='#t0592a29'>T 0592a29</a>獄？此是何獄空無有人？」</p>
<p>獄卒報曰：「比丘當 <a class='ref t' id='t0592b01' href='#t0592b01'>T 0592b01</a>知，釋迦文佛弟子名曰難陀，彼於如來所， <a class='ref t' id='t0592b02' href='#t0592b02'>T 0592b02</a>淨修梵行，身壞命終，生善處天上，於彼壽 <a class='ref t' id='t0592b03' href='#t0592b03'>T 0592b03</a>千歲，快自娛樂。復於彼終，生此阿毘地獄 <a class='ref t' id='t0592b04' href='#t0592b04'>T 0592b04</a>中，此空鑊者即是其室。」</p>
<p>時，尊者難陀聞此 <a class='ref t' id='t0592b05' href='#t0592b05'>T 0592b05</a>語已，便懷怖懅，衣毛皆竪，即生此念：「此 <a class='ref t' id='t0592b06' href='#t0592b06'>T 0592b06</a>之空釜，正為我耳。」來至世尊所，頭面禮足， <a class='ref t' id='t0592b07' href='#t0592b07'>T 0592b07</a>白世尊曰：「願受懺悔，我自罪緣，不修梵 <a class='ref t' id='t0592b08' href='#t0592b08'>T 0592b08</a>行，觸嬈如來。」</p>
<p>爾時，尊者難陀便說此偈：</p>
<a class='ref t' id='t0592b09' href='#t0592b09'>T 0592b09</a>
<blockquote class='gatha'>
<p>「人生不足貴，　　天壽盡亦喪； <a class='ref t' id='t0592b10' href='#t0592b10'>T 0592b10</a><br>
地獄痛酸苦，　　唯有涅槃樂。」</p>
</blockquote>
<p><a class='ref t' id='t0592b11' href='#t0592b11'>T 0592b11</a>爾時，世尊告難陀曰：「善哉！善哉！如汝所言， <a class='ref t' id='t0592b12' href='#t0592b12'>T 0592b12</a>涅槃者最是快樂。難陀！聽汝懺悔，汝愚、汝 <a class='ref t' id='t0592b13' href='#t0592b13'>T 0592b13</a>癡，自知有咎於如來所。今受汝悔過，後更 <a class='ref t' id='t0592b14' href='#t0592b14'>T 0592b14</a>莫犯。」</p>
<p>爾時，世尊屈伸臂頃，手執難陀，從地 <a class='ref t' id='t0592b15' href='#t0592b15'>T 0592b15</a>獄不現，便至舍衛城祇樹給孤獨園。爾時，世 <a class='ref t' id='t0592b16' href='#t0592b16'>T 0592b16</a>尊告難陀曰：「汝今，難陀！當修二法。云何 <a class='ref t' id='t0592b17' href='#t0592b17'>T 0592b17</a>為二法？所謂止與觀也。復當更修二法。云 <a class='ref t' id='t0592b18' href='#t0592b18'>T 0592b18</a>何為二法？生死不可樂，知涅槃為樂，是 <a class='ref t' id='t0592b19' href='#t0592b19'>T 0592b19</a>謂二法。復當更修二法。云何為二法？所謂 <a class='ref t' id='t0592b20' href='#t0592b20'>T 0592b20</a>智與辯也。」爾時，世尊以此種種法向難陀 <a class='ref t' id='t0592b21' href='#t0592b21'>T 0592b21</a>說。</p>
<p>是時，尊者難陀從世尊受教已，從坐起， <a class='ref t' id='t0592b22' href='#t0592b22'>T 0592b22</a>禮世尊足，便退而去，至安陀園。到已，在一 <a class='ref t' id='t0592b23' href='#t0592b23'>T 0592b23</a>樹下結加趺坐，正身正意，繫念在前，思 <a class='ref t' id='t0592b24' href='#t0592b24'>T 0592b24</a>惟如來如此言教。是時，尊者在閑靜處，恒 <a class='ref t' id='t0592b25' href='#t0592b25'>T 0592b25</a>思惟如來教，不去須臾。所以族姓子，以信 <a class='ref t' id='t0592b26' href='#t0592b26'>T 0592b26</a>牢固出家學道，修無上梵行，生死已盡，梵行 <a class='ref t' id='t0592b27' href='#t0592b27'>T 0592b27</a>已立，所作已辦，更不復受有，如實知之。是 <a class='ref t' id='t0592b28' href='#t0592b28'>T 0592b28</a>時，尊者難陀便成阿羅漢。</p>
<p>已成阿羅漢，即 <a class='ref t' id='t0592b29' href='#t0592b29'>T 0592b29</a>從坐起，整衣服至世尊所，頭面禮足，在 <a class='ref t' id='t0592c01' href='#t0592c01'>T 0592c01</a>一面坐。是時，尊者難陀白世尊曰：「世尊前 <a class='ref t' id='t0592c02' href='#t0592c02'>T 0592c02</a>許證弟子五百天女者，今盡捨之。」</p>
<p>世尊告 <a class='ref t' id='t0592c03' href='#t0592c03'>T 0592c03</a>曰：「汝今生死已盡，梵行已立，吾即捨之。」</p>
<p>爾 <a class='ref t' id='t0592c04' href='#t0592c04'>T 0592c04</a>時，便說偈曰：</p>
<a class='ref t' id='t0592c05' href='#t0592c05'>T 0592c05</a>
<blockquote class='gatha'>
<p>「我今見難陀，　　修行沙門法； <a class='ref t' id='t0592c06' href='#t0592c06'>T 0592c06</a><br>
諸惡皆以息，　　頭陀無有失。」</p>
</blockquote>
<p><a class='ref t' id='t0592c07' href='#t0592c07'>T 0592c07</a>爾時，世尊告諸比丘言：「得阿羅漢者，今難 <a class='ref t' id='t0592c08' href='#t0592c08'>T 0592c08</a>陀比丘是。無婬、怒、癡，亦是難陀比丘。」</p>
<p>爾時， <a class='ref t' id='t0592c09' href='#t0592c09'>T 0592c09</a>諸比丘聞佛所說，歡喜奉行。</p>
<a class='ref t' id='t0592c10' href='#t0592c10'>T 0592c10</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
