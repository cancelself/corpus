<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea18.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>18.5</span> <span class='mirror-right'>（五）龍</span></h1>
</header>
<p>聞如是：</p>
<p>一時，佛在羅閱城迦蘭陀竹園 <a class='ref t' id='t0590a09' href='#t0590a09'>T 0590a09</a>所，與大比丘眾五百人俱。</p>
<p>爾時，王阿闍世 <a class='ref t' id='t0590a10' href='#t0590a10'>T 0590a10</a>有象，名那羅祇梨，極為兇弊暴虐，勇健能 <a class='ref t' id='t0590a11' href='#t0590a11'>T 0590a11</a>降外怨，緣彼象力，使摩竭一國，無不靡 <a class='ref t' id='t0590a12' href='#t0590a12'>T 0590a12</a>伏。</p>
<p>爾時，提婆達兜便往至王阿闍世所。到 <a class='ref t' id='t0590a13' href='#t0590a13'>T 0590a13</a>已，而作是說：「大王當知，今此象惡，能降伏 <a class='ref t' id='t0590a14' href='#t0590a14'>T 0590a14</a>眾怨，可以醇酒，飲彼象醉。清旦，沙門瞿 <a class='ref t' id='t0590a15' href='#t0590a15'>T 0590a15</a>曇必來入城乞食，當放此醉象，蹋蹈殺之。」</p>
<p><a class='ref t' id='t0590a16' href='#t0590a16'>T 0590a16</a>時，王阿闍世聞提婆達兜教，即告令國中：「明 <a class='ref t' id='t0590a17' href='#t0590a17'>T 0590a17</a>日清旦，當放醉象，勿令人民在里巷遊行。」</p>
<p><a class='ref t' id='t0590a18' href='#t0590a18'>T 0590a18</a>是時，提婆達兜告王阿闍世曰：「若彼沙門瞿 <a class='ref t' id='t0590a19' href='#t0590a19'>T 0590a19</a>曇有一切智，知當來事者，明日必不入城 <a class='ref t' id='t0590a20' href='#t0590a20'>T 0590a20</a>乞食。」</p>
<p>王阿闍世曰：「亦如尊教，設有一切智 <a class='ref t' id='t0590a21' href='#t0590a21'>T 0590a21</a>者，明日清旦不入城乞食。」</p>
<p>爾時，羅閱城內男 <a class='ref t' id='t0590a22' href='#t0590a22'>T 0590a22</a>女大小事佛之者，聞王阿闍世清旦當放 <a class='ref t' id='t0590a23' href='#t0590a23'>T 0590a23</a>醉象害於如來，聞已，各懷愁憂，便往至世 <a class='ref t' id='t0590a24' href='#t0590a24'>T 0590a24</a>尊所，頭面禮足，在一面住，白世尊曰：「明日 <a class='ref t' id='t0590a25' href='#t0590a25'>T 0590a25</a>清旦，願世尊勿復入城！所以然者，王阿闍 <a class='ref t' id='t0590a26' href='#t0590a26'>T 0590a26</a>世今有教令，勅語城內人民之類：『明日勿 <a class='ref t' id='t0590a27' href='#t0590a27'>T 0590a27</a>復在里巷行來，吾欲放醉象，害沙門瞿曇。 <a class='ref t' id='t0590a28' href='#t0590a28'>T 0590a28</a>設沙門有一切智，明日清旦不入城乞食。』 <a class='ref t' id='t0590a29' href='#t0590a29'>T 0590a29</a>唯願世尊勿復入城，傷害如來，世人喪 <a class='ref t' id='t0590b01' href='#t0590b01'>T 0590b01</a>目，無復救護。」</p>
<p>世尊告曰：「止！止！諸優婆塞！勿 <a class='ref t' id='t0590b02' href='#t0590b02'>T 0590b02</a>懷愁惱。所以然者，如來之身非俗數身，然 <a class='ref t' id='t0590b03' href='#t0590b03'>T 0590b03</a>不為他人所害，終無此事。諸優婆塞當 <a class='ref t' id='t0590b04' href='#t0590b04'>T 0590b04</a>知，閻浮里地東西廣七千由旬，南北長二十 <a class='ref t' id='t0590b05' href='#t0590b05'>T 0590b05</a>一千由旬；瞿耶尼縱廣八千由旬，如半月 <a class='ref t' id='t0590b06' href='#t0590b06'>T 0590b06</a>形；弗于逮縱廣九千由旬，土地方正；欝單 <a class='ref t' id='t0590b07' href='#t0590b07'>T 0590b07</a>越縱廣十千由旬，土地圓如滿月。正使此四 <a class='ref t' id='t0590b08' href='#t0590b08'>T 0590b08</a>天下醉象滿其中，如似稻、麻、叢林，其數如 <a class='ref t' id='t0590b09' href='#t0590b09'>T 0590b09</a>是，猶不能得動如來毫毛，況復得害於 <a class='ref t' id='t0590b10' href='#t0590b10'>T 0590b10</a>如來？終無此事！</p>
<p>「則捨四天下，復有如千天 <a class='ref t' id='t0590b11' href='#t0590b11'>T 0590b11</a>下、千日月、千須彌山、千四海水、千閻浮提、 <a class='ref t' id='t0590b12' href='#t0590b12'>T 0590b12</a>千瞿耶尼、千弗于逮、千欝單越、千四天 <a class='ref t' id='t0590b13' href='#t0590b13'>T 0590b13</a>王、千三十三天、千兜術天、千豔天、千化 <a class='ref t' id='t0590b14' href='#t0590b14'>T 0590b14</a>自在天、千他化自在天，此名千世界；乃至 <a class='ref t' id='t0590b15' href='#t0590b15'>T 0590b15</a>二千世界，此名中千世界；乃至三千世界， <a class='ref t' id='t0590b16' href='#t0590b16'>T 0590b16</a>此名三千大千世界；滿其中伊羅鉢龍王， <a class='ref t' id='t0590b17' href='#t0590b17'>T 0590b17</a>猶不能動如來一毛，況復此象欲害如來 <a class='ref t' id='t0590b18' href='#t0590b18'>T 0590b18</a>哉？終無是處。所以然者，如來神力不可思 <a class='ref t' id='t0590b19' href='#t0590b19'>T 0590b19</a>議，如來出世，終不為人所傷害也。汝等各 <a class='ref t' id='t0590b20' href='#t0590b20'>T 0590b20</a>歸所在，如來自當知此變趣。」爾時，世尊與 <a class='ref t' id='t0590b21' href='#t0590b21'>T 0590b21</a>四部眾廣為說微妙之法。時，優婆塞、優婆斯 <a class='ref t' id='t0590b22' href='#t0590b22'>T 0590b22</a>聞正法已，各從坐起，頭面禮足，便退而去。</p>
<p><a class='ref t' id='t0590b23' href='#t0590b23'>T 0590b23</a>爾時，世尊清旦著衣持鉢，欲入羅閱城乞 <a class='ref t' id='t0590b24' href='#t0590b24'>T 0590b24</a>食。是時，提頭賴吒天王將乾沓惒等，從東 <a class='ref t' id='t0590b25' href='#t0590b25'>T 0590b25</a>方來，侍從世尊。是時，毘留勒王將拘槃 <a class='ref t' id='t0590b26' href='#t0590b26'>T 0590b26</a>茶眾，侍從如來。西方毘留波叉將諸龍 <a class='ref t' id='t0590b27' href='#t0590b27'>T 0590b27</a>眾，侍從如來。北方天王拘毘羅將羅剎鬼 <a class='ref t' id='t0590b28' href='#t0590b28'>T 0590b28</a>眾，侍從如來。是時，釋提桓因將諸天人數千 <a class='ref t' id='t0590b29' href='#t0590b29'>T 0590b29</a>萬眾，從兜術天沒，來至世尊所，時，梵天王 <a class='ref t' id='t0590c01' href='#t0590c01'>T 0590c01</a>將諸梵天數千萬眾，從梵天上來至世尊 <a class='ref t' id='t0590c02' href='#t0590c02'>T 0590c02</a>所。釋、梵、四天王及二十八天，大鬼神王各各 <a class='ref t' id='t0590c03' href='#t0590c03'>T 0590c03</a>相謂言：「我等今日當觀二神，龍象共鬪，誰 <a class='ref t' id='t0590c04' href='#t0590c04'>T 0590c04</a>者勝負？」</p>
<p>時，羅閱城四部之眾遙見世尊將諸 <a class='ref t' id='t0590c05' href='#t0590c05'>T 0590c05</a>比丘入城乞食，時城內人民皆舉聲喚曰。 <a class='ref t' id='t0590c06' href='#t0590c06'>T 0590c06</a>王阿闍世復聞此聲，問左右曰：「此是何等 <a class='ref t' id='t0590c07' href='#t0590c07'>T 0590c07</a>聲響，乃徹此間？」</p>
<p>侍臣對曰：「此是如來入城 <a class='ref t' id='t0590c08' href='#t0590c08'>T 0590c08</a>乞食，人民見已，故有此聲。」</p>
<p>阿闍世曰：「沙門 <a class='ref t' id='t0590c09' href='#t0590c09'>T 0590c09</a>瞿曇亦無聖道，不知人心來變之驗。」王阿 <a class='ref t' id='t0590c10' href='#t0590c10'>T 0590c10</a>闍世即勅象師：「汝速將象飲以醇酒，鼻帶 <a class='ref t' id='t0590c11' href='#t0590c11'>T 0590c11</a>利劍，即放使走。」</p>
<p>爾時，世尊將諸比丘詣城 <a class='ref t' id='t0590c12' href='#t0590c12'>T 0590c12</a>門，適舉足入門。時，天地大動，諸神尊天在 <a class='ref t' id='t0590c13' href='#t0590c13'>T 0590c13</a>虛空中散種種之華。時，五百比丘見醉象 <a class='ref t' id='t0590c14' href='#t0590c14'>T 0590c14</a>來，各各馳走，莫知所如。時，彼暴象遙見如 <a class='ref t' id='t0590c15' href='#t0590c15'>T 0590c15</a>來，便走趣向。侍者阿難見醉象來，在世尊 <a class='ref t' id='t0590c16' href='#t0590c16'>T 0590c16</a>後，不自安處，白世尊曰：「此象暴惡，將恐相 <a class='ref t' id='t0590c17' href='#t0590c17'>T 0590c17</a>害，宜可遠之。」</p>
<p>世尊告曰：「勿懼！阿難！吾今 <a class='ref t' id='t0590c18' href='#t0590c18'>T 0590c18</a>當以如來神手降伏此象。」</p>
<p>如來觀察暴象 <a class='ref t' id='t0590c19' href='#t0590c19'>T 0590c19</a>不近不遠，便化左右作諸師子王，於彼象 <a class='ref t' id='t0590c20' href='#t0590c20'>T 0590c20</a>後作大火坑。時，彼暴象見左右師子王及 <a class='ref t' id='t0590c21' href='#t0590c21'>T 0590c21</a>見火坑，即失尿放糞，無走突處，便前進 <a class='ref t' id='t0590c22' href='#t0590c22'>T 0590c22</a>向如來。爾時，世尊便說此偈：</p>
<a class='ref t' id='t0590c23' href='#t0590c23'>T 0590c23</a>
<blockquote class='gatha'>
<p>「汝莫害於龍，　　龍現甚難遇， <a class='ref t' id='t0590c24' href='#t0590c24'>T 0590c24</a><br>
不由害龍已，　　而得生善處。」</p>
</blockquote>
<p><a class='ref t' id='t0590c25' href='#t0590c25'>T 0590c25</a>爾時，暴象聞世尊說此偈，如被火燃，即自 <a class='ref t' id='t0590c26' href='#t0590c26'>T 0590c26</a>解劍，向如來跪雙膝，投地以鼻舐如來足。 <a class='ref t' id='t0590c27' href='#t0590c27'>T 0590c27</a>時，世尊伸右手摩象頭，而作是說：</p>
<a class='ref t' id='t0590c28' href='#t0590c28'>T 0590c28</a>
<blockquote class='gatha'>
<p>「瞋恚生地獄，　　亦作蛇蚖形； <a class='ref t' id='t0590c29' href='#t0590c29'>T 0590c29</a><br>
是故當捨恚，　　更莫受此身。」</p>
</blockquote>
<p><a class='ref t' id='t0591a01' href='#t0591a01'>T 0591a01</a>爾時，神尊諸天在虛空中，以若干百千種 <a class='ref t' id='t0591a02' href='#t0591a02'>T 0591a02</a>花散如來上。是時，世尊與四部之眾、天、龍、 <a class='ref t' id='t0591a03' href='#t0591a03'>T 0591a03</a>鬼神說微妙法。爾時，見降象男女六萬餘 <a class='ref t' id='t0591a04' href='#t0591a04'>T 0591a04</a>人諸塵垢盡，得法眼淨，八萬天人亦得法眼 <a class='ref t' id='t0591a05' href='#t0591a05'>T 0591a05</a>淨。時，彼醉象身中刀風起，身壞命終，生四天 <a class='ref t' id='t0591a06' href='#t0591a06'>T 0591a06</a>王宮。</p>
<p>爾時，比丘、比丘尼，諸優婆塞、優婆夷， <a class='ref t' id='t0591a07' href='#t0591a07'>T 0591a07</a>及天、龍、鬼神，聞世尊所說，歡喜奉行。</p>
<a class='ref t' id='t0591a08' href='#t0591a08'>T 0591a08</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
