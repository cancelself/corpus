<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea18.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>18.2</span> <span class='mirror-right'>（二）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0587b17' href='#t0587b17'>T 0587b17</a>園。</p>
<p>爾時，世尊告諸比丘：「世有二人，無有厭 <a class='ref t' id='t0587b18' href='#t0587b18'>T 0587b18</a>足而取命終。云何為二人？所謂得財物 <a class='ref t' id='t0587b19' href='#t0587b19'>T 0587b19</a>恒藏舉之；復有得物而喜與人。是謂二人 <a class='ref t' id='t0587b20' href='#t0587b20'>T 0587b20</a>無有厭足而取命終。」</p>
<p>爾時，有比丘白世 <a class='ref t' id='t0587b21' href='#t0587b21'>T 0587b21</a>尊曰：「我等，世尊！不解此略說之義。云何得 <a class='ref t' id='t0587b22' href='#t0587b22'>T 0587b22</a>物藏舉？云何得物與人？唯願世尊廣演其 <a class='ref t' id='t0587b23' href='#t0587b23'>T 0587b23</a>義。」</p>
<p>世尊告曰：「諦聽！諦聽！善思念之，吾當為 <a class='ref t' id='t0587b24' href='#t0587b24'>T 0587b24</a>汝分別其義。」</p>
<p>對曰：「如是。」</p>
<p>爾時，佛告諸比丘： <a class='ref t' id='t0587b25' href='#t0587b25'>T 0587b25</a>「於是，有族姓子學諸技術，或習田作，或 <a class='ref t' id='t0587b26' href='#t0587b26'>T 0587b26</a>習書疏，或習計算，或習天文，或習地理， <a class='ref t' id='t0587b27' href='#t0587b27'>T 0587b27</a>或習卜相，或學遠使，或作王佐，不避寒 <a class='ref t' id='t0587b28' href='#t0587b28'>T 0587b28</a>暑、飢寒、懃苦，而自營己。彼作是功力而獲 <a class='ref t' id='t0587b29' href='#t0587b29'>T 0587b29</a>財物，彼人不能食噉，亦不與妻子，亦不 <a class='ref t' id='t0587c01' href='#t0587c01'>T 0587c01</a>與奴婢親親之屬，皆悉不與。彼所得財物， <a class='ref t' id='t0587c02' href='#t0587c02'>T 0587c02</a>或王劫奪，或復被賊，或火燒水漂，分散異 <a class='ref t' id='t0587c03' href='#t0587c03'>T 0587c03</a>處，不獲其利，即於家中有人分散此物， <a class='ref t' id='t0587c04' href='#t0587c04'>T 0587c04</a>不得停住。是謂，比丘！得財藏舉者也。</p>
<p>「彼云 <a class='ref t' id='t0587c05' href='#t0587c05'>T 0587c05</a>何得財分布？有族姓子學諸伎術，或習田 <a class='ref t' id='t0587c06' href='#t0587c06'>T 0587c06</a>作，或習書 <span class='t-gaiji'>疏 <!--gaiji,疏,1[跳-兆+(梳-木)],2&#x47FD;,3--></span>，或習計算，或習天文、地理， <a class='ref t' id='t0587c07' href='#t0587c07'>T 0587c07</a>或習卜相，或學遠使，或作王佐，不避寒 <a class='ref t' id='t0587c08' href='#t0587c08'>T 0587c08</a>暑、飢寒、懃苦，而自營己。彼作是功力而獲 <a class='ref t' id='t0587c09' href='#t0587c09'>T 0587c09</a>財物，彼人惠施眾生，給與父母、奴婢、妻子， <a class='ref t' id='t0587c10' href='#t0587c10'>T 0587c10</a>亦復廣及沙門、婆羅門，造諸功德，種天上 <a class='ref t' id='t0587c11' href='#t0587c11'>T 0587c11</a>之福。是謂，比丘！得而惠施。是謂，比丘！二人 <a class='ref t' id='t0587c12' href='#t0587c12'>T 0587c12</a>無厭足。如前一人得財物而舉者，當念捨 <a class='ref t' id='t0587c13' href='#t0587c13'>T 0587c13</a>離；第二人得而廣布，當學此業。如是，諸比 <a class='ref t' id='t0587c14' href='#t0587c14'>T 0587c14</a>丘！當作是學。」</p>
<p>爾時，諸比丘聞佛所說，歡喜 <a class='ref t' id='t0587c15' href='#t0587c15'>T 0587c15</a>奉行。</p>
<a class='ref t' id='t0587c16' href='#t0587c16'>T 0587c16</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
