<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea40.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>40.4</span> <span class='mirror-right'>（四）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0739a25' href='#t0739a25'>T 0739a25</a>園。</p>
<p>爾時，世尊告諸比丘：「有七種之人可事、 <a class='ref t' id='t0739a26' href='#t0739a26'>T 0739a26</a>可敬，是世間無上福田。云何為七種人？所 <a class='ref t' id='t0739a27' href='#t0739a27'>T 0739a27</a>謂七人者：一者行慈，二者行悲，三者行喜，四 <a class='ref t' id='t0739a28' href='#t0739a28'>T 0739a28</a>者行護，五者行空，六者行無想，七者行無 <a class='ref t' id='t0739a29' href='#t0739a29'>T 0739a29</a>願。是謂七種之人可事、可敬，是世間無上 <a class='ref t' id='t0739b01' href='#t0739b01'>T 0739b01</a>福田。所以然者，其有眾生行此七法者， <a class='ref t' id='t0739b02' href='#t0739b02'>T 0739b02</a>於現法中獲其果報。」</p>
<p>爾時，阿難白世尊言： <a class='ref t' id='t0739b03' href='#t0739b03'>T 0739b03</a>「何以故不說須陀洹、斯陀含、阿那含、阿羅漢、 <a class='ref t' id='t0739b04' href='#t0739b04'>T 0739b04</a>辟支佛、佛，乃說此七事乎？」</p>
<p>世尊告曰：「行慈 <a class='ref t' id='t0739b05' href='#t0739b05'>T 0739b05</a>七人其行，與須陀洹乃至佛其事不同；雖 <a class='ref t' id='t0739b06' href='#t0739b06'>T 0739b06</a>供養須陀洹乃至佛，不現得報；然供養此 <a class='ref t' id='t0739b07' href='#t0739b07'>T 0739b07</a>七人者，於現世得報。是故，阿難！當勤加 <a class='ref t' id='t0739b08' href='#t0739b08'>T 0739b08</a>勇猛成辦七法。如是，阿難！當作是學。」</p>
<p>爾時， <a class='ref t' id='t0739b09' href='#t0739b09'>T 0739b09</a>阿難聞佛所說，歡喜奉行。</p>
<a class='ref t' id='t0739b10' href='#t0739b10'>T 0739b10</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
