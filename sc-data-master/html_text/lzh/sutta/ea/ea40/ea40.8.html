<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea40.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>40.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0741c28' href='#t0741c28'>T 0741c28</a>園。</p>
<p>爾時，世尊告諸比丘：「汝等當修行死想， <a class='ref t' id='t0741c29' href='#t0741c29'>T 0741c29</a>思惟死想。」</p>
<p>時，彼座上有一比丘白世尊言： <a class='ref t' id='t0742a01' href='#t0742a01'>T 0742a01</a>「我常修行、思惟死想。」</p>
<p>世尊告曰：「汝云何思惟、 <a class='ref t' id='t0742a02' href='#t0742a02'>T 0742a02</a>修行死想？」</p>
<p>比丘白佛言：「思惟死想時，意欲 <a class='ref t' id='t0742a03' href='#t0742a03'>T 0742a03</a>存七日，思惟七覺意，於如來法中多所饒 <a class='ref t' id='t0742a04' href='#t0742a04'>T 0742a04</a>益，死後無恨。如是，世尊！我思惟死想。」</p>
<p>世尊 <a class='ref t' id='t0742a05' href='#t0742a05'>T 0742a05</a>告曰：「止！止！比丘！此非行死想之行，此名為 <a class='ref t' id='t0742a06' href='#t0742a06'>T 0742a06</a>放逸之法。」</p>
<p>復有一比丘白世尊言：「我能堪 <a class='ref t' id='t0742a07' href='#t0742a07'>T 0742a07</a>任修行死想。」</p>
<p>世尊告曰：「汝云何修行、思惟死 <a class='ref t' id='t0742a08' href='#t0742a08'>T 0742a08</a>想？」</p>
<p>比丘白佛言：「我今作是念：『意欲存在六 <a class='ref t' id='t0742a09' href='#t0742a09'>T 0742a09</a>日，思惟如來正法已，便取命終，此則有 <a class='ref t' id='t0742a10' href='#t0742a10'>T 0742a10</a>所增益。』如是思惟死想。」</p>
<p>世尊告曰：「止！止！ <a class='ref t' id='t0742a11' href='#t0742a11'>T 0742a11</a>比丘！汝亦是放逸之法，非思惟死想也。」</p>
<p>復 <a class='ref t' id='t0742a12' href='#t0742a12'>T 0742a12</a>有比丘白佛言：「欲存在五日。」或言四日，或 <a class='ref t' id='t0742a13' href='#t0742a13'>T 0742a13</a>言三日、二日、一日者。</p>
<p>爾時，世尊告諸比丘： <a class='ref t' id='t0742a14' href='#t0742a14'>T 0742a14</a>「止！止！比丘！此亦是放逸之法，非為思惟死 <a class='ref t' id='t0742a15' href='#t0742a15'>T 0742a15</a>想。」</p>
<p>爾時，復有一比丘白世尊言：「我能堪 <a class='ref t' id='t0742a16' href='#t0742a16'>T 0742a16</a>忍修行死想。」比丘白佛言：「我到時，著衣持 <a class='ref t' id='t0742a17' href='#t0742a17'>T 0742a17</a>鉢，入舍衛城乞食已，還出舍衛城，歸所 <a class='ref t' id='t0742a18' href='#t0742a18'>T 0742a18</a>在，入靜室中，思惟七覺意而取命終，此則 <a class='ref t' id='t0742a19' href='#t0742a19'>T 0742a19</a>思惟死想。」</p>
<p><a class='ref t' id='t0742a20' href='#t0742a20'>T 0742a20</a>世尊告曰：「止！止！比丘！此亦非思惟、修行死 <a class='ref t' id='t0742a21' href='#t0742a21'>T 0742a21</a>想。汝等諸比丘所說者，皆是放逸之行，非是 <a class='ref t' id='t0742a22' href='#t0742a22'>T 0742a22</a>修行死想之法。」</p>
<p>是時，世尊重告比丘：「其能 <a class='ref t' id='t0742a23' href='#t0742a23'>T 0742a23</a>如婆迦利比丘者，此則名為思惟死想。彼 <a class='ref t' id='t0742a24' href='#t0742a24'>T 0742a24</a>比丘者，善能思惟死想，厭患此身惡露不淨。 <a class='ref t' id='t0742a25' href='#t0742a25'>T 0742a25</a>若比丘思惟死想，繫意在前，心不移動，念 <a class='ref t' id='t0742a26' href='#t0742a26'>T 0742a26</a>出入息往還之數，於其中間思惟七覺意， <a class='ref t' id='t0742a27' href='#t0742a27'>T 0742a27</a>則於如來法多所饒益。所以然者，一切 <a class='ref t' id='t0742a28' href='#t0742a28'>T 0742a28</a>諸行皆空、皆寂，起者、滅者皆是幻化，無有真 <a class='ref t' id='t0742a29' href='#t0742a29'>T 0742a29</a>實。是故，比丘！當於出入息中思惟死想，便 <a class='ref t' id='t0742b01' href='#t0742b01'>T 0742b01</a>脫生、老、病、死、愁、憂、苦、惱。如是，比丘！當知作 <a class='ref t' id='t0742b02' href='#t0742b02'>T 0742b02</a>如是學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0742b03' href='#t0742b03'>T 0742b03</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
