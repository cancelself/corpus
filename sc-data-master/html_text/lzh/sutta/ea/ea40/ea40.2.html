<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea40.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>40.2</span> <span class='mirror-right'>（二）</span></h1>
</header>
<p>聞如是：</p>
<p>一時，佛在羅閱城迦蘭陀竹園 <a class='ref t' id='t0738a12' href='#t0738a12'>T 0738a12</a>所，與大比丘眾五百人俱。</p>
<p>是時，摩竭國王 <a class='ref t' id='t0738a13' href='#t0738a13'>T 0738a13</a>阿闍世，在群臣中而作是說：「此拔祇國 <a class='ref t' id='t0738a14' href='#t0738a14'>T 0738a14</a>極為熾盛，人民眾多，吾當攻伐，攝彼邦土。」</p>
<p><a class='ref t' id='t0738a15' href='#t0738a15'>T 0738a15</a>是時，阿闍世王告婆利迦婆羅門曰：「汝今 <a class='ref t' id='t0738a16' href='#t0738a16'>T 0738a16</a>往至世尊所，持吾姓名，往問訊世尊，禮敬 <a class='ref t' id='t0738a17' href='#t0738a17'>T 0738a17</a>承事云：『王阿闍世白世尊言：「意欲攻伐 <a class='ref t' id='t0738a18' href='#t0738a18'>T 0738a18</a>拔祇國，為可爾不？」』設如來有所說者，汝 <a class='ref t' id='t0738a19' href='#t0738a19'>T 0738a19</a>善思惟，來向吾說。所以然者，如來語終不 <a class='ref t' id='t0738a20' href='#t0738a20'>T 0738a20</a>有二。」</p>
<p>是時，婆羅門受王教勅，往至世尊所， <a class='ref t' id='t0738a21' href='#t0738a21'>T 0738a21</a>共相問訊，在一面坐。是時，婆羅門白佛言：「王 <a class='ref t' id='t0738a22' href='#t0738a22'>T 0738a22</a>阿闍世禮敬世尊，承事問訊，又復重白：『意 <a class='ref t' id='t0738a23' href='#t0738a23'>T 0738a23</a>欲往攻伐拔祇大國。』先來問佛為可爾 <a class='ref t' id='t0738a24' href='#t0738a24'>T 0738a24</a>不？」</p>
<p>爾時，彼婆羅門以衣覆頭脚，著象牙屐， <a class='ref t' id='t0738a25' href='#t0738a25'>T 0738a25</a>腰帶利劍，不應說法。</p>
<p>是時，世尊告阿難 <a class='ref t' id='t0738a26' href='#t0738a26'>T 0738a26</a>曰：「若拔祇人民修七法者，終不為外寇所 <a class='ref t' id='t0738a27' href='#t0738a27'>T 0738a27</a>壞。云何為七？若當拔祇國人民，盡集一處而 <a class='ref t' id='t0738a28' href='#t0738a28'>T 0738a28</a>不散者，便不為他國所壞，是 <span class='corr' title='[調→謂]'>謂</span> 初法不 <a class='ref t' id='t0738a29' href='#t0738a29'>T 0738a29</a>為外寇所敗。</p>
<p>「復次，阿難！拔祇國人上下和 <a class='ref t' id='t0738b01' href='#t0738b01'>T 0738b01</a>順，拔祇人民不為外人所擒。是謂，阿 <a class='ref t' id='t0738b02' href='#t0738b02'>T 0738b02</a>難，第二之法不為外寇所壞。</p>
<p>「復次，阿難！若 <a class='ref t' id='t0738b03' href='#t0738b03'>T 0738b03</a>拔祇國人亦不婬他，著他女人色，是謂 <a class='ref t' id='t0738b04' href='#t0738b04'>T 0738b04</a>第三之法不為外寇所壞。</p>
<p>「復次，阿難！若拔 <a class='ref t' id='t0738b05' href='#t0738b05'>T 0738b05</a>祇國不從此間而傳至彼，亦復不從彼間 <a class='ref t' id='t0738b06' href='#t0738b06'>T 0738b06</a>傳來至此，是謂第四之法不為外寇所壞。</p>
<p><a class='ref t' id='t0738b07' href='#t0738b07'>T 0738b07</a>「復次，阿難！若拔祇國人供養沙門、婆羅門， <a class='ref t' id='t0738b08' href='#t0738b08'>T 0738b08</a>承事禮敬梵行人者，是謂第五之法，是時 <a class='ref t' id='t0738b09' href='#t0738b09'>T 0738b09</a>便不為外寇所獲。</p>
<p>「復次，阿難！若拔祇國 <a class='ref t' id='t0738b10' href='#t0738b10'>T 0738b10</a>人民不貪著他財寶者，是謂第六法不為 <a class='ref t' id='t0738b11' href='#t0738b11'>T 0738b11</a>外寇所壞。</p>
<p>「復次，阿難！若拔祇國人民皆同 <a class='ref t' id='t0738b12' href='#t0738b12'>T 0738b12</a>一心，不向神寺，專精其意，便不為外寇 <a class='ref t' id='t0738b13' href='#t0738b13'>T 0738b13</a>所壞也，是謂第七之法不為外寇所壞。是 <a class='ref t' id='t0738b14' href='#t0738b14'>T 0738b14</a>謂，阿難！彼拔祇人修此七法者，終不為外 <a class='ref t' id='t0738b15' href='#t0738b15'>T 0738b15</a>人所壞。」</p>
<p>是時，梵志白佛言：「設當彼人成就 <a class='ref t' id='t0738b16' href='#t0738b16'>T 0738b16</a>一法，猶不可壞，何況七法而可壞乎？止！止！ <a class='ref t' id='t0738b17' href='#t0738b17'>T 0738b17</a>世尊！國事猥多，欲還所止。」爾時，梵志即從 <a class='ref t' id='t0738b18' href='#t0738b18'>T 0738b18</a>座起而去。</p>
<p>彼梵志不遠，爾時世尊告諸比 <a class='ref t' id='t0738b19' href='#t0738b19'>T 0738b19</a>丘：「我今當說七不退轉法，汝等諦聽！善思 <a class='ref t' id='t0738b20' href='#t0738b20'>T 0738b20</a>念之。」</p>
<p>諸比丘白佛言：「唯然，世尊！」</p>
<p>爾時，諸比丘 <a class='ref t' id='t0738b21' href='#t0738b21'>T 0738b21</a>從佛受教。世尊告曰：「云何為七不退轉 <a class='ref t' id='t0738b22' href='#t0738b22'>T 0738b22</a>之法？比丘當知，若比丘共集一處，皆共和 <a class='ref t' id='t0738b23' href='#t0738b23'>T 0738b23</a>順，上下相奉，轉進於上，修諸善法而不退 <a class='ref t' id='t0738b24' href='#t0738b24'>T 0738b24</a>轉，亦不為魔所得便，是謂初法不退轉。</p>
<p><a class='ref t' id='t0738b25' href='#t0738b25'>T 0738b25</a>「復次，眾僧和合順從其教，轉進於上而不 <a class='ref t' id='t0738b26' href='#t0738b26'>T 0738b26</a>退轉，不為魔王所壞，是謂第二之法不退 <a class='ref t' id='t0738b27' href='#t0738b27'>T 0738b27</a>轉也。</p>
<p>「復次，比丘！不著事務，不修世榮，轉 <a class='ref t' id='t0738b28' href='#t0738b28'>T 0738b28</a>進於上，不為魔天所得其便，是謂第三不 <a class='ref t' id='t0738b29' href='#t0738b29'>T 0738b29</a>退轉之法也。</p>
<p>「復次，比丘！不諷誦雜書，終 <a class='ref t' id='t0738c01' href='#t0738c01'>T 0738c01</a>日策役其情意，轉進於上，不為魔王得 <a class='ref t' id='t0738c02' href='#t0738c02'>T 0738c02</a>其便，是謂第四不退轉之法也。</p>
<p>「復次，比 <a class='ref t' id='t0738c03' href='#t0738c03'>T 0738c03</a>丘！勤修其法，除去睡眠，恒自警寤，轉進於 <a class='ref t' id='t0738c04' href='#t0738c04'>T 0738c04</a>上，不為弊魔而得其便，是謂第五不退轉 <a class='ref t' id='t0738c05' href='#t0738c05'>T 0738c05</a>之法。</p>
<p>「復次，比丘！不學算術，亦不使人習 <a class='ref t' id='t0738c06' href='#t0738c06'>T 0738c06</a>之，樂閑靜之處，修習其法，轉進於上，不 <a class='ref t' id='t0738c07' href='#t0738c07'>T 0738c07</a>為弊魔得其便也。是謂第六不退轉之 <a class='ref t' id='t0738c08' href='#t0738c08'>T 0738c08</a>法。</p>
<p>「復次，比丘！起一切世間不可樂想，習於 <a class='ref t' id='t0738c09' href='#t0738c09'>T 0738c09</a>禪行，忍諸法教，轉進於上，不為魔所得 <a class='ref t' id='t0738c10' href='#t0738c10'>T 0738c10</a>其便，是謂七不退轉法也。若有比丘 <a class='ref t' id='t0738c11' href='#t0738c11'>T 0738c11</a>成就此七法，共和順者，便不為魔得其 <a class='ref t' id='t0738c12' href='#t0738c12'>T 0738c12</a>便也。」</p>
<p>爾時，世尊說此偈言：</p>
<a class='ref t' id='t0738c13' href='#t0738c13'>T 0738c13</a>
<blockquote class='gatha'>
<p>「除去於事業，　　又非思惟亂， <a class='ref t' id='t0738c14' href='#t0738c14'>T 0738c14</a><br>
設不行此者，　　亦不得三昧。 <a class='ref t' id='t0738c15' href='#t0738c15'>T 0738c15</a><br>
能樂於法者，　　分別其法義， <a class='ref t' id='t0738c16' href='#t0738c16'>T 0738c16</a><br>
比丘樂此行，　　便致三昧定。</p>
</blockquote>
<p><a class='ref t' id='t0738c17' href='#t0738c17'>T 0738c17</a>「是故，比丘！當求方便，成此七法。如是，諸比 <a class='ref t' id='t0738c18' href='#t0738c18'>T 0738c18</a>丘！當作是學。」</p>
<p>爾時，諸比丘聞佛所說，歡喜 <a class='ref t' id='t0738c19' href='#t0738c19'>T 0738c19</a>奉行。</p>
<a class='ref t' id='t0738c20' href='#t0738c20'>T 0738c20</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
