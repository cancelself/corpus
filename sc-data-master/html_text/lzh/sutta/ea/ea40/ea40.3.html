<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea40.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>40.3</span> <span class='mirror-right'>（三）</span></h1>
</header>
<p>聞如是：</p>
<p>一時，佛在舍衛國祇樹給孤獨園。</p>
<p><a class='ref t' id='t0738c21' href='#t0738c21'>T 0738c21</a>爾時，世尊告諸比丘：「我今當說七使，汝等 <a class='ref t' id='t0738c22' href='#t0738c22'>T 0738c22</a>善思念之。」</p>
<p>諸比丘對曰：「如是。世尊！」是時，諸 <a class='ref t' id='t0738c23' href='#t0738c23'>T 0738c23</a>比丘從佛受教。</p>
<p>世尊告曰：「云何為七？一者貪 <a class='ref t' id='t0738c24' href='#t0738c24'>T 0738c24</a>欲使，二者瞋恚使，三者憍慢使，四者癡使，五 <a class='ref t' id='t0738c25' href='#t0738c25'>T 0738c25</a>者疑使，六者見使，七者欲世間使。是謂，比 <a class='ref t' id='t0738c26' href='#t0738c26'>T 0738c26</a>丘！有此七使，使眾生之類，永處幽闇，纏結 <a class='ref t' id='t0738c27' href='#t0738c27'>T 0738c27</a>其身，流轉世間，無有休息，亦不能知生 <a class='ref t' id='t0738c28' href='#t0738c28'>T 0738c28</a>死根原。猶如彼二牛，一黑一白，共同一軛， <a class='ref t' id='t0738c29' href='#t0738c29'>T 0738c29</a>共相牽引，不得相遠。此眾生類，亦復如是， <a class='ref t' id='t0739a01' href='#t0739a01'>T 0739a01</a>為此貪欲使、無明使所纏結，不得相離，其 <a class='ref t' id='t0739a02' href='#t0739a02'>T 0739a02</a>餘五使，亦復追從，五使適從，七使亦然。若凡 <a class='ref t' id='t0739a03' href='#t0739a03'>T 0739a03</a>夫之人，為此七使所縛，流轉生死，不得 <a class='ref t' id='t0739a04' href='#t0739a04'>T 0739a04</a>解脫，不能知苦之元本。</p>
<p>「比丘當知，由此 <a class='ref t' id='t0739a05' href='#t0739a05'>T 0739a05</a>七使，便有三惡趣：地獄、畜生、餓鬼；由此七 <a class='ref t' id='t0739a06' href='#t0739a06'>T 0739a06</a>使，不能得度弊魔境界。然此七使之法復 <a class='ref t' id='t0739a07' href='#t0739a07'>T 0739a07</a>有七藥。云何為七？貪欲使者，念覺意治之； <a class='ref t' id='t0739a08' href='#t0739a08'>T 0739a08</a>瞋恚使者，法覺意治之；邪見使者，精進覺意 <a class='ref t' id='t0739a09' href='#t0739a09'>T 0739a09</a>治之；欲世間使者，喜覺意治之；憍慢使者，猗 <a class='ref t' id='t0739a10' href='#t0739a10'>T 0739a10</a>覺意治之；疑使者，定覺意治之；無明使者，護 <a class='ref t' id='t0739a11' href='#t0739a11'>T 0739a11</a>覺意治之。是謂，比丘！此七使用七覺意 <a class='ref t' id='t0739a12' href='#t0739a12'>T 0739a12</a>治之。</p>
<p>「比丘當知，我本未成佛道為菩薩 <a class='ref t' id='t0739a13' href='#t0739a13'>T 0739a13</a>行，坐道樹下，便生斯念：『欲界眾生為何等 <a class='ref t' id='t0739a14' href='#t0739a14'>T 0739a14</a>所繫？』復作是念：『此眾生類為七使流轉生 <a class='ref t' id='t0739a15' href='#t0739a15'>T 0739a15</a>死，永不得解；我今亦為此七使所繫，不 <a class='ref t' id='t0739a16' href='#t0739a16'>T 0739a16</a>得解脫。』爾時，復作是念：『此七使為用何治 <a class='ref t' id='t0739a17' href='#t0739a17'>T 0739a17</a>之？』復重思惟：『此七使者當用七覺意治 <a class='ref t' id='t0739a18' href='#t0739a18'>T 0739a18</a>之，我當思惟七覺意。』思惟七覺意時，有 <a class='ref t' id='t0739a19' href='#t0739a19'>T 0739a19</a>漏心盡，便得解脫，後成無上正真之道，七 <a class='ref t' id='t0739a20' href='#t0739a20'>T 0739a20</a>日之中結跏趺坐，重思惟此七覺意。是故，諸 <a class='ref t' id='t0739a21' href='#t0739a21'>T 0739a21</a>比丘！若欲捨七使者，當念修行七覺意法。 <a class='ref t' id='t0739a22' href='#t0739a22'>T 0739a22</a>如是，諸比丘！當作是學。」</p>
<p>爾時，諸比丘聞佛 <a class='ref t' id='t0739a23' href='#t0739a23'>T 0739a23</a>所說，歡喜奉行。</p>
<a class='ref t' id='t0739a24' href='#t0739a24'>T 0739a24</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
