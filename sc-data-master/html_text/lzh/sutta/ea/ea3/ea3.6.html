<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea3.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>3.6</span> <span class='mirror-right'>（六）念天</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0555b26' href='#t0555b26'>T 0555b26</a>園。</p>
<p>爾時，世尊告諸比丘：「當修行一法，當廣 <a class='ref t' id='t0555b27' href='#t0555b27'>T 0555b27</a>布一法；修行一法已，便有名譽，成大果報， <a class='ref t' id='t0555b28' href='#t0555b28'>T 0555b28</a>諸善普至，得甘露法，至無為處，便成神 <a class='ref t' id='t0555b29' href='#t0555b29'>T 0555b29</a>通，除諸亂想，逮沙門果，自致涅槃。云何 <a class='ref t' id='t0555c01' href='#t0555c01'>T 0555c01</a>為一法？所謂念天。」</p>
<p>佛告諸比丘：「云何修行 <a class='ref t' id='t0555c02' href='#t0555c02'>T 0555c02</a>念天，便有名譽，成大果報，諸善普至，得 <a class='ref t' id='t0555c03' href='#t0555c03'>T 0555c03</a>甘露味，至無為處，便成神通，除諸亂想，獲 <a class='ref t' id='t0555c04' href='#t0555c04'>T 0555c04</a>沙門果，自致涅槃？」</p>
<p>爾時，諸比丘白世尊曰： <a class='ref t' id='t0555c05' href='#t0555c05'>T 0555c05</a>「諸法之本，如來所說。唯願世尊為諸比丘 <a class='ref t' id='t0555c06' href='#t0555c06'>T 0555c06</a>說此妙義，諸比丘從如來聞已，便當受持。」</p>
<p><a class='ref t' id='t0555c07' href='#t0555c07'>T 0555c07</a>爾時，世尊告諸比丘：「諦聽！諦聽！善思念之，吾 <a class='ref t' id='t0555c08' href='#t0555c08'>T 0555c08</a>當為汝廣分別說。」</p>
<p>諸比丘對曰：「如是。世尊！」 <a class='ref t' id='t0555c09' href='#t0555c09'>T 0555c09</a>諸比丘前受教已。</p>
<p>世尊告曰：「若有比丘 <a class='ref t' id='t0555c10' href='#t0555c10'>T 0555c10</a>正身正意，結跏趺坐，繫念在前，無有他 <a class='ref t' id='t0555c11' href='#t0555c11'>T 0555c11</a>想，專精念天。身、口、意淨，不造穢行，行戒 <a class='ref t' id='t0555c12' href='#t0555c12'>T 0555c12</a>成身；身放光明，無所不照，成彼天身；善果 <a class='ref t' id='t0555c13' href='#t0555c13'>T 0555c13</a>報，成彼天身；眾行具足，乃成天身。如是，諸 <a class='ref t' id='t0555c14' href='#t0555c14'>T 0555c14</a>比丘！名曰念天，便得具足，成大果報，諸善 <a class='ref t' id='t0555c15' href='#t0555c15'>T 0555c15</a>普至，得甘露味，至無為處，便成神通，除 <a class='ref t' id='t0555c16' href='#t0555c16'>T 0555c16</a>諸亂想，獲沙門果，自致涅槃。是故，諸比丘！ <a class='ref t' id='t0555c17' href='#t0555c17'>T 0555c17</a>常當思惟，不離天念，便當獲此諸善功德。 <a class='ref t' id='t0555c18' href='#t0555c18'>T 0555c18</a>如是，諸比丘！當作是學。」</p>
<p>爾時，諸比丘聞佛 <a class='ref t' id='t0555c19' href='#t0555c19'>T 0555c19</a>所說，歡喜奉行。</p>
<a class='ref t' id='t0555c20' href='#t0555c20'>T 0555c20</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
