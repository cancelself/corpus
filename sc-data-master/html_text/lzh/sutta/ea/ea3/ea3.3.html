<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea3.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>3.3</span> <span class='mirror-right'>（三）念眾</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0554c07' href='#t0554c07'>T 0554c07</a>園。</p>
<p>爾時，世尊告諸比丘：「當修行一法，當 <a class='ref t' id='t0554c08' href='#t0554c08'>T 0554c08</a>廣布一法；修行一法已，便有名譽，成大功 <a class='ref t' id='t0554c09' href='#t0554c09'>T 0554c09</a>德，諸善普至，得甘露味，至無為處，便成神 <a class='ref t' id='t0554c10' href='#t0554c10'>T 0554c10</a>通，除諸亂想，逮沙門果，自致涅槃。云何 <a class='ref t' id='t0554c11' href='#t0554c11'>T 0554c11</a>為一法？所謂念僧。」</p>
<p>佛告諸比丘：「云何修 <a class='ref t' id='t0554c12' href='#t0554c12'>T 0554c12</a>行念僧，便有名譽，成大果報，諸善普至， <a class='ref t' id='t0554c13' href='#t0554c13'>T 0554c13</a>得甘露味，至無為處，便成神通，除諸亂想， <a class='ref t' id='t0554c14' href='#t0554c14'>T 0554c14</a>獲沙門果，自致涅槃？」</p>
<p>爾時，諸比丘白世尊 <a class='ref t' id='t0554c15' href='#t0554c15'>T 0554c15</a>曰：「諸法之本，如來所說。唯願世尊為諸比 <a class='ref t' id='t0554c16' href='#t0554c16'>T 0554c16</a>丘說此妙義，諸比丘從如來聞已，便當受 <a class='ref t' id='t0554c17' href='#t0554c17'>T 0554c17</a>持。」</p>
<p>爾時，世尊告諸比丘：「諦聽！諦聽！善思念 <a class='ref t' id='t0554c18' href='#t0554c18'>T 0554c18</a>之，吾當為汝廣分別說。」</p>
<p>對曰：「如是。世尊！」諸 <a class='ref t' id='t0554c19' href='#t0554c19'>T 0554c19</a>比丘前受教已。</p>
<p>世尊告曰：「若有比丘正身 <a class='ref t' id='t0554c20' href='#t0554c20'>T 0554c20</a>正意，結跏趺坐，繫念在前，無有他想，專精 <a class='ref t' id='t0554c21' href='#t0554c21'>T 0554c21</a>念眾。如來聖眾，善業成就，質直順義，無有 <a class='ref t' id='t0554c22' href='#t0554c22'>T 0554c22</a>邪業，上下和穆，法法成就。如來聖眾，戒成就， <a class='ref t' id='t0554c23' href='#t0554c23'>T 0554c23</a>三昧成就，智慧成就，解脫成就，度知見成 <a class='ref t' id='t0554c24' href='#t0554c24'>T 0554c24</a>就。聖眾者，所謂四雙八輩，是謂如來聖眾， <a class='ref t' id='t0554c25' href='#t0554c25'>T 0554c25</a>應當恭敬，承事禮順。所以然者，是世福田 <a class='ref t' id='t0554c26' href='#t0554c26'>T 0554c26</a>故。於此眾中，皆同一器，亦以自度，復度他人 <a class='ref t' id='t0554c27' href='#t0554c27'>T 0554c27</a>至三乘道，如此之業名曰聖眾。是謂，諸比 <a class='ref t' id='t0554c28' href='#t0554c28'>T 0554c28</a>丘！若念僧者，便有名譽，成大果報，諸善普 <a class='ref t' id='t0554c29' href='#t0554c29'>T 0554c29</a>至，得甘露味，至無為處，便成神通，除諸亂 <a class='ref t' id='t0555a01' href='#t0555a01'>T 0555a01</a>想，逮沙門果，自致涅槃。是故，諸比丘！常當 <a class='ref t' id='t0555a02' href='#t0555a02'>T 0555a02</a>思惟，不離僧念，便當獲此諸善功德。如是， <a class='ref t' id='t0555a03' href='#t0555a03'>T 0555a03</a>諸比丘！當作是學。」</p>
<p>爾時，諸比丘聞佛所說， <a class='ref t' id='t0555a04' href='#t0555a04'>T 0555a04</a>歡喜奉行。</p>
<a class='ref t' id='t0555a05' href='#t0555a05'>T 0555a05</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
