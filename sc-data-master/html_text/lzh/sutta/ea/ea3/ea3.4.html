<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea3.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>3.4</span> <span class='mirror-right'>（四）念戒</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0555a06' href='#t0555a06'>T 0555a06</a>園。</p>
<p>爾時，世尊告諸比丘：「當修行一法，當廣 <a class='ref t' id='t0555a07' href='#t0555a07'>T 0555a07</a>布一法；修行一法已，便有名譽，成大果報， <a class='ref t' id='t0555a08' href='#t0555a08'>T 0555a08</a>諸善普至，得甘露味，至無為處，便成神 <a class='ref t' id='t0555a09' href='#t0555a09'>T 0555a09</a>通，除諸亂想，逮沙門果，自致涅槃。云何為 <a class='ref t' id='t0555a10' href='#t0555a10'>T 0555a10</a>一法？所謂念戒。」</p>
<p>佛告諸比丘：「云何修行念 <a class='ref t' id='t0555a11' href='#t0555a11'>T 0555a11</a>戒，便有名譽，成大果報，諸善普至，得甘 <a class='ref t' id='t0555a12' href='#t0555a12'>T 0555a12</a>露味，至無為處，便成神通，除諸亂想，獲 <a class='ref t' id='t0555a13' href='#t0555a13'>T 0555a13</a>沙門果，自致涅槃？」</p>
<p>爾時，諸比丘白世尊曰： <a class='ref t' id='t0555a14' href='#t0555a14'>T 0555a14</a>「諸法之本，如來所說。唯願世尊為諸比丘 <a class='ref t' id='t0555a15' href='#t0555a15'>T 0555a15</a>說此妙義，諸比丘從如來聞已，便當受持。」</p>
<p><a class='ref t' id='t0555a16' href='#t0555a16'>T 0555a16</a>爾時，世尊告諸比丘：「諦聽！諦聽！善思念之，吾 <a class='ref t' id='t0555a17' href='#t0555a17'>T 0555a17</a>當為汝廣分別說。」</p>
<p>諸比丘對曰：「如是。世尊！」 <a class='ref t' id='t0555a18' href='#t0555a18'>T 0555a18</a>諸比丘前受教已。</p>
<p>世尊告曰。「若有比丘正 <a class='ref t' id='t0555a19' href='#t0555a19'>T 0555a19</a>身正意，結跏趺坐，繫念在前，無有他想，專 <a class='ref t' id='t0555a20' href='#t0555a20'>T 0555a20</a>精念戒。所謂戒者，息諸惡故。戒能成道，令 <a class='ref t' id='t0555a21' href='#t0555a21'>T 0555a21</a>人歡喜，戒纓絡身，現眾好故。夫禁戒者，猶 <a class='ref t' id='t0555a22' href='#t0555a22'>T 0555a22</a>吉祥瓶，所願便剋，諸道品法，皆由戒成。如 <a class='ref t' id='t0555a23' href='#t0555a23'>T 0555a23</a>是，比丘！行禁戒者，成大果報，諸善普至， <a class='ref t' id='t0555a24' href='#t0555a24'>T 0555a24</a>得甘露味，至無為處，便成神通，除諸亂想， <a class='ref t' id='t0555a25' href='#t0555a25'>T 0555a25</a>獲沙門果，自致涅槃。是故，諸比丘！常當思 <a class='ref t' id='t0555a26' href='#t0555a26'>T 0555a26</a>惟，不離戒念，便當獲此諸善功德。如是，諸 <a class='ref t' id='t0555a27' href='#t0555a27'>T 0555a27</a>比丘！當作是學。」</p>
<p>爾時，諸比丘聞佛所說，歡 <a class='ref t' id='t0555a28' href='#t0555a28'>T 0555a28</a>喜奉行。</p>
<a class='ref t' id='t0555a29' href='#t0555a29'>T 0555a29</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
