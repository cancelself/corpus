<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea3.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>3.8</span> <span class='mirror-right'>（八）念安般</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0556a16' href='#t0556a16'>T 0556a16</a>園。</p>
<p>爾時，世尊告諸比丘：「當修行一法，當廣 <a class='ref t' id='t0556a17' href='#t0556a17'>T 0556a17</a>布一法；修行一法已，便有名譽，成大果報， <a class='ref t' id='t0556a18' href='#t0556a18'>T 0556a18</a>諸善普具，得甘露味，至無為處，便成神 <a class='ref t' id='t0556a19' href='#t0556a19'>T 0556a19</a>通，除諸亂想，逮沙門果，自致涅槃。云何 <a class='ref t' id='t0556a20' href='#t0556a20'>T 0556a20</a>為一法？所謂念安般。」</p>
<p>佛告諸比丘：「云何修 <a class='ref t' id='t0556a21' href='#t0556a21'>T 0556a21</a>行念安般，便有名譽，成大果報，眾善普具， <a class='ref t' id='t0556a22' href='#t0556a22'>T 0556a22</a>得甘露味，至無為處，便成神通，除諸亂 <a class='ref t' id='t0556a23' href='#t0556a23'>T 0556a23</a>想，獲沙門果，自致涅槃？」</p>
<p>爾時，諸比丘白世 <a class='ref t' id='t0556a24' href='#t0556a24'>T 0556a24</a>尊曰：「諸法之本，如來所宣。唯願世尊為諸 <a class='ref t' id='t0556a25' href='#t0556a25'>T 0556a25</a>比丘說此妙義，諸比丘從如來聞已，便當 <a class='ref t' id='t0556a26' href='#t0556a26'>T 0556a26</a>受持。」</p>
<p>爾時，世尊告諸比丘：「諦聽！諦聽！善思 <a class='ref t' id='t0556a27' href='#t0556a27'>T 0556a27</a>念之，吾當為汝廣分別說。」</p>
<p>諸比丘對曰：「如 <a class='ref t' id='t0556a28' href='#t0556a28'>T 0556a28</a>是。世尊！」諸比丘前受教已。</p>
<p>世尊告曰：「若有 <a class='ref t' id='t0556a29' href='#t0556a29'>T 0556a29</a>比丘正身正意，結跏趺坐，繫念在前，無有 <a class='ref t' id='t0556b01' href='#t0556b01'>T 0556b01</a>他想，專精念安般。所謂安般者。若息長時，亦 <a class='ref t' id='t0556b02' href='#t0556b02'>T 0556b02</a>當觀知我今息長；若復息短，亦當觀知我 <a class='ref t' id='t0556b03' href='#t0556b03'>T 0556b03</a>今息短；若息極冷，亦當觀知我今息冷；若 <a class='ref t' id='t0556b04' href='#t0556b04'>T 0556b04</a>復息熱，亦當觀知我今息熱。具觀身體，從 <a class='ref t' id='t0556b05' href='#t0556b05'>T 0556b05</a>頭至足皆當觀知。若復息有長短，亦當 <a class='ref t' id='t0556b06' href='#t0556b06'>T 0556b06</a>觀息有長有短，用心持身，知息長短，皆悉 <a class='ref t' id='t0556b07' href='#t0556b07'>T 0556b07</a>知之，尋息出入，分別曉了。若心持身知息 <a class='ref t' id='t0556b08' href='#t0556b08'>T 0556b08</a>長短，亦復知之，數息長短，分別曉了。如 <a class='ref t' id='t0556b09' href='#t0556b09'>T 0556b09</a>是，諸比丘！名曰念安般，便得具足，成大果 <a class='ref t' id='t0556b10' href='#t0556b10'>T 0556b10</a>報，諸善普至，得甘露味，至無為處，便成 <a class='ref t' id='t0556b11' href='#t0556b11'>T 0556b11</a>神通，除諸亂想，獲沙門果，自致涅槃。是故， <a class='ref t' id='t0556b12' href='#t0556b12'>T 0556b12</a>諸比丘！常當思惟，不離安般念，便當獲此 <a class='ref t' id='t0556b13' href='#t0556b13'>T 0556b13</a>諸善功德。如是，諸比丘！當作是學。」</p>
<p>爾時，諸 <a class='ref t' id='t0556b14' href='#t0556b14'>T 0556b14</a>比丘聞佛所說，歡喜奉行。</p>
<a class='ref t' id='t0556b15' href='#t0556b15'>T 0556b15</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
