<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea3.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>3.10</span> <span class='mirror-right'>（一〇）念死</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0556c14' href='#t0556c14'>T 0556c14</a>園。</p>
<p>爾時，世尊告諸比丘：「當修行一法，當廣 <a class='ref t' id='t0556c15' href='#t0556c15'>T 0556c15</a>布一法；修行一法已，便有名譽，成大果報， <a class='ref t' id='t0556c16' href='#t0556c16'>T 0556c16</a>諸善普至，得甘露味，至無為處，便成神 <a class='ref t' id='t0556c17' href='#t0556c17'>T 0556c17</a>通，除諸亂想，逮沙門果，自致涅槃。云何為 <a class='ref t' id='t0556c18' href='#t0556c18'>T 0556c18</a>一法？所謂念死。」</p>
<p>佛告諸比丘：「云何修行念 <a class='ref t' id='t0556c19' href='#t0556c19'>T 0556c19</a>死，便有名譽，成大果報，諸善普至，得甘 <a class='ref t' id='t0556c20' href='#t0556c20'>T 0556c20</a>露味，至無為處，便成神通，除諸亂想，獲沙 <a class='ref t' id='t0556c21' href='#t0556c21'>T 0556c21</a>門果，自致涅槃？」</p>
<p>爾時，諸比丘白世尊曰：「諸 <a class='ref t' id='t0556c22' href='#t0556c22'>T 0556c22</a>法之本，如來所宣。唯願世尊為諸比丘說 <a class='ref t' id='t0556c23' href='#t0556c23'>T 0556c23</a>此妙法，諸比丘從如來聞法已，便當受持。」</p>
<p><a class='ref t' id='t0556c24' href='#t0556c24'>T 0556c24</a>爾時，世尊告諸比丘：「諦聽！諦聽！善思念之，吾 <a class='ref t' id='t0556c25' href='#t0556c25'>T 0556c25</a>當為汝廣分別說。」</p>
<p>諸比丘對曰：「如是。世尊！」 <a class='ref t' id='t0556c26' href='#t0556c26'>T 0556c26</a>諸比丘前受教已。</p>
<p>世尊告曰：「若有比丘正 <a class='ref t' id='t0556c27' href='#t0556c27'>T 0556c27</a>身正意，結跏趺坐，繫念在前，無有他想，專 <a class='ref t' id='t0556c28' href='#t0556c28'>T 0556c28</a>精念死。所謂死者，此沒生彼，往來諸趣，命逝 <a class='ref t' id='t0556c29' href='#t0556c29'>T 0556c29</a>不停，諸根散壞，如腐敗木，命根斷絕，宗族分 <a class='ref t' id='t0557a01' href='#t0557a01'>T 0557a01</a>離，無形無響，亦無相貌。如是，諸比丘！名 <a class='ref t' id='t0557a02' href='#t0557a02'>T 0557a02</a>曰念死，便得具足，成大果報，諸善普至， <a class='ref t' id='t0557a03' href='#t0557a03'>T 0557a03</a>得甘露味，至無為處，便成神通，除諸亂想， <a class='ref t' id='t0557a04' href='#t0557a04'>T 0557a04</a>獲沙門果，自致涅槃。是故，諸比丘！常當思 <a class='ref t' id='t0557a05' href='#t0557a05'>T 0557a05</a>惟，不離死念，便當獲此諸善功德。如是，諸 <a class='ref t' id='t0557a06' href='#t0557a06'>T 0557a06</a>比丘！當作是學。」</p>
<p>爾時，諸比丘聞佛所說，歡 <a class='ref t' id='t0557a07' href='#t0557a07'>T 0557a07</a>喜奉行。</p>
<a class='ref t' id='t0557a08' href='#t0557a08'>T 0557a08</a>
<blockquote class='gatha'>
<p>佛、法及聖眾，　　乃至竟死念， <a class='ref t' id='t0557a09' href='#t0557a09'>T 0557a09</a><br>
雖與上同名，　　其義各別異。</p>
</blockquote>
<a class='ref t' id='t0557a10' href='#t0557a10'>T 0557a10</a>
<p class='endsection'><span class='t-juanname'>增壹阿含經卷第二</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
