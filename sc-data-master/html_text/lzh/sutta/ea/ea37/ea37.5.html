<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea37.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>37.5</span> <span class='mirror-right'>（五）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0712a10' href='#t0712a10'>T 0712a10</a>園。</p>
<p>爾時，世尊與無央數之眾而為說法。爾 <a class='ref t' id='t0712a11' href='#t0712a11'>T 0712a11</a>時，坐上有一比丘，便生此念：「願如來告我 <a class='ref t' id='t0712a12' href='#t0712a12'>T 0712a12</a>有所論說。」爾時，世尊知比丘心中所念，告 <a class='ref t' id='t0712a13' href='#t0712a13'>T 0712a13</a>諸比丘：「若有比丘生此念：『如來躬教訓我。』 <a class='ref t' id='t0712a14' href='#t0712a14'>T 0712a14</a>彼比丘戒具清淨，無有瑕穢，修行止觀，樂 <a class='ref t' id='t0712a15' href='#t0712a15'>T 0712a15</a>閑靜之處。</p>
<p>「若比丘意欲求衣被、飲食、床 <a class='ref t' id='t0712a16' href='#t0712a16'>T 0712a16</a>敷臥具、病瘦醫藥者，亦當戒德成就，在空 <a class='ref t' id='t0712a17' href='#t0712a17'>T 0712a17</a>閑處而自修行，與止觀共相應。</p>
<p>「若復比丘 <a class='ref t' id='t0712a18' href='#t0712a18'>T 0712a18</a>欲求知足者，當念戒德具足，在閑靜 <a class='ref t' id='t0712a19' href='#t0712a19'>T 0712a19</a>處而自修行，與止觀共相應。</p>
<p>「若復比丘欲 <a class='ref t' id='t0712a20' href='#t0712a20'>T 0712a20</a>求使四部之眾、國王、人民有形之類所見識 <a class='ref t' id='t0712a21' href='#t0712a21'>T 0712a21</a>知，彼當念戒德具足。</p>
<p>「若復比丘意欲求四 <a class='ref t' id='t0712a22' href='#t0712a22'>T 0712a22</a>禪，中無悔心，亦不變易，當念戒德成就。</p>
<p>「若 <a class='ref t' id='t0712a23' href='#t0712a23'>T 0712a23</a>復比丘意欲求四神足，彼亦當戒德具足。</p>
<p><a class='ref t' id='t0712a24' href='#t0712a24'>T 0712a24</a>「若復比丘意欲求八解脫門而無罣礙，彼 <a class='ref t' id='t0712a25' href='#t0712a25'>T 0712a25</a>當念戒德具足。</p>
<p>「若復比丘意欲求天耳徹 <a class='ref t' id='t0712a26' href='#t0712a26'>T 0712a26</a>聽，聞天人聞聲，當念戒德具足。</p>
<p>「若復比丘 <a class='ref t' id='t0712a27' href='#t0712a27'>T 0712a27</a>意欲求知他人心中所念，諸根缺漏，彼亦 <a class='ref t' id='t0712a28' href='#t0712a28'>T 0712a28</a>當念戒德具足。</p>
<p>「若復比丘意欲求知眾生 <a class='ref t' id='t0712a29' href='#t0712a29'>T 0712a29</a>心意，有欲心、無欲心，有瞋恚心、無瞋恚 <a class='ref t' id='t0712b01' href='#t0712b01'>T 0712b01</a>心，有愚癡心、無愚癡心，如實知之。有愛 <a class='ref t' id='t0712b02' href='#t0712b02'>T 0712b02</a>心、無愛心，有受心、無受心，如實知之。有 <a class='ref t' id='t0712b03' href='#t0712b03'>T 0712b03</a>亂心、無亂心，有疾心、無疾心，有少心、無 <a class='ref t' id='t0712b04' href='#t0712b04'>T 0712b04</a>少心，有量心、無量心，有痛心、無痛心， <a class='ref t' id='t0712b05' href='#t0712b05'>T 0712b05</a>有三昧心、無三昧心，有解脫心、無解脫心， <a class='ref t' id='t0712b06' href='#t0712b06'>T 0712b06</a>如實知之。欲如是者，當念戒德具足。</p>
<p>「若 <a class='ref t' id='t0712b07' href='#t0712b07'>T 0712b07</a>復比丘意欲得無量神足，分一身作無 <a class='ref t' id='t0712b08' href='#t0712b08'>T 0712b08</a>數，復還合為一，踊沒自在，化身乃至梵 <a class='ref t' id='t0712b09' href='#t0712b09'>T 0712b09</a>天，彼當念戒德具足。</p>
<p>「若復比丘意欲求自 <a class='ref t' id='t0712b10' href='#t0712b10'>T 0712b10</a>憶宿世無數劫事，或一生、二生，乃至千生、百 <a class='ref t' id='t0712b11' href='#t0712b11'>T 0712b11</a>千億生、成劫、敗劫、成敗之劫，不可稱計，我 <a class='ref t' id='t0712b12' href='#t0712b12'>T 0712b12</a>曾死此生彼，名某、字某，或從彼終，來生此 <a class='ref t' id='t0712b13' href='#t0712b13'>T 0712b13</a>間，自憶如此無數劫事，當念戒德具足而 <a class='ref t' id='t0712b14' href='#t0712b14'>T 0712b14</a>無他念。</p>
<p>「若復比丘意欲求天眼，徹視觀眾 <a class='ref t' id='t0712b15' href='#t0712b15'>T 0712b15</a>生類，善趣、惡趣，善色、惡色，若好、若醜，如實知 <a class='ref t' id='t0712b16' href='#t0712b16'>T 0712b16</a>之。或復有眾生身、口、意行惡，誹謗賢聖，身 <a class='ref t' id='t0712b17' href='#t0712b17'>T 0712b17</a>壞命終，生地獄中。或復有眾生身、口、意行 <a class='ref t' id='t0712b18' href='#t0712b18'>T 0712b18</a>善，不誹謗賢聖，心意正見，身壞命終，生善 <a class='ref t' id='t0712b19' href='#t0712b19'>T 0712b19</a>處天上。意欲如是者，當念戒德具足。</p>
<p>「若復 <a class='ref t' id='t0712b20' href='#t0712b20'>T 0712b20</a>比丘意欲求盡有漏，成無漏心解脫、智慧 <a class='ref t' id='t0712b21' href='#t0712b21'>T 0712b21</a>解脫：生死已盡，梵行已立，所作已辦，更不復 <a class='ref t' id='t0712b22' href='#t0712b22'>T 0712b22</a>受胎，如實知之。彼當念戒德具足，內自 <a class='ref t' id='t0712b23' href='#t0712b23'>T 0712b23</a>思惟無有亂想，居在閑處。</p>
<p>「諸比丘！當念戒 <a class='ref t' id='t0712b24' href='#t0712b24'>T 0712b24</a>德具足，無他餘念，威儀成就具足，少過常 <a class='ref t' id='t0712b25' href='#t0712b25'>T 0712b25</a>恐，何況大者！若有比丘意欲使如來共論 <a class='ref t' id='t0712b26' href='#t0712b26'>T 0712b26</a>者，常念戒德具足；已戒德具足，當念聞具 <a class='ref t' id='t0712b27' href='#t0712b27'>T 0712b27</a>足；聞已具足，當念施具足；施已具足，當念 <a class='ref t' id='t0712b28' href='#t0712b28'>T 0712b28</a>智慧具足，解脫知見，皆悉具足。若比丘戒身、 <a class='ref t' id='t0712b29' href='#t0712b29'>T 0712b29</a>定、慧身、解脫身、解脫知見身具足者，便為天、 <a class='ref t' id='t0712c01' href='#t0712c01'>T 0712c01</a>龍、鬼神所見供養，可敬、可貴，天、人所奉。是 <a class='ref t' id='t0712c02' href='#t0712c02'>T 0712c02</a>故，諸比丘！當念五分法身具足者，是世福 <a class='ref t' id='t0712c03' href='#t0712c03'>T 0712c03</a>田，無能過者。如是，諸比丘！當作是學。」</p>
<p>爾時， <a class='ref t' id='t0712c04' href='#t0712c04'>T 0712c04</a>諸比丘聞佛所說，歡喜奉行。</p>
<a class='ref t' id='t0712c05' href='#t0712c05'>T 0712c05</a>
<p class='endsection'><span class='t-juanname'>增壹阿含經卷第二十九</span></p>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
