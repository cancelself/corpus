<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea37.4' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>37.4</span> <span class='mirror-right'>（四）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0711c26' href='#t0711c26'>T 0711c26</a>園。</p>
<p>爾時，世尊告諸比丘：「我今當說呪願有 <a class='ref t' id='t0711c27' href='#t0711c27'>T 0711c27</a>六德。汝等諦聽！善思念之。」</p>
<p>諸比丘對曰：「如 <a class='ref t' id='t0711c28' href='#t0711c28'>T 0711c28</a>是，世尊！」爾時，諸比丘從佛受教。</p>
<p>世尊告曰： <a class='ref t' id='t0711c29' href='#t0711c29'>T 0711c29</a>「彼云何名為六德？於是，施主檀越成就三 <a class='ref t' id='t0712a01' href='#t0712a01'>T 0712a01</a>法。云何檀越施主成就三法？於是，檀越施 <a class='ref t' id='t0712a02' href='#t0712a02'>T 0712a02</a>主信根成就、戒德成就、聞成就，是謂檀越施 <a class='ref t' id='t0712a03' href='#t0712a03'>T 0712a03</a>主成就此三法。施物之法復成三法。云何為 <a class='ref t' id='t0712a04' href='#t0712a04'>T 0712a04</a>三？然彼物色成就、味成就、香成就，有此三 <a class='ref t' id='t0712a05' href='#t0712a05'>T 0712a05</a>法。是謂，比丘！有此六事獲大功德，名德遠 <a class='ref t' id='t0712a06' href='#t0712a06'>T 0712a06</a>聞，獲甘露之報。是故，諸比丘！若欲成就此 <a class='ref t' id='t0712a07' href='#t0712a07'>T 0712a07</a>六事者，當念惠施。如是，比丘！當作是學。」</p>
<p><a class='ref t' id='t0712a08' href='#t0712a08'>T 0712a08</a>爾時，諸比丘聞佛所說，歡喜奉行。</p>
<a class='ref t' id='t0712a09' href='#t0712a09'>T 0712a09</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
