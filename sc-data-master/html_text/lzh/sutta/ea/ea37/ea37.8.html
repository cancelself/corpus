<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea37.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>37.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0714b14' href='#t0714b14'>T 0714b14</a>園。</p>
<p>爾時，生漏梵志往至世尊所，共相問訊， <a class='ref t' id='t0714b15' href='#t0714b15'>T 0714b15</a>在一面坐。爾時，生漏梵志白世尊言：「瞿曇！ <a class='ref t' id='t0714b16' href='#t0714b16'>T 0714b16</a>剎利今日意欲何求？有何行業？為著何教？ <a class='ref t' id='t0714b17' href='#t0714b17'>T 0714b17</a>為究竟何事？婆羅門意欲何求？有何行業？ <a class='ref t' id='t0714b18' href='#t0714b18'>T 0714b18</a>為著何教？究竟何事？國王今日意欲何求？ <a class='ref t' id='t0714b19' href='#t0714b19'>T 0714b19</a>有何行業？為著何教？為究竟何事？盜賊今 <a class='ref t' id='t0714b20' href='#t0714b20'>T 0714b20</a>日意欲何求？有何行業？為著何教？為究竟 <a class='ref t' id='t0714b21' href='#t0714b21'>T 0714b21</a>何事？女人今日意欲何求？有何行業？為著 <a class='ref t' id='t0714b22' href='#t0714b22'>T 0714b22</a>何教？為究竟何事？」</p>
<p>爾時，世尊告梵志曰：「剎 <a class='ref t' id='t0714b23' href='#t0714b23'>T 0714b23</a>利種者，常好鬪訟，多諸技術，好喜作務， <a class='ref t' id='t0714b24' href='#t0714b24'>T 0714b24</a>所要究竟終不中休。」</p>
<p>梵志問曰：「梵志意何 <a class='ref t' id='t0714b25' href='#t0714b25'>T 0714b25</a>所求？」</p>
<p>世尊告曰：「梵志意好呪術，要作居 <a class='ref t' id='t0714b26' href='#t0714b26'>T 0714b26</a>家，樂閑靜之處，意在梵天。」</p>
<p>又問曰：「國王意 <a class='ref t' id='t0714b27' href='#t0714b27'>T 0714b27</a>何所求？」</p>
<p>世尊告曰：「梵志當知，王意所欲得 <a class='ref t' id='t0714b28' href='#t0714b28'>T 0714b28</a>國政，意在兵仗，貪著財寶。」</p>
<p>「盜賊意何所 <a class='ref t' id='t0714b29' href='#t0714b29'>T 0714b29</a>求？」</p>
<p>世尊告曰：「賊意盜竊，心在姦邪，欲使人 <a class='ref t' id='t0714c01' href='#t0714c01'>T 0714c01</a>類不知所作。」</p>
<p>「女人意何所求？」</p>
<p>世尊告曰： <a class='ref t' id='t0714c02' href='#t0714c02'>T 0714c02</a>「女人意在男子，貪著財寶，心繫男女，心欲 <a class='ref t' id='t0714c03' href='#t0714c03'>T 0714c03</a>自由。」</p>
<p>爾時，梵志白世尊言：「甚奇！甚特！盡知 <a class='ref t' id='t0714c04' href='#t0714c04'>T 0714c04</a>爾許之變，如實不虛。今日比丘意何所求？」</p>
<p><a class='ref t' id='t0714c05' href='#t0714c05'>T 0714c05</a>世尊告曰：「戒德具足，心遊道法，意在四諦， <a class='ref t' id='t0714c06' href='#t0714c06'>T 0714c06</a>欲至涅槃。此是比丘之所求也。」</p>
<p>是時，生漏 <a class='ref t' id='t0714c07' href='#t0714c07'>T 0714c07</a>梵志白世尊言：「如是。世尊！比丘所行意不 <a class='ref t' id='t0714c08' href='#t0714c08'>T 0714c08</a>可移轉，其義實爾，瞿曇！涅槃者極為快樂。 <a class='ref t' id='t0714c09' href='#t0714c09'>T 0714c09</a>如來所說乃為過多，猶如盲者得視，聾者得 <a class='ref t' id='t0714c10' href='#t0714c10'>T 0714c10</a>聽，在闇者見明，今日如來所說亦復如是， <a class='ref t' id='t0714c11' href='#t0714c11'>T 0714c11</a>而無有異。我今國事猥多，欲還所止。」</p>
<p>世尊 <a class='ref t' id='t0714c12' href='#t0714c12'>T 0714c12</a>告曰：「宜知是時。」是時，生漏梵志即從坐起， <a class='ref t' id='t0714c13' href='#t0714c13'>T 0714c13</a>繞佛三匝，便退而去。</p>
<p>爾時，生漏梵志聞佛所 <a class='ref t' id='t0714c14' href='#t0714c14'>T 0714c14</a>說，歡喜奉行。</p>
<a class='ref t' id='t0714c15' href='#t0714c15'>T 0714c15</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
