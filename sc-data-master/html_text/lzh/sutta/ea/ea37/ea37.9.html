<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea37.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>37.9</span> <span class='mirror-right'>（九）</span></h1>
</header>
<p>聞如是：</p>
<p>一時，佛在舍衛國祇樹給孤 <a class='ref t' id='t0714c16' href='#t0714c16'>T 0714c16</a>獨園。</p>
<p>爾時，生漏梵志往至世尊所，頭面禮足， <a class='ref t' id='t0714c17' href='#t0714c17'>T 0714c17</a>在一面坐。爾時，梵志白世尊言：「此中頗有 <a class='ref t' id='t0714c18' href='#t0714c18'>T 0714c18</a>比丘，云何得修梵行無有缺漏，清淨修梵 <a class='ref t' id='t0714c19' href='#t0714c19'>T 0714c19</a>行？」</p>
<p>世尊告曰：「若有人戒律具足而無所犯， <a class='ref t' id='t0714c20' href='#t0714c20'>T 0714c20</a>此名清淨修得梵行。復次，梵志！若有眼見 <a class='ref t' id='t0714c21' href='#t0714c21'>T 0714c21</a>色，不起想著，不起識念，除惡想，去不善 <a class='ref t' id='t0714c22' href='#t0714c22'>T 0714c22</a>法，得全眼根，是謂此人清淨修梵行。若 <a class='ref t' id='t0714c23' href='#t0714c23'>T 0714c23</a>耳聞聲、鼻嗅香、舌知味、身知細滑、意知法， <a class='ref t' id='t0714c24' href='#t0714c24'>T 0714c24</a>都無識想，不起想念，清淨得修梵行，全 <a class='ref t' id='t0714c25' href='#t0714c25'>T 0714c25</a>其意根，如此之人得修梵行，無有缺漏。」</p>
<p>婆 <a class='ref t' id='t0714c26' href='#t0714c26'>T 0714c26</a>羅門白佛言：「何等之人不修梵行，不具足 <a class='ref t' id='t0714c27' href='#t0714c27'>T 0714c27</a>清淨行？」</p>
<p>世尊告曰：「若有人俱會者，此名非 <a class='ref t' id='t0714c28' href='#t0714c28'>T 0714c28</a>梵行。」</p>
<p>婆羅門白佛言：「何等之人漏不具足？」</p>
<p><a class='ref t' id='t0714c29' href='#t0714c29'>T 0714c29</a>世尊告曰：「若有人與女人交接，或手足相 <a class='ref t' id='t0715a01' href='#t0715a01'>T 0715a01</a>觸，擑在心懷而不忘失。是謂，梵志！行不 <a class='ref t' id='t0715a02' href='#t0715a02'>T 0715a02</a>具足，漏諸婬泆，與婬、怒、癡共相應。</p>
<p>「復次， <a class='ref t' id='t0715a03' href='#t0715a03'>T 0715a03</a>梵志！或與女人共相調戲，言語相加。是謂， <a class='ref t' id='t0715a04' href='#t0715a04'>T 0715a04</a>梵志！此人行不全具，漏婬、怒、癡，梵行不 <a class='ref t' id='t0715a05' href='#t0715a05'>T 0715a05</a>具足修清淨行。</p>
<p>「復次，梵志！若有女人惡眼 <a class='ref t' id='t0715a06' href='#t0715a06'>T 0715a06</a>相視而不移轉，於中便起婬、怒、癡想，生諸 <a class='ref t' id='t0715a07' href='#t0715a07'>T 0715a07</a>亂念。是謂，梵志！此人梵行不淨，不修梵行。</p>
<p><a class='ref t' id='t0715a08' href='#t0715a08'>T 0715a08</a>「復次，梵志！若復有人遠聞或聞哭聲，或聞 <a class='ref t' id='t0715a09' href='#t0715a09'>T 0715a09</a>笑聲，於中起婬、怒、癡，起諸亂想。是謂，梵 <a class='ref t' id='t0715a10' href='#t0715a10'>T 0715a10</a>志！此人不清淨修梵行，與婬、怒、癡共相 <a class='ref t' id='t0715a11' href='#t0715a11'>T 0715a11</a>應，行不全具。</p>
<p>「復次，梵志！若有人曾見女人， <a class='ref t' id='t0715a12' href='#t0715a12'>T 0715a12</a>後更生想，憶其頭目，於中生想；在屏閑 <a class='ref t' id='t0715a13' href='#t0715a13'>T 0715a13</a>之處，生婬、怒、癡，與惡行相應。是謂，梵志！此 <a class='ref t' id='t0715a14' href='#t0715a14'>T 0715a14</a>人不修梵行。」</p>
<p>是時，生漏梵志白世尊言：「甚 <a class='ref t' id='t0715a15' href='#t0715a15'>T 0715a15</a>奇！甚特！此沙門瞿曇亦知梵行，亦知不梵 <a class='ref t' id='t0715a16' href='#t0715a16'>T 0715a16</a>行；亦知漏行，亦知不漏行。所以然者，我今 <a class='ref t' id='t0715a17' href='#t0715a17'>T 0715a17</a>亦生此念，諸有人民，女人手足相加，起諸 <a class='ref t' id='t0715a18' href='#t0715a18'>T 0715a18</a>亂想。我時便生此念：『此人行不清淨，與婬、 <a class='ref t' id='t0715a19' href='#t0715a19'>T 0715a19</a>怒、癡共相應。』第一更樂者，女人是也。第一可 <a class='ref t' id='t0715a20' href='#t0715a20'>T 0715a20</a>欲者，所謂眼眼相視，然彼女人或語、或笑，繫 <a class='ref t' id='t0715a21' href='#t0715a21'>T 0715a21</a>綴男子，或共言語而繫綴男子。是時，我便 <a class='ref t' id='t0715a22' href='#t0715a22'>T 0715a22</a>生此念：『此六人盡行不清淨行。』如來今日所 <a class='ref t' id='t0715a23' href='#t0715a23'>T 0715a23</a>說甚過，猶如盲者得目，迷者見路，愚者聞 <a class='ref t' id='t0715a24' href='#t0715a24'>T 0715a24</a>道，有目之人見色，如來說法亦復如是。我 <a class='ref t' id='t0715a25' href='#t0715a25'>T 0715a25</a>今自歸佛、法、眾，自今之後不復殺生，唯願受 <a class='ref t' id='t0715a26' href='#t0715a26'>T 0715a26</a>為優婆塞。」</p>
<p>爾時，生漏梵志聞佛所說，歡喜 <a class='ref t' id='t0715a27' href='#t0715a27'>T 0715a27</a>奉行。</p>
<a class='ref t' id='t0715a28' href='#t0715a28'>T 0715a28</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṁghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
