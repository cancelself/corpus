<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma105' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 9</span> <span class='mirror-right'>因品</span></p>
<h1 class='mirror-row'><span class='mirror-left latin'>105.</span> <span class='mirror-right'>（一〇五）願經</span></h1>
</header>
<p><a class='ref t' id='t0595c12' href='#t0595c12'>T 0595c12</a>我聞如是：</p>
<p>一時，佛遊舍衛國，在勝林給孤獨<a class='ref t' id='t0595c13' href='#t0595c13'>T 0595c13</a>園。</p>
<p>爾時，有一比丘在遠離獨任，閑居靜處，<a class='ref t' id='t0595c14' href='#t0595c14'>T 0595c14</a>宴坐思惟，心作是念：「世尊慰勞共我語言，為<a class='ref t' id='t0595c15' href='#t0595c15'>T 0595c15</a>我說法，得具足戒而不廢禪，成就觀行於<a class='ref t' id='t0595c16' href='#t0595c16'>T 0595c16</a>空靜處。」於是，比丘作是念已，則於晡時<a class='ref t' id='t0595c17' href='#t0595c17'>T 0595c17</a>從宴坐起，往詣佛所。</p>
<p>世尊遙見彼比丘來，<a class='ref t' id='t0595c18' href='#t0595c18'>T 0595c18</a>因彼比丘故，告諸比丘：「汝等當願世尊慰<a class='ref t' id='t0595c19' href='#t0595c19'>T 0595c19</a>勞共我語言，為我說法，得具足戒而不廢<a class='ref t' id='t0595c20' href='#t0595c20'>T 0595c20</a>禪，成就觀行於空靜處。比丘！當願我有親<a class='ref t' id='t0595c21' href='#t0595c21'>T 0595c21</a>族，令彼因我身壞命終，必昇善處，乃生天<a class='ref t' id='t0595c22' href='#t0595c22'>T 0595c22</a>上，得具足戒而不廢禪，成就觀行於空靜<a class='ref t' id='t0595c23' href='#t0595c23'>T 0595c23</a>處。比丘！當願諸施我衣被、飲食、床榻、湯藥、諸<a class='ref t' id='t0595c24' href='#t0595c24'>T 0595c24</a>生活具，令彼此施有大功德，有大光明，獲<a class='ref t' id='t0595c25' href='#t0595c25'>T 0595c25</a>大果報，得具足戒而不廢禪，成就觀行於<a class='ref t' id='t0595c26' href='#t0595c26'>T 0595c26</a>空靜處。</p>
<p>「比丘！當願我能忍飢渴、寒熱、蚊虻、<a class='ref t' id='t0595c27' href='#t0595c27'>T 0595c27</a>蠅蚤、風日所逼，惡聲、捶杖亦能忍之，身遇諸<a class='ref t' id='t0595c28' href='#t0595c28'>T 0595c28</a>疾，極為苦痛，至命欲絕，諸不可樂，皆能堪<a class='ref t' id='t0595c29' href='#t0595c29'>T 0595c29</a>耐，得具足戒而不廢禪，成就觀行於空靜<a class='ref t' id='t0596a01' href='#t0596a01'>T 0596a01</a>處。比丘！當願我堪耐不樂，若生不樂，心終<a class='ref t' id='t0596a02' href='#t0596a02'>T 0596a02</a>不著，得具足戒而不廢禪，成就觀行於空<a class='ref t' id='t0596a03' href='#t0596a03'>T 0596a03</a>靜處。比丘！當願我堪耐恐怖，若生恐怖，心<a class='ref t' id='t0596a04' href='#t0596a04'>T 0596a04</a>終不著，得具足戒而不廢禪，成就觀行於<a class='ref t' id='t0596a05' href='#t0596a05'>T 0596a05</a>空靜處。比丘！當願我若生三惡不善之念，<a class='ref t' id='t0596a06' href='#t0596a06'>T 0596a06</a>欲念、恚念、害念，為此三惡不善之念，心終不<a class='ref t' id='t0596a07' href='#t0596a07'>T 0596a07</a>著，得具足戒而不廢禪，成就觀行於空靜<a class='ref t' id='t0596a08' href='#t0596a08'>T 0596a08</a>處。</p>
<p>「比丘！當願我離欲、離惡不善之法，至得<a class='ref t' id='t0596a09' href='#t0596a09'>T 0596a09</a>第四禪成就遊，得具足戒而不廢禪，成就<a class='ref t' id='t0596a10' href='#t0596a10'>T 0596a10</a>觀行於空靜處。比丘！當願我三結已盡，得<a class='ref t' id='t0596a11' href='#t0596a11'>T 0596a11</a>須陀洹，不墮惡法，定趣正覺，極受七有，天<a class='ref t' id='t0596a12' href='#t0596a12'>T 0596a12</a>上人間七往來已，便得苦邊，得具足戒而<a class='ref t' id='t0596a13' href='#t0596a13'>T 0596a13</a>不廢禪，成就觀行於空靜處。比丘！當願我<a class='ref t' id='t0596a14' href='#t0596a14'>T 0596a14</a>三結已盡，婬、怒、癡薄，得一往來天上人間，一<a class='ref t' id='t0596a15' href='#t0596a15'>T 0596a15</a>往來已，便得苦邊，得具足戒而不廢禪，成<a class='ref t' id='t0596a16' href='#t0596a16'>T 0596a16</a>就觀行於空靜處。比丘！當願我五下分結<a class='ref t' id='t0596a17' href='#t0596a17'>T 0596a17</a>盡，生於彼間，便般涅槃，得不退法，不還此<a class='ref t' id='t0596a18' href='#t0596a18'>T 0596a18</a>世，得具足戒而不廢禪，成就觀行於空<a class='ref t' id='t0596a19' href='#t0596a19'>T 0596a19</a>靜處。</p>
<p>「比丘！當願我息、解脫，離色得無色，如<a class='ref t' id='t0596a20' href='#t0596a20'>T 0596a20</a>其像定，身作證成就遊，以慧而觀斷漏、知<a class='ref t' id='t0596a21' href='#t0596a21'>T 0596a21</a>漏，得具足戒而不廢禪，成就觀行於空<a class='ref t' id='t0596a22' href='#t0596a22'>T 0596a22</a>靜處。比丘！當願我如意足、天耳智、他心智、宿<a class='ref t' id='t0596a23' href='#t0596a23'>T 0596a23</a>命智、生死智，諸漏已盡而得無漏，心解脫，慧<a class='ref t' id='t0596a24' href='#t0596a24'>T 0596a24</a>解脫，於現法中自知自覺，自作證成就遊，<a class='ref t' id='t0596a25' href='#t0596a25'>T 0596a25</a>生已盡，梵行已立，所作已辦，不更受有，知如<a class='ref t' id='t0596a26' href='#t0596a26'>T 0596a26</a>真，得具足戒而不廢禪，成就觀行於空<a class='ref t' id='t0596a27' href='#t0596a27'>T 0596a27</a>靜處。」</p>
<p>於是，彼比丘聞佛所說，善受善持，即<a class='ref t' id='t0596a28' href='#t0596a28'>T 0596a28</a>從坐起，稽首佛足，繞三匝而去。彼比丘受<a class='ref t' id='t0596a29' href='#t0596a29'>T 0596a29</a>佛此教，閑居靜處，宴坐思惟，修行精勤，心無<a class='ref t' id='t0596b01' href='#t0596b01'>T 0596b01</a>放逸。因閑居靜處，宴坐思惟，修行精勤，心無<a class='ref t' id='t0596b02' href='#t0596b02'>T 0596b02</a>放逸故，若族姓子所為，剃除鬚髮，著袈裟<a class='ref t' id='t0596b03' href='#t0596b03'>T 0596b03</a>衣，至信、捨家、無家、學道者，唯無上梵行訖，於<a class='ref t' id='t0596b04' href='#t0596b04'>T 0596b04</a>現法中自知自覺，自作證成就遊，生已盡，梵<a class='ref t' id='t0596b05' href='#t0596b05'>T 0596b05</a>行已立，所作已辦，不更受有，知如真。彼尊<a class='ref t' id='t0596b06' href='#t0596b06'>T 0596b06</a>者知法已，至得阿羅訶。</p>
<p>佛說如是。彼諸比<a class='ref t' id='t0596b07' href='#t0596b07'>T 0596b07</a>丘聞佛所說，歡喜奉行。</p>
<a class='ref t' id='t0596b08' href='#t0596b08'>T 0596b08</a>
<p class='endsutta'>願經第九竟<span class='t-note'>（八百六十五字）</span></p>
<a class='ref t' id='t0596b09' href='#t0596b09'>T 0596b09</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
