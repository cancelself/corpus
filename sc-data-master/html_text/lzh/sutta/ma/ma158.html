<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma158' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>158.</span> <span class='mirror-right'>（一五八）頭那經</span></h1>
</header>
<p><a class='ref t' id='t0680b22' href='#t0680b22'>T 0680b22</a>我聞如是：</p>
<p>一時，佛遊舍衛國，在勝林給孤<a class='ref t' id='t0680b23' href='#t0680b23'>T 0680b23</a>獨園。</p>
<p>爾時，頭那梵志中後彷徉，往詣佛所，共<a class='ref t' id='t0680b24' href='#t0680b24'>T 0680b24</a>相問訊，却坐一面，世尊問曰：「頭那！若有問<a class='ref t' id='t0680b25' href='#t0680b25'>T 0680b25</a>汝是梵志耶？汝梵志汝自稱說。」</p>
<p>梵志頭那答<a class='ref t' id='t0680b26' href='#t0680b26'>T 0680b26</a>曰：「瞿曇！若有正稱說梵志者，為父母所舉，<a class='ref t' id='t0680b27' href='#t0680b27'>T 0680b27</a>受生清淨，乃至七世父母不絕種族，生生無<a class='ref t' id='t0680b28' href='#t0680b28'>T 0680b28</a>惡，博聞總持，誦過四典經，深達因、緣、正、文、<a class='ref t' id='t0680b29' href='#t0680b29'>T 0680b29</a>戲五句說。瞿曇！正稱說梵志者，即是我也。<a class='ref t' id='t0680c01' href='#t0680c01'>T 0680c01</a>所以者何？我為父母所舉，受生清淨，乃至七<a class='ref t' id='t0680c02' href='#t0680c02'>T 0680c02</a>世父母不絕種族，生生無惡，博聞總持，誦<a class='ref t' id='t0680c03' href='#t0680c03'>T 0680c03</a>過四典經，深達因、緣、正、文、戲五句說。」</p>
<p>世尊告<a class='ref t' id='t0680c04' href='#t0680c04'>T 0680c04</a>曰：「頭那！我今問汝，隨所解答。頭那！於意云<a class='ref t' id='t0680c05' href='#t0680c05'>T 0680c05</a>何？若昔有梵志壽終命過，誦持經書，流布<a class='ref t' id='t0680c06' href='#t0680c06'>T 0680c06</a>經書，誦習典經，所謂夜吒、婆摩、婆摩提<a class='ref t' id='t0680c07' href='#t0680c07'>T 0680c07</a>婆、毗奢蜜哆邏、夜陀揵尼、應疑羅娑、婆私<a class='ref t' id='t0680c08' href='#t0680c08'>T 0680c08</a>吒、迦葉、婆羅婆、婆和，謂此施設五種梵<a class='ref t' id='t0680c09' href='#t0680c09'>T 0680c09</a>志，有梵志猶如梵，有梵志似如天，有梵<a class='ref t' id='t0680c10' href='#t0680c10'>T 0680c10</a>志不越界，有梵志越界，有梵志旃茶<a class='ref t' id='t0680c11' href='#t0680c11'>T 0680c11</a>羅第五。頭那！此五種梵志，汝為似誰？」</p>
<p>頭那<a class='ref t' id='t0680c12' href='#t0680c12'>T 0680c12</a>白曰：「瞿曇略說此義，不廣分別，我不能<a class='ref t' id='t0680c13' href='#t0680c13'>T 0680c13</a>知。唯願沙門瞿曇善說，令我知義。」</p>
<p>世尊告<a class='ref t' id='t0680c14' href='#t0680c14'>T 0680c14</a>曰：「頭那！諦聽，善思念之，我當為汝廣分別<a class='ref t' id='t0680c15' href='#t0680c15'>T 0680c15</a>說。」</p>
<p>頭那白曰：「唯然。瞿曇！」頭那梵志受教而<a class='ref t' id='t0680c16' href='#t0680c16'>T 0680c16</a>聽。</p>
<p>佛言：「頭那！云何梵志猶如梵耶？若有<a class='ref t' id='t0680c17' href='#t0680c17'>T 0680c17</a>梵志為父母所舉，受生清淨，乃至七世父母<a class='ref t' id='t0680c18' href='#t0680c18'>T 0680c18</a>不絕種族，生生無惡，彼四十八年行童子<a class='ref t' id='t0680c19' href='#t0680c19'>T 0680c19</a>梵行，欲得經書，誦習典經。彼得經書，誦<a class='ref t' id='t0680c20' href='#t0680c20'>T 0680c20</a>習典經已，為供養師求乞財物，如法，非不<a class='ref t' id='t0680c21' href='#t0680c21'>T 0680c21</a>如法。云何不如法？非田作，非治生，非書，非<a class='ref t' id='t0680c22' href='#t0680c22'>T 0680c22</a>算，非數，非印，非手筆，非文章，非經，非詩，<a class='ref t' id='t0680c23' href='#t0680c23'>T 0680c23</a>非以刀杖，非王從事。如法求乞，求乞財物<a class='ref t' id='t0680c24' href='#t0680c24'>T 0680c24</a>供養於師，布施財物已，心與慈俱，遍滿一<a class='ref t' id='t0680c25' href='#t0680c25'>T 0680c25</a>方成就遊。如是二三四方、四維上下，普周一<a class='ref t' id='t0680c26' href='#t0680c26'>T 0680c26</a>切，心與慈俱，無結無怨，無恚無諍，極廣甚大，<a class='ref t' id='t0680c27' href='#t0680c27'>T 0680c27</a>無量善修，遍滿一切世間成就遊。如是悲、<a class='ref t' id='t0680c28' href='#t0680c28'>T 0680c28</a>喜心與捨俱，無結無怨，無恚無諍，極廣甚大，<a class='ref t' id='t0680c29' href='#t0680c29'>T 0680c29</a>無量善修，遍滿一切世間成就遊。頭那！如<a class='ref t' id='t0681a01' href='#t0681a01'>T 0681a01</a>是梵志猶如梵也。</p>
<p>「頭那！云何梵志似如天<a class='ref t' id='t0681a02' href='#t0681a02'>T 0681a02</a>耶？若有梵志為父母所舉，受生清淨，乃至<a class='ref t' id='t0681a03' href='#t0681a03'>T 0681a03</a>七世父母不絕種族，生生無惡。彼四十八年<a class='ref t' id='t0681a04' href='#t0681a04'>T 0681a04</a>行童子梵行，欲得經書，誦習典經，彼得經<a class='ref t' id='t0681a05' href='#t0681a05'>T 0681a05</a>書，誦習典經已，為供養師求乞財物，如<a class='ref t' id='t0681a06' href='#t0681a06'>T 0681a06</a>法，非不如法。云何不如法？非田作，非治生，<a class='ref t' id='t0681a07' href='#t0681a07'>T 0681a07</a>非書，非算，非數，非印，非手筆，非文章，非<a class='ref t' id='t0681a08' href='#t0681a08'>T 0681a08</a>經，非詩，非以刀杖，非王從事。如法求乞，<a class='ref t' id='t0681a09' href='#t0681a09'>T 0681a09</a>求乞財物供養於師，布施財物已，行身妙<a class='ref t' id='t0681a10' href='#t0681a10'>T 0681a10</a>行，口、意妙行，行身妙行，口、意妙行已，彼因<a class='ref t' id='t0681a11' href='#t0681a11'>T 0681a11</a>緣此，身壞命終，必昇善處，上生天中。頭那！<a class='ref t' id='t0681a12' href='#t0681a12'>T 0681a12</a>如是梵志似如天也。</p>
<p>「頭那！云何梵志不越<a class='ref t' id='t0681a13' href='#t0681a13'>T 0681a13</a>界耶？若有梵志為父母所舉，受生清淨，乃<a class='ref t' id='t0681a14' href='#t0681a14'>T 0681a14</a>至七世父母不絕種族，生生無惡，彼四十八<a class='ref t' id='t0681a15' href='#t0681a15'>T 0681a15</a>年行童子梵行，欲得經書，誦習典經。彼<a class='ref t' id='t0681a16' href='#t0681a16'>T 0681a16</a>得經書，誦習典經已，為供養師求乞財<a class='ref t' id='t0681a17' href='#t0681a17'>T 0681a17</a>物，如法，非不如法。云何不如法？非田作，非<a class='ref t' id='t0681a18' href='#t0681a18'>T 0681a18</a>治生，非書，非算，非數，非印，非手筆，非文<a class='ref t' id='t0681a19' href='#t0681a19'>T 0681a19</a>章，非經，非詩，非以刀杖，非王從事。如法<a class='ref t' id='t0681a20' href='#t0681a20'>T 0681a20</a>求乞，求乞財物供養於師，布施財物已，為<a class='ref t' id='t0681a21' href='#t0681a21'>T 0681a21</a>自求妻，如法，非不如法。云何不如法？梵志<a class='ref t' id='t0681a22' href='#t0681a22'>T 0681a22</a>不如是，意向梵志女，令更相愛，相攝合會，<a class='ref t' id='t0681a23' href='#t0681a23'>T 0681a23</a>彼趣梵志女，非不梵志女，亦非剎利女，不<a class='ref t' id='t0681a24' href='#t0681a24'>T 0681a24</a>懷姙，不產生。頭那！以何等故梵志非趣<a class='ref t' id='t0681a25' href='#t0681a25'>T 0681a25</a>懷姙？莫令彼男及以女人名不淨婬，是<a class='ref t' id='t0681a26' href='#t0681a26'>T 0681a26</a>故梵志非趣懷姙。頭那！以何等故梵志非<a class='ref t' id='t0681a27' href='#t0681a27'>T 0681a27</a>趣產生？莫令彼男及以女人名不淨恚，是<a class='ref t' id='t0681a28' href='#t0681a28'>T 0681a28</a>故梵志不趣產生。頭那！彼所趣向，不為財<a class='ref t' id='t0681a29' href='#t0681a29'>T 0681a29</a>物，不為憍慠，不為莊嚴，不為珓餝，但為<a class='ref t' id='t0681b01' href='#t0681b01'>T 0681b01</a>子故。彼生子已，若有故梵志要誓處所界<a class='ref t' id='t0681b02' href='#t0681b02'>T 0681b02</a>障，住彼、持彼，不越於彼。頭那！如是梵志<a class='ref t' id='t0681b03' href='#t0681b03'>T 0681b03</a>不越界也。</p>
<p>「頭那！云何梵志為越界耶？若有<a class='ref t' id='t0681b04' href='#t0681b04'>T 0681b04</a>梵志為父母所舉，受生清淨，乃至七世父母<a class='ref t' id='t0681b05' href='#t0681b05'>T 0681b05</a>不絕種族，生生無惡，彼四十八年行童子<a class='ref t' id='t0681b06' href='#t0681b06'>T 0681b06</a>梵行，欲得經書，誦習典經。彼得經書，誦<a class='ref t' id='t0681b07' href='#t0681b07'>T 0681b07</a>習典經已，為供養師求乞財物，如法，非不<a class='ref t' id='t0681b08' href='#t0681b08'>T 0681b08</a>如法。云何不如法？非田作，非治生，非書，非<a class='ref t' id='t0681b09' href='#t0681b09'>T 0681b09</a>算，非數，非印，非手筆，非文章，非經，非詩，<a class='ref t' id='t0681b10' href='#t0681b10'>T 0681b10</a>非以刀杖，非王從事。如法求乞，求乞財物<a class='ref t' id='t0681b11' href='#t0681b11'>T 0681b11</a>供養於師，布施財物已，為自求妻，如法，非<a class='ref t' id='t0681b12' href='#t0681b12'>T 0681b12</a>不如法。云何不如法？梵志不如是，意向梵<a class='ref t' id='t0681b13' href='#t0681b13'>T 0681b13</a>志女，令更相愛，相攝合會，彼趣梵志女，非<a class='ref t' id='t0681b14' href='#t0681b14'>T 0681b14</a>不梵志女，亦非剎利女，不懷姙，不產生。<a class='ref t' id='t0681b15' href='#t0681b15'>T 0681b15</a>頭那！以何等故梵志不趣懷姙？莫令彼<a class='ref t' id='t0681b16' href='#t0681b16'>T 0681b16</a>男及以女人名不淨婬，是故梵志不趣懷<a class='ref t' id='t0681b17' href='#t0681b17'>T 0681b17</a>姙。頭那！以何等故梵志不趣產生？莫令<a class='ref t' id='t0681b18' href='#t0681b18'>T 0681b18</a>彼男及以女人名不淨恚，是故梵志不趣產<a class='ref t' id='t0681b19' href='#t0681b19'>T 0681b19</a>生。頭那！彼所趣向，不為財物，不為憍慠，<a class='ref t' id='t0681b20' href='#t0681b20'>T 0681b20</a>不為莊嚴，不為珓餝，但為子故。彼生子<a class='ref t' id='t0681b21' href='#t0681b21'>T 0681b21</a>已，若有故梵志要誓處所界障，不住止彼，<a class='ref t' id='t0681b22' href='#t0681b22'>T 0681b22</a>不受持彼，便越於彼。頭那！如是梵志名越<a class='ref t' id='t0681b23' href='#t0681b23'>T 0681b23</a>界也。</p>
<p>「頭那！云何梵志梵志旃茶羅？若有<a class='ref t' id='t0681b24' href='#t0681b24'>T 0681b24</a>梵志為父母所舉，受生清淨，乃至七世父母<a class='ref t' id='t0681b25' href='#t0681b25'>T 0681b25</a>不絕種族，生生無惡，彼四十八年行童子<a class='ref t' id='t0681b26' href='#t0681b26'>T 0681b26</a>梵行，欲得經書，誦習典經。彼得經書，誦<a class='ref t' id='t0681b27' href='#t0681b27'>T 0681b27</a>習典經已，為供養師求乞財物，如法，非不<a class='ref t' id='t0681b28' href='#t0681b28'>T 0681b28</a>如法。云何不如法？非田作，非治生，非書，非<a class='ref t' id='t0681b29' href='#t0681b29'>T 0681b29</a>算，非數，非印，非手筆，非文章，非經，非詩，<a class='ref t' id='t0681c01' href='#t0681c01'>T 0681c01</a>非以刀杖，非王從事。如法求乞，求乞財物<a class='ref t' id='t0681c02' href='#t0681c02'>T 0681c02</a>供養於師，布施財物已，為自求妻，如法，非<a class='ref t' id='t0681c03' href='#t0681c03'>T 0681c03</a>不如法。云何不如法？梵志不如是，意向梵<a class='ref t' id='t0681c04' href='#t0681c04'>T 0681c04</a>志女，令更相愛，<span class='corr' title='[→相] cf.【麗】'>相</span>攝合會，趣彼梵志女，非不<a class='ref t' id='t0681c05' href='#t0681c05'>T 0681c05</a>梵志女，亦不剎利女，不懷姙，不產生。頭<a class='ref t' id='t0681c06' href='#t0681c06'>T 0681c06</a>那！以何等故梵志不趣懷姙？莫令彼<a class='ref t' id='t0681c07' href='#t0681c07'>T 0681c07</a>男及以女人名不淨婬，是故梵志不趣懷<a class='ref t' id='t0681c08' href='#t0681c08'>T 0681c08</a>姙。頭那！以何等故梵志不趣產生？莫令<a class='ref t' id='t0681c09' href='#t0681c09'>T 0681c09</a>彼男及以女人名不淨恚，是故梵志不趣產<a class='ref t' id='t0681c10' href='#t0681c10'>T 0681c10</a>生。頭那！彼所趣向，不為財物，不為憍慠，<a class='ref t' id='t0681c11' href='#t0681c11'>T 0681c11</a>不為莊嚴，不為珓飾，但為子故。彼生子<a class='ref t' id='t0681c12' href='#t0681c12'>T 0681c12</a>已，作王相應事、賊相應事、邪道相應事，作<a class='ref t' id='t0681c13' href='#t0681c13'>T 0681c13</a>如是說：『梵志應作一切事，梵志不以此染<a class='ref t' id='t0681c14' href='#t0681c14'>T 0681c14</a>著，亦不穢污，猶若如火，淨亦燒，不淨亦燒。<a class='ref t' id='t0681c15' href='#t0681c15'>T 0681c15</a>梵志不應作一切事，梵志不以此染著，亦<a class='ref t' id='t0681c16' href='#t0681c16'>T 0681c16</a>不穢污。』頭那！如是梵志梵志旃茶羅。頭<a class='ref t' id='t0681c17' href='#t0681c17'>T 0681c17</a>那！此五種梵志，汝為似誰？」</p>
<p>頭那白曰：「瞿<a class='ref t' id='t0681c18' href='#t0681c18'>T 0681c18</a>曇！說此最後梵志旃茶羅者，我尚不及，<a class='ref t' id='t0681c19' href='#t0681c19'>T 0681c19</a>況復餘耶？世尊！我已知。善逝！我已解。世尊！<a class='ref t' id='t0681c20' href='#t0681c20'>T 0681c20</a>我今自歸於佛、法及比丘眾，唯願世尊受我<a class='ref t' id='t0681c21' href='#t0681c21'>T 0681c21</a>為優婆塞，從今日始，終身自歸，乃至命<a class='ref t' id='t0681c22' href='#t0681c22'>T 0681c22</a>盡。」</p>
<p>佛說如是。頭那梵志聞佛所說，歡喜<a class='ref t' id='t0681c23' href='#t0681c23'>T 0681c23</a>奉行。</p>
<a class='ref t' id='t0681c24' href='#t0681c24'>T 0681c24</a>
<p class='endsutta'>頭那經第七竟<span class='t-note'>（千八百五十字）</span></p>
<a class='ref t' id='t0681c25' href='#t0681c25'>T 0681c25</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
