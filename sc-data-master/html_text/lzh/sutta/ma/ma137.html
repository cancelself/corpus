<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma137' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>137.</span> <span class='mirror-right'>（一三七）世間經</span></h1>
</header>
<p><a class='ref t' id='t0645b11' href='#t0645b11'>T 0645b11</a>我聞如是：</p>
<p>一時，佛遊舍衛國，在勝林給孤<a class='ref t' id='t0645b12' href='#t0645b12'>T 0645b12</a>獨園。</p>
<p>爾時，世尊告諸比丘：「如來自覺世間，<a class='ref t' id='t0645b13' href='#t0645b13'>T 0645b13</a>亦為他說，如來知世間。如來自覺世間習，<a class='ref t' id='t0645b14' href='#t0645b14'>T 0645b14</a>亦為他說，如來斷世間習。如來自覺世間<a class='ref t' id='t0645b15' href='#t0645b15'>T 0645b15</a>滅，亦為他說，如來世間滅作證。如來自覺<a class='ref t' id='t0645b16' href='#t0645b16'>T 0645b16</a>世間道跡，亦為他說，如來修世間道跡。若<a class='ref t' id='t0645b17' href='#t0645b17'>T 0645b17</a>有一切盡普正，有彼一切如來知見覺得。所<a class='ref t' id='t0645b18' href='#t0645b18'>T 0645b18</a>以者何？如來從昔夜覺無上正盡之覺，至<a class='ref t' id='t0645b19' href='#t0645b19'>T 0645b19</a>于今日夜，於無餘涅槃界，當取滅訖。於其<a class='ref t' id='t0645b20' href='#t0645b20'>T 0645b20</a>中間，若如來口有所言說，有所應對者，彼<a class='ref t' id='t0645b21' href='#t0645b21'>T 0645b21</a>一切是真諦，不虛不離於如，亦非顛倒，真<a class='ref t' id='t0645b22' href='#t0645b22'>T 0645b22</a>諦審實，若說師子者，當如說如來。所以者<a class='ref t' id='t0645b23' href='#t0645b23'>T 0645b23</a>何？如來在眾有所講說，謂師子吼，一切世<a class='ref t' id='t0645b24' href='#t0645b24'>T 0645b24</a>間，天及魔、梵、沙門、梵志，從人至天，如來是梵<a class='ref t' id='t0645b25' href='#t0645b25'>T 0645b25</a>有，如來至冷有，無煩亦無熱，真諦不虛有。」<a class='ref t' id='t0645b26' href='#t0645b26'>T 0645b26</a>於是，世尊說此頌曰：</p>
<a class='ref t' id='t0645b27' href='#t0645b27'>T 0645b27</a>
<blockquote class='gatha'>
<p>「知一切世間，　　出一切世間，<a class='ref t' id='t0645b28' href='#t0645b28'>T 0645b28</a><br>
說一切世間，　　一切世如真。<a class='ref t' id='t0645b29' href='#t0645b29'>T 0645b29</a><br>
彼最上尊雄，　　能解一切縛，<a class='ref t' id='t0645c01' href='#t0645c01'>T 0645c01</a><br>
得盡一切業，　　生死悉解脫。<a class='ref t' id='t0645c02' href='#t0645c02'>T 0645c02</a><br>
是天亦是人，　　若有歸命佛，<a class='ref t' id='t0645c03' href='#t0645c03'>T 0645c03</a><br>
稽首禮如來，　　甚深極大海。<a class='ref t' id='t0645c04' href='#t0645c04'>T 0645c04</a><br>
知已亦修敬，　　諸天香音神，<a class='ref t' id='t0645c05' href='#t0645c05'>T 0645c05</a><br>
彼亦稽首禮，　　謂隨於死者。<a class='ref t' id='t0645c06' href='#t0645c06'>T 0645c06</a><br>
稽首禮智士，　　歸命人之上，<a class='ref t' id='t0645c07' href='#t0645c07'>T 0645c07</a><br>
無憂離塵安，　　無礙諸解脫。<a class='ref t' id='t0645c08' href='#t0645c08'>T 0645c08</a><br>
是故當樂禪，　　住遠離極定，<a class='ref t' id='t0645c09' href='#t0645c09'>T 0645c09</a><br>
當自作燈明，　　無我必失時。<a class='ref t' id='t0645c10' href='#t0645c10'>T 0645c10</a><br>
失時有憂慼，　　謂墮地獄中。」</p>
</blockquote>
<p><a class='ref t' id='t0645c11' href='#t0645c11'>T 0645c11</a>佛說如是。彼諸比丘聞佛所說，歡喜奉<a class='ref t' id='t0645c12' href='#t0645c12'>T 0645c12</a>行。</p>
<a class='ref t' id='t0645c13' href='#t0645c13'>T 0645c13</a>
<p class='endsutta'>世間經第二十一竟<span class='t-note'>（三百九十六字）</span></p>
<a class='ref t' id='t0645c14' href='#t0645c14'>T 0645c14</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
