<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma53' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 5</span> <span class='mirror-right'>習相應品</span></p>
<h1 class='mirror-row'><span class='mirror-left latin'>53. Nutriments (2)</span> <span class='mirror-right'>（五三）食經</span></h1>
</header>
<p><a class='ref t' id='t0489a27' href='#t0489a27'>T 0489a27</a>我聞如是：</p>
<p>一時，佛遊舍衛國，在勝林給孤<a class='ref t' id='t0489a28' href='#t0489a28'>T 0489a28</a>獨園。</p>
<p>爾時，世尊告諸比丘：「有愛者，其本際<a class='ref t' id='t0489a29' href='#t0489a29'>T 0489a29</a>不可知，本無有愛，然今生有愛，便可得<a class='ref t' id='t0489b01' href='#t0489b01'>T 0489b01</a>知，所因有愛。有愛者，則有食，非無食。何謂<a class='ref t' id='t0489b02' href='#t0489b02'>T 0489b02</a>有愛食？答曰無明為食。無明亦有食，非無<a class='ref t' id='t0489b03' href='#t0489b03'>T 0489b03</a>食。何謂無明食？答曰五蓋為食。五蓋亦有<a class='ref t' id='t0489b04' href='#t0489b04'>T 0489b04</a>食，非無食。何謂五蓋食？答曰三惡行為食。<a class='ref t' id='t0489b05' href='#t0489b05'>T 0489b05</a>三惡行亦有食，非無食。何謂三惡行食？答<a class='ref t' id='t0489b06' href='#t0489b06'>T 0489b06</a>曰不護諸根為食。不護諸根亦有食，非無<a class='ref t' id='t0489b07' href='#t0489b07'>T 0489b07</a>食。何謂不護諸根食？答曰不正念、不正智<a class='ref t' id='t0489b08' href='#t0489b08'>T 0489b08</a>為食。不正念、不正智亦有食，非無食。何謂<a class='ref t' id='t0489b09' href='#t0489b09'>T 0489b09</a>不正念、不正智食？答曰不正思惟為食。不正<a class='ref t' id='t0489b10' href='#t0489b10'>T 0489b10</a>思惟亦有食，非無食。何謂不正思惟食？答曰<a class='ref t' id='t0489b11' href='#t0489b11'>T 0489b11</a>不信為食。不信亦有食，非無食。何謂不信<a class='ref t' id='t0489b12' href='#t0489b12'>T 0489b12</a>食？答曰聞惡法為食。聞惡法亦有食，非無<a class='ref t' id='t0489b13' href='#t0489b13'>T 0489b13</a>食。何謂聞惡法食？答曰親近惡知識為<a class='ref t' id='t0489b14' href='#t0489b14'>T 0489b14</a>食。親近惡知識亦有食，非無食。何謂親近<a class='ref t' id='t0489b15' href='#t0489b15'>T 0489b15</a>惡知識食？答曰惡人為食。</p>
<p>「大海亦有食，非<a class='ref t' id='t0489b16' href='#t0489b16'>T 0489b16</a>無食。何謂大海食？答曰雨為食。有時大<a class='ref t' id='t0489b17' href='#t0489b17'>T 0489b17</a>雨，大雨已則山巖溪<span class='t-gaiji'>澗<!--gaiji,澗,1[澗-日+月],2&#x3D4E;,3--></span>、平澤水滿。山巖溪<span class='t-gaiji'>澗<!--gaiji,澗,1[澗-日+月],2&#x3D4E;,3--></span>、<a class='ref t' id='t0489b18' href='#t0489b18'>T 0489b18</a>平澤水滿已，則小川滿。小川滿已，則大川滿。<a class='ref t' id='t0489b19' href='#t0489b19'>T 0489b19</a>大川滿已，則小河滿。小河滿已，則大河滿。大<a class='ref t' id='t0489b20' href='#t0489b20'>T 0489b20</a>河滿已，則大海滿。如是彼大海展轉成滿。</p>
<p>「如<a class='ref t' id='t0489b21' href='#t0489b21'>T 0489b21</a>是具惡人已，便具親近惡知識。具親近惡<a class='ref t' id='t0489b22' href='#t0489b22'>T 0489b22</a>知識已，便具聞惡法。具聞惡法已，便具生<a class='ref t' id='t0489b23' href='#t0489b23'>T 0489b23</a>不信。具生不信已，便具不正思惟。具不正<a class='ref t' id='t0489b24' href='#t0489b24'>T 0489b24</a>思惟已，便具不正念、不正智。具不正念、不正<a class='ref t' id='t0489b25' href='#t0489b25'>T 0489b25</a>智已，便具不護諸根。具不護諸根已，便具<a class='ref t' id='t0489b26' href='#t0489b26'>T 0489b26</a>三惡行。具三惡行已，便具五蓋。具五葢已，<a class='ref t' id='t0489b27' href='#t0489b27'>T 0489b27</a>便具無明。具無明已，便具有愛。如是此有<a class='ref t' id='t0489b28' href='#t0489b28'>T 0489b28</a>愛展轉具成。</p>
<p>「明、解脫亦有食，非無食。何謂明、<a class='ref t' id='t0489b29' href='#t0489b29'>T 0489b29</a>解脫食？答曰七覺支為食。七覺支亦有食，<a class='ref t' id='t0489c01' href='#t0489c01'>T 0489c01</a>非無食。何謂七覺支食？答曰四念處為食。<a class='ref t' id='t0489c02' href='#t0489c02'>T 0489c02</a>四念處亦有食，非無食。何謂四念處食？答<a class='ref t' id='t0489c03' href='#t0489c03'>T 0489c03</a>曰三妙行為食。三妙行亦有食，非無食。何<a class='ref t' id='t0489c04' href='#t0489c04'>T 0489c04</a>謂三妙行食？答曰護諸根為食。護諸根亦<a class='ref t' id='t0489c05' href='#t0489c05'>T 0489c05</a>有食，非無食。何謂護諸根食？答曰正念、正<a class='ref t' id='t0489c06' href='#t0489c06'>T 0489c06</a>智為食。正念、正智亦有食，非無食。何謂正<a class='ref t' id='t0489c07' href='#t0489c07'>T 0489c07</a>念、正智食？答曰正思惟為食。正思惟亦有食，<a class='ref t' id='t0489c08' href='#t0489c08'>T 0489c08</a>非無食。何謂正思惟食？答曰信為食。信亦<a class='ref t' id='t0489c09' href='#t0489c09'>T 0489c09</a>有食，非無食。何謂信食？答曰聞善法為食。<a class='ref t' id='t0489c10' href='#t0489c10'>T 0489c10</a>聞善法亦有食，非無食。何謂聞善法食？答<a class='ref t' id='t0489c11' href='#t0489c11'>T 0489c11</a>曰親近善知識為食。親近善知識亦有食，<a class='ref t' id='t0489c12' href='#t0489c12'>T 0489c12</a>非無食。何謂親近善知識食？答曰善人為<a class='ref t' id='t0489c13' href='#t0489c13'>T 0489c13</a>食。</p>
<p>「大海亦有食，非無食。何謂大海食？答曰<a class='ref t' id='t0489c14' href='#t0489c14'>T 0489c14</a>雨為食。有時大雨，大雨已，則山巖溪<span class='t-gaiji'>澗<!--gaiji,澗,1[澗-日+月],2&#x3D4E;,3--></span>、平澤<a class='ref t' id='t0489c15' href='#t0489c15'>T 0489c15</a>水滿。山巖溪<span class='t-gaiji'>澗<!--gaiji,澗,1[澗-日+月],2&#x3D4E;,3--></span>、平澤水滿已，則小川滿。小川<a class='ref t' id='t0489c16' href='#t0489c16'>T 0489c16</a>滿已，則大川滿。大川滿已，則小河滿。小河滿<a class='ref t' id='t0489c17' href='#t0489c17'>T 0489c17</a>已，則大河滿。大河滿已，則大海滿。如是彼大<a class='ref t' id='t0489c18' href='#t0489c18'>T 0489c18</a>海展轉成滿。</p>
<p>「如是善人具已，便具親近善知<a class='ref t' id='t0489c19' href='#t0489c19'>T 0489c19</a>識。具親近善知識已，便具聞善法。具聞<a class='ref t' id='t0489c20' href='#t0489c20'>T 0489c20</a>善法已，便具生信。具生信已，便具正思惟。<a class='ref t' id='t0489c21' href='#t0489c21'>T 0489c21</a>具正思惟已，便具正念、正智。具正念、正智<a class='ref t' id='t0489c22' href='#t0489c22'>T 0489c22</a>已，便具護諸根。具護諸根已，便具三妙行。<a class='ref t' id='t0489c23' href='#t0489c23'>T 0489c23</a>具三妙行已，便具四念處。具四念處已，便<a class='ref t' id='t0489c24' href='#t0489c24'>T 0489c24</a>具七覺支。具七覺支已，便具明、解脫。如是<a class='ref t' id='t0489c25' href='#t0489c25'>T 0489c25</a>此明、解脫展轉具成。」</p>
<p>佛說如是。彼諸比丘聞<a class='ref t' id='t0489c26' href='#t0489c26'>T 0489c26</a>佛所說，歡喜奉行。</p>
<a class='ref t' id='t0489c27' href='#t0489c27'>T 0489c27</a>
<p class='endsutta'>食經第十二竟<span class='t-note'>（九百三十字）</span></p>
<a class='ref t' id='t0489c28' href='#t0489c28'>T 0489c28</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
