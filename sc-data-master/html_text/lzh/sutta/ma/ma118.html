<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma118' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>118.</span> <span class='mirror-right'>（一一八）龍象經</span></h1>
</header>
<p><a class='ref t' id='t0608b03' href='#t0608b03'>T 0608b03</a>我聞如是：</p>
<p>一時，佛遊舍衛國，在東園鹿子<a class='ref t' id='t0608b04' href='#t0608b04'>T 0608b04</a>母堂。</p>
<p>爾時，世尊則於晡時從宴坐起，堂上<a class='ref t' id='t0608b05' href='#t0608b05'>T 0608b05</a>來下，告曰：「烏陀夷！共汝往至東河澡浴。」</p>
<p>尊<a class='ref t' id='t0608b06' href='#t0608b06'>T 0608b06</a>者烏陀夷白曰：「唯然。」</p>
<p>於是，世尊將尊者烏陀<a class='ref t' id='t0608b07' href='#t0608b07'>T 0608b07</a>夷往至東河，脫衣岸上，便入水浴，浴已還<a class='ref t' id='t0608b08' href='#t0608b08'>T 0608b08</a>出，拭體著衣。</p>
<p>爾時，波斯匿王有龍象，名曰<a class='ref t' id='t0608b09' href='#t0608b09'>T 0608b09</a>念，作一切妓樂，歷度東河。眾人見已，便<a class='ref t' id='t0608b10' href='#t0608b10'>T 0608b10</a>作是說：「是龍中龍，為大龍王，為是誰耶？」</p>
<p><a class='ref t' id='t0608b11' href='#t0608b11'>T 0608b11</a>尊者烏陀夷叉手向佛，白曰：「世尊！象受大<a class='ref t' id='t0608b12' href='#t0608b12'>T 0608b12</a>身，眾人見已，便作是說：『是龍中龍，為大龍王，<a class='ref t' id='t0608b13' href='#t0608b13'>T 0608b13</a>為是誰耶？』」</p>
<p>世尊告曰：「如是。烏陀夷！如是。<a class='ref t' id='t0608b14' href='#t0608b14'>T 0608b14</a>烏陀夷！象受大身，眾人見已，便作是說：『是<a class='ref t' id='t0608b15' href='#t0608b15'>T 0608b15</a>龍中龍，為大龍王，為是誰耶？』烏陀夷！馬、駱<a class='ref t' id='t0608b16' href='#t0608b16'>T 0608b16</a>駝、牛、驢、胸行、人、樹，生大形，烏陀夷！眾人見<a class='ref t' id='t0608b17' href='#t0608b17'>T 0608b17</a>已，便作是說：『是龍中龍，為大龍王，為是誰<a class='ref t' id='t0608b18' href='#t0608b18'>T 0608b18</a>耶？』烏陀夷！若有世間，天及魔、梵、沙門、梵志，<a class='ref t' id='t0608b19' href='#t0608b19'>T 0608b19</a>從人至天，不以身、口、意害者，我說彼是龍。<a class='ref t' id='t0608b20' href='#t0608b20'>T 0608b20</a>烏陀夷！如來於世間，天及魔、梵、沙門、梵志，從<a class='ref t' id='t0608b21' href='#t0608b21'>T 0608b21</a>人至天，不以身、口、意害，是故我名龍。」</p>
<p>於是，<a class='ref t' id='t0608b22' href='#t0608b22'>T 0608b22</a>尊者烏陀夷叉手向佛，白曰：「世尊！唯願世尊<a class='ref t' id='t0608b23' href='#t0608b23'>T 0608b23</a>加我威力，善逝加我威力，令我在佛前，以<a class='ref t' id='t0608b24' href='#t0608b24'>T 0608b24</a>龍相應頌頌讚世尊。」</p>
<p>世尊告曰：「隨汝所欲。」</p>
<p><a class='ref t' id='t0608b25' href='#t0608b25'>T 0608b25</a>於是，尊者烏陀夷在於佛前，以龍相應頌<a class='ref t' id='t0608b26' href='#t0608b26'>T 0608b26</a>讚世尊曰：</p>
<a class='ref t' id='t0608b27' href='#t0608b27'>T 0608b27</a>
<blockquote class='gatha'>
<p>「正覺生人間，　　自御得正定，<a class='ref t' id='t0608b28' href='#t0608b28'>T 0608b28</a><br>
修習行梵跡，　　息意能自樂。<a class='ref t' id='t0608b29' href='#t0608b29'>T 0608b29</a><br>
人之所敬重，　　越超一切法，<a class='ref t' id='t0608c01' href='#t0608c01'>T 0608c01</a><br>
亦為天所敬，　　無著至真人。<a class='ref t' id='t0608c02' href='#t0608c02'>T 0608c02</a><br>
越度一切結，　　於林離林去，<a class='ref t' id='t0608c03' href='#t0608c03'>T 0608c03</a><br>
捨欲樂無欲，　　如石出真金。<a class='ref t' id='t0608c04' href='#t0608c04'>T 0608c04</a><br>
普聞正盡覺，　　如日昇虛空，<a class='ref t' id='t0608c05' href='#t0608c05'>T 0608c05</a><br>
一切龍中高，　　如眾山有嶽。<a class='ref t' id='t0608c06' href='#t0608c06'>T 0608c06</a><br>
稱說名大龍，　　而無所傷害，<a class='ref t' id='t0608c07' href='#t0608c07'>T 0608c07</a><br>
一切龍中龍，　　真諦無上龍。<a class='ref t' id='t0608c08' href='#t0608c08'>T 0608c08</a><br>
溫潤無有害，　　此二是龍足，<a class='ref t' id='t0608c09' href='#t0608c09'>T 0608c09</a><br>
苦行及梵行，　　是謂龍所行。<a class='ref t' id='t0608c10' href='#t0608c10'>T 0608c10</a><br>
大龍信為手，　　二功德為牙，<a class='ref t' id='t0608c11' href='#t0608c11'>T 0608c11</a><br>
念項智慧頭，　　思惟分別法。<a class='ref t' id='t0608c12' href='#t0608c12'>T 0608c12</a><br>
受持諸法腹，　　樂遠離雙臂，<a class='ref t' id='t0608c13' href='#t0608c13'>T 0608c13</a><br>
住善息出入，　　內心至善定。<a class='ref t' id='t0608c14' href='#t0608c14'>T 0608c14</a><br>
龍行止俱定，　　坐定臥亦定，<a class='ref t' id='t0608c15' href='#t0608c15'>T 0608c15</a><br>
龍一切時定，　　是謂龍常法。<a class='ref t' id='t0608c16' href='#t0608c16'>T 0608c16</a><br>
無穢家受食，　　有穢則不受，<a class='ref t' id='t0608c17' href='#t0608c17'>T 0608c17</a><br>
得惡不淨食，　　捨之如師子。<a class='ref t' id='t0608c18' href='#t0608c18'>T 0608c18</a><br>
所得供養者，　　為他慈愍受，<a class='ref t' id='t0608c19' href='#t0608c19'>T 0608c19</a><br>
龍食他信施，　　存命無所著。<a class='ref t' id='t0608c20' href='#t0608c20'>T 0608c20</a><br>
斷除大小結，　　解脫一切縛，<a class='ref t' id='t0608c21' href='#t0608c21'>T 0608c21</a><br>
隨彼所遊行，　　心無有繫著。<a class='ref t' id='t0608c22' href='#t0608c22'>T 0608c22</a><br>
猶如白蓮花，　　水生水長養，<a class='ref t' id='t0608c23' href='#t0608c23'>T 0608c23</a><br>
泥水不能著，　　妙香愛樂色。<a class='ref t' id='t0608c24' href='#t0608c24'>T 0608c24</a><br>
如是最上覺，　　世生行世間，<a class='ref t' id='t0608c25' href='#t0608c25'>T 0608c25</a><br>
不為欲所染，　　如華水不著。<a class='ref t' id='t0608c26' href='#t0608c26'>T 0608c26</a><br>
猶如然火熾，　　不益薪則止，<a class='ref t' id='t0608c27' href='#t0608c27'>T 0608c27</a><br>
無薪火不傳，　　此火<span class='corr' title='[為→謂] cf.【麗】'>謂</span>之滅。<a class='ref t' id='t0608c28' href='#t0608c28'>T 0608c28</a><br>
慧者說此喻，　　欲令解其義，<a class='ref t' id='t0608c29' href='#t0608c29'>T 0608c29</a><br>
是龍之所知，　　龍中龍所說。<a class='ref t' id='t0609a01' href='#t0609a01'>T 0609a01</a><br>
遠離淫欲恚，　　斷癡得無漏，<a class='ref t' id='t0609a02' href='#t0609a02'>T 0609a02</a><br>
龍捨離其身，　　此龍謂之滅。」</p>
</blockquote>
<p><a class='ref t' id='t0609a03' href='#t0609a03'>T 0609a03</a>佛說如是。尊者烏陀夷聞佛所說，歡喜奉<a class='ref t' id='t0609a04' href='#t0609a04'>T 0609a04</a>行。</p>
<a class='ref t' id='t0609a05' href='#t0609a05'>T 0609a05</a>
<p class='endsutta'>龍象經第二竟<span class='t-note'>（七百三十字）</span></p>
<a class='ref t' id='t0609a06' href='#t0609a06'>T 0609a06</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
