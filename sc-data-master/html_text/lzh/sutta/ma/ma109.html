<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma109' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 10</span> <span class='mirror-right'>林品</span></p>
<h1 class='mirror-row'><span class='mirror-left latin'>109.</span> <span class='mirror-right'>（一〇九）自觀心經</span></h1>
</header>
<p><a class='ref t' id='t0598b09' href='#t0598b09'>T 0598b09</a>我聞如是：</p>
<p>一時，佛遊舍衛國，在勝林給孤<a class='ref t' id='t0598b10' href='#t0598b10'>T 0598b10</a>獨園。</p>
<p>爾時，世尊告諸比丘：「若有比丘不能<a class='ref t' id='t0598b11' href='#t0598b11'>T 0598b11</a>善觀於他心者，當自善觀察於己心，應<a class='ref t' id='t0598b12' href='#t0598b12'>T 0598b12</a>學如是。云何比丘善自觀心？比丘者，若有<a class='ref t' id='t0598b13' href='#t0598b13'>T 0598b13</a>此觀，必多所饒益：我為得內止，不得最<a class='ref t' id='t0598b14' href='#t0598b14'>T 0598b14</a>上慧觀法耶？我為得最上慧觀法，不得內<a class='ref t' id='t0598b15' href='#t0598b15'>T 0598b15</a>止耶？我為不得內止，亦不得最上慧觀<a class='ref t' id='t0598b16' href='#t0598b16'>T 0598b16</a>法耶？我為得內止，亦得最上慧觀法耶？</p>
<p>「若<a class='ref t' id='t0598b17' href='#t0598b17'>T 0598b17</a>比丘觀已，則知我得內止，不得最上慧觀<a class='ref t' id='t0598b18' href='#t0598b18'>T 0598b18</a>法者，彼比丘得內止已，當求最上慧觀法，<a class='ref t' id='t0598b19' href='#t0598b19'>T 0598b19</a>彼於後時得內止，亦得最上慧觀法。若比<a class='ref t' id='t0598b20' href='#t0598b20'>T 0598b20</a>丘觀已，則知我得最上慧觀法，不得內止<a class='ref t' id='t0598b21' href='#t0598b21'>T 0598b21</a>者，彼比丘住最上慧觀法已，當求內止，彼<a class='ref t' id='t0598b22' href='#t0598b22'>T 0598b22</a>於後時得最上慧觀法，亦得內止。若比丘<a class='ref t' id='t0598b23' href='#t0598b23'>T 0598b23</a>觀已，則知我不得內止，亦不得最上慧觀<a class='ref t' id='t0598b24' href='#t0598b24'>T 0598b24</a>法者，如是比丘不得此善法，為欲得故，<a class='ref t' id='t0598b25' href='#t0598b25'>T 0598b25</a>便以速求方便，學極精勤，正念正智，忍不令<a class='ref t' id='t0598b26' href='#t0598b26'>T 0598b26</a>退。猶人為火燒頭、燒衣，急求方便救頭、<a class='ref t' id='t0598b27' href='#t0598b27'>T 0598b27</a>救衣。如是，比丘不得此善法，為欲得故，<a class='ref t' id='t0598b28' href='#t0598b28'>T 0598b28</a>便以速求方便，學極精勤，正念正智，忍不令<a class='ref t' id='t0598b29' href='#t0598b29'>T 0598b29</a>退，彼於後時即得內止，亦得最上慧觀法。<a class='ref t' id='t0598c01' href='#t0598c01'>T 0598c01</a>若比丘觀已，則知我得內止，亦得最上慧<a class='ref t' id='t0598c02' href='#t0598c02'>T 0598c02</a>觀法。彼比丘住此善法已，當求漏盡智通<a class='ref t' id='t0598c03' href='#t0598c03'>T 0598c03</a>作證。所以者何？我說不得畜一切衣，亦說<a class='ref t' id='t0598c04' href='#t0598c04'>T 0598c04</a>得畜一切衣。云何衣我說不得畜？若畜衣<a class='ref t' id='t0598c05' href='#t0598c05'>T 0598c05</a>便增長惡不善法、衰退善法者，如是衣我<a class='ref t' id='t0598c06' href='#t0598c06'>T 0598c06</a>說不得畜。云何衣我說得畜？若畜衣便<a class='ref t' id='t0598c07' href='#t0598c07'>T 0598c07</a>增長善法、衰退惡不善法者，如是衣我說<a class='ref t' id='t0598c08' href='#t0598c08'>T 0598c08</a>得畜。如衣、飲食、床榻村邑亦復如是，我說<a class='ref t' id='t0598c09' href='#t0598c09'>T 0598c09</a>不得狎習一切人，亦說得狎習一切人。云<a class='ref t' id='t0598c10' href='#t0598c10'>T 0598c10</a>何人我說不得狎習？若狎習人便增長惡<a class='ref t' id='t0598c11' href='#t0598c11'>T 0598c11</a>不善法、衰退善法者，如是人我說不得狎<a class='ref t' id='t0598c12' href='#t0598c12'>T 0598c12</a>習。云何人我說得與狎習？若狎習人便增<a class='ref t' id='t0598c13' href='#t0598c13'>T 0598c13</a>長善法、衰退惡不善法者，如是人我說得<a class='ref t' id='t0598c14' href='#t0598c14'>T 0598c14</a>與狎習。</p>
<p>「彼可習法知如真、不可習法亦知如<a class='ref t' id='t0598c15' href='#t0598c15'>T 0598c15</a>真。彼可習法、不可習法知如真已，不可習法<a class='ref t' id='t0598c16' href='#t0598c16'>T 0598c16</a>便不習，可習法便習，彼不可習不習，可習<a class='ref t' id='t0598c17' href='#t0598c17'>T 0598c17</a>法習已，便增長善法，衰退惡不善法。是謂<a class='ref t' id='t0598c18' href='#t0598c18'>T 0598c18</a>比丘善自觀心，善自知心，善取善捨。」</p>
<p>佛說如<a class='ref t' id='t0598c19' href='#t0598c19'>T 0598c19</a>是。彼諸比丘聞佛所說，歡喜奉行。</p>
<a class='ref t' id='t0598c20' href='#t0598c20'>T 0598c20</a>
<p class='endsutta'>自觀心經第三竟<span class='t-note'>（六百三十五字）</span></p>
<a class='ref t' id='t0598c21' href='#t0598c21'>T 0598c21</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
