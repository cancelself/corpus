<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma121' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>121.</span> <span class='mirror-right'>（一二一）請請經</span></h1>
</header>
<p><a class='ref t' id='t0610a10' href='#t0610a10'>T 0610a10</a>我聞如是：</p>
<p>一時，佛遊王舍城，在竹林加蘭<a class='ref t' id='t0610a11' href='#t0610a11'>T 0610a11</a>哆園，與大比丘眾五百人俱，共受夏坐。</p>
<p>爾<a class='ref t' id='t0610a12' href='#t0610a12'>T 0610a12</a>時，世尊月十五日，說從解脫相請請時，在比<a class='ref t' id='t0610a13' href='#t0610a13'>T 0610a13</a>丘眾前敷座而坐，告諸比丘：「我是梵志，而<a class='ref t' id='t0610a14' href='#t0610a14'>T 0610a14</a>得滅訖，無上醫王，我今受身，最是後邊。我<a class='ref t' id='t0610a15' href='#t0610a15'>T 0610a15</a>是梵志，得滅訖後，無上醫王，我今受身，最是<a class='ref t' id='t0610a16' href='#t0610a16'>T 0610a16</a>後邊。謂汝等輩是我真子，從口而生，法法所<a class='ref t' id='t0610a17' href='#t0610a17'>T 0610a17</a>化。謂汝等輩是我真子，從口而生，法法所<a class='ref t' id='t0610a18' href='#t0610a18'>T 0610a18</a>化，汝當教化，轉相教訶。」</p>
<p>爾時，尊者舍梨子亦<a class='ref t' id='t0610a19' href='#t0610a19'>T 0610a19</a>在眾中。於是，尊者舍梨子即從坐起，偏袒<a class='ref t' id='t0610a20' href='#t0610a20'>T 0610a20</a>著衣，叉手向佛，白曰：「世尊！嚮之所說：『我是<a class='ref t' id='t0610a21' href='#t0610a21'>T 0610a21</a>梵志，而得滅訖，無上醫王，我今受身，最是後<a class='ref t' id='t0610a22' href='#t0610a22'>T 0610a22</a>邊。我是梵志，得滅訖後，無上醫王，我今受<a class='ref t' id='t0610a23' href='#t0610a23'>T 0610a23</a>身，最是後邊。謂汝等輩是我真子，從口而生，<a class='ref t' id='t0610a24' href='#t0610a24'>T 0610a24</a>法法所化。謂汝等輩是我真子，從口而生，法<a class='ref t' id='t0610a25' href='#t0610a25'>T 0610a25</a>法所化，汝當教化，轉相教訶。』世尊！諸不調<a class='ref t' id='t0610a26' href='#t0610a26'>T 0610a26</a>者令得調御，諸不息者令得止息，諸不度<a class='ref t' id='t0610a27' href='#t0610a27'>T 0610a27</a>者而令得度，諸不解脫者令得解脫，諸不<a class='ref t' id='t0610a28' href='#t0610a28'>T 0610a28</a>滅訖者令得滅訖，未得道者令其得道，不<a class='ref t' id='t0610a29' href='#t0610a29'>T 0610a29</a>施設梵行令施設梵行。知道、覺道、識道、<a class='ref t' id='t0610b01' href='#t0610b01'>T 0610b01</a>說道，世尊弟子於後得法，受教、受訶、受教、<a class='ref t' id='t0610b02' href='#t0610b02'>T 0610b02</a>訶已，隨世尊語，即便趣行，得如其意，善<a class='ref t' id='t0610b03' href='#t0610b03'>T 0610b03</a>知正法。唯然，世尊不嫌我身、口、意行耶？」</p>
<p><a class='ref t' id='t0610b04' href='#t0610b04'>T 0610b04</a>彼時，世尊告曰：「舍梨子！我不嫌汝身、口、意<a class='ref t' id='t0610b05' href='#t0610b05'>T 0610b05</a>行。所以者何？舍梨子！汝有聰慧、大慧、速慧、<a class='ref t' id='t0610b06' href='#t0610b06'>T 0610b06</a>捷慧、利慧、廣慧、深慧、出要慧、明達慧。舍梨子！<a class='ref t' id='t0610b07' href='#t0610b07'>T 0610b07</a>汝成就實慧。舍梨子！猶轉輪王而有太子，<a class='ref t' id='t0610b08' href='#t0610b08'>T 0610b08</a>不越教已，則便受拜父王所傳，而能復<a class='ref t' id='t0610b09' href='#t0610b09'>T 0610b09</a>傳。如是，舍梨子！我所轉法輪，汝復能轉。<a class='ref t' id='t0610b10' href='#t0610b10'>T 0610b10</a>舍梨子！是故我不嫌汝身、口、意行。」</p>
<p>尊者舍<a class='ref t' id='t0610b11' href='#t0610b11'>T 0610b11</a>梨子復再叉手向佛，白曰：「唯然。世尊不嫌<a class='ref t' id='t0610b12' href='#t0610b12'>T 0610b12</a>我身、口、意行；世尊不嫌此五百比丘身、口、<a class='ref t' id='t0610b13' href='#t0610b13'>T 0610b13</a>意行耶？」</p>
<p>世尊告曰：「舍梨子！我亦不嫌此<a class='ref t' id='t0610b14' href='#t0610b14'>T 0610b14</a>五百比丘身、口、意行。所以者何？舍梨子！此五<a class='ref t' id='t0610b15' href='#t0610b15'>T 0610b15</a>百比丘，盡得無著，諸漏已盡，梵行已立，所作<a class='ref t' id='t0610b16' href='#t0610b16'>T 0610b16</a>已辦，重擔已捨，有結已盡，而得善義正智<a class='ref t' id='t0610b17' href='#t0610b17'>T 0610b17</a>正解脫。唯除一比丘，我亦本已記於現法<a class='ref t' id='t0610b18' href='#t0610b18'>T 0610b18</a>中得究竟智，生已盡，梵行已立，所作已辦，<a class='ref t' id='t0610b19' href='#t0610b19'>T 0610b19</a>不更受有，知如真。舍梨子！是故我不嫌此<a class='ref t' id='t0610b20' href='#t0610b20'>T 0610b20</a>五百比丘身、口、意行。」</p>
<p>尊者舍梨子復三叉手<a class='ref t' id='t0610b21' href='#t0610b21'>T 0610b21</a>向佛，白曰：「唯然。世尊不嫌我身、口、意行；亦<a class='ref t' id='t0610b22' href='#t0610b22'>T 0610b22</a>不嫌此五百比丘身、口、意行。世尊！此五百比<a class='ref t' id='t0610b23' href='#t0610b23'>T 0610b23</a>丘，幾比丘得三明達？幾比丘得俱解脫？幾<a class='ref t' id='t0610b24' href='#t0610b24'>T 0610b24</a>比丘得慧解脫耶？」</p>
<p>世尊告曰：「舍梨子！此五<a class='ref t' id='t0610b25' href='#t0610b25'>T 0610b25</a>百比丘，九十比丘得三明達，九十比丘得俱<a class='ref t' id='t0610b26' href='#t0610b26'>T 0610b26</a>解脫，餘比丘得慧解脫。舍梨子！此眾無枝無<a class='ref t' id='t0610b27' href='#t0610b27'>T 0610b27</a>葉，亦無節戾，清淨真實，得正住立。」</p>
<p>爾時，尊<a class='ref t' id='t0610b28' href='#t0610b28'>T 0610b28</a>者傍耆舍亦在眾中。於是，尊者傍耆舍即<a class='ref t' id='t0610b29' href='#t0610b29'>T 0610b29</a>從坐起，偏袒著衣，叉手向佛，白曰：「唯然。世<a class='ref t' id='t0610c01' href='#t0610c01'>T 0610c01</a>尊加我威力，唯願善逝加我威力，令我在<a class='ref t' id='t0610c02' href='#t0610c02'>T 0610c02</a>佛及比丘眾前，以如義相應而作讚頌。」</p>
<p>世<a class='ref t' id='t0610c03' href='#t0610c03'>T 0610c03</a>尊告曰：「傍耆舍！隨汝所欲。」</p>
<p>於是，尊者傍耆<a class='ref t' id='t0610c04' href='#t0610c04'>T 0610c04</a>舍在佛及比丘眾前，以如義相應而讚頌<a class='ref t' id='t0610c05' href='#t0610c05'>T 0610c05</a>曰：</p>
<a class='ref t' id='t0610c06' href='#t0610c06'>T 0610c06</a>
<blockquote class='gatha'>
<p>「今十五請日，　　集坐五百眾，<a class='ref t' id='t0610c07' href='#t0610c07'>T 0610c07</a><br>
斷除諸結縛，　　無礙有盡仙。<a class='ref t' id='t0610c08' href='#t0610c08'>T 0610c08</a><br>
清淨光明照，　　解脫一切有，<a class='ref t' id='t0610c09' href='#t0610c09'>T 0610c09</a><br>
生老病死盡，　　漏滅所作辦。<a class='ref t' id='t0610c10' href='#t0610c10'>T 0610c10</a><br>
調悔及疑結，　　慢有漏已盡，<a class='ref t' id='t0610c11' href='#t0610c11'>T 0610c11</a><br>
拔斷愛結刺，　　上醫無復有。<a class='ref t' id='t0610c12' href='#t0610c12'>T 0610c12</a><br>
勇猛如師子，　　一切恐畏除，<a class='ref t' id='t0610c13' href='#t0610c13'>T 0610c13</a><br>
已度於生死，　　諸漏已滅訖。<a class='ref t' id='t0610c14' href='#t0610c14'>T 0610c14</a><br>
猶如轉輪王，　　群臣所圍繞，<a class='ref t' id='t0610c15' href='#t0610c15'>T 0610c15</a><br>
悉領一切地，　　乃至於大海。<a class='ref t' id='t0610c16' href='#t0610c16'>T 0610c16</a><br>
如是勇猛伏，　　無上商人主，<a class='ref t' id='t0610c17' href='#t0610c17'>T 0610c17</a><br>
弟子樂恭敬，　　三達離死怖。<a class='ref t' id='t0610c18' href='#t0610c18'>T 0610c18</a><br>
一切是佛子，　　永除枝葉節，<a class='ref t' id='t0610c19' href='#t0610c19'>T 0610c19</a><br>
轉無上法輪，　　稽首第一尊。」</p>
</blockquote>
<p><a class='ref t' id='t0610c20' href='#t0610c20'>T 0610c20</a>佛說如是。彼諸比丘聞佛所說，歡喜奉行。</p>
<a class='ref t' id='t0610c21' href='#t0610c21'>T 0610c21</a>
<p class='endsutta'>請請經第五竟<span class='t-note'>（千一十三字）</span></p>
<a class='ref t' id='t0610c22' href='#t0610c22'>T 0610c22</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
