<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma145' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>145.</span> <span class='mirror-right'>（一四五）瞿默目揵連經</span></h1>
</header>
<p class='suttainfo'><span class='t-juanname'>中阿含經卷第三十六</span></p>
<p><a class='ref t' id='t0653c18' href='#t0653c18'>T 0653c18</a><a class='ref t' id='t0653c19' href='#t0653c19'>T 0653c19</a><span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0653c20' href='#t0653c20'>T 0653c20</a><a class='ref t' id='t0653c22' href='#t0653c22'>T 0653c22</a>我聞如是：</p>
<p>一時，佛般涅槃後不久，尊者阿<a class='ref t' id='t0653c23' href='#t0653c23'>T 0653c23</a>難遊王舍城。</p>
<p>爾時，摩竭陀大臣雨勢治<a class='ref t' id='t0653c24' href='#t0653c24'>T 0653c24</a>王舍城，為防跋耆故。於是，摩竭陀大臣雨<a class='ref t' id='t0653c25' href='#t0653c25'>T 0653c25</a>勢遣瞿默目揵連田作人，往至竹林加蘭<a class='ref t' id='t0653c26' href='#t0653c26'>T 0653c26</a>哆園。</p>
<p>爾時，尊者阿難過夜平旦，著衣持鉢，為<a class='ref t' id='t0653c27' href='#t0653c27'>T 0653c27</a>乞食故，入王舍城。於是，尊者阿難作是念：<a class='ref t' id='t0653c28' href='#t0653c28'>T 0653c28</a>「且置王舍城乞食，我寧可往詣瞿默目揵連<a class='ref t' id='t0653c29' href='#t0653c29'>T 0653c29</a>田作人所。」於是，尊者阿難往詣瞿默目揵連<a class='ref t' id='t0654a01' href='#t0654a01'>T 0654a01</a>田作人所。</p>
<p>梵志瞿默目揵連遙見尊者阿難<a class='ref t' id='t0654a02' href='#t0654a02'>T 0654a02</a>來，即從坐起，偏袒著衣，叉手向尊者阿難，<a class='ref t' id='t0654a03' href='#t0654a03'>T 0654a03</a>白曰：「善來，阿難！久不來此，可坐此座。」尊者<a class='ref t' id='t0654a04' href='#t0654a04'>T 0654a04</a>阿難即坐彼座。</p>
<p>梵志瞿默目揵連與尊者阿<a class='ref t' id='t0654a05' href='#t0654a05'>T 0654a05</a>難共相問訊，却坐一面，白曰：「阿難！欲有所<a class='ref t' id='t0654a06' href='#t0654a06'>T 0654a06</a>問，聽我問耶？」</p>
<p>尊者阿難報曰：「目揵連！汝便<a class='ref t' id='t0654a07' href='#t0654a07'>T 0654a07</a>可問，我聞當思。」</p>
<p>則便問曰：「阿難！頗有一比<a class='ref t' id='t0654a08' href='#t0654a08'>T 0654a08</a>丘與沙門瞿曇等耶？」</p>
<p>尊者阿難與梵志瞿<a class='ref t' id='t0654a09' href='#t0654a09'>T 0654a09</a>默目揵連共論此事時，爾時，摩竭陀大臣<a class='ref t' id='t0654a10' href='#t0654a10'>T 0654a10</a>雨勢慰勞田作人，往詣梵志瞿默目揵連田<a class='ref t' id='t0654a11' href='#t0654a11'>T 0654a11</a>作人所。</p>
<p>摩竭陀大臣雨勢遙見尊者阿難<a class='ref t' id='t0654a12' href='#t0654a12'>T 0654a12</a>坐在梵志瞿默目揵連田作人中，往詣尊者<a class='ref t' id='t0654a13' href='#t0654a13'>T 0654a13</a>阿難所，共相問訊，却坐一面，問曰：「阿難！與<a class='ref t' id='t0654a14' href='#t0654a14'>T 0654a14</a>梵志瞿默目揵連共論何事，以何事故共<a class='ref t' id='t0654a15' href='#t0654a15'>T 0654a15</a>會此耶？」</p>
<p>尊者阿難答曰：「雨勢！梵志瞿默目揵<a class='ref t' id='t0654a16' href='#t0654a16'>T 0654a16</a>連問我：『阿難！頗有一比丘與沙門瞿曇等<a class='ref t' id='t0654a17' href='#t0654a17'>T 0654a17</a>耶？』」</p>
<p>摩竭陀大臣雨勢復問曰：「阿難！云何答<a class='ref t' id='t0654a18' href='#t0654a18'>T 0654a18</a>彼？」</p>
<p>尊者阿難答曰：「雨勢！都無一比丘與世<a class='ref t' id='t0654a19' href='#t0654a19'>T 0654a19</a>尊等等。」</p>
<p>摩竭陀大臣雨勢復問曰：「唯然，阿<a class='ref t' id='t0654a20' href='#t0654a20'>T 0654a20</a>難！無一比丘與世尊等等。頗有一比丘為<a class='ref t' id='t0654a21' href='#t0654a21'>T 0654a21</a>沙門瞿曇在時所立，此比丘我般涅槃後，為<a class='ref t' id='t0654a22' href='#t0654a22'>T 0654a22</a>諸比丘所依，謂令汝等今所依耶？」</p>
<p>尊者阿難<a class='ref t' id='t0654a23' href='#t0654a23'>T 0654a23</a>答曰：「雨勢！都無一比丘為世尊所知、見，如<a class='ref t' id='t0654a24' href='#t0654a24'>T 0654a24</a>來、無所著、等正覺在時所立，此比丘我般涅<a class='ref t' id='t0654a25' href='#t0654a25'>T 0654a25</a>槃後，為諸比丘所依，謂令我等今所依者。」</p>
<p><a class='ref t' id='t0654a26' href='#t0654a26'>T 0654a26</a>摩竭陀大臣雨勢復問曰：「阿難！唯然。無一<a class='ref t' id='t0654a27' href='#t0654a27'>T 0654a27</a>比丘與沙門瞿曇等等；亦無一比丘為沙<a class='ref t' id='t0654a28' href='#t0654a28'>T 0654a28</a>門瞿曇在時所立，此比丘我般涅槃後，為諸<a class='ref t' id='t0654a29' href='#t0654a29'>T 0654a29</a>比丘所依，謂令汝等今所依者。頗有一比<a class='ref t' id='t0654b01' href='#t0654b01'>T 0654b01</a>丘與眾共和集拜，此比丘世尊般涅槃後，<a class='ref t' id='t0654b02' href='#t0654b02'>T 0654b02</a>為諸比丘所依，謂令汝等今所依耶？」</p>
<p>尊者<a class='ref t' id='t0654b03' href='#t0654b03'>T 0654b03</a>阿難答曰：「雨勢！亦無一比丘與眾共和集<a class='ref t' id='t0654b04' href='#t0654b04'>T 0654b04</a>拜，此比丘世尊般涅槃後，為諸比丘所依，謂<a class='ref t' id='t0654b05' href='#t0654b05'>T 0654b05</a>令我等今所依者。」</p>
<p>摩竭陀大臣雨勢復問<a class='ref t' id='t0654b06' href='#t0654b06'>T 0654b06</a>曰：「阿難！唯然。無一比丘與沙門瞿曇等等；<a class='ref t' id='t0654b07' href='#t0654b07'>T 0654b07</a>亦無一比丘為沙門瞿曇在時所立，此比丘<a class='ref t' id='t0654b08' href='#t0654b08'>T 0654b08</a>我般涅槃後，為諸比丘所依，謂令汝等今<a class='ref t' id='t0654b09' href='#t0654b09'>T 0654b09</a>所依者；亦無一比丘與眾共和集拜此<span class='corr' title='[丘→比]'>比</span><a class='ref t' id='t0654b10' href='#t0654b10'>T 0654b10</a>丘，世尊般涅槃後，為諸比丘所依，謂令汝等<a class='ref t' id='t0654b11' href='#t0654b11'>T 0654b11</a>今所依者。阿難！若爾者，汝等無所依，共和合、<a class='ref t' id='t0654b12' href='#t0654b12'>T 0654b12</a>不諍、安隱，同一一教，合一水乳，快樂遊行，<a class='ref t' id='t0654b13' href='#t0654b13'>T 0654b13</a>如沙門瞿曇在時耶？」</p>
<p>尊者阿難告曰：「雨勢！<a class='ref t' id='t0654b14' href='#t0654b14'>T 0654b14</a>汝莫作是說，言我等無所依。所以者何？我<a class='ref t' id='t0654b15' href='#t0654b15'>T 0654b15</a>等有所依耳。」</p>
<p>摩竭陀大臣雨勢白曰：「阿難！<a class='ref t' id='t0654b16' href='#t0654b16'>T 0654b16</a>前後所說何不相應？阿難向如是說：『無一<a class='ref t' id='t0654b17' href='#t0654b17'>T 0654b17</a>比丘與世尊等等；亦無一比丘為世尊所<a class='ref t' id='t0654b18' href='#t0654b18'>T 0654b18</a>知、見，如來、無所著、等正覺在時所立，此比丘<a class='ref t' id='t0654b19' href='#t0654b19'>T 0654b19</a>我般涅槃後，為諸比丘所依，謂令我等今所<a class='ref t' id='t0654b20' href='#t0654b20'>T 0654b20</a>依者；亦無一比丘與眾共和集拜，此比丘<a class='ref t' id='t0654b21' href='#t0654b21'>T 0654b21</a>世尊般涅槃後，為諸比丘所依，謂令我等今<a class='ref t' id='t0654b22' href='#t0654b22'>T 0654b22</a>所依者。』阿難！何因何緣，今說我有所依耶？」</p>
<p><a class='ref t' id='t0654b23' href='#t0654b23'>T 0654b23</a>尊者阿難答曰：「雨勢！我等不依於人而依<a class='ref t' id='t0654b24' href='#t0654b24'>T 0654b24</a>於法。雨勢！我等若依村邑遊行，十五日說<a class='ref t' id='t0654b25' href='#t0654b25'>T 0654b25</a>從解脫時，集坐<span class='corr' title='[二→一]'>一</span>處。若有比丘知法者，我<a class='ref t' id='t0654b26' href='#t0654b26'>T 0654b26</a>等請彼比丘為我等說法。若彼眾清淨者，<a class='ref t' id='t0654b27' href='#t0654b27'>T 0654b27</a>我等一切歡喜奉行彼比丘所說。若彼眾不<a class='ref t' id='t0654b28' href='#t0654b28'>T 0654b28</a>清淨者，隨法所說，我等教作是。」</p>
<p>摩竭陀大<a class='ref t' id='t0654b29' href='#t0654b29'>T 0654b29</a>臣雨勢白曰：「阿難！非汝等教作是，但法教<a class='ref t' id='t0654c01' href='#t0654c01'>T 0654c01</a>作是。阿難！如是少法、多法可得久住者，<a class='ref t' id='t0654c02' href='#t0654c02'>T 0654c02</a>如是阿難等共和合、不諍、安隱，同一一教，<a class='ref t' id='t0654c03' href='#t0654c03'>T 0654c03</a>合一水乳，快樂遊行，如沙門瞿曇在時。」</p>
<p>摩竭<a class='ref t' id='t0654c04' href='#t0654c04'>T 0654c04</a>陀大臣雨勢復問曰：「阿難！頗有可尊敬耶？」</p>
<p><a class='ref t' id='t0654c05' href='#t0654c05'>T 0654c05</a>尊者阿難答曰：「雨勢！有可尊敬。」</p>
<p>雨勢白曰：<a class='ref t' id='t0654c06' href='#t0654c06'>T 0654c06</a>「阿難！前後所說何不相應？阿難向如是說：<a class='ref t' id='t0654c07' href='#t0654c07'>T 0654c07</a>『無一比丘與世尊共等等；亦無一比丘為<a class='ref t' id='t0654c08' href='#t0654c08'>T 0654c08</a>世尊在時所立，此比丘我般涅槃後，為諸比<a class='ref t' id='t0654c09' href='#t0654c09'>T 0654c09</a>丘所依，謂令我等今所依者；亦無一比丘<a class='ref t' id='t0654c10' href='#t0654c10'>T 0654c10</a>與眾共和集拜，此比丘世尊般涅槃後，為諸<a class='ref t' id='t0654c11' href='#t0654c11'>T 0654c11</a>比丘所依，謂令我等今所依者。』阿難！汝何<a class='ref t' id='t0654c12' href='#t0654c12'>T 0654c12</a>因何緣，今說有可尊敬耶？」</p>
<p>尊者阿難答曰：<a class='ref t' id='t0654c13' href='#t0654c13'>T 0654c13</a>「雨勢！世尊知、見，如來、無所著、等正覺說有十<a class='ref t' id='t0654c14' href='#t0654c14'>T 0654c14</a>法而可尊敬，我等若見比丘有此十法者，<a class='ref t' id='t0654c15' href='#t0654c15'>T 0654c15</a>則共愛敬、尊重、供養、宗奉，禮事於彼比丘。云<a class='ref t' id='t0654c16' href='#t0654c16'>T 0654c16</a>何為十？雨勢！比丘修習禁戒，守護從解脫，<a class='ref t' id='t0654c17' href='#t0654c17'>T 0654c17</a>又復善攝威儀禮節，見纖芥罪，常懷畏<a class='ref t' id='t0654c18' href='#t0654c18'>T 0654c18</a>怖，受持學戒。雨勢！我等若見比丘極行增<a class='ref t' id='t0654c19' href='#t0654c19'>T 0654c19</a>上戒者，則共愛敬、尊重、供養、宗奉，禮事於彼<a class='ref t' id='t0654c20' href='#t0654c20'>T 0654c20</a>比丘。</p>
<p>「復次，雨勢！比丘廣學多聞，守持不忘，積<a class='ref t' id='t0654c21' href='#t0654c21'>T 0654c21</a>聚博聞。所謂法者，初妙、中妙、竟亦妙，有義有<a class='ref t' id='t0654c22' href='#t0654c22'>T 0654c22</a>文，具足清淨，顯現梵行。如是諸法廣學，多聞<a class='ref t' id='t0654c23' href='#t0654c23'>T 0654c23</a>誦習至千，意所推觀，明見深遠。雨勢！<a class='ref t' id='t0654c24' href='#t0654c24'>T 0654c24</a>我等若見比丘極多聞者，則共愛敬、尊重、供<a class='ref t' id='t0654c25' href='#t0654c25'>T 0654c25</a>養、宗奉，禮事於彼比丘。</p>
<p>「復次，雨勢！比丘作善<a class='ref t' id='t0654c26' href='#t0654c26'>T 0654c26</a>知識，作善朋友，作善伴黨。雨勢！我等若見<a class='ref t' id='t0654c27' href='#t0654c27'>T 0654c27</a>比丘極善知識者，則共愛敬、尊重、供養、宗奉，<a class='ref t' id='t0654c28' href='#t0654c28'>T 0654c28</a>禮事於彼比丘。</p>
<p>「復次，雨勢！比丘樂住遠離，<a class='ref t' id='t0654c29' href='#t0654c29'>T 0654c29</a>成就二遠離，身及心也。雨勢！我等若見比<a class='ref t' id='t0655a01' href='#t0655a01'>T 0655a01</a>丘極樂住遠離者，則共愛敬、尊重、供養、宗奉，<a class='ref t' id='t0655a02' href='#t0655a02'>T 0655a02</a>禮事於彼比丘。</p>
<p>「復次，雨勢！比丘樂於燕坐，<a class='ref t' id='t0655a03' href='#t0655a03'>T 0655a03</a>內行正止，亦不離伺，成就於觀，增長空行。<a class='ref t' id='t0655a04' href='#t0655a04'>T 0655a04</a>雨勢！我等若見比丘極樂燕坐者，則共愛<a class='ref t' id='t0655a05' href='#t0655a05'>T 0655a05</a>敬、尊重、供養、宗奉，禮事於彼比丘。</p>
<p>「復次，雨勢！<a class='ref t' id='t0655a06' href='#t0655a06'>T 0655a06</a>比丘知足，衣取覆形，食取充軀，隨所遊至，<a class='ref t' id='t0655a07' href='#t0655a07'>T 0655a07</a>與衣鉢俱，行無顧戀。猶如鷹鳥，與兩翅俱，<a class='ref t' id='t0655a08' href='#t0655a08'>T 0655a08</a>飛翔空中；如是比丘知足，衣取覆形，食取<a class='ref t' id='t0655a09' href='#t0655a09'>T 0655a09</a>充軀，隨所遊至，與衣鉢俱，行無顧戀。雨勢！<a class='ref t' id='t0655a10' href='#t0655a10'>T 0655a10</a>我等若見比丘極知足者，則共愛敬、尊重、供<a class='ref t' id='t0655a11' href='#t0655a11'>T 0655a11</a>養、宗奉，禮事於彼比丘。</p>
<p>「復次，雨勢！比丘常行<a class='ref t' id='t0655a12' href='#t0655a12'>T 0655a12</a>於念，成就正念，久所曾習，久所曾聞，恒憶<a class='ref t' id='t0655a13' href='#t0655a13'>T 0655a13</a>不忘。雨勢！我等若見比丘極有正念者，<a class='ref t' id='t0655a14' href='#t0655a14'>T 0655a14</a>則共愛敬、尊重、供養、宗奉，禮事於彼比丘。</p>
<p>「復<a class='ref t' id='t0655a15' href='#t0655a15'>T 0655a15</a>次，雨勢！比丘常行精進，斷惡不善，修諸善<a class='ref t' id='t0655a16' href='#t0655a16'>T 0655a16</a>法，恒自起意，專一堅固，為諸善本，不捨方<a class='ref t' id='t0655a17' href='#t0655a17'>T 0655a17</a>便。雨勢！我等若見比丘極精懃者，則共愛敬、<a class='ref t' id='t0655a18' href='#t0655a18'>T 0655a18</a>尊重、供養、宗奉，禮事於彼比丘。</p>
<p>「復次，雨勢！比<a class='ref t' id='t0655a19' href='#t0655a19'>T 0655a19</a>丘修行智慧，觀興衰法，得如此智，聖慧明<a class='ref t' id='t0655a20' href='#t0655a20'>T 0655a20</a>達，分別曉了，以正盡苦。雨勢！我等若見比<a class='ref t' id='t0655a21' href='#t0655a21'>T 0655a21</a>丘極行慧者，則共愛敬、尊重、供養、宗奉，禮事<a class='ref t' id='t0655a22' href='#t0655a22'>T 0655a22</a>於彼比丘。</p>
<p>「復次，雨勢！比丘諸漏已盡，而得無<a class='ref t' id='t0655a23' href='#t0655a23'>T 0655a23</a>漏，心解脫、慧解脫，自知自覺，自作證成就遊，<a class='ref t' id='t0655a24' href='#t0655a24'>T 0655a24</a>生已盡，梵行已立，所作已辦，不更受有，知<a class='ref t' id='t0655a25' href='#t0655a25'>T 0655a25</a>如真。雨勢！我等若見比丘諸漏盡者，則共愛<a class='ref t' id='t0655a26' href='#t0655a26'>T 0655a26</a>敬、尊重、供養、宗奉，禮事於彼比丘。</p>
<p>「雨勢！世尊<a class='ref t' id='t0655a27' href='#t0655a27'>T 0655a27</a>知見，如來、無所著、等正覺說此十法而可<a class='ref t' id='t0655a28' href='#t0655a28'>T 0655a28</a>尊敬。雨勢！我等若見比丘行此十法者，則<a class='ref t' id='t0655a29' href='#t0655a29'>T 0655a29</a>共愛敬、尊重、供養、宗奉，禮事於彼比丘。於是，<a class='ref t' id='t0655b01' href='#t0655b01'>T 0655b01</a>彼大眾放高大音聲：『可修直道，非不可修，<a class='ref t' id='t0655b02' href='#t0655b02'>T 0655b02</a>若修直道，非不可修者，隨世中阿羅訶<a class='ref t' id='t0655b03' href='#t0655b03'>T 0655b03</a>愛敬、尊重、供養、禮事。若諸尊可修直道而<a class='ref t' id='t0655b04' href='#t0655b04'>T 0655b04</a>能修者，是故世中阿羅訶愛敬、尊重、供養、禮<a class='ref t' id='t0655b05' href='#t0655b05'>T 0655b05</a>事。』」</p>
<p>於是，摩竭陀大臣雨勢及其眷屬問曰：<a class='ref t' id='t0655b06' href='#t0655b06'>T 0655b06</a>「阿難！今遊何處？」</p>
<p>尊者阿難答曰：「我今遊行<a class='ref t' id='t0655b07' href='#t0655b07'>T 0655b07</a>此王舍城竹林加蘭哆園。」</p>
<p>「阿難！竹林加蘭哆<a class='ref t' id='t0655b08' href='#t0655b08'>T 0655b08</a>園至可愛樂，政頓可喜，晝不喧閙，夜則<a class='ref t' id='t0655b09' href='#t0655b09'>T 0655b09</a>靜寂，無有蚊虻，亦無蠅蚤，不寒不熱。阿<a class='ref t' id='t0655b10' href='#t0655b10'>T 0655b10</a>難！樂住竹林加蘭哆園耶？」</p>
<p>尊者阿難答曰：<a class='ref t' id='t0655b11' href='#t0655b11'>T 0655b11</a>「如是。雨勢！如是。雨勢！竹林加蘭哆園至可<a class='ref t' id='t0655b12' href='#t0655b12'>T 0655b12</a>愛樂，政頓可喜，晝不喧閙，夜則靜寂，<a class='ref t' id='t0655b13' href='#t0655b13'>T 0655b13</a>無有蚊虻，亦無蠅蚤，不寒不熱。雨勢！我樂<a class='ref t' id='t0655b14' href='#t0655b14'>T 0655b14</a>住竹林加蘭哆園中。所以者何？以世尊擁護<a class='ref t' id='t0655b15' href='#t0655b15'>T 0655b15</a>故。」</p>
<p>是時，婆難大將在彼眾中。婆難大將白<a class='ref t' id='t0655b16' href='#t0655b16'>T 0655b16</a>曰：「如是。雨勢！如是。雨勢！竹林加蘭哆園至<a class='ref t' id='t0655b17' href='#t0655b17'>T 0655b17</a>可愛樂，政頓可喜，晝不喧閙，夜則靜寂，<a class='ref t' id='t0655b18' href='#t0655b18'>T 0655b18</a>無有蚊虻，亦無蠅蚤，不寒不熱，彼尊者樂<a class='ref t' id='t0655b19' href='#t0655b19'>T 0655b19</a>住竹林加蘭哆園。所以者何？此尊者行伺、樂<a class='ref t' id='t0655b20' href='#t0655b20'>T 0655b20</a>伺故。」</p>
<p>摩竭陀大臣雨勢聞已，語曰：「婆難大將！<a class='ref t' id='t0655b21' href='#t0655b21'>T 0655b21</a>沙門瞿曇昔時遊行金鞞羅樂園中，婆難大<a class='ref t' id='t0655b22' href='#t0655b22'>T 0655b22</a>將！爾時我數往詣彼，見沙門瞿曇。所以者<a class='ref t' id='t0655b23' href='#t0655b23'>T 0655b23</a>何？沙門瞿曇行伺、樂伺，稱歎一切伺。」</p>
<p>尊者阿<a class='ref t' id='t0655b24' href='#t0655b24'>T 0655b24</a>難聞已，告曰：「雨勢！莫作是說，沙門瞿曇稱<a class='ref t' id='t0655b25' href='#t0655b25'>T 0655b25</a>說一切伺。所以者何？世尊或稱說伺，或不<a class='ref t' id='t0655b26' href='#t0655b26'>T 0655b26</a>稱說。」</p>
<p>摩竭陀大臣雨勢復問曰：「阿難！沙門<a class='ref t' id='t0655b27' href='#t0655b27'>T 0655b27</a>瞿曇不稱說伺，不稱說何等伺？」</p>
<p>尊者阿難<a class='ref t' id='t0655b28' href='#t0655b28'>T 0655b28</a>答曰：「雨勢！或有一貪欲所纏而起貪欲，不<a class='ref t' id='t0655b29' href='#t0655b29'>T 0655b29</a>知出要如真，彼為貪欲所障礙故，伺、增伺<a class='ref t' id='t0655c01' href='#t0655c01'>T 0655c01</a>而重伺。雨勢！是謂第一伺，世尊不稱說。復<a class='ref t' id='t0655c02' href='#t0655c02'>T 0655c02</a>次，雨勢！或有一瞋恚所纏而起瞋恚，不知<a class='ref t' id='t0655c03' href='#t0655c03'>T 0655c03</a>出要如真，彼為瞋恚所障礙故，伺、增伺而<a class='ref t' id='t0655c04' href='#t0655c04'>T 0655c04</a>重伺。雨勢！是謂第二伺，世尊不稱說。復<a class='ref t' id='t0655c05' href='#t0655c05'>T 0655c05</a>次，雨勢！睡眠所纏而起睡眠，不知出要如<a class='ref t' id='t0655c06' href='#t0655c06'>T 0655c06</a>真，彼為睡眠所障礙故，伺、增伺而重伺。雨<a class='ref t' id='t0655c07' href='#t0655c07'>T 0655c07</a>勢！是謂第三伺，世尊不稱說。復次，雨勢！疑<a class='ref t' id='t0655c08' href='#t0655c08'>T 0655c08</a>惑所纏而起疑惑，不知出要如真，彼為疑<a class='ref t' id='t0655c09' href='#t0655c09'>T 0655c09</a>惑所障礙故，伺、增伺而重伺。雨勢！是謂第<a class='ref t' id='t0655c10' href='#t0655c10'>T 0655c10</a>四伺，世尊不稱說。雨勢！世尊不稱說此四<a class='ref t' id='t0655c11' href='#t0655c11'>T 0655c11</a>伺。」</p>
<p>摩竭陀大臣雨勢白曰：「阿難！此四伺可<a class='ref t' id='t0655c12' href='#t0655c12'>T 0655c12</a>增可增處，沙門瞿曇不稱說。所以者何？正<a class='ref t' id='t0655c13' href='#t0655c13'>T 0655c13</a>盡覺故。」</p>
<p>摩竭陀大臣雨勢復問曰：「阿難！何等<a class='ref t' id='t0655c14' href='#t0655c14'>T 0655c14</a>伺沙門瞿曇所稱說？」</p>
<p>尊者阿難答曰：「雨勢！比<a class='ref t' id='t0655c15' href='#t0655c15'>T 0655c15</a>丘者，離欲、離惡不善之法，至得第四禪成<a class='ref t' id='t0655c16' href='#t0655c16'>T 0655c16</a>就遊。雨勢！世尊稱說此四伺。」</p>
<p>摩竭陀大臣<a class='ref t' id='t0655c17' href='#t0655c17'>T 0655c17</a>雨勢白曰：「阿難！此四伺可稱可稱處，沙門<a class='ref t' id='t0655c18' href='#t0655c18'>T 0655c18</a>瞿曇所稱。所以者何？以正盡覺故。阿難！<a class='ref t' id='t0655c19' href='#t0655c19'>T 0655c19</a>我事煩猥，請退還歸。」</p>
<p>尊者阿難告曰：「欲還<a class='ref t' id='t0655c20' href='#t0655c20'>T 0655c20</a>隨意。」</p>
<p>於是，摩竭陀大臣雨勢聞尊者阿難<a class='ref t' id='t0655c21' href='#t0655c21'>T 0655c21</a>所說，善受善持，即從坐起，繞尊者阿難三<a class='ref t' id='t0655c22' href='#t0655c22'>T 0655c22</a>匝而去。</p>
<p>是時，梵志瞿默目揵連於摩竭陀大<a class='ref t' id='t0655c23' href='#t0655c23'>T 0655c23</a>臣雨勢去後不久，白曰：「阿難！我所問事，都<a class='ref t' id='t0655c24' href='#t0655c24'>T 0655c24</a>不答耶？」</p>
<p>尊者阿難告曰：「目揵連！我實不答。」</p>
<p><a class='ref t' id='t0655c25' href='#t0655c25'>T 0655c25</a>梵志瞿默目揵連白曰：「阿難！我更有所問，<a class='ref t' id='t0655c26' href='#t0655c26'>T 0655c26</a>聽我問耶？」</p>
<p>尊者阿難答曰：「目揵連！汝便可<a class='ref t' id='t0655c27' href='#t0655c27'>T 0655c27</a>問，我聞當思。」</p>
<p>梵志瞿默目揵連即問曰：「阿<a class='ref t' id='t0655c28' href='#t0655c28'>T 0655c28</a>難！若如來、無所著、等正覺解脫，及慧解脫、阿<a class='ref t' id='t0655c29' href='#t0655c29'>T 0655c29</a>羅訶解脫，此三解脫有何差別？有何勝如？」</p>
<p><a class='ref t' id='t0656a01' href='#t0656a01'>T 0656a01</a>尊者阿難答曰：「目揵連！若如來、無所著、等正<a class='ref t' id='t0656a02' href='#t0656a02'>T 0656a02</a>覺解脫，及慧解脫、阿羅訶解脫，此三解脫<a class='ref t' id='t0656a03' href='#t0656a03'>T 0656a03</a>無有差別，亦無勝如。」</p>
<p>梵志瞿默目揵連白<a class='ref t' id='t0656a04' href='#t0656a04'>T 0656a04</a>曰：「阿難！可在此食。」尊者阿難默然而受。</p>
<p>梵<a class='ref t' id='t0656a05' href='#t0656a05'>T 0656a05</a>志瞿默目揵連知默然受已，即從坐起，自<a class='ref t' id='t0656a06' href='#t0656a06'>T 0656a06</a>行澡水，極美淨妙，種種豐饒食噉含消，自手<a class='ref t' id='t0656a07' href='#t0656a07'>T 0656a07</a>斟酌，極令飽滿，食訖舉器，行澡水竟，取<a class='ref t' id='t0656a08' href='#t0656a08'>T 0656a08</a>一小床，別坐聽法。</p>
<p>尊者阿難為彼說法，勸<a class='ref t' id='t0656a09' href='#t0656a09'>T 0656a09</a>發渴仰，成就歡喜，無量方便為彼說法，勸發<a class='ref t' id='t0656a10' href='#t0656a10'>T 0656a10</a>渴仰，成就歡喜已。尊者阿難所說如是。摩<a class='ref t' id='t0656a11' href='#t0656a11'>T 0656a11</a>竭陀大臣雨勢眷屬及梵志瞿默目揵連，<a class='ref t' id='t0656a12' href='#t0656a12'>T 0656a12</a>聞尊者阿難所說，歡喜奉行。</p>
<a class='ref t' id='t0656a13' href='#t0656a13'>T 0656a13</a>
<p class='endsutta'>瞿默目揵連經第四竟<span class='t-note'>（三千一百四十三字）</span></p>
<a class='ref t' id='t0656a14' href='#t0656a14'>T 0656a14</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
