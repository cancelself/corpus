<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma54' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 5</span> <span class='mirror-right'>習相應品</span></p>
<h1 class='mirror-row'><span class='mirror-left latin'>54. The Wisdom of Cessation</span> <span class='mirror-right'>（五四）盡智經</span></h1>
</header>
<p><a class='ref t' id='t0490a01' href='#t0490a01'>T 0490a01</a>我聞如是：</p>
<p>一時，佛遊拘樓瘦，在劍摩瑟曇拘<a class='ref t' id='t0490a02' href='#t0490a02'>T 0490a02</a>樓都邑。</p>
<p>爾時，世尊告諸比丘：「有知有見者，便<a class='ref t' id='t0490a03' href='#t0490a03'>T 0490a03</a>得漏盡，非不知，非不見。云何知見便得漏<a class='ref t' id='t0490a04' href='#t0490a04'>T 0490a04</a>盡？謂知見苦如真，便得漏盡。知見苦習、<a class='ref t' id='t0490a05' href='#t0490a05'>T 0490a05</a>知見苦滅、知見苦滅道如真，便得漏盡。盡<a class='ref t' id='t0490a06' href='#t0490a06'>T 0490a06</a>智有習，非無習。何謂盡智習？答曰解脫為<a class='ref t' id='t0490a07' href='#t0490a07'>T 0490a07</a>習。解脫亦有習，非無習。何謂解脫習？答曰<a class='ref t' id='t0490a08' href='#t0490a08'>T 0490a08</a>無欲為習。無欲亦有習，非無習。何謂無欲<a class='ref t' id='t0490a09' href='#t0490a09'>T 0490a09</a>習？答曰厭為習。厭亦有習，非無習。何謂厭<a class='ref t' id='t0490a10' href='#t0490a10'>T 0490a10</a>習？答曰見如實、知如真為習。見如實、知如真<a class='ref t' id='t0490a11' href='#t0490a11'>T 0490a11</a>亦有習，非無習。何謂見如實、知如真習？答曰<a class='ref t' id='t0490a12' href='#t0490a12'>T 0490a12</a>定為習。定亦有習，非無習。何謂定習？答曰<a class='ref t' id='t0490a13' href='#t0490a13'>T 0490a13</a>樂為習。樂亦有習，非無習？何謂樂習？答曰<a class='ref t' id='t0490a14' href='#t0490a14'>T 0490a14</a>止為習。止亦有習，非無習。何謂止習？答曰<a class='ref t' id='t0490a15' href='#t0490a15'>T 0490a15</a>喜為習。喜亦有習，非無習。何謂喜習？答曰<a class='ref t' id='t0490a16' href='#t0490a16'>T 0490a16</a>歡悅為習。歡悅亦有習，非無習。何謂歡悅<a class='ref t' id='t0490a17' href='#t0490a17'>T 0490a17</a>習？答曰不悔為習。不悔亦有習，非無習。何<a class='ref t' id='t0490a18' href='#t0490a18'>T 0490a18</a>謂不悔習？答曰護戒為習。護戒亦有習，非<a class='ref t' id='t0490a19' href='#t0490a19'>T 0490a19</a>無習。何謂護戒習？答曰護諸根為習。護諸<a class='ref t' id='t0490a20' href='#t0490a20'>T 0490a20</a>根亦有習，非無習。何謂護諸根習？答曰正<a class='ref t' id='t0490a21' href='#t0490a21'>T 0490a21</a>念、正智為習。正念、正智亦有習，非無習。何<a class='ref t' id='t0490a22' href='#t0490a22'>T 0490a22</a>謂正念、正智習？答曰正思惟為習。正思惟<a class='ref t' id='t0490a23' href='#t0490a23'>T 0490a23</a>亦有習，非無習。何謂正思惟習？答曰信為<a class='ref t' id='t0490a24' href='#t0490a24'>T 0490a24</a>習。信亦有習，非無習。何謂信習？答曰觀<a class='ref t' id='t0490a25' href='#t0490a25'>T 0490a25</a>法忍為習。觀法忍亦有習，非無習。何謂<a class='ref t' id='t0490a26' href='#t0490a26'>T 0490a26</a>觀法忍習？答曰翫誦法為習。翫誦法亦<a class='ref t' id='t0490a27' href='#t0490a27'>T 0490a27</a>有習，非無習。何謂翫誦法習？答曰受持法<a class='ref t' id='t0490a28' href='#t0490a28'>T 0490a28</a>為習。受持法亦有習，非無習。何謂受持法<a class='ref t' id='t0490a29' href='#t0490a29'>T 0490a29</a>習？答曰觀法義為習。觀法義亦有習，非無<a class='ref t' id='t0490b01' href='#t0490b01'>T 0490b01</a>習。何謂觀法義習？答曰耳界為習。耳界亦<a class='ref t' id='t0490b02' href='#t0490b02'>T 0490b02</a>有習，非無習。何謂耳界習？答曰聞善法為<a class='ref t' id='t0490b03' href='#t0490b03'>T 0490b03</a>習。聞善法亦有習，非無習。何謂聞善法<a class='ref t' id='t0490b04' href='#t0490b04'>T 0490b04</a>習？答曰往詣為習。往詣亦有習，非無習。何<a class='ref t' id='t0490b05' href='#t0490b05'>T 0490b05</a>謂往詣習？答曰奉事為習。</p>
<p>「若有奉事善知<a class='ref t' id='t0490b06' href='#t0490b06'>T 0490b06</a>識者，未聞便聞，已聞便利，如是善知識若<a class='ref t' id='t0490b07' href='#t0490b07'>T 0490b07</a>不奉事者，便害奉事習。若無奉事，便害<a class='ref t' id='t0490b08' href='#t0490b08'>T 0490b08</a>往詣習。若無往詣，便害聞善法習。若不<a class='ref t' id='t0490b09' href='#t0490b09'>T 0490b09</a>聞善法，便害耳界習。若無耳界，便害觀法<a class='ref t' id='t0490b10' href='#t0490b10'>T 0490b10</a>義習。若無觀法義，便害受持法習。若無<a class='ref t' id='t0490b11' href='#t0490b11'>T 0490b11</a>受持法，便害翫誦法習。若無翫誦法，便害<a class='ref t' id='t0490b12' href='#t0490b12'>T 0490b12</a>觀法忍習。若無觀法忍，便害信習。若無信，<a class='ref t' id='t0490b13' href='#t0490b13'>T 0490b13</a>便害正思惟習。若無正思惟，便害正念、正<a class='ref t' id='t0490b14' href='#t0490b14'>T 0490b14</a>智習。若無正念、正智，便害護諸根、護戒、不悔、<a class='ref t' id='t0490b15' href='#t0490b15'>T 0490b15</a>歡悅、喜、止、樂、定、見如實、知如真、厭、無欲、解脫<a class='ref t' id='t0490b16' href='#t0490b16'>T 0490b16</a>習。若無解脫，便害盡智習。</p>
<p>「若奉事善知識<a class='ref t' id='t0490b17' href='#t0490b17'>T 0490b17</a>者，未聞便聞，已聞便利，如是善知識，若奉事<a class='ref t' id='t0490b18' href='#t0490b18'>T 0490b18</a>者，便習奉事。若有奉事，便習往詣。若有<a class='ref t' id='t0490b19' href='#t0490b19'>T 0490b19</a>往詣，便習聞善法。若有聞善法，便習耳界。<a class='ref t' id='t0490b20' href='#t0490b20'>T 0490b20</a>若有耳界，便習觀法義。若有觀法義，便<a class='ref t' id='t0490b21' href='#t0490b21'>T 0490b21</a>習受持法。若有受持法，便習翫誦法。若<a class='ref t' id='t0490b22' href='#t0490b22'>T 0490b22</a>有翫誦法，便習觀法忍。若有觀法忍，便習<a class='ref t' id='t0490b23' href='#t0490b23'>T 0490b23</a>信。若有信，便習正思惟。若有正思惟，便習<a class='ref t' id='t0490b24' href='#t0490b24'>T 0490b24</a>正念、正智。若有正念、正智，便習護諸根、護<a class='ref t' id='t0490b25' href='#t0490b25'>T 0490b25</a>戒、不悔、歡悅、喜、止、樂、定、見如實、知如真、厭、無欲、<a class='ref t' id='t0490b26' href='#t0490b26'>T 0490b26</a>解脫。若有解脫，便習盡智。」</p>
<p>佛說如是。彼諸<a class='ref t' id='t0490b27' href='#t0490b27'>T 0490b27</a>比丘聞佛所說，歡喜奉行。</p>
<a class='ref t' id='t0490b28' href='#t0490b28'>T 0490b28</a>
<p class='endsutta'>盡智經第十三竟<span class='t-note'>（八百六十八字）</span></p>
<a class='ref t' id='t0490b29' href='#t0490b29'>T 0490b29</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
