<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma140' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>140.</span> <span class='mirror-right'>（一四〇）至邊經</span></h1>
</header>
<p><a class='ref t' id='t0647a17' href='#t0647a17'>T 0647a17</a>我聞如是：</p>
<p>一時，佛遊舍衛國，在勝林給孤<a class='ref t' id='t0647a18' href='#t0647a18'>T 0647a18</a>獨園。</p>
<p>爾時，世尊告諸比丘：「於生活中下極至<a class='ref t' id='t0647a19' href='#t0647a19'>T 0647a19</a>邊，謂行乞食。世間大諱，謂為禿頭手擎鉢<a class='ref t' id='t0647a20' href='#t0647a20'>T 0647a20</a>行，彼族姓子為義故受。所以者何？以厭患<a class='ref t' id='t0647a21' href='#t0647a21'>T 0647a21</a>生老病死、愁慼啼哭、憂苦懊惱，或得此淳具<a class='ref t' id='t0647a22' href='#t0647a22'>T 0647a22</a>足大苦陰邊，汝等非如是心出家學道耶？」</p>
<p><a class='ref t' id='t0647a23' href='#t0647a23'>T 0647a23</a>時，諸比丘白曰：「如是。」</p>
<p>世尊復告諸比丘曰：<a class='ref t' id='t0647a24' href='#t0647a24'>T 0647a24</a>「彼愚癡人以如是心出家學道，而行伺欲染<a class='ref t' id='t0647a25' href='#t0647a25'>T 0647a25</a>著至重，濁纏心中，憎嫉無信，懈怠失正念，<a class='ref t' id='t0647a26' href='#t0647a26'>T 0647a26</a>無正定，惡慧心狂，調亂諸根，持戒極寬，不<a class='ref t' id='t0647a27' href='#t0647a27'>T 0647a27</a>修沙門，不增廣行。猶人以墨浣墨所污，<a class='ref t' id='t0647a28' href='#t0647a28'>T 0647a28</a>以血除血，以垢除垢，以濁除濁，以廁除<a class='ref t' id='t0647a29' href='#t0647a29'>T 0647a29</a>廁，但增其穢。從冥入冥，從闇入闇，我說<a class='ref t' id='t0647b01' href='#t0647b01'>T 0647b01</a>彼愚癡人持沙門戒亦復如是。謂彼人伺<a class='ref t' id='t0647b02' href='#t0647b02'>T 0647b02</a>欲染著至重，濁纏心中，憎嫉無信，懈怠失正<a class='ref t' id='t0647b03' href='#t0647b03'>T 0647b03</a>念，無正定，惡慧心狂，調亂諸根，持戒極<a class='ref t' id='t0647b04' href='#t0647b04'>T 0647b04</a>寬，不修沙門，不增廣行。猶無事處燒人殘<a class='ref t' id='t0647b05' href='#t0647b05'>T 0647b05</a>木，彼火燼者，非無事所用，亦非村邑所用，<a class='ref t' id='t0647b06' href='#t0647b06'>T 0647b06</a>我說彼愚癡人持沙門戒亦復如是。謂彼<a class='ref t' id='t0647b07' href='#t0647b07'>T 0647b07</a>人行伺欲染著至重，濁纏心中，憎嫉無信，懈<a class='ref t' id='t0647b08' href='#t0647b08'>T 0647b08</a>怠失正念，無正定，惡慧心狂，調亂諸根，<a class='ref t' id='t0647b09' href='#t0647b09'>T 0647b09</a>持戒極寬，不修沙門，不增廣行。」</p>
<p>於是，世尊<a class='ref t' id='t0647b10' href='#t0647b10'>T 0647b10</a>說此頌曰：</p>
<a class='ref t' id='t0647b11' href='#t0647b11'>T 0647b11</a>
<blockquote class='gatha'>
<p>「愚癡失欲樂，　　復失沙門義，<a class='ref t' id='t0647b12' href='#t0647b12'>T 0647b12</a><br>
俱忘失二邊，　　猶燒殘火燼。<a class='ref t' id='t0647b13' href='#t0647b13'>T 0647b13</a><br>
猶如無事處，　　燒人殘火燼，<a class='ref t' id='t0647b14' href='#t0647b14'>T 0647b14</a><br>
無事村不用。　　人著欲亦然，<a class='ref t' id='t0647b15' href='#t0647b15'>T 0647b15</a><br>
猶燒殘火燼，　　俱忘失二邊。」</p>
</blockquote>
<p><a class='ref t' id='t0647b16' href='#t0647b16'>T 0647b16</a>佛說如是。彼諸比丘聞佛所說，歡喜奉行。</p>
<a class='ref t' id='t0647b17' href='#t0647b17'>T 0647b17</a>
<p class='endsutta'>至邊經第二十四竟<span class='t-note'>（四百二十二字）</span></p>
<a class='ref t' id='t0647b18' href='#t0647b18'>T 0647b18</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
