<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma92' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 8</span> <span class='mirror-right'>穢品</span></p>
<h1 class='mirror-row'><span class='mirror-left latin'>92.</span> <span class='mirror-right'>（九二）青白蓮華喻經</span></h1>
</header>
<p><a class='ref t' id='t0574c03' href='#t0574c03'>T 0574c03</a>我聞如是：</p>
<p>一時，佛遊舍衛國，在勝林給孤<a class='ref t' id='t0574c04' href='#t0574c04'>T 0574c04</a>獨園。</p>
<p>爾時，世尊告諸比丘：「或有法從身滅，<a class='ref t' id='t0574c05' href='#t0574c05'>T 0574c05</a>不從口滅；或有法從口滅，不從身滅；或有<a class='ref t' id='t0574c06' href='#t0574c06'>T 0574c06</a>法不從身口滅，但以慧見滅。</p>
<p>「云何法從<a class='ref t' id='t0574c07' href='#t0574c07'>T 0574c07</a>身滅，不從口滅？比丘者，有不善身行充滿，<a class='ref t' id='t0574c08' href='#t0574c08'>T 0574c08</a>具足受持著身，諸比丘見已，訶彼比丘：『賢<a class='ref t' id='t0574c09' href='#t0574c09'>T 0574c09</a>者！不善身行充滿，具足受持，何為著身？賢<a class='ref t' id='t0574c10' href='#t0574c10'>T 0574c10</a>者！可捨不善身行，修習善身行。』彼於後<a class='ref t' id='t0574c11' href='#t0574c11'>T 0574c11</a>時，捨不善身行，修習善身行，是謂法從身<a class='ref t' id='t0574c12' href='#t0574c12'>T 0574c12</a>滅，不從口滅。</p>
<p>「云何法從口滅，不從身滅？比<a class='ref t' id='t0574c13' href='#t0574c13'>T 0574c13</a>丘者，不善口行充滿，具足受持著口，諸比丘<a class='ref t' id='t0574c14' href='#t0574c14'>T 0574c14</a>見已呵彼比丘：『賢者！不善口行充滿，具足受<a class='ref t' id='t0574c15' href='#t0574c15'>T 0574c15</a>持，何為著口？賢者！可捨不善口行，修習<a class='ref t' id='t0574c16' href='#t0574c16'>T 0574c16</a>善口行。』彼於後時，捨不善口行，修習善口<a class='ref t' id='t0574c17' href='#t0574c17'>T 0574c17</a>行，是謂法從口滅，不從身滅。</p>
<p>「云何法不從<a class='ref t' id='t0574c18' href='#t0574c18'>T 0574c18</a>身口滅，但以慧見滅？增伺不從身口滅，<a class='ref t' id='t0574c19' href='#t0574c19'>T 0574c19</a>但以慧見滅，如是諍訟、恚恨、瞋纏、不語結、<a class='ref t' id='t0574c20' href='#t0574c20'>T 0574c20</a>慳、嫉、欺誑、諛諂、無慙、無愧，惡欲、惡見，不從身<a class='ref t' id='t0574c21' href='#t0574c21'>T 0574c21</a>口滅，但以慧見滅。是謂法不從身口滅，<a class='ref t' id='t0574c22' href='#t0574c22'>T 0574c22</a>但以慧見滅。</p>
<p>「如來或有觀，觀他人心，知<a class='ref t' id='t0574c23' href='#t0574c23'>T 0574c23</a>此人不如是修身、修戒、修心、修慧，如修身，修<a class='ref t' id='t0574c24' href='#t0574c24'>T 0574c24</a>戒、修心、修慧，得滅增伺。所以者何？以此人<a class='ref t' id='t0574c25' href='#t0574c25'>T 0574c25</a>心生惡增伺而住，如是諍訟、恚恨、瞋纏、不<a class='ref t' id='t0574c26' href='#t0574c26'>T 0574c26</a>語結、慳、嫉、欺誑、諛諂、無慙、無愧，得滅惡欲、惡<a class='ref t' id='t0574c27' href='#t0574c27'>T 0574c27</a>見。所以者何？以此人心生惡欲、惡見而住。<a class='ref t' id='t0574c28' href='#t0574c28'>T 0574c28</a>知此人如是修身、修戒、修心、修慧，如修身，修<a class='ref t' id='t0574c29' href='#t0574c29'>T 0574c29</a>戒、修心、修慧，得滅增伺。所以者何？以此人<a class='ref t' id='t0575a01' href='#t0575a01'>T 0575a01</a>心不生惡增伺而住，如是諍訟、恚恨、瞋纏、<a class='ref t' id='t0575a02' href='#t0575a02'>T 0575a02</a>不語結、慳、嫉、欺誑、諛諂、無慙、無愧，得滅惡欲、<a class='ref t' id='t0575a03' href='#t0575a03'>T 0575a03</a>惡見。所以者何？以此人心不生惡欲、惡見<a class='ref t' id='t0575a04' href='#t0575a04'>T 0575a04</a>而住。猶如青蓮華，紅、赤、白蓮花，水生水長，出<a class='ref t' id='t0575a05' href='#t0575a05'>T 0575a05</a>水上，不著水。如是，如來世間生、世間長，出<a class='ref t' id='t0575a06' href='#t0575a06'>T 0575a06</a>世間行，不著世間法。所以者何？如來、無所<a class='ref t' id='t0575a07' href='#t0575a07'>T 0575a07</a>著、等正覺，出一切世間。」</p>
<p>爾時，尊者阿難執拂<a class='ref t' id='t0575a08' href='#t0575a08'>T 0575a08</a>侍佛。於是，尊者阿難叉手向佛，白曰：「世尊！<a class='ref t' id='t0575a09' href='#t0575a09'>T 0575a09</a>此經當名何？云何受持？」</p>
<p>於是，世尊告曰：「阿<a class='ref t' id='t0575a10' href='#t0575a10'>T 0575a10</a>難！此經名為『青白蓮華喻』，汝當如是善受<a class='ref t' id='t0575a11' href='#t0575a11'>T 0575a11</a>持誦。」</p>
<p>爾時，世尊告諸比丘：「汝等當共受此<a class='ref t' id='t0575a12' href='#t0575a12'>T 0575a12</a>青白蓮花喻經，誦習守持。所以者何？此青白<a class='ref t' id='t0575a13' href='#t0575a13'>T 0575a13</a>蓮華喻經，如法有義，是梵行本，致通、致覺，<a class='ref t' id='t0575a14' href='#t0575a14'>T 0575a14</a>亦致涅槃。若族姓子，剃除鬚髮，著袈裟衣，<a class='ref t' id='t0575a15' href='#t0575a15'>T 0575a15</a>至信、捨家、無家、學道者，應當受此青白蓮華<a class='ref t' id='t0575a16' href='#t0575a16'>T 0575a16</a>喻經，善諷誦持。」</p>
<p>佛說如是。尊者阿難及諸比<a class='ref t' id='t0575a17' href='#t0575a17'>T 0575a17</a>丘。聞佛所說，歡喜奉行。</p>
<a class='ref t' id='t0575a18' href='#t0575a18'>T 0575a18</a>
<p class='endsutta'>青白蓮華喻經第六竟<span class='t-note'>（七百三字）</span></p>
<a class='ref t' id='t0575a19' href='#t0575a19'>T 0575a19</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
