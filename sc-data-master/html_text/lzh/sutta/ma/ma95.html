<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma95' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 8</span> <span class='mirror-right'>穢品</span></p>
<h1 class='mirror-row'><span class='mirror-left latin'>95.</span> <span class='mirror-right'>（九五）住法經</span></h1>
</header>
<p><a class='ref t' id='t0577b04' href='#t0577b04'>T 0577b04</a>我聞如是：</p>
<p>一時，佛遊舍衛國，在勝林給孤<a class='ref t' id='t0577b05' href='#t0577b05'>T 0577b05</a>獨園。</p>
<p>爾時，世尊告諸比丘：「我說退善法不住、<a class='ref t' id='t0577b06' href='#t0577b06'>T 0577b06</a>不增，我說住善法不退、不增，我說增善法不<a class='ref t' id='t0577b07' href='#t0577b07'>T 0577b07</a>退、不住。云何退善法不住、不增？比丘者，若有<a class='ref t' id='t0577b08' href='#t0577b08'>T 0577b08</a>篤信、禁戒、博聞、布施、智慧、辯才，阿含及其所<a class='ref t' id='t0577b09' href='#t0577b09'>T 0577b09</a>得，彼人於此法退、不住、不增，是謂退善法<a class='ref t' id='t0577b10' href='#t0577b10'>T 0577b10</a>不住、不增。云何住善法不退、不增？比丘者，若<a class='ref t' id='t0577b11' href='#t0577b11'>T 0577b11</a>有篤信、禁戒、博聞、布施、智慧、辯才、阿含及其<a class='ref t' id='t0577b12' href='#t0577b12'>T 0577b12</a>所得，彼人於此法住不退、不增，是謂住善<a class='ref t' id='t0577b13' href='#t0577b13'>T 0577b13</a>法不退、不增。云何增善法不退、不住？比丘者，<a class='ref t' id='t0577b14' href='#t0577b14'>T 0577b14</a>若有篤信、禁戒、博聞、布施、智慧、辯才、阿含及<a class='ref t' id='t0577b15' href='#t0577b15'>T 0577b15</a>其所得，彼人於此法增不退、不住，是謂增<a class='ref t' id='t0577b16' href='#t0577b16'>T 0577b16</a>善法不退、不住。</p>
<p>「比丘者作如是觀，必多所<a class='ref t' id='t0577b17' href='#t0577b17'>T 0577b17</a>饒益：『我為多行增伺，為多行無增伺？我<a class='ref t' id='t0577b18' href='#t0577b18'>T 0577b18</a>為多行瞋恚心，為多行無瞋恚心？我為多<a class='ref t' id='t0577b19' href='#t0577b19'>T 0577b19</a>行睡眠纏，為多行無睡眠纏？我為多行調<a class='ref t' id='t0577b20' href='#t0577b20'>T 0577b20</a>貢高，為多行無調貢高？我為多行疑惑，為<a class='ref t' id='t0577b21' href='#t0577b21'>T 0577b21</a>多行無疑惑？我為多行身諍，為多行無身<a class='ref t' id='t0577b22' href='#t0577b22'>T 0577b22</a>諍？我為多行穢污心，為多行無穢污心？我<a class='ref t' id='t0577b23' href='#t0577b23'>T 0577b23</a>為多行信，為多行不信？我為多行精進，為<a class='ref t' id='t0577b24' href='#t0577b24'>T 0577b24</a>多行懈怠？我為多行念，為多行無念？我為<a class='ref t' id='t0577b25' href='#t0577b25'>T 0577b25</a>多行定，為多行無定？我為多行惡慧，為多<a class='ref t' id='t0577b26' href='#t0577b26'>T 0577b26</a>行無惡慧？』</p>
<p>「若比丘觀時，則知我多行增伺、瞋<a class='ref t' id='t0577b27' href='#t0577b27'>T 0577b27</a>恚心、睡眠纏、調貢高、疑惑、身諍、穢污心、不信、<a class='ref t' id='t0577b28' href='#t0577b28'>T 0577b28</a>懈怠、無念、無定、多行惡慧者，彼比丘欲滅此<a class='ref t' id='t0577b29' href='#t0577b29'>T 0577b29</a>惡不善法故，便以速求方便，學極精勤，正<a class='ref t' id='t0577c01' href='#t0577c01'>T 0577c01</a>念正智，忍不令退。猶人為火燒頭、燒衣，急<a class='ref t' id='t0577c02' href='#t0577c02'>T 0577c02</a>求方便救頭、救衣。如是比丘欲滅此惡不<a class='ref t' id='t0577c03' href='#t0577c03'>T 0577c03</a>善法故，便以速求方便，學極精勤，正念正<a class='ref t' id='t0577c04' href='#t0577c04'>T 0577c04</a>智，忍不令退。</p>
<p>「若比丘觀時，則知我多行無<a class='ref t' id='t0577c05' href='#t0577c05'>T 0577c05</a>貪伺、無瞋恚心、無睡眠纏、無調貢高、無<a class='ref t' id='t0577c06' href='#t0577c06'>T 0577c06</a>疑惑、無身諍、無穢污心、有信、有進、有念、<a class='ref t' id='t0577c07' href='#t0577c07'>T 0577c07</a>有定、多行無惡慧者，彼比丘欲住此善法，<a class='ref t' id='t0577c08' href='#t0577c08'>T 0577c08</a>不忘、不退修行廣布故，便以速求方便，學<a class='ref t' id='t0577c09' href='#t0577c09'>T 0577c09</a>極精勤，正念正智，忍不令退。猶人為火燒<a class='ref t' id='t0577c10' href='#t0577c10'>T 0577c10</a>頭、燒衣，急求方便救頭、救衣。如是比丘<a class='ref t' id='t0577c11' href='#t0577c11'>T 0577c11</a>欲住此善法，不忘、不退修行廣布故，便以<a class='ref t' id='t0577c12' href='#t0577c12'>T 0577c12</a>速求方便，學極精勤，正念正智，忍不令退。」</p>
<p><a class='ref t' id='t0577c13' href='#t0577c13'>T 0577c13</a>佛說如是。彼諸比丘聞佛所說，歡喜奉行。</p>
<a class='ref t' id='t0577c14' href='#t0577c14'>T 0577c14</a>
<p class='endsutta'>住法經第九竟<span class='t-note'>（六百三十一字）</span></p>
<a class='ref t' id='t0577c15' href='#t0577c15'>T 0577c15</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
