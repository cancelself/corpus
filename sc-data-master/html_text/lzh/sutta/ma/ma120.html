<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma120' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>120.</span> <span class='mirror-right'>（一二〇）說無常經</span></h1>
</header>
<p><a class='ref t' id='t0609c04' href='#t0609c04'>T 0609c04</a>我聞如是：</p>
<p>一時，佛遊舍衛國，在勝林給孤<a class='ref t' id='t0609c05' href='#t0609c05'>T 0609c05</a>獨園。</p>
<p>爾時，世尊告諸比丘：「色者無常，無常則<a class='ref t' id='t0609c06' href='#t0609c06'>T 0609c06</a>苦，苦則非神。覺亦無常，無常則苦，苦則非神。<a class='ref t' id='t0609c07' href='#t0609c07'>T 0609c07</a>想亦無常，無常則苦，苦則非神。行亦無常，無<a class='ref t' id='t0609c08' href='#t0609c08'>T 0609c08</a>常則苦，苦則非神。識亦無常，無常則苦，苦則<a class='ref t' id='t0609c09' href='#t0609c09'>T 0609c09</a>非神。是為色無常，覺、想、行、識無常，無常則苦，<a class='ref t' id='t0609c10' href='#t0609c10'>T 0609c10</a>苦則非神。多聞聖弟子作如是觀，修習七<a class='ref t' id='t0609c11' href='#t0609c11'>T 0609c11</a>道品，無礙正思正念，彼如是知、如是見，欲<a class='ref t' id='t0609c12' href='#t0609c12'>T 0609c12</a>漏心解脫，有漏、無明漏心解脫，解脫已，便<a class='ref t' id='t0609c13' href='#t0609c13'>T 0609c13</a>知解脫，我生已盡，梵行已立，所作已辦，不<a class='ref t' id='t0609c14' href='#t0609c14'>T 0609c14</a>更受有，知如真。若有眾生及九眾生居，乃<a class='ref t' id='t0609c15' href='#t0609c15'>T 0609c15</a>至有想無想處行餘第一有，於其中間是第<a class='ref t' id='t0609c16' href='#t0609c16'>T 0609c16</a>一、是大、是勝、是最、是尊、是妙，謂世中阿羅訶。<a class='ref t' id='t0609c17' href='#t0609c17'>T 0609c17</a>所以者何？世中阿羅訶得安隱快樂。」</p>
<p>於是，世<a class='ref t' id='t0609c18' href='#t0609c18'>T 0609c18</a>尊說此頌曰：</p>
<a class='ref t' id='t0609c19' href='#t0609c19'>T 0609c19</a>
<blockquote class='gatha'>
<p>「無著第一樂，　　斷欲無有愛，<a class='ref t' id='t0609c20' href='#t0609c20'>T 0609c20</a><br>
永捨離我慢，　　裂壞無明網。<a class='ref t' id='t0609c21' href='#t0609c21'>T 0609c21</a><br>
彼得不移動，　　心中無穢濁，<a class='ref t' id='t0609c22' href='#t0609c22'>T 0609c22</a><br>
不染著世間，　　梵行得無漏。<a class='ref t' id='t0609c23' href='#t0609c23'>T 0609c23</a><br>
了知於五陰，　　境界七善法，<a class='ref t' id='t0609c24' href='#t0609c24'>T 0609c24</a><br>
大雄遊行處，　　離一切恐怖。<a class='ref t' id='t0609c25' href='#t0609c25'>T 0609c25</a><br>
成就七覺寶，　　具學三種學，<a class='ref t' id='t0609c26' href='#t0609c26'>T 0609c26</a><br>
妙稱上朋友，　　佛最上真子。<a class='ref t' id='t0609c27' href='#t0609c27'>T 0609c27</a><br>
成就十支道，　　大龍極定心，<a class='ref t' id='t0609c28' href='#t0609c28'>T 0609c28</a><br>
是世中第一，　　彼則無有愛。<a class='ref t' id='t0609c29' href='#t0609c29'>T 0609c29</a><br>
眾事不移動，　　解脫當來有，<a class='ref t' id='t0610a01' href='#t0610a01'>T 0610a01</a><br>
斷生老病死，　　所作辦滅漏。<a class='ref t' id='t0610a02' href='#t0610a02'>T 0610a02</a><br>
興起無學智，　　得身最後邊，<a class='ref t' id='t0610a03' href='#t0610a03'>T 0610a03</a><br>
梵行第一具，　　彼心不由他。<a class='ref t' id='t0610a04' href='#t0610a04'>T 0610a04</a><br>
上下及諸方，　　彼無有喜樂，<a class='ref t' id='t0610a05' href='#t0610a05'>T 0610a05</a><br>
能為師子吼，　　世間無上覺。」</p>
</blockquote>
<p><a class='ref t' id='t0610a06' href='#t0610a06'>T 0610a06</a>佛說如是。彼諸比丘聞佛所說，歡喜奉行。</p>
<a class='ref t' id='t0610a07' href='#t0610a07'>T 0610a07</a>
<p class='endsutta'>說無常經第四竟<span class='t-note'>（四百一十三字）</span></p>
<a class='ref t' id='t0610a08' href='#t0610a08'>T 0610a08</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
