<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma128' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>128.</span> <span class='mirror-right'>（一二八）優婆塞經</span></h1>
</header>
<p><a class='ref t' id='t0616a29' href='#t0616a29'>T 0616a29</a>我聞如是：</p>
<p>一時，佛遊舍衛國，在勝林給孤<a class='ref t' id='t0616b01' href='#t0616b01'>T 0616b01</a>獨園。</p>
<p>爾時，給孤獨居士與大優婆塞眾五百<a class='ref t' id='t0616b02' href='#t0616b02'>T 0616b02</a>人俱，往詣尊者舍梨子所，稽首作禮，却坐<a class='ref t' id='t0616b03' href='#t0616b03'>T 0616b03</a>一面，五百優婆塞亦為作禮，却坐一面。給孤<a class='ref t' id='t0616b04' href='#t0616b04'>T 0616b04</a>獨居士及五百優婆塞坐一面已，尊者舍梨<a class='ref t' id='t0616b05' href='#t0616b05'>T 0616b05</a>子為彼說法，勸發渴仰，成就歡喜，無量方便<a class='ref t' id='t0616b06' href='#t0616b06'>T 0616b06</a>為彼說法。勸發渴仰，成就歡喜已，即從座<a class='ref t' id='t0616b07' href='#t0616b07'>T 0616b07</a>起，往詣佛所，稽首佛足，却坐一面。尊者舍<a class='ref t' id='t0616b08' href='#t0616b08'>T 0616b08</a>梨子去後不久，給孤獨居士及五百優婆塞<a class='ref t' id='t0616b09' href='#t0616b09'>T 0616b09</a>亦詣佛所，稽首佛足，却坐一面。</p>
<p>尊者舍梨<a class='ref t' id='t0616b10' href='#t0616b10'>T 0616b10</a>子及眾坐已定，世尊告曰：「舍梨子！若汝知白<a class='ref t' id='t0616b11' href='#t0616b11'>T 0616b11</a>衣聖弟子善護行五法及得四增上心，現<a class='ref t' id='t0616b12' href='#t0616b12'>T 0616b12</a>法樂居，易不難得。舍梨子！汝當記別聖弟<a class='ref t' id='t0616b13' href='#t0616b13'>T 0616b13</a>子地獄盡，畜生、餓鬼及諸惡處亦盡，得須陀<a class='ref t' id='t0616b14' href='#t0616b14'>T 0616b14</a>洹，不墮惡法，定趣正覺，極受七有，天上人<a class='ref t' id='t0616b15' href='#t0616b15'>T 0616b15</a>間七往來已而得苦邊。</p>
<p>「舍梨子！云何白衣聖<a class='ref t' id='t0616b16' href='#t0616b16'>T 0616b16</a>弟子善護行五法，白衣聖弟子者，離殺、斷殺，<a class='ref t' id='t0616b17' href='#t0616b17'>T 0616b17</a>棄捨刀杖，有慙有愧，有慈悲心，饒益一切<a class='ref t' id='t0616b18' href='#t0616b18'>T 0616b18</a>乃至蜫蟲。彼於殺生淨除其心，白衣聖弟<a class='ref t' id='t0616b19' href='#t0616b19'>T 0616b19</a>子善護行，此第一法。</p>
<p>「復次，舍梨子！白衣聖弟<a class='ref t' id='t0616b20' href='#t0616b20'>T 0616b20</a>子離不與取、斷不與取，與而後取，樂於與<a class='ref t' id='t0616b21' href='#t0616b21'>T 0616b21</a>取，常好布施，歡喜無恡，不望其報，不以偷<a class='ref t' id='t0616b22' href='#t0616b22'>T 0616b22</a>所覆，常自護已。彼於不與取淨除其心，白<a class='ref t' id='t0616b23' href='#t0616b23'>T 0616b23</a>衣聖弟子善護行，此第二法。</p>
<p>「復次，舍梨子！白<a class='ref t' id='t0616b24' href='#t0616b24'>T 0616b24</a>衣聖弟子離邪婬、斷邪婬，彼或有父所護，<a class='ref t' id='t0616b25' href='#t0616b25'>T 0616b25</a>或母所護，或父母所護，或兄弟所護，或姉妹<a class='ref t' id='t0616b26' href='#t0616b26'>T 0616b26</a>所護，或婦父母所護，或親親所護，或同姓所<a class='ref t' id='t0616b27' href='#t0616b27'>T 0616b27</a>護，或為他婦女，有鞭罰恐怖，及有名雇債<a class='ref t' id='t0616b28' href='#t0616b28'>T 0616b28</a>至華鬘親，不犯如是女。彼於邪淫淨除<a class='ref t' id='t0616b29' href='#t0616b29'>T 0616b29</a>其心，白衣聖弟子善護行，此第三法。</p>
<p>「復次，舍<a class='ref t' id='t0616c01' href='#t0616c01'>T 0616c01</a>梨子！白衣聖弟子離妄言、斷妄言，真諦言，<a class='ref t' id='t0616c02' href='#t0616c02'>T 0616c02</a>樂真諦，住真諦不移動，一切可信，不欺世<a class='ref t' id='t0616c03' href='#t0616c03'>T 0616c03</a>間。彼於妄言淨除其心，白衣聖弟子善護<a class='ref t' id='t0616c04' href='#t0616c04'>T 0616c04</a>行，此第四法。</p>
<p>「復次，舍梨子！白衣聖弟子離<a class='ref t' id='t0616c05' href='#t0616c05'>T 0616c05</a>酒、斷酒。彼於飲酒淨除其心，白衣聖弟子<a class='ref t' id='t0616c06' href='#t0616c06'>T 0616c06</a>善護行，此第五法。</p>
<p>「舍梨子！白衣聖弟子云何<a class='ref t' id='t0616c07' href='#t0616c07'>T 0616c07</a>得四增上心，現法樂居，易不難得？白衣聖<a class='ref t' id='t0616c08' href='#t0616c08'>T 0616c08</a>弟子念如來，彼如來、無所著、等正覺、明行成<a class='ref t' id='t0616c09' href='#t0616c09'>T 0616c09</a>為、善逝、世間解、無上士、道法御、天人師，號佛、眾<a class='ref t' id='t0616c10' href='#t0616c10'>T 0616c10</a>祐。如是念如來已，若有惡欲即便得滅，心<a class='ref t' id='t0616c11' href='#t0616c11'>T 0616c11</a>中有不善、穢污、愁苦、憂慼亦復得滅。白衣聖<a class='ref t' id='t0616c12' href='#t0616c12'>T 0616c12</a>弟子攀緣如來，心靖得喜。若有惡欲即便<a class='ref t' id='t0616c13' href='#t0616c13'>T 0616c13</a>得滅，心中有不善、穢污、愁苦、憂慼亦復得<a class='ref t' id='t0616c14' href='#t0616c14'>T 0616c14</a>滅。白衣聖弟子得第一增上心，現法樂居，易<a class='ref t' id='t0616c15' href='#t0616c15'>T 0616c15</a>不難得。</p>
<p>「復次，舍梨子！白衣聖弟子念法，世<a class='ref t' id='t0616c16' href='#t0616c16'>T 0616c16</a>尊善說法，必至究竟，無煩無熱，常有不移<a class='ref t' id='t0616c17' href='#t0616c17'>T 0616c17</a>動。如是觀、如是覺、如是知、如是念法已，若<a class='ref t' id='t0616c18' href='#t0616c18'>T 0616c18</a>有惡欲即便得滅，心中有不善、穢污、愁苦、<a class='ref t' id='t0616c19' href='#t0616c19'>T 0616c19</a>憂慼亦復得滅。白衣聖弟子攀緣法，心靖<a class='ref t' id='t0616c20' href='#t0616c20'>T 0616c20</a>得喜。若有惡欲即便得滅，心中有不善、穢<a class='ref t' id='t0616c21' href='#t0616c21'>T 0616c21</a>污、愁苦、憂慼亦復得滅。白衣聖弟子得此<a class='ref t' id='t0616c22' href='#t0616c22'>T 0616c22</a>第二增上心。</p>
<p>「復次，舍梨子！白衣聖弟子念眾，<a class='ref t' id='t0616c23' href='#t0616c23'>T 0616c23</a>如來聖眾善趣正趣，向法次法，順行如法，彼<a class='ref t' id='t0616c24' href='#t0616c24'>T 0616c24</a>眾實有阿羅訶、趣阿羅訶，有阿那含、趣阿那<a class='ref t' id='t0616c25' href='#t0616c25'>T 0616c25</a>含，有斯陀含、趣斯陀含，有須陀洹、趣須陀<a class='ref t' id='t0616c26' href='#t0616c26'>T 0616c26</a>洹，是謂四雙八輩。謂如來眾成就尸賴，成<a class='ref t' id='t0616c27' href='#t0616c27'>T 0616c27</a>就三昧，成就般若，成就解脫，成就解脫知<a class='ref t' id='t0616c28' href='#t0616c28'>T 0616c28</a>見，可敬可重，可奉可供，世良福田。彼如是<a class='ref t' id='t0616c29' href='#t0616c29'>T 0616c29</a>念如來眾，若有惡欲即便得滅，心中有不<a class='ref t' id='t0617a01' href='#t0617a01'>T 0617a01</a>善、穢污、愁苦、憂慼亦復得滅。白衣聖弟子<a class='ref t' id='t0617a02' href='#t0617a02'>T 0617a02</a>攀緣如來眾，心靖得喜，若有惡欲即便得<a class='ref t' id='t0617a03' href='#t0617a03'>T 0617a03</a>滅，心中有不善、穢污、愁苦、憂慼亦復得滅。<a class='ref t' id='t0617a04' href='#t0617a04'>T 0617a04</a>白衣聖弟子是謂得第三增上心，現法樂居，<a class='ref t' id='t0617a05' href='#t0617a05'>T 0617a05</a>易不難得。</p>
<p>「復次，舍梨子！白衣聖弟子自<a class='ref t' id='t0617a06' href='#t0617a06'>T 0617a06</a>念尸賴，此尸賴不缺不穿，無穢無濁，住如<a class='ref t' id='t0617a07' href='#t0617a07'>T 0617a07</a>地不虛妄，聖所稱譽，具善受持。彼如是自<a class='ref t' id='t0617a08' href='#t0617a08'>T 0617a08</a>念尸賴，若有惡欲即便得滅，心中有不善、<a class='ref t' id='t0617a09' href='#t0617a09'>T 0617a09</a>穢污、愁苦、憂慼亦復得滅。白衣聖弟子攀緣<a class='ref t' id='t0617a10' href='#t0617a10'>T 0617a10</a>尸賴，心靖得喜，若有惡欲即便得滅，心中<a class='ref t' id='t0617a11' href='#t0617a11'>T 0617a11</a>有不善、穢污、愁苦、憂慼亦復得滅。白衣聖弟<a class='ref t' id='t0617a12' href='#t0617a12'>T 0617a12</a>子是謂得第四增上心，現法樂居，易不難<a class='ref t' id='t0617a13' href='#t0617a13'>T 0617a13</a>得。</p>
<p>「舍梨子！若汝知白衣聖弟子善護行此五<a class='ref t' id='t0617a14' href='#t0617a14'>T 0617a14</a>法，得此四增上心，現法樂居，易不難得者，<a class='ref t' id='t0617a15' href='#t0617a15'>T 0617a15</a>舍梨子！汝記別白衣聖弟子地獄盡，畜生、<a class='ref t' id='t0617a16' href='#t0617a16'>T 0617a16</a>餓鬼及諸惡處亦盡，得須陀洹，不墮惡法，<a class='ref t' id='t0617a17' href='#t0617a17'>T 0617a17</a>定趣正覺，極受七有，天上人間七往來已<a class='ref t' id='t0617a18' href='#t0617a18'>T 0617a18</a>而得苦邊。」於是，世尊說此頌曰：</p>
<a class='ref t' id='t0617a19' href='#t0617a19'>T 0617a19</a>
<blockquote class='gatha'>
<p>「慧者住在家，　　見地獄恐怖，<a class='ref t' id='t0617a20' href='#t0617a20'>T 0617a20</a><br>
因受持聖法，　　除去一切惡。<a class='ref t' id='t0617a21' href='#t0617a21'>T 0617a21</a><br>
不殺害眾生，　　知而能捨離，<a class='ref t' id='t0617a22' href='#t0617a22'>T 0617a22</a><br>
真諦不妄言，　　不盜他財物。<a class='ref t' id='t0617a23' href='#t0617a23'>T 0617a23</a><br>
自有婦知足，　　不樂他人妻，<a class='ref t' id='t0617a24' href='#t0617a24'>T 0617a24</a><br>
捨離斷飲酒，　　心亂狂癡本。<a class='ref t' id='t0617a25' href='#t0617a25'>T 0617a25</a><br>
常當念正覺，　　思惟諸善法，<a class='ref t' id='t0617a26' href='#t0617a26'>T 0617a26</a><br>
念眾觀尸賴，　　從是得歡喜。<a class='ref t' id='t0617a27' href='#t0617a27'>T 0617a27</a><br>
欲行其布施，　　當以望其福，<a class='ref t' id='t0617a28' href='#t0617a28'>T 0617a28</a><br>
先施於息心，　　如是成果報。<a class='ref t' id='t0617a29' href='#t0617a29'>T 0617a29</a><br>
我今說息心，　　舍梨當善聽，<a class='ref t' id='t0617b01' href='#t0617b01'>T 0617b01</a><br>
若有黑及白，　　赤色之與黃，<a class='ref t' id='t0617b02' href='#t0617b02'>T 0617b02</a><br>
尨色愛樂色，　　牛及諸鴿鳥。<a class='ref t' id='t0617b03' href='#t0617b03'>T 0617b03</a><br>
隨彼所生處，　　良御牛在前，<a class='ref t' id='t0617b04' href='#t0617b04'>T 0617b04</a><br>
身力成具足，　　善速往來快，<a class='ref t' id='t0617b05' href='#t0617b05'>T 0617b05</a><br>
取彼之所能，　　莫以色為非。<a class='ref t' id='t0617b06' href='#t0617b06'>T 0617b06</a><br>
如是此人間，　　若有所生處，<a class='ref t' id='t0617b07' href='#t0617b07'>T 0617b07</a><br>
剎帝麗梵志，　　居士本工師。<a class='ref t' id='t0617b08' href='#t0617b08'>T 0617b08</a><br>
隨彼所生處，　　長老淨持戒，<a class='ref t' id='t0617b09' href='#t0617b09'>T 0617b09</a><br>
世無著善逝，　　施彼得大果。<a class='ref t' id='t0617b10' href='#t0617b10'>T 0617b10</a><br>
愚癡無所知，　　無慧無所聞，<a class='ref t' id='t0617b11' href='#t0617b11'>T 0617b11</a><br>
施彼得果少，　　無光無所照。<a class='ref t' id='t0617b12' href='#t0617b12'>T 0617b12</a><br>
若光有所照，　　有慧佛弟子，<a class='ref t' id='t0617b13' href='#t0617b13'>T 0617b13</a><br>
信向善逝者，　　根生善堅住。<a class='ref t' id='t0617b14' href='#t0617b14'>T 0617b14</a><br>
彼是生善處，　　如意往人家，<a class='ref t' id='t0617b15' href='#t0617b15'>T 0617b15</a><br>
最後得涅槃，　　如是各有緣。」</p>
</blockquote>
<p><a class='ref t' id='t0617b16' href='#t0617b16'>T 0617b16</a>佛說如是。尊者舍梨子及諸比丘，給孤獨居<a class='ref t' id='t0617b17' href='#t0617b17'>T 0617b17</a>士、五百優婆塞，聞佛所說，歡喜奉行。</p>
<a class='ref t' id='t0617b18' href='#t0617b18'>T 0617b18</a>
<p class='endsutta'>優婆塞經第十二竟<span class='t-note'>（千五百四十九字）</span></p>
<a class='ref t' id='t0617b19' href='#t0617b19'>T 0617b19</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
