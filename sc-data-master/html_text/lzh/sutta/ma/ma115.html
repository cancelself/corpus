<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma115' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 10</span> <span class='mirror-right'>林品</span></p>
<h1 class='mirror-row'><span class='mirror-left latin'>115.</span> <span class='mirror-right'>（一一五）蜜丸喻經</span></h1>
</header>
<p><a class='ref t' id='t0603b11' href='#t0603b11'>T 0603b11</a>我聞如是：</p>
<p>一時，佛遊釋羇瘦，在迦維羅衛。</p>
<p><a class='ref t' id='t0603b12' href='#t0603b12'>T 0603b12</a>爾時，世尊過夜平旦，著衣持鉢，為乞食故，入<a class='ref t' id='t0603b13' href='#t0603b13'>T 0603b13</a>迦維羅衛。食訖，中後收舉衣鉢，澡洗手足，<a class='ref t' id='t0603b14' href='#t0603b14'>T 0603b14</a>以尼師壇著於肩上，往詣竹林釋迦寺中，<a class='ref t' id='t0603b15' href='#t0603b15'>T 0603b15</a>入彼大林，至一樹下敷尼師檀，結加趺<a class='ref t' id='t0603b16' href='#t0603b16'>T 0603b16</a>坐。</p>
<p>於是，執杖釋拄杖而行，中後彷徉，往詣<a class='ref t' id='t0603b17' href='#t0603b17'>T 0603b17</a>佛所，共相問訊，拄杖立佛前，問世尊曰：「沙<a class='ref t' id='t0603b18' href='#t0603b18'>T 0603b18</a>門瞿曇！以何為宗本？說何等法？」</p>
<p>世尊答曰：<a class='ref t' id='t0603b19' href='#t0603b19'>T 0603b19</a>「釋！若一切世間，天及魔、梵、沙門、梵志，從人至<a class='ref t' id='t0603b20' href='#t0603b20'>T 0603b20</a>天，使不鬪諍，修習離欲清淨梵志，捨離諂<a class='ref t' id='t0603b21' href='#t0603b21'>T 0603b21</a>曲，除悔，不著有、非有，亦無想，是我宗本；說<a class='ref t' id='t0603b22' href='#t0603b22'>T 0603b22</a>亦如是。」</p>
<p>於是，執杖釋聞佛所說，不是不非，<a class='ref t' id='t0603b23' href='#t0603b23'>T 0603b23</a>執杖釋奮頭而去。</p>
<p>於是，世尊執杖釋去後不<a class='ref t' id='t0603b24' href='#t0603b24'>T 0603b24</a>久，則於晡時，從燕坐起，往詣講堂，比<a class='ref t' id='t0603b25' href='#t0603b25'>T 0603b25</a>丘眾前敷座而坐，告諸比丘：「我今平旦著<a class='ref t' id='t0603b26' href='#t0603b26'>T 0603b26</a>衣持鉢，為乞食故，入迦維羅衛。食訖，中後<a class='ref t' id='t0603b27' href='#t0603b27'>T 0603b27</a>收舉衣鉢，澡洗手足，以尼師檀著於肩<a class='ref t' id='t0603b28' href='#t0603b28'>T 0603b28</a>上，往詣竹林釋迦寺中，入彼大林，至一樹<a class='ref t' id='t0603b29' href='#t0603b29'>T 0603b29</a>下敷尼師檀，結跏趺坐。於是，執杖釋拄杖<a class='ref t' id='t0603c01' href='#t0603c01'>T 0603c01</a>而行，中後彷徉，來詣我所，共相問訊，拄杖<a class='ref t' id='t0603c02' href='#t0603c02'>T 0603c02</a>立我前，問我曰：『沙門瞿曇！以何為宗本？<a class='ref t' id='t0603c03' href='#t0603c03'>T 0603c03</a>說何等法？』我答曰：『釋！若一切世間，天及魔、梵、<a class='ref t' id='t0603c04' href='#t0603c04'>T 0603c04</a>沙門、梵志，從人至天，使不鬪諍，修習離欲<a class='ref t' id='t0603c05' href='#t0603c05'>T 0603c05</a>清淨梵志，捨離諂曲，除悔，不著有、非有，亦<a class='ref t' id='t0603c06' href='#t0603c06'>T 0603c06</a>無想，是我宗本；說亦如是。』彼執杖釋聞我所<a class='ref t' id='t0603c07' href='#t0603c07'>T 0603c07</a>說，不是不非，執杖釋奮頭而去。」</p>
<p>於是，有一<a class='ref t' id='t0603c08' href='#t0603c08'>T 0603c08</a>比丘即從坐起，偏袒著衣，叉手向佛，白曰：<a class='ref t' id='t0603c09' href='#t0603c09'>T 0603c09</a>「世尊！云何一切世間，天及魔、梵、沙門、梵志，從<a class='ref t' id='t0603c10' href='#t0603c10'>T 0603c10</a>人至天，使不鬪諍？云何修習離欲，得清淨<a class='ref t' id='t0603c11' href='#t0603c11'>T 0603c11</a>梵志？云何捨離諂曲，除悔，不著有、非有，亦<a class='ref t' id='t0603c12' href='#t0603c12'>T 0603c12</a>無想耶？」</p>
<p>世尊告曰：「比丘！若人所因念，出家<a class='ref t' id='t0603c13' href='#t0603c13'>T 0603c13</a>學道，思想修習，及過去、未來、今現在法，不愛、<a class='ref t' id='t0603c14' href='#t0603c14'>T 0603c14</a>不樂、不著、不住，是說苦邊欲使，恚使、有使、慢<a class='ref t' id='t0603c15' href='#t0603c15'>T 0603c15</a>使、無明使、見使、疑使、鬪諍、憎嫉、諛諂、欺誑、妄<a class='ref t' id='t0603c16' href='#t0603c16'>T 0603c16</a>言、兩舌及無量惡不善之法，是說苦邊。」</p>
<p>佛說<a class='ref t' id='t0603c17' href='#t0603c17'>T 0603c17</a>如是，即從坐起，入室燕坐。</p>
<p>於是，諸比丘<a class='ref t' id='t0603c18' href='#t0603c18'>T 0603c18</a>便作是念：「諸賢！當知世尊略說此義，不廣<a class='ref t' id='t0603c19' href='#t0603c19'>T 0603c19</a>分別，即從坐起，入室燕坐。『若人所因念，<a class='ref t' id='t0603c20' href='#t0603c20'>T 0603c20</a>出家學道，思想修習，及過去、未來、今現在法，<a class='ref t' id='t0603c21' href='#t0603c21'>T 0603c21</a>不愛、不樂、不著、不住，是說苦邊。欲使、恚使、<a class='ref t' id='t0603c22' href='#t0603c22'>T 0603c22</a>有使、慢使、無明使、見使、疑使、鬪諍、憎嫉、諛諂、<a class='ref t' id='t0603c23' href='#t0603c23'>T 0603c23</a>欺誑、妄言、兩舌及無量惡不善之法，是說苦<a class='ref t' id='t0603c24' href='#t0603c24'>T 0603c24</a>邊。』」彼復作是念：「諸賢！誰能廣分別世尊向<a class='ref t' id='t0603c25' href='#t0603c25'>T 0603c25</a>所略說義？」彼復作是念：「尊者大迦旃延常<a class='ref t' id='t0603c26' href='#t0603c26'>T 0603c26</a>為世尊之所稱譽，及諸智梵行人，尊者大迦<a class='ref t' id='t0603c27' href='#t0603c27'>T 0603c27</a>旃延能廣分別世尊向所略說義。諸賢！共<a class='ref t' id='t0603c28' href='#t0603c28'>T 0603c28</a>往詣尊者大迦旃延所，請說此義；若尊者<a class='ref t' id='t0603c29' href='#t0603c29'>T 0603c29</a>大迦旃延為分別者，我等當善受持。」</p>
<p>於是，<a class='ref t' id='t0604a01' href='#t0604a01'>T 0604a01</a>諸比丘往詣尊者大迦旃延所，共相問訊，却<a class='ref t' id='t0604a02' href='#t0604a02'>T 0604a02</a>坐一面，白曰：「尊者大迦旃延！當知世尊略說<a class='ref t' id='t0604a03' href='#t0604a03'>T 0604a03</a>此義，不廣分別。即從坐起，入室燕坐。『比<a class='ref t' id='t0604a04' href='#t0604a04'>T 0604a04</a>丘！若人所因念，出家學道，思想修習，及過去、<a class='ref t' id='t0604a05' href='#t0604a05'>T 0604a05</a>未來、今現在法，不愛、不樂、不著、不住，是說苦<a class='ref t' id='t0604a06' href='#t0604a06'>T 0604a06</a>邊。欲使、恚使、有使、慢使、無明使、見使、疑使、鬪<a class='ref t' id='t0604a07' href='#t0604a07'>T 0604a07</a>諍、憎嫉、諛諂、欺誑、妄言、兩舌及無量惡不善<a class='ref t' id='t0604a08' href='#t0604a08'>T 0604a08</a>之法，是說苦邊。』我等便作是念：『諸賢！誰能<a class='ref t' id='t0604a09' href='#t0604a09'>T 0604a09</a>廣分別世尊向所略說義？』我等復作是念：<a class='ref t' id='t0604a10' href='#t0604a10'>T 0604a10</a>『尊者大迦旃延常為世尊之所稱譽，及諸智<a class='ref t' id='t0604a11' href='#t0604a11'>T 0604a11</a>梵行人，尊者大迦旃延能廣分別世尊向所<a class='ref t' id='t0604a12' href='#t0604a12'>T 0604a12</a>略說義。』唯願尊者大迦旃延為慈愍故而<a class='ref t' id='t0604a13' href='#t0604a13'>T 0604a13</a>廣說之。」</p>
<p>爾時，尊者大迦旃延告曰：「諸賢！聽<a class='ref t' id='t0604a14' href='#t0604a14'>T 0604a14</a>我說喻，慧者聞喻則解其義。諸賢！猶如有<a class='ref t' id='t0604a15' href='#t0604a15'>T 0604a15</a>人欲得求實，為求實故，持斧入林，彼見<a class='ref t' id='t0604a16' href='#t0604a16'>T 0604a16</a>大樹成根、莖、節、枝、葉、華、實，彼人不觸根、莖、節、<a class='ref t' id='t0604a17' href='#t0604a17'>T 0604a17</a>實，但觸枝、葉。諸賢所說亦復如是，世尊現<a class='ref t' id='t0604a18' href='#t0604a18'>T 0604a18</a>在，捨來就我而問此義。所以者何？諸賢！當<a class='ref t' id='t0604a19' href='#t0604a19'>T 0604a19</a>知世尊是眼、是智、是義、是法、法主、法將，說真<a class='ref t' id='t0604a20' href='#t0604a20'>T 0604a20</a>諦義，現一切義由彼世尊。諸賢應往詣世<a class='ref t' id='t0604a21' href='#t0604a21'>T 0604a21</a>尊所而問此義：『世尊！此云何？此何義？』如世<a class='ref t' id='t0604a22' href='#t0604a22'>T 0604a22</a>尊說者，諸賢等當善受持。」</p>
<p>時，諸比丘白曰：<a class='ref t' id='t0604a23' href='#t0604a23'>T 0604a23</a>「唯然。尊者大迦旃延！世尊是眼、是智、是義、是<a class='ref t' id='t0604a24' href='#t0604a24'>T 0604a24</a>法、法主、法將，說真諦義，現一切義由彼世<a class='ref t' id='t0604a25' href='#t0604a25'>T 0604a25</a>尊，我等應往詣世尊所而問此義：『世尊！此<a class='ref t' id='t0604a26' href='#t0604a26'>T 0604a26</a>云何？此何義？』如世尊說者，我等當善受持。<a class='ref t' id='t0604a27' href='#t0604a27'>T 0604a27</a>然，尊者大迦旃延常為世尊之所稱譽，及諸<a class='ref t' id='t0604a28' href='#t0604a28'>T 0604a28</a>智梵行人，尊者大迦旃延能廣分別世尊向<a class='ref t' id='t0604a29' href='#t0604a29'>T 0604a29</a>所略說義，唯願尊者大迦旃延為慈愍故<a class='ref t' id='t0604b01' href='#t0604b01'>T 0604b01</a>而廣說之。」</p>
<p>尊者大迦旃延告諸比丘：「諸賢等<a class='ref t' id='t0604b02' href='#t0604b02'>T 0604b02</a>共聽我所說。諸賢！緣眼及色，生眼識，三事<a class='ref t' id='t0604b03' href='#t0604b03'>T 0604b03</a>共會，便有更觸，緣更觸便有所覺，若所覺<a class='ref t' id='t0604b04' href='#t0604b04'>T 0604b04</a>便想，若所想便思，若所思便念，若所念便分<a class='ref t' id='t0604b05' href='#t0604b05'>T 0604b05</a>別。比丘者因是念出家學道，思想修習，此中<a class='ref t' id='t0604b06' href='#t0604b06'>T 0604b06</a>過去、未來、今現在法，不愛、不樂、不著、不住，是<a class='ref t' id='t0604b07' href='#t0604b07'>T 0604b07</a>說苦邊。欲使、恚使、有使、慢使、無明使、見使、疑<a class='ref t' id='t0604b08' href='#t0604b08'>T 0604b08</a>使、鬪諍、憎嫉、諛諂、欺誑、妄言、兩舌及無量惡<a class='ref t' id='t0604b09' href='#t0604b09'>T 0604b09</a>不善之法，是說苦邊。如是耳、鼻、舌、身緣意及<a class='ref t' id='t0604b10' href='#t0604b10'>T 0604b10</a>法，生意識，三事共會，便有更觸，緣更觸便<a class='ref t' id='t0604b11' href='#t0604b11'>T 0604b11</a>有所覺，若所覺便想，若所想便<span class='corr' title='[念→思]'>思</span>，若所思便<a class='ref t' id='t0604b12' href='#t0604b12'>T 0604b12</a><span class='corr' title='[思→念]'>念</span>，若所念便分別。比丘者因是念出家學道，<a class='ref t' id='t0604b13' href='#t0604b13'>T 0604b13</a>思想修習，此中過去、未來、今現在法，不愛、不<a class='ref t' id='t0604b14' href='#t0604b14'>T 0604b14</a>樂、不著、不住，是說苦邊。欲使、恚使、有使、慢使、<a class='ref t' id='t0604b15' href='#t0604b15'>T 0604b15</a>無明使、見使、疑使、鬪諍、憎嫉、諛諂、欺誑、妄言、<a class='ref t' id='t0604b16' href='#t0604b16'>T 0604b16</a>兩舌及無量惡不善之法，是說苦邊。</p>
<p>「諸賢！比<a class='ref t' id='t0604b17' href='#t0604b17'>T 0604b17</a>丘者，除眼、除色、除眼識，有更觸施設更<a class='ref t' id='t0604b18' href='#t0604b18'>T 0604b18</a>觸者，是處不然。若不施設更觸，有覺施設<a class='ref t' id='t0604b19' href='#t0604b19'>T 0604b19</a>覺者，是處不然。若不施設覺，有施設念、<a class='ref t' id='t0604b20' href='#t0604b20'>T 0604b20</a>出家學道、思想修習者，是處不然。如是耳、鼻、<a class='ref t' id='t0604b21' href='#t0604b21'>T 0604b21</a>舌、身，除意、除法、除意識，有更觸施設更觸<a class='ref t' id='t0604b22' href='#t0604b22'>T 0604b22</a>者，是處不然。若不施設更觸，有覺施設覺<a class='ref t' id='t0604b23' href='#t0604b23'>T 0604b23</a>者，是處不然。若不施設覺，有施設念、出家<a class='ref t' id='t0604b24' href='#t0604b24'>T 0604b24</a>學道、思想修習者，是處不然。</p>
<p>「諸賢！比丘者，<a class='ref t' id='t0604b25' href='#t0604b25'>T 0604b25</a>因眼、因色、因眼識，有更觸施設更觸者，必<a class='ref t' id='t0604b26' href='#t0604b26'>T 0604b26</a>有此處。因施設更觸，有覺施設覺者，必<a class='ref t' id='t0604b27' href='#t0604b27'>T 0604b27</a>有此處。因施設覺，有施設念、出家學道、思<a class='ref t' id='t0604b28' href='#t0604b28'>T 0604b28</a>想修習者，必有此處。如是耳、鼻、舌、身，因意、<a class='ref t' id='t0604b29' href='#t0604b29'>T 0604b29</a>因法、因意識，有更觸施設更觸者，必有此<a class='ref t' id='t0604c01' href='#t0604c01'>T 0604c01</a>處。因施設更觸，有覺施設覺者，必有此<a class='ref t' id='t0604c02' href='#t0604c02'>T 0604c02</a>處。因施設覺，有施設念、出家學道、思想修<a class='ref t' id='t0604c03' href='#t0604c03'>T 0604c03</a>習者，必有此處。諸賢！謂世尊略說此義，不<a class='ref t' id='t0604c04' href='#t0604c04'>T 0604c04</a>廣分別，即從坐起，入室燕坐。『比丘！若人<a class='ref t' id='t0604c05' href='#t0604c05'>T 0604c05</a>所因念，出家學道，思想修習，及過去、未來、今<a class='ref t' id='t0604c06' href='#t0604c06'>T 0604c06</a>現在法，不愛、不樂、不著、不住，是說苦邊。欲使、<a class='ref t' id='t0604c07' href='#t0604c07'>T 0604c07</a>恚使、有使、慢使、無明使、見使、疑使、鬪諍、憎嫉、<a class='ref t' id='t0604c08' href='#t0604c08'>T 0604c08</a>諛諂、欺誑、妄言、兩舌及無量惡不善之法，<a class='ref t' id='t0604c09' href='#t0604c09'>T 0604c09</a>是說苦邊。』此世尊略說不廣分別義，我以<a class='ref t' id='t0604c10' href='#t0604c10'>T 0604c10</a>此句、以此文廣說如是。諸賢！可往向佛具<a class='ref t' id='t0604c11' href='#t0604c11'>T 0604c11</a>陳，若如世尊所說義者，諸賢等便可受持。」</p>
<p><a class='ref t' id='t0604c12' href='#t0604c12'>T 0604c12</a>於是，諸比丘聞尊者大迦旃延所說，善受持<a class='ref t' id='t0604c13' href='#t0604c13'>T 0604c13</a>誦，即從坐起，遶尊者大迦旃延三匝而去，<a class='ref t' id='t0604c14' href='#t0604c14'>T 0604c14</a>往詣佛所，稽首作禮，却坐一面，白曰：「世尊！<a class='ref t' id='t0604c15' href='#t0604c15'>T 0604c15</a>向世尊略說此義，不廣分別，即從坐起，入<a class='ref t' id='t0604c16' href='#t0604c16'>T 0604c16</a>室宴坐；尊者大迦旃延以此句、以此文<a class='ref t' id='t0604c17' href='#t0604c17'>T 0604c17</a>而廣說之。」</p>
<p>世尊聞已，歎曰：「善哉！善哉！我弟子<a class='ref t' id='t0604c18' href='#t0604c18'>T 0604c18</a>中有眼、有智、有法、有義。所以者何？謂師為<a class='ref t' id='t0604c19' href='#t0604c19'>T 0604c19</a>弟子略說此義，不廣分別，彼弟子以此句、<a class='ref t' id='t0604c20' href='#t0604c20'>T 0604c20</a>以此文而廣說之。如迦旃延比丘所說，汝<a class='ref t' id='t0604c21' href='#t0604c21'>T 0604c21</a>等應當如是受持。所以者何？以說觀義，應<a class='ref t' id='t0604c22' href='#t0604c22'>T 0604c22</a>如是也。比丘！猶如有人因行無事處、山林<a class='ref t' id='t0604c23' href='#t0604c23'>T 0604c23</a>樹間，忽得蜜丸，隨彼所食而得其味，如是<a class='ref t' id='t0604c24' href='#t0604c24'>T 0604c24</a>族姓子於我此正法、律，隨彼所觀而得其<a class='ref t' id='t0604c25' href='#t0604c25'>T 0604c25</a>味，觀眼得味，觀耳、鼻、舌、身，觀意得味。」</p>
<p>爾<a class='ref t' id='t0604c26' href='#t0604c26'>T 0604c26</a>時，尊者阿難執拂侍佛。於是，尊者阿難叉手<a class='ref t' id='t0604c27' href='#t0604c27'>T 0604c27</a>向佛，白曰：「世尊！此法名何等？我當云何奉<a class='ref t' id='t0604c28' href='#t0604c28'>T 0604c28</a>持？」</p>
<p>世尊告曰：「阿難！此法名為蜜丸喻，汝當<a class='ref t' id='t0604c29' href='#t0604c29'>T 0604c29</a>受持。」</p>
<p>於是，世尊告諸比丘：「汝等受此蜜丸<a class='ref t' id='t0605a01' href='#t0605a01'>T 0605a01</a>喻法，當諷誦讀。所以者何？比丘！此蜜丸喻<a class='ref t' id='t0605a02' href='#t0605a02'>T 0605a02</a>有法有義，梵行之本，趣通趣覺，趣於涅<a class='ref t' id='t0605a03' href='#t0605a03'>T 0605a03</a>槃。若族姓子剃除鬚髮，著袈裟衣，至信、捨<a class='ref t' id='t0605a04' href='#t0605a04'>T 0605a04</a>家、無家、學道者，當善受持此蜜丸喻。」</p>
<p>佛說<a class='ref t' id='t0605a05' href='#t0605a05'>T 0605a05</a>如是。尊者阿難及諸比丘聞佛所說，歡喜奉<a class='ref t' id='t0605a06' href='#t0605a06'>T 0605a06</a>行。</p>
<a class='ref t' id='t0605a07' href='#t0605a07'>T 0605a07</a>
<p class='endsutta'>蜜丸喻經第九竟<span class='t-note'>（二千二百七十二字）</span></p>
<a class='ref t' id='t0605a08' href='#t0605a08'>T 0605a08</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
