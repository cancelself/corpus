<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma29' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 3</span> <span class='mirror-right'>舍梨子相應品</span></p>
<h1 class='mirror-row'><span class='mirror-left latin'>29. By Mahā Koṭṭhita</span> <span class='mirror-right'>（二九）大拘絺羅經</span></h1>
</header>
<p class='suttainfo'><span class='t-juanname'>中阿含經卷第七</span></p>
<p><a class='ref t' id='t0461b20' href='#t0461b20'>T 0461b20</a><a class='ref t' id='t0461b21' href='#t0461b21'>T 0461b21</a><span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0461b22' href='#t0461b22'>T 0461b22</a><a class='ref t' id='t0461b24' href='#t0461b24'>T 0461b24</a>我聞如是：</p>
<p>一時，佛遊王舍城，在竹林加蘭<a class='ref t' id='t0461b25' href='#t0461b25'>T 0461b25</a>哆園。</p>
<p>爾時，尊者舍梨子則於晡時從燕<a class='ref t' id='t0461b26' href='#t0461b26'>T 0461b26</a>坐起，至尊者大拘絺羅所，共相問訊，却坐<a class='ref t' id='t0461b27' href='#t0461b27'>T 0461b27</a>一面。</p>
<p>尊者舍梨子語尊者大拘絺羅：「我欲<a class='ref t' id='t0461b28' href='#t0461b28'>T 0461b28</a>有所問，聽我問耶？」</p>
<p>尊者大拘絺羅答曰：「尊<a class='ref t' id='t0461b29' href='#t0461b29'>T 0461b29</a>者舍梨子！欲問便問，我聞已當思。」</p>
<p>尊者舍<a class='ref t' id='t0461c01' href='#t0461c01'>T 0461c01</a>梨子問曰：「賢者大拘絺羅！頗有事因此事，<a class='ref t' id='t0461c02' href='#t0461c02'>T 0461c02</a>比丘成就見，得正見，於法得不壞淨，入正<a class='ref t' id='t0461c03' href='#t0461c03'>T 0461c03</a>法耶？」</p>
<p>答曰：「有也。尊者舍梨子！謂有比丘知<a class='ref t' id='t0461c04' href='#t0461c04'>T 0461c04</a>不善、知不善根。云何知不善？謂身惡行不<a class='ref t' id='t0461c05' href='#t0461c05'>T 0461c05</a>善，口、意惡行不善，是謂知不善。云何知不<a class='ref t' id='t0461c06' href='#t0461c06'>T 0461c06</a>善根？謂貪不善根，恚、癡不善根，是謂知不善<a class='ref t' id='t0461c07' href='#t0461c07'>T 0461c07</a>根。尊者舍梨子！若有比丘如是知不善及<a class='ref t' id='t0461c08' href='#t0461c08'>T 0461c08</a>不善根者，是謂比丘成就見，得正見，於法<a class='ref t' id='t0461c09' href='#t0461c09'>T 0461c09</a>得不壞淨，入正法中。」</p>
<p>尊者舍梨子聞已，歎<a class='ref t' id='t0461c10' href='#t0461c10'>T 0461c10</a>曰：「善哉！善哉！賢者大拘絺羅！」尊者舍梨子歎<a class='ref t' id='t0461c11' href='#t0461c11'>T 0461c11</a>已，歡喜奉行。</p>
<p>尊者舍梨子復問曰：「賢者大拘<a class='ref t' id='t0461c12' href='#t0461c12'>T 0461c12</a>絺羅！頗更有事因此事，比丘成就見，得正<a class='ref t' id='t0461c13' href='#t0461c13'>T 0461c13</a>見，於法得不壞淨，入正法耶？」</p>
<p>答曰：「有也。<a class='ref t' id='t0461c14' href='#t0461c14'>T 0461c14</a>尊者舍梨子！謂有比丘知善、知善根。云何<a class='ref t' id='t0461c15' href='#t0461c15'>T 0461c15</a>知善？謂身妙行善，口、意妙行善，是謂知善。<a class='ref t' id='t0461c16' href='#t0461c16'>T 0461c16</a>云何知善根？謂無貪善根，無恚、無癡善根，是<a class='ref t' id='t0461c17' href='#t0461c17'>T 0461c17</a>謂知善根。尊者舍梨子！若有比丘如是知<a class='ref t' id='t0461c18' href='#t0461c18'>T 0461c18</a>善，知善根者，是謂比丘成就見，得正見，<a class='ref t' id='t0461c19' href='#t0461c19'>T 0461c19</a>於法得不壞淨，入正法中。」</p>
<p>尊者舍梨子聞<a class='ref t' id='t0461c20' href='#t0461c20'>T 0461c20</a>已，歎曰：「善哉！善哉！賢者大拘絺羅！」尊者舍梨<a class='ref t' id='t0461c21' href='#t0461c21'>T 0461c21</a>子歎已，歡喜奉行。</p>
<p>尊者舍梨子復問曰：「賢者<a class='ref t' id='t0461c22' href='#t0461c22'>T 0461c22</a>大拘絺羅！頗更有事因此事，比丘成就見，<a class='ref t' id='t0461c23' href='#t0461c23'>T 0461c23</a>得正見，於法得不壞淨，入正法耶？」</p>
<p>答曰：<a class='ref t' id='t0461c24' href='#t0461c24'>T 0461c24</a>「有也。尊者舍梨子！謂有比丘知食如真，知<a class='ref t' id='t0461c25' href='#t0461c25'>T 0461c25</a>食習、知食滅、知食滅道如真。云何知食如<a class='ref t' id='t0461c26' href='#t0461c26'>T 0461c26</a>真？謂有四食，一者<span class='corr' title='[搏→摶]'>摶</span>食麤、細，二者更樂食，<a class='ref t' id='t0461c27' href='#t0461c27'>T 0461c27</a>三者意思食，四者識食，是謂知食如真。云<a class='ref t' id='t0461c28' href='#t0461c28'>T 0461c28</a>何知食習如真？謂因愛便有食，是謂知食<a class='ref t' id='t0461c29' href='#t0461c29'>T 0461c29</a>習如真。云何知食滅如真？謂愛滅食便滅，<a class='ref t' id='t0462a01' href='#t0462a01'>T 0462a01</a>是謂知食滅如真。云何知食滅道如真？謂<a class='ref t' id='t0462a02' href='#t0462a02'>T 0462a02</a>八支聖道，正見乃至正定為八，是謂知食滅<a class='ref t' id='t0462a03' href='#t0462a03'>T 0462a03</a>道如真。尊者舍梨子！若有比丘如是知食<a class='ref t' id='t0462a04' href='#t0462a04'>T 0462a04</a>如真，知食習、知食滅、知食滅道如真者，是<a class='ref t' id='t0462a05' href='#t0462a05'>T 0462a05</a>謂比丘成就見，得正見，於法得不壞淨，<a class='ref t' id='t0462a06' href='#t0462a06'>T 0462a06</a>入正法中。」</p>
<p>尊者舍梨子聞已，歎曰：「善哉！善哉！<a class='ref t' id='t0462a07' href='#t0462a07'>T 0462a07</a>賢者大拘絺羅！」尊者舍梨子歎已，歡喜奉行。</p>
<p><a class='ref t' id='t0462a08' href='#t0462a08'>T 0462a08</a>尊者舍梨子復問曰：「賢者大拘絺羅！頗更有<a class='ref t' id='t0462a09' href='#t0462a09'>T 0462a09</a>事因此事，比丘成就見，得正見，於法得<a class='ref t' id='t0462a10' href='#t0462a10'>T 0462a10</a>不壞淨，入正法耶？」</p>
<p>答曰：「有也。尊者舍梨子！<a class='ref t' id='t0462a11' href='#t0462a11'>T 0462a11</a>謂有比丘知漏如真，知漏習、知漏滅、知<a class='ref t' id='t0462a12' href='#t0462a12'>T 0462a12</a>漏滅道如真。云何知漏如真？謂有三漏：欲<a class='ref t' id='t0462a13' href='#t0462a13'>T 0462a13</a>漏、有漏、無明漏，是謂知漏如真。云何知漏<a class='ref t' id='t0462a14' href='#t0462a14'>T 0462a14</a>習如真？謂因無明便有漏，是謂知漏習<a class='ref t' id='t0462a15' href='#t0462a15'>T 0462a15</a>如真。云何知漏滅如真？謂無明滅漏便滅，是<a class='ref t' id='t0462a16' href='#t0462a16'>T 0462a16</a>謂知漏滅如真。云何知漏滅道如真？謂八<a class='ref t' id='t0462a17' href='#t0462a17'>T 0462a17</a>支聖道，正見乃至正定為八，是謂知漏滅<a class='ref t' id='t0462a18' href='#t0462a18'>T 0462a18</a>道如真。尊者舍梨子！若有比丘如是知漏<a class='ref t' id='t0462a19' href='#t0462a19'>T 0462a19</a>如真，知漏習、知漏滅、知漏滅道如真者，是<a class='ref t' id='t0462a20' href='#t0462a20'>T 0462a20</a>謂比丘成就見，得正見，於法得不壞淨，<a class='ref t' id='t0462a21' href='#t0462a21'>T 0462a21</a>入正法中。」</p>
<p>尊者舍梨子聞已，歎曰：「善哉！善哉！<a class='ref t' id='t0462a22' href='#t0462a22'>T 0462a22</a>賢者大拘絺羅！」尊者舍梨子歎已，歡喜奉行。</p>
<p><a class='ref t' id='t0462a23' href='#t0462a23'>T 0462a23</a>尊者舍梨子復問曰：「賢者大拘絺羅！頗更有<a class='ref t' id='t0462a24' href='#t0462a24'>T 0462a24</a>事因此事，比丘成就見，得正見，於法得不<a class='ref t' id='t0462a25' href='#t0462a25'>T 0462a25</a>壞淨，入正法耶？」</p>
<p>答曰：「有也。尊者舍梨子！謂<a class='ref t' id='t0462a26' href='#t0462a26'>T 0462a26</a>有比丘知苦如真，知苦習、知苦滅、知苦<a class='ref t' id='t0462a27' href='#t0462a27'>T 0462a27</a>滅道如真。云何知苦如真？謂生苦、老苦、病苦、<a class='ref t' id='t0462a28' href='#t0462a28'>T 0462a28</a>死苦、怨憎會苦、愛別離苦、所求不得苦、略五<a class='ref t' id='t0462a29' href='#t0462a29'>T 0462a29</a>盛陰苦，是謂知苦如真。云何知苦習如真？<a class='ref t' id='t0462b01' href='#t0462b01'>T 0462b01</a>謂因老死便有苦，是謂知苦習如真。云<a class='ref t' id='t0462b02' href='#t0462b02'>T 0462b02</a>何知苦滅如真？謂老死滅苦便滅，是謂知<a class='ref t' id='t0462b03' href='#t0462b03'>T 0462b03</a>苦滅如真。云何知苦滅道如真？謂八支聖道，<a class='ref t' id='t0462b04' href='#t0462b04'>T 0462b04</a>正見乃至正定為八，是謂知苦滅道如真。<a class='ref t' id='t0462b05' href='#t0462b05'>T 0462b05</a>尊者舍梨子！若有比丘如是知苦如真，知<a class='ref t' id='t0462b06' href='#t0462b06'>T 0462b06</a>苦習、知苦滅、知苦滅道如真者，是謂比<a class='ref t' id='t0462b07' href='#t0462b07'>T 0462b07</a>丘成就見，得正見，於法得不壞淨，入正法<a class='ref t' id='t0462b08' href='#t0462b08'>T 0462b08</a>中。」</p>
<p>尊者舍梨子聞已，歎曰：「善哉！善哉！賢者大<a class='ref t' id='t0462b09' href='#t0462b09'>T 0462b09</a>拘絺羅！」尊者舍梨子歎已，歡喜奉行。</p>
<p>尊者舍<a class='ref t' id='t0462b10' href='#t0462b10'>T 0462b10</a>梨子復問曰：「賢者大拘絺羅！頗更有事因此<a class='ref t' id='t0462b11' href='#t0462b11'>T 0462b11</a>事，比丘成就見，得正見，於法得不壞淨，入<a class='ref t' id='t0462b12' href='#t0462b12'>T 0462b12</a>正法耶？」</p>
<p>答曰：「有也。尊者舍梨子！謂有比丘<a class='ref t' id='t0462b13' href='#t0462b13'>T 0462b13</a>知老死如真，知老死習、知老死滅、知老<a class='ref t' id='t0462b14' href='#t0462b14'>T 0462b14</a>死滅道如真。云何知老？謂彼老耄，頭白齒落，<a class='ref t' id='t0462b15' href='#t0462b15'>T 0462b15</a>盛壯日衰，身曲脚戾，體重氣上，柱杖而行，肌<a class='ref t' id='t0462b16' href='#t0462b16'>T 0462b16</a>縮皮緩，皺如麻子，諸根毀熟，顏色醜惡，是名<a class='ref t' id='t0462b17' href='#t0462b17'>T 0462b17</a>老也。云何知死？謂彼眾生、彼彼眾生種類，命<a class='ref t' id='t0462b18' href='#t0462b18'>T 0462b18</a>終無常，死喪散滅，壽盡破壞，命根閉塞，是名<a class='ref t' id='t0462b19' href='#t0462b19'>T 0462b19</a>死也。此說死，前說老，是名老死，是謂知<a class='ref t' id='t0462b20' href='#t0462b20'>T 0462b20</a>老死如真。云何知老死習如真？謂因生便<a class='ref t' id='t0462b21' href='#t0462b21'>T 0462b21</a>有老死，是謂知老死習如真。云何知老死<a class='ref t' id='t0462b22' href='#t0462b22'>T 0462b22</a>滅如真？謂生滅老死便滅，是謂知老死滅如<a class='ref t' id='t0462b23' href='#t0462b23'>T 0462b23</a>真。云何知老死滅道如真？謂八支聖道，正見<a class='ref t' id='t0462b24' href='#t0462b24'>T 0462b24</a>乃至正定為八，是謂知老死滅道如真。尊者<a class='ref t' id='t0462b25' href='#t0462b25'>T 0462b25</a>舍梨子！若有比丘如是知老死如真，知老<a class='ref t' id='t0462b26' href='#t0462b26'>T 0462b26</a>死習、知老死滅、知老死滅道如真者，是謂<a class='ref t' id='t0462b27' href='#t0462b27'>T 0462b27</a>比丘成就見，得正見，於法得不壞淨，入正<a class='ref t' id='t0462b28' href='#t0462b28'>T 0462b28</a>法中。」</p>
<p>尊者舍梨子聞已，歎曰：「善哉！善哉！賢者<a class='ref t' id='t0462b29' href='#t0462b29'>T 0462b29</a>大拘絺羅！」尊者舍梨子歎已，歡喜奉行。</p>
<p>尊者<a class='ref t' id='t0462c01' href='#t0462c01'>T 0462c01</a>舍梨子復問曰：「賢者大拘絺羅！頗更有事因<a class='ref t' id='t0462c02' href='#t0462c02'>T 0462c02</a>此事，比丘成就見，得正見，於法得不壞淨，<a class='ref t' id='t0462c03' href='#t0462c03'>T 0462c03</a>入正法耶。」</p>
<p>答曰：「有也。尊者舍梨子！謂有比<a class='ref t' id='t0462c04' href='#t0462c04'>T 0462c04</a>丘知生如真，知生習、知生滅、知生滅道<a class='ref t' id='t0462c05' href='#t0462c05'>T 0462c05</a>如真。云何知生如真？謂彼眾生、彼彼眾生種<a class='ref t' id='t0462c06' href='#t0462c06'>T 0462c06</a>類，生則生，出則出，成則成，興起五陰，已得<a class='ref t' id='t0462c07' href='#t0462c07'>T 0462c07</a>命根，是謂知生如真。云何知生習如真？<a class='ref t' id='t0462c08' href='#t0462c08'>T 0462c08</a>謂因有便有生，是謂知生習如真。云何<a class='ref t' id='t0462c09' href='#t0462c09'>T 0462c09</a>知生滅如真？謂有滅生便滅，是謂知生滅<a class='ref t' id='t0462c10' href='#t0462c10'>T 0462c10</a>如真。云何知生滅道如真？謂八支聖道，正見<a class='ref t' id='t0462c11' href='#t0462c11'>T 0462c11</a>乃至正定為八，是謂知生滅道如真。尊者舍<a class='ref t' id='t0462c12' href='#t0462c12'>T 0462c12</a>梨子！若有比丘如是知生如真，知生習、<a class='ref t' id='t0462c13' href='#t0462c13'>T 0462c13</a>知生滅、知生滅道如真者，是謂比丘成就<a class='ref t' id='t0462c14' href='#t0462c14'>T 0462c14</a>見，得正見，於法得不壞淨，入正法中。」</p>
<p>尊者<a class='ref t' id='t0462c15' href='#t0462c15'>T 0462c15</a>舍梨子聞已，歎曰：「善哉！善哉！賢者大拘絺羅！」<a class='ref t' id='t0462c16' href='#t0462c16'>T 0462c16</a>尊者舍梨子歎已，歡喜奉行。</p>
<p>尊者舍梨子復<a class='ref t' id='t0462c17' href='#t0462c17'>T 0462c17</a>問曰：「賢者大拘絺羅！頗更有事因此事，比丘<a class='ref t' id='t0462c18' href='#t0462c18'>T 0462c18</a>成就見，得正見，於法得不壞淨，入正法耶？」</p>
<p><a class='ref t' id='t0462c19' href='#t0462c19'>T 0462c19</a>答曰：「有也。尊者舍梨子！謂有比丘知有如<a class='ref t' id='t0462c20' href='#t0462c20'>T 0462c20</a>真，知有習、知有滅、知有滅道如真。云何<a class='ref t' id='t0462c21' href='#t0462c21'>T 0462c21</a>知有如真？謂有三有：欲有、色有、無色有，是謂<a class='ref t' id='t0462c22' href='#t0462c22'>T 0462c22</a>知有如真。云何知有習如真？謂因受便有<a class='ref t' id='t0462c23' href='#t0462c23'>T 0462c23</a>有，是謂知有習如真。云何知有滅如真？謂<a class='ref t' id='t0462c24' href='#t0462c24'>T 0462c24</a>受滅有便滅，是謂知有滅如真。云何知有<a class='ref t' id='t0462c25' href='#t0462c25'>T 0462c25</a>滅道如真？謂八支聖道，正見乃至正定為八，是<a class='ref t' id='t0462c26' href='#t0462c26'>T 0462c26</a>謂知有滅道如真。尊者舍梨子！若有比丘<a class='ref t' id='t0462c27' href='#t0462c27'>T 0462c27</a>如是知有如真，知有習、知有滅、知有滅<a class='ref t' id='t0462c28' href='#t0462c28'>T 0462c28</a>道如真者，是謂比丘成就見，得正見，於法<a class='ref t' id='t0462c29' href='#t0462c29'>T 0462c29</a>得不壞淨，入正法中。」</p>
<p>尊者舍梨子聞已，歎<a class='ref t' id='t0463a01' href='#t0463a01'>T 0463a01</a>曰：「善哉！善哉！賢者大拘絺羅！」尊者舍梨子歎<a class='ref t' id='t0463a02' href='#t0463a02'>T 0463a02</a>已，歡喜奉行。</p>
<p>尊者舍梨子復問曰：「賢者大拘<a class='ref t' id='t0463a03' href='#t0463a03'>T 0463a03</a>絺羅！頗更有事因此事，比丘成就見，得正<a class='ref t' id='t0463a04' href='#t0463a04'>T 0463a04</a>見，於法得不壞淨，入正法耶？」</p>
<p>答曰：「有也。<a class='ref t' id='t0463a05' href='#t0463a05'>T 0463a05</a>尊者舍梨子！謂有比丘知受如真，知受<a class='ref t' id='t0463a06' href='#t0463a06'>T 0463a06</a>習、知受滅、知受滅道如真。云何知受如真？<a class='ref t' id='t0463a07' href='#t0463a07'>T 0463a07</a>謂有四受：欲受、戒受、見受、我受，是謂知受<a class='ref t' id='t0463a08' href='#t0463a08'>T 0463a08</a>如真。云何知受習如真？謂因愛便有受，是<a class='ref t' id='t0463a09' href='#t0463a09'>T 0463a09</a>謂知受習如真。云何知受滅如真？謂愛滅<a class='ref t' id='t0463a10' href='#t0463a10'>T 0463a10</a>受便滅，是謂知受滅如真。云何知受滅道<a class='ref t' id='t0463a11' href='#t0463a11'>T 0463a11</a>如真？謂八支聖道，正見乃至正定為八，是謂<a class='ref t' id='t0463a12' href='#t0463a12'>T 0463a12</a>知受滅道如真。尊者舍梨子！若有比丘如<a class='ref t' id='t0463a13' href='#t0463a13'>T 0463a13</a>是知受如真，知受習、知受滅、知受滅道如<a class='ref t' id='t0463a14' href='#t0463a14'>T 0463a14</a>真者，是謂比丘成就見，得正見，於法得<a class='ref t' id='t0463a15' href='#t0463a15'>T 0463a15</a>不壞淨，入正法中。」</p>
<p>尊者舍梨子聞已，歎曰：「善<a class='ref t' id='t0463a16' href='#t0463a16'>T 0463a16</a>哉！善哉！賢者大拘絺羅。」尊者舍梨子歎已，歡<a class='ref t' id='t0463a17' href='#t0463a17'>T 0463a17</a>喜奉行。</p>
<p>尊者舍梨子復問曰：「賢者大拘絺羅！<a class='ref t' id='t0463a18' href='#t0463a18'>T 0463a18</a>頗更有事因此事，比丘成就見，得正見，於<a class='ref t' id='t0463a19' href='#t0463a19'>T 0463a19</a>法得不壞淨，入正法耶？」</p>
<p>答曰：「有也。尊者<a class='ref t' id='t0463a20' href='#t0463a20'>T 0463a20</a>舍梨子！謂有比丘知愛如真，知愛習、知<a class='ref t' id='t0463a21' href='#t0463a21'>T 0463a21</a>愛滅、知愛滅道如真。云何知愛如真？謂有<a class='ref t' id='t0463a22' href='#t0463a22'>T 0463a22</a>三愛：欲愛、色愛、無色愛，是謂知愛如真。云何<a class='ref t' id='t0463a23' href='#t0463a23'>T 0463a23</a>知愛習如真？謂因覺便有愛，是謂知愛<a class='ref t' id='t0463a24' href='#t0463a24'>T 0463a24</a>習如真。云何知愛滅如真？謂覺滅愛便滅，是<a class='ref t' id='t0463a25' href='#t0463a25'>T 0463a25</a>謂知愛滅如真。云何知愛滅道如真？謂八支<a class='ref t' id='t0463a26' href='#t0463a26'>T 0463a26</a>聖道，正見乃至正定為八，是謂知愛滅道如<a class='ref t' id='t0463a27' href='#t0463a27'>T 0463a27</a>真。尊者舍梨子！若有比丘如是知愛如真，<a class='ref t' id='t0463a28' href='#t0463a28'>T 0463a28</a>知愛習、知愛滅、知愛滅道如真者，是謂<a class='ref t' id='t0463a29' href='#t0463a29'>T 0463a29</a>比丘成就見，得正見，於法得不壞淨，入正<a class='ref t' id='t0463b01' href='#t0463b01'>T 0463b01</a>法中。」</p>
<p>尊者舍梨子聞已，歎曰：「善哉！善哉！賢者<a class='ref t' id='t0463b02' href='#t0463b02'>T 0463b02</a>大拘絺羅！」尊者舍梨子歎已，歡喜奉行。</p>
<p>尊者<a class='ref t' id='t0463b03' href='#t0463b03'>T 0463b03</a>舍梨子復問曰：「賢者大拘絺羅！頗更有事因<a class='ref t' id='t0463b04' href='#t0463b04'>T 0463b04</a>此事，比丘成就見，得正見，於法得不壞<a class='ref t' id='t0463b05' href='#t0463b05'>T 0463b05</a>淨，入正法耶？」</p>
<p>答曰：「有也。尊者舍梨子！謂有<a class='ref t' id='t0463b06' href='#t0463b06'>T 0463b06</a>比丘知覺如真，知覺習、知覺滅、知覺滅<a class='ref t' id='t0463b07' href='#t0463b07'>T 0463b07</a>道如真。云何知覺如真？謂有三覺：樂覺、苦<a class='ref t' id='t0463b08' href='#t0463b08'>T 0463b08</a>覺、不苦不樂覺，是謂知覺如真。云何知覺<a class='ref t' id='t0463b09' href='#t0463b09'>T 0463b09</a>習如真？謂因更樂便有覺，是謂知覺習<a class='ref t' id='t0463b10' href='#t0463b10'>T 0463b10</a>如真。云何知覺滅如真？謂更樂滅覺便滅，是<a class='ref t' id='t0463b11' href='#t0463b11'>T 0463b11</a>謂知覺滅如真。云何知覺滅道如真？謂八<a class='ref t' id='t0463b12' href='#t0463b12'>T 0463b12</a>支聖道，正見乃至正定為八，是謂知覺滅道<a class='ref t' id='t0463b13' href='#t0463b13'>T 0463b13</a>如真。尊者舍梨子！若有比丘如是知覺如<a class='ref t' id='t0463b14' href='#t0463b14'>T 0463b14</a>真，知覺習、知覺滅、知覺滅道如真者，是<a class='ref t' id='t0463b15' href='#t0463b15'>T 0463b15</a>謂比丘成就見，得正見，於法得不壞淨，<a class='ref t' id='t0463b16' href='#t0463b16'>T 0463b16</a>入正法中。」</p>
<p>尊者舍梨子聞已，歎曰：「善哉！善哉！<a class='ref t' id='t0463b17' href='#t0463b17'>T 0463b17</a>賢者大拘絺羅！」尊者舍梨子歎已，歡喜奉行。</p>
<p><a class='ref t' id='t0463b18' href='#t0463b18'>T 0463b18</a>尊者舍梨子復問曰：「賢者大拘絺羅，頗更有<a class='ref t' id='t0463b19' href='#t0463b19'>T 0463b19</a>事因此事，比丘成就見，得正見，於法得不<a class='ref t' id='t0463b20' href='#t0463b20'>T 0463b20</a>壞淨，入正法耶？」</p>
<p>答曰：「有也。尊者舍梨子！謂<a class='ref t' id='t0463b21' href='#t0463b21'>T 0463b21</a>有比丘知更樂如真，知更樂習、知更樂<a class='ref t' id='t0463b22' href='#t0463b22'>T 0463b22</a>滅、知更樂滅道如真。云何知更樂如真？謂<a class='ref t' id='t0463b23' href='#t0463b23'>T 0463b23</a>有三更樂：樂更樂、苦更樂、不苦不樂更樂，是<a class='ref t' id='t0463b24' href='#t0463b24'>T 0463b24</a>謂知更樂如真。云何知更樂習如真？謂因<a class='ref t' id='t0463b25' href='#t0463b25'>T 0463b25</a>六處便有更樂，是謂知更樂習如真。云何<a class='ref t' id='t0463b26' href='#t0463b26'>T 0463b26</a>知更樂滅如真？謂六處滅更樂便滅，是謂知<a class='ref t' id='t0463b27' href='#t0463b27'>T 0463b27</a>更樂滅如真。云何知更樂滅道如真？謂八支<a class='ref t' id='t0463b28' href='#t0463b28'>T 0463b28</a>聖道，正見乃至正定為八，是謂知更樂滅道<a class='ref t' id='t0463b29' href='#t0463b29'>T 0463b29</a>如真。尊者舍梨子！若有比丘如是知更樂<a class='ref t' id='t0463c01' href='#t0463c01'>T 0463c01</a>如真，知更樂習、知更樂滅、知更樂滅道如<a class='ref t' id='t0463c02' href='#t0463c02'>T 0463c02</a>真者，是謂比丘成就見，得正見，於法得<a class='ref t' id='t0463c03' href='#t0463c03'>T 0463c03</a>不壞淨，入正法中。」</p>
<p>尊者舍梨子聞已，歎曰：「善<a class='ref t' id='t0463c04' href='#t0463c04'>T 0463c04</a>哉！善哉！賢者大拘絺羅！」尊者舍梨子歎已，歡<a class='ref t' id='t0463c05' href='#t0463c05'>T 0463c05</a>喜奉行。</p>
<p>尊者舍梨子復問曰：「賢者大拘絺羅！<a class='ref t' id='t0463c06' href='#t0463c06'>T 0463c06</a>頗更有事因此事，比丘成就見，得正見，於<a class='ref t' id='t0463c07' href='#t0463c07'>T 0463c07</a>法得不壞淨，入正法耶？」</p>
<p>答曰：「有也。尊者舍<a class='ref t' id='t0463c08' href='#t0463c08'>T 0463c08</a>梨子！謂有比丘知六處如真，知六處習、知<a class='ref t' id='t0463c09' href='#t0463c09'>T 0463c09</a>六處滅、知六處滅道如真。云何知六處如真？<a class='ref t' id='t0463c10' href='#t0463c10'>T 0463c10</a>謂眼處，耳、鼻、舌、身、意處，是謂知六處如真。云<a class='ref t' id='t0463c11' href='#t0463c11'>T 0463c11</a>何知六處習如真？謂因名色便有六處，是<a class='ref t' id='t0463c12' href='#t0463c12'>T 0463c12</a>謂知六處習如真。云何知六處滅如真？謂<a class='ref t' id='t0463c13' href='#t0463c13'>T 0463c13</a>名色滅六處便滅，是謂知六處滅如真。云何<a class='ref t' id='t0463c14' href='#t0463c14'>T 0463c14</a>知六處滅道如真？謂八支聖道，正見乃至正<a class='ref t' id='t0463c15' href='#t0463c15'>T 0463c15</a>定為八，是謂知六處滅道如真。尊者舍梨<a class='ref t' id='t0463c16' href='#t0463c16'>T 0463c16</a>子！若有比丘如是知六處如真，知六處<a class='ref t' id='t0463c17' href='#t0463c17'>T 0463c17</a>習、知六處滅、知六處滅道如真者，是謂比<a class='ref t' id='t0463c18' href='#t0463c18'>T 0463c18</a>丘成就見，得正見，於法得不壞淨，入正法<a class='ref t' id='t0463c19' href='#t0463c19'>T 0463c19</a>中。」</p>
<p>尊者舍梨子聞已，歎曰：「善哉！善哉！賢者大<a class='ref t' id='t0463c20' href='#t0463c20'>T 0463c20</a>拘絺羅！」尊者舍梨子歎已，歡喜奉行。</p>
<p>尊者舍<a class='ref t' id='t0463c21' href='#t0463c21'>T 0463c21</a>梨子復問曰：「賢者大拘絺羅！頗更有事因此<a class='ref t' id='t0463c22' href='#t0463c22'>T 0463c22</a>事，比丘成就見，得正見，於法得不壞淨，<a class='ref t' id='t0463c23' href='#t0463c23'>T 0463c23</a>入正法耶？」</p>
<p>答曰：「有也。尊者舍梨子！謂有比<a class='ref t' id='t0463c24' href='#t0463c24'>T 0463c24</a>丘知名色如真，知名色習、知名色滅、知<a class='ref t' id='t0463c25' href='#t0463c25'>T 0463c25</a>名色滅道如真。云何知名？謂四非色陰為<a class='ref t' id='t0463c26' href='#t0463c26'>T 0463c26</a>名。云何知色？謂四大及四大造為色。此說<a class='ref t' id='t0463c27' href='#t0463c27'>T 0463c27</a>色，前說名，是為名色，是謂知名色如真。云<a class='ref t' id='t0463c28' href='#t0463c28'>T 0463c28</a>何知名色習如真？謂因識便有名色，是謂<a class='ref t' id='t0463c29' href='#t0463c29'>T 0463c29</a>知名色習如真。云何知名色滅如真？謂識<a class='ref t' id='t0464a01' href='#t0464a01'>T 0464a01</a>滅名色便滅，是謂知名色滅如真。云何知<a class='ref t' id='t0464a02' href='#t0464a02'>T 0464a02</a>名色滅道如真？謂八支聖道，正見乃至正定<a class='ref t' id='t0464a03' href='#t0464a03'>T 0464a03</a>為八，是謂知名色滅道如真。尊者舍梨子！<a class='ref t' id='t0464a04' href='#t0464a04'>T 0464a04</a>若有比丘如是知名色如真，知名色習、<a class='ref t' id='t0464a05' href='#t0464a05'>T 0464a05</a>知名色滅、知名色滅道如真者，是謂比丘<a class='ref t' id='t0464a06' href='#t0464a06'>T 0464a06</a>成就見，得正見，於法得不壞淨，入正法<a class='ref t' id='t0464a07' href='#t0464a07'>T 0464a07</a>中。」</p>
<p>尊者舍梨子聞已，歎曰：「善哉！善哉！賢者大<a class='ref t' id='t0464a08' href='#t0464a08'>T 0464a08</a>拘絺羅！」尊者舍梨子歎已，歡喜奉行。</p>
<p>尊者舍<a class='ref t' id='t0464a09' href='#t0464a09'>T 0464a09</a>梨子復問曰：「賢者大拘絺羅！頗更有事因此<a class='ref t' id='t0464a10' href='#t0464a10'>T 0464a10</a>事，比丘成就見，得正見，於法得不壞淨，<a class='ref t' id='t0464a11' href='#t0464a11'>T 0464a11</a>入正法耶？」</p>
<p>答曰：「有也。尊者舍梨子！謂有比<a class='ref t' id='t0464a12' href='#t0464a12'>T 0464a12</a>丘知識如真，知識習、知識滅、知識滅道<a class='ref t' id='t0464a13' href='#t0464a13'>T 0464a13</a>如真。云何知識如真？謂有六識：眼識，耳、鼻、<a class='ref t' id='t0464a14' href='#t0464a14'>T 0464a14</a>舌、身、意識，是謂知識如真。云何知識習如<a class='ref t' id='t0464a15' href='#t0464a15'>T 0464a15</a>真？謂因行便有識，是謂知識習如真。云<a class='ref t' id='t0464a16' href='#t0464a16'>T 0464a16</a>何知識滅如真？謂行滅識便滅，是謂知識<a class='ref t' id='t0464a17' href='#t0464a17'>T 0464a17</a>滅如真。云何知識滅道如真？謂八支聖道，正<a class='ref t' id='t0464a18' href='#t0464a18'>T 0464a18</a>見乃至正定為八，是謂知識滅道如真。尊<a class='ref t' id='t0464a19' href='#t0464a19'>T 0464a19</a>者舍梨子！若有比丘如是知識如真，知識<a class='ref t' id='t0464a20' href='#t0464a20'>T 0464a20</a>習、知識滅、知識滅道如真者，是謂比丘<a class='ref t' id='t0464a21' href='#t0464a21'>T 0464a21</a>成就見，得正見，於法得不壞淨，入正法<a class='ref t' id='t0464a22' href='#t0464a22'>T 0464a22</a>中。」</p>
<p>尊者舍梨子聞已，歎曰：「善哉！善哉！賢者大<a class='ref t' id='t0464a23' href='#t0464a23'>T 0464a23</a>拘絺羅！」尊者舍梨子歎已，歡喜奉行。</p>
<p>尊者舍<a class='ref t' id='t0464a24' href='#t0464a24'>T 0464a24</a>梨子復問曰：「賢者大拘絺羅！頗更有事因此<a class='ref t' id='t0464a25' href='#t0464a25'>T 0464a25</a>事，比丘成就見，得正見，於法得不壞淨，<a class='ref t' id='t0464a26' href='#t0464a26'>T 0464a26</a>入正法耶？」</p>
<p>答曰：「有也。尊者舍梨子！謂有比<a class='ref t' id='t0464a27' href='#t0464a27'>T 0464a27</a>丘知行如真，知行習、知行滅、知行滅道<a class='ref t' id='t0464a28' href='#t0464a28'>T 0464a28</a>如真。云何知行如真？謂有三行：身行、口行、<a class='ref t' id='t0464a29' href='#t0464a29'>T 0464a29</a>意行，是謂知行如真。云何知行習如真？謂<a class='ref t' id='t0464b01' href='#t0464b01'>T 0464b01</a>因無明便有行，是謂知行習如真。云何<a class='ref t' id='t0464b02' href='#t0464b02'>T 0464b02</a>知行滅如真？謂無明滅行便滅，是謂知行<a class='ref t' id='t0464b03' href='#t0464b03'>T 0464b03</a>滅如真。云何知行滅道如真？謂八支聖道，正<a class='ref t' id='t0464b04' href='#t0464b04'>T 0464b04</a>見乃至正定為八，是謂知行滅道如真。尊<a class='ref t' id='t0464b05' href='#t0464b05'>T 0464b05</a>者舍梨子！若有比丘如是知行如真，知行<a class='ref t' id='t0464b06' href='#t0464b06'>T 0464b06</a>習、知行滅、知行滅道如真者，是謂比丘<a class='ref t' id='t0464b07' href='#t0464b07'>T 0464b07</a>成就見，得正見，於法得不壞淨，入正法<a class='ref t' id='t0464b08' href='#t0464b08'>T 0464b08</a>中。」</p>
<p>尊者舍梨子聞已，歎曰：「善哉！善哉！賢者大<a class='ref t' id='t0464b09' href='#t0464b09'>T 0464b09</a>拘絺羅！」尊者舍梨子歎已，歡喜奉行。</p>
<p>尊者舍<a class='ref t' id='t0464b10' href='#t0464b10'>T 0464b10</a>梨子復問曰：「賢者大拘絺羅！若有比丘無明<a class='ref t' id='t0464b11' href='#t0464b11'>T 0464b11</a>已盡，明已生，復作何等？」</p>
<p>尊者大拘絺羅答<a class='ref t' id='t0464b12' href='#t0464b12'>T 0464b12</a>曰：「尊者舍梨子！若有比丘無明已盡，明已<a class='ref t' id='t0464b13' href='#t0464b13'>T 0464b13</a>生，無所復作。」</p>
<p>尊者舍梨子聞已，歎曰：「善哉！<a class='ref t' id='t0464b14' href='#t0464b14'>T 0464b14</a>善哉！賢者大拘絺羅！」</p>
<p>如是，彼二尊更互說<a class='ref t' id='t0464b15' href='#t0464b15'>T 0464b15</a>義，各歡喜奉行，從坐起去。</p>
<a class='ref t' id='t0464b16' href='#t0464b16'>T 0464b16</a>
<p class='endsutta'>大拘絺羅經第九竟<span class='t-note'>（四千七十七字）</span></p>
<a class='ref t' id='t0464b17' href='#t0464b17'>T 0464b17</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
