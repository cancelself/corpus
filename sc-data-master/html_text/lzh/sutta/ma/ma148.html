<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma148' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>148.</span> <span class='mirror-right'>（一四八）何苦經</span></h1>
</header>
<p><a class='ref t' id='t0659b17' href='#t0659b17'>T 0659b17</a>我聞如是：</p>
<p>一時，佛遊舍衛國，在勝林給孤獨<a class='ref t' id='t0659b18' href='#t0659b18'>T 0659b18</a>園。</p>
<p>爾時，生聞梵志中後彷徉，往詣佛所，共相<a class='ref t' id='t0659b19' href='#t0659b19'>T 0659b19</a>問訊，却坐一面，白曰：「瞿曇！我欲有所問，聽<a class='ref t' id='t0659b20' href='#t0659b20'>T 0659b20</a>乃敢陳。」</p>
<p>世尊告曰：「梵志！恣汝所問。」</p>
<p>生聞梵<a class='ref t' id='t0659b21' href='#t0659b21'>T 0659b21</a>志即便問曰：「瞿曇！在家者有何苦？出家學道<a class='ref t' id='t0659b22' href='#t0659b22'>T 0659b22</a>者有何苦耶？」</p>
<p>世尊答曰：「梵志！在家者，以<a class='ref t' id='t0659b23' href='#t0659b23'>T 0659b23</a>不自在為苦，出家學道者，以自在為苦。」</p>
<p>生<a class='ref t' id='t0659b24' href='#t0659b24'>T 0659b24</a>聞梵志復問曰：「瞿曇！在家者，云何以不自在<a class='ref t' id='t0659b25' href='#t0659b25'>T 0659b25</a>為苦？出家學道者，云何以自在為苦耶？」</p>
<p>世<a class='ref t' id='t0659b26' href='#t0659b26'>T 0659b26</a>尊答曰：「梵志！若在家者，錢不增長，金、銀、真珠、<a class='ref t' id='t0659b27' href='#t0659b27'>T 0659b27</a>琉璃、水精悉不增長，畜牧、穀米及奴婢使<a class='ref t' id='t0659b28' href='#t0659b28'>T 0659b28</a>亦不增長，爾時，在家憂苦愁慼。因此故在家<a class='ref t' id='t0659b29' href='#t0659b29'>T 0659b29</a>者多有憂苦，多懷愁慼。梵志！若出家學道<a class='ref t' id='t0659c01' href='#t0659c01'>T 0659c01</a>者行隨其欲，行隨恚、癡，爾時，出家學道憂苦<a class='ref t' id='t0659c02' href='#t0659c02'>T 0659c02</a>愁慼。因此故出家學道者多有憂苦，多懷<a class='ref t' id='t0659c03' href='#t0659c03'>T 0659c03</a>愁慼。梵志！如是在家者，以不自在為苦，出<a class='ref t' id='t0659c04' href='#t0659c04'>T 0659c04</a>家學道者，以自在為苦。」</p>
<p>生聞梵志復問曰：<a class='ref t' id='t0659c05' href='#t0659c05'>T 0659c05</a>「瞿曇！在家者有何樂？出家學道者有何樂<a class='ref t' id='t0659c06' href='#t0659c06'>T 0659c06</a>耶？」</p>
<p>世尊答曰：「梵志！在家者，以自在為樂，出<a class='ref t' id='t0659c07' href='#t0659c07'>T 0659c07</a>家學道者，以不自在為樂。」</p>
<p>生聞梵志復問<a class='ref t' id='t0659c08' href='#t0659c08'>T 0659c08</a>曰：「瞿曇！在家者，云何以自在為樂？出家學<a class='ref t' id='t0659c09' href='#t0659c09'>T 0659c09</a>道者，云何以不自在為樂耶？」</p>
<p>世尊答曰：「梵<a class='ref t' id='t0659c10' href='#t0659c10'>T 0659c10</a>志！若在家者錢得增長，金、銀、真珠、琉璃、水<a class='ref t' id='t0659c11' href='#t0659c11'>T 0659c11</a>精皆得增長，畜牧、穀米及奴婢使亦得增<a class='ref t' id='t0659c12' href='#t0659c12'>T 0659c12</a>長，爾時，在家快樂歡喜。因此故在家者多快<a class='ref t' id='t0659c13' href='#t0659c13'>T 0659c13</a>樂歡喜。梵志！出家學道者行不隨欲，行不<a class='ref t' id='t0659c14' href='#t0659c14'>T 0659c14</a>隨恚、癡，爾時，出家學道快樂歡喜。因此故出<a class='ref t' id='t0659c15' href='#t0659c15'>T 0659c15</a>家學道者多快樂歡喜。梵志！如是在家者，以<a class='ref t' id='t0659c16' href='#t0659c16'>T 0659c16</a>自在為樂，出家學道者，以不自在為樂。」</p>
<p>生<a class='ref t' id='t0659c17' href='#t0659c17'>T 0659c17</a>聞梵志復問曰：「瞿曇！以何事故，令天及人<a class='ref t' id='t0659c18' href='#t0659c18'>T 0659c18</a>必無利義？以何事故，令天及人必有利義？」</p>
<p><a class='ref t' id='t0659c19' href='#t0659c19'>T 0659c19</a>世尊答曰：「梵志！若天及人共諍者，必無利義，<a class='ref t' id='t0659c20' href='#t0659c20'>T 0659c20</a>若天及人不諍者，必有利義。」</p>
<p>生聞梵志復問<a class='ref t' id='t0659c21' href='#t0659c21'>T 0659c21</a>曰：「瞿曇！云何天及人共諍者，必無利義？云何<a class='ref t' id='t0659c22' href='#t0659c22'>T 0659c22</a>天及人不諍者，必有利義耶？」</p>
<p>世尊答曰：「梵<a class='ref t' id='t0659c23' href='#t0659c23'>T 0659c23</a>志！若時天及人鬪諍怨憎者，爾時，天及人憂<a class='ref t' id='t0659c24' href='#t0659c24'>T 0659c24</a>苦愁慼，因此故天及人多有憂苦，多懷愁<a class='ref t' id='t0659c25' href='#t0659c25'>T 0659c25</a>慼。梵志！若時天及人不鬪諍、不怨憎者，爾時，<a class='ref t' id='t0659c26' href='#t0659c26'>T 0659c26</a>天及人快樂歡喜，因此故天及人多快樂、多<a class='ref t' id='t0659c27' href='#t0659c27'>T 0659c27</a>歡喜。梵志！如是天及人共諍者，必無利義，<a class='ref t' id='t0659c28' href='#t0659c28'>T 0659c28</a>天及人不諍者，必有利義。」</p>
<p>生聞梵志復問曰：<a class='ref t' id='t0659c29' href='#t0659c29'>T 0659c29</a>「瞿曇！以何事故，令天及人必不得饒益，必<a class='ref t' id='t0660a01' href='#t0660a01'>T 0660a01</a>得其苦？以何事故，令天及人必得饒益，必<a class='ref t' id='t0660a02' href='#t0660a02'>T 0660a02</a>得其樂？」</p>
<p>世尊答曰：「梵志！若天及人行於非<a class='ref t' id='t0660a03' href='#t0660a03'>T 0660a03</a>法及行惡者，必不得益，必得其苦。若天及<a class='ref t' id='t0660a04' href='#t0660a04'>T 0660a04</a>人能行如法，不行惡者，必得饒益，必得其<a class='ref t' id='t0660a05' href='#t0660a05'>T 0660a05</a>樂。」</p>
<p>生聞梵志復問曰：「瞿曇！天及人云何行於<a class='ref t' id='t0660a06' href='#t0660a06'>T 0660a06</a>非法及行惡者，必不得益，必得其苦？天及<a class='ref t' id='t0660a07' href='#t0660a07'>T 0660a07</a>人云何行如法，不行惡者，必得饒益，必得<a class='ref t' id='t0660a08' href='#t0660a08'>T 0660a08</a>其樂？」</p>
<p>世尊答曰：「梵志！天及人身行非法及<a class='ref t' id='t0660a09' href='#t0660a09'>T 0660a09</a>行惡，口、意行非法及行惡者，爾時，天及人<a class='ref t' id='t0660a10' href='#t0660a10'>T 0660a10</a>必當減損，阿修羅必當興盛。梵志！若天及<a class='ref t' id='t0660a11' href='#t0660a11'>T 0660a11</a>人身行如法，守護其身，口、意行如法，守護<a class='ref t' id='t0660a12' href='#t0660a12'>T 0660a12</a>口、意者，爾時，天及人必當興盛，阿修羅必<a class='ref t' id='t0660a13' href='#t0660a13'>T 0660a13</a>當減損。梵志！如是天及人行於非法及行<a class='ref t' id='t0660a14' href='#t0660a14'>T 0660a14</a>惡者，必得不益，必得其苦。梵志！如是天及<a class='ref t' id='t0660a15' href='#t0660a15'>T 0660a15</a>人能行如法，不行惡者，必得饒益，必得<a class='ref t' id='t0660a16' href='#t0660a16'>T 0660a16</a>其樂。」</p>
<p>生聞梵志復問曰：「瞿曇！云何觀惡知<a class='ref t' id='t0660a17' href='#t0660a17'>T 0660a17</a>識？」</p>
<p>世尊答曰：「梵志！當觀惡知識猶如月也。」</p>
<p><a class='ref t' id='t0660a18' href='#t0660a18'>T 0660a18</a>生聞梵志復問曰：「瞿曇！云何當觀惡知識猶<a class='ref t' id='t0660a19' href='#t0660a19'>T 0660a19</a>如月耶？」</p>
<p>世尊答曰：「梵志！如向盡月，日日稍<a class='ref t' id='t0660a20' href='#t0660a20'>T 0660a20</a>減，宮殿亦減，光明亦減，形色亦減，日日盡去。<a class='ref t' id='t0660a21' href='#t0660a21'>T 0660a21</a>梵志！有時月乃至於盡，都不復見。梵志！惡<a class='ref t' id='t0660a22' href='#t0660a22'>T 0660a22</a>知識人於如來正法、律亦得其信，彼得信<a class='ref t' id='t0660a23' href='#t0660a23'>T 0660a23</a>已，則於後時而不孝順，亦不恭敬，所行不<a class='ref t' id='t0660a24' href='#t0660a24'>T 0660a24</a>順，不立正智，不趣向法次法，彼便失信，<a class='ref t' id='t0660a25' href='#t0660a25'>T 0660a25</a>持戒、博聞、庶幾、智慧亦復失之。梵志！有時<a class='ref t' id='t0660a26' href='#t0660a26'>T 0660a26</a>此惡知識教滅善法，猶如月盡。梵志！如<a class='ref t' id='t0660a27' href='#t0660a27'>T 0660a27</a>是當觀惡知識猶如月也。」</p>
<p>生聞梵志復問曰：<a class='ref t' id='t0660a28' href='#t0660a28'>T 0660a28</a>「瞿曇！云何觀善知識？」</p>
<p>世尊答曰：「梵志！當<a class='ref t' id='t0660a29' href='#t0660a29'>T 0660a29</a>觀善知識猶如月也。」</p>
<p>生聞梵志復問曰：「瞿曇！<a class='ref t' id='t0660b01' href='#t0660b01'>T 0660b01</a>云何當觀善知識猶如月耶？」</p>
<p>世尊答曰：「梵<a class='ref t' id='t0660b02' href='#t0660b02'>T 0660b02</a>志！猶如月初生，少壯明淨，日日增長。梵志！或<a class='ref t' id='t0660b03' href='#t0660b03'>T 0660b03</a>時月十五日，其殿豐滿。梵志！如是善知識<a class='ref t' id='t0660b04' href='#t0660b04'>T 0660b04</a>於如來正法、律得信，彼得信已，而於後時<a class='ref t' id='t0660b05' href='#t0660b05'>T 0660b05</a>孝順恭敬，所行隨順，立於正智，趣向法次<a class='ref t' id='t0660b06' href='#t0660b06'>T 0660b06</a>法，彼增長信，持戒、博聞、庶幾、智慧亦復增長。<a class='ref t' id='t0660b07' href='#t0660b07'>T 0660b07</a>梵志！有時彼善知識善法具足，如十五日月。<a class='ref t' id='t0660b08' href='#t0660b08'>T 0660b08</a>梵志！如是當觀善知識猶如月也。」</p>
<p>於是，世<a class='ref t' id='t0660b09' href='#t0660b09'>T 0660b09</a>尊說此頌曰：</p>
<a class='ref t' id='t0660b10' href='#t0660b10'>T 0660b10</a>
<blockquote class='gatha'>
<p>「譬如月無垢，　　遊於虛空界，<a class='ref t' id='t0660b11' href='#t0660b11'>T 0660b11</a><br>
一切世星宿，　　悉翳其光明。<a class='ref t' id='t0660b12' href='#t0660b12'>T 0660b12</a><br>
如是信博聞，　　庶幾無慳貪，<a class='ref t' id='t0660b13' href='#t0660b13'>T 0660b13</a><br>
世間一切慳，　　悉翳施光明。<a class='ref t' id='t0660b14' href='#t0660b14'>T 0660b14</a><br>
猶如有大龍，　　興起雲雷電，<a class='ref t' id='t0660b15' href='#t0660b15'>T 0660b15</a><br>
雨下極滂沛，　　充滿一切地。<a class='ref t' id='t0660b16' href='#t0660b16'>T 0660b16</a><br>
如是信博聞，　　庶幾無慳貪，<a class='ref t' id='t0660b17' href='#t0660b17'>T 0660b17</a><br>
施飲食豐足，　　樂勸增廣施。<a class='ref t' id='t0660b18' href='#t0660b18'>T 0660b18</a><br>
如是極雷震，　　如天降時雨，<a class='ref t' id='t0660b19' href='#t0660b19'>T 0660b19</a><br>
彼福雨廣大，　　施主之所雨。<a class='ref t' id='t0660b20' href='#t0660b20'>T 0660b20</a><br>
錢財多名譽，　　得生於善處，<a class='ref t' id='t0660b21' href='#t0660b21'>T 0660b21</a><br>
彼當受於福，　　死已生天上。」</p>
</blockquote>
<p><a class='ref t' id='t0660b22' href='#t0660b22'>T 0660b22</a>佛說如是。生聞梵志聞佛所說，歡喜奉行。</p>
<a class='ref t' id='t0660b23' href='#t0660b23'>T 0660b23</a>
<p class='endsutta'>何苦經第七竟<span class='t-note'>（一千四百二十五字）</span></p>
<a class='ref t' id='t0660b24' href='#t0660b24'>T 0660b24</a>
<p class='endsection'><span class='t-juanname'>中阿含經卷第三十六<span class='t-note'>（九千一百六十五字）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
