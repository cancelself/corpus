<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma2' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 1</span> <span class='mirror-right'>七法品</span></p>
<h1 class='mirror-row'><span class='mirror-left latin'>2. The Coral Tree</span> <span class='mirror-right'>（二）晝度樹經<span class='t-note'>（初一日誦）</span></span></h1>
</header>
<p><a class='ref t' id='t0422a19' href='#t0422a19'>T 0422a19</a>我聞如是：</p>
<p>一時，佛遊舍衛國，在勝林給孤<a class='ref t' id='t0422a20' href='#t0422a20'>T 0422a20</a>獨園。</p>
<p>爾時，世尊告諸比丘：「若三十三天晝<a class='ref t' id='t0422a21' href='#t0422a21'>T 0422a21</a>度樹葉萎黃，是時，三十三天悅樂歡喜，晝度<a class='ref t' id='t0422a22' href='#t0422a22'>T 0422a22</a>樹葉不久當落。復次，三十三天晝度樹葉已<a class='ref t' id='t0422a23' href='#t0422a23'>T 0422a23</a>落，是時，三十三天悅樂歡喜，晝度樹葉不<a class='ref t' id='t0422a24' href='#t0422a24'>T 0422a24</a>久當還生。復次，三十三天晝度樹葉已還生，<a class='ref t' id='t0422a25' href='#t0422a25'>T 0422a25</a>是時，三十三天悅樂歡喜，晝度樹不久當生<a class='ref t' id='t0422a26' href='#t0422a26'>T 0422a26</a>網。復次，三十三天晝度樹已生網，是時，三十<a class='ref t' id='t0422a27' href='#t0422a27'>T 0422a27</a>三天悅樂歡喜，晝度樹不久當生如鳥喙。<a class='ref t' id='t0422a28' href='#t0422a28'>T 0422a28</a>復次，三十三天晝度樹已生如鳥喙，是時，三<a class='ref t' id='t0422a29' href='#t0422a29'>T 0422a29</a>十三天悅樂歡喜，晝度樹不久當開如鉢。<a class='ref t' id='t0422b01' href='#t0422b01'>T 0422b01</a>復次，三十三天晝度樹已開如鉢，是時，三十<a class='ref t' id='t0422b02' href='#t0422b02'>T 0422b02</a>三天悅樂歡喜，晝度樹不久當盡敷開。若<a class='ref t' id='t0422b03' href='#t0422b03'>T 0422b03</a>晝度樹已盡敷開，光所照、色所映、香所熏，<a class='ref t' id='t0422b04' href='#t0422b04'>T 0422b04</a>周百由延，是時，三十三天於中夏四月，以<a class='ref t' id='t0422b05' href='#t0422b05'>T 0422b05</a>天五欲功德具足而自娛樂，是謂三十三天<a class='ref t' id='t0422b06' href='#t0422b06'>T 0422b06</a>於晝度樹下集會娛樂也。</p>
<p>「如是義，聖弟子<a class='ref t' id='t0422b07' href='#t0422b07'>T 0422b07</a>亦復爾，思念出家，是時聖弟子名為葉黃，<a class='ref t' id='t0422b08' href='#t0422b08'>T 0422b08</a>猶三十三天晝度樹葉萎黃也。復次，聖弟<a class='ref t' id='t0422b09' href='#t0422b09'>T 0422b09</a>子剃除鬚髮，著袈裟衣，至信、捨家、無家、<a class='ref t' id='t0422b10' href='#t0422b10'>T 0422b10</a>學道，是時聖弟子名為葉落，猶三十三天<a class='ref t' id='t0422b11' href='#t0422b11'>T 0422b11</a>晝度樹葉落也。復次，聖弟子離欲、離惡不<a class='ref t' id='t0422b12' href='#t0422b12'>T 0422b12</a>善之法，有覺、有觀，離生喜樂，得初禪成就<a class='ref t' id='t0422b13' href='#t0422b13'>T 0422b13</a>遊，是時，聖弟子名葉還生，猶三十三天晝度<a class='ref t' id='t0422b14' href='#t0422b14'>T 0422b14</a>樹葉還生也。復次，聖弟子覺觀已息，內靜、<a class='ref t' id='t0422b15' href='#t0422b15'>T 0422b15</a>一心，無覺無觀，定生喜樂，得第二禪成就<a class='ref t' id='t0422b16' href='#t0422b16'>T 0422b16</a>遊，是時，聖弟子名為生網，猶三十三天晝度<a class='ref t' id='t0422b17' href='#t0422b17'>T 0422b17</a>樹生網也。復次，聖弟子離於喜欲，捨無求<a class='ref t' id='t0422b18' href='#t0422b18'>T 0422b18</a>遊，正念正智而身覺樂，謂聖所說、聖所捨、念、<a class='ref t' id='t0422b19' href='#t0422b19'>T 0422b19</a>樂住、空，得第三禪成就遊，是時，聖弟子名<a class='ref t' id='t0422b20' href='#t0422b20'>T 0422b20</a>生如鳥喙，猶三十三天晝度樹如鳥喙也。復<a class='ref t' id='t0422b21' href='#t0422b21'>T 0422b21</a>次，聖弟子樂滅、苦滅，喜憂本已滅，不苦不樂、<a class='ref t' id='t0422b22' href='#t0422b22'>T 0422b22</a>捨、念、清淨，得第四禪成就遊，是時，聖弟子<a class='ref t' id='t0422b23' href='#t0422b23'>T 0422b23</a>名生如鉢，猶三十三天晝度樹如鉢也。</p>
<p>「復<a class='ref t' id='t0422b24' href='#t0422b24'>T 0422b24</a>次，聖弟子諸漏已盡，心解脫、慧解脫，於現<a class='ref t' id='t0422b25' href='#t0422b25'>T 0422b25</a>法中自知自覺，自作證成就遊，生已盡，梵<a class='ref t' id='t0422b26' href='#t0422b26'>T 0422b26</a>行已立，所作已辦，不更受有，知如真，是時，<a class='ref t' id='t0422b27' href='#t0422b27'>T 0422b27</a>聖弟子名盡敷開，猶三十三天晝度樹盡敷<a class='ref t' id='t0422b28' href='#t0422b28'>T 0422b28</a>開也。彼為漏盡阿羅訶比丘，三十三天集<a class='ref t' id='t0422b29' href='#t0422b29'>T 0422b29</a>在善法正殿，咨嗟稱歎：『某尊弟子於某村<a class='ref t' id='t0422c01' href='#t0422c01'>T 0422c01</a>邑剃除鬚髮，著袈裟衣，至信、捨家、無家、學<a class='ref t' id='t0422c02' href='#t0422c02'>T 0422c02</a>道，諸漏已盡，心解脫、慧解脫，於現法中<a class='ref t' id='t0422c03' href='#t0422c03'>T 0422c03</a>自知自覺，自作證成就遊，生已盡，梵行已立，<a class='ref t' id='t0422c04' href='#t0422c04'>T 0422c04</a>所作已辦，不更受有，知如真。』是謂漏盡阿<a class='ref t' id='t0422c05' href='#t0422c05'>T 0422c05</a>羅訶共集會也，如三十三天晝度樹下共集<a class='ref t' id='t0422c06' href='#t0422c06'>T 0422c06</a>會也。」</p>
<p>佛說如是。彼諸比丘聞佛所說，歡喜<a class='ref t' id='t0422c07' href='#t0422c07'>T 0422c07</a>奉行。</p>
<a class='ref t' id='t0422c08' href='#t0422c08'>T 0422c08</a>
<p class='endsutta'>晝度樹經第二竟<span class='t-note'>（七百五十二字）</span></p>
<a class='ref t' id='t0422c09' href='#t0422c09'>T 0422c09</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
