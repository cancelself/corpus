<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma156' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>156.</span> <span class='mirror-right'>（一五六）梵波羅延經</span></h1>
</header>
<p><a class='ref t' id='t0678a25' href='#t0678a25'>T 0678a25</a>我聞如是：</p>
<p>一時，佛遊舍衛國，在勝林給孤<a class='ref t' id='t0678a26' href='#t0678a26'>T 0678a26</a>獨園。</p>
<p>爾時，拘娑羅國眾多梵志中後彷徉，<a class='ref t' id='t0678a27' href='#t0678a27'>T 0678a27</a>往詣佛所，共相問訊，却坐一面，白曰：「瞿曇！<a class='ref t' id='t0678a28' href='#t0678a28'>T 0678a28</a>欲有所問，聽我問耶？」</p>
<p>世尊告曰：「恣汝所<a class='ref t' id='t0678a29' href='#t0678a29'>T 0678a29</a>問。」</p>
<p>時，諸梵志問曰：「瞿曇！頗今有梵志學故<a class='ref t' id='t0678b01' href='#t0678b01'>T 0678b01</a>梵志法，為越故梵志法耶？」</p>
<p>世尊答曰：「今無<a class='ref t' id='t0678b02' href='#t0678b02'>T 0678b02</a>梵志學故梵志法，梵志久已越故梵志法。」</p>
<p>時，<a class='ref t' id='t0678b03' href='#t0678b03'>T 0678b03</a>諸梵志問曰：「瞿曇！云何今無梵志學故梵志<a class='ref t' id='t0678b04' href='#t0678b04'>T 0678b04</a>法，諸梵志等越故梵志法來為幾時耶？」</p>
<p>彼<a class='ref t' id='t0678b05' href='#t0678b05'>T 0678b05</a>時，世尊以偈答曰：</p>
<a class='ref t' id='t0678b06' href='#t0678b06'>T 0678b06</a>
<blockquote class='gatha'>
<p>「所謂昔時有，　　自調御熱行，<a class='ref t' id='t0678b07' href='#t0678b07'>T 0678b07</a><br>
捨五欲功德，　　行清淨梵行。<a class='ref t' id='t0678b08' href='#t0678b08'>T 0678b08</a><br>
梵行及戒行，　　率至柔軟性，<a class='ref t' id='t0678b09' href='#t0678b09'>T 0678b09</a><br>
恕亮無害心，　　忍辱護其意。<a class='ref t' id='t0678b10' href='#t0678b10'>T 0678b10</a><br>
昔時有此法，　　梵志不護此，<a class='ref t' id='t0678b11' href='#t0678b11'>T 0678b11</a><br>
梵志不守護，　　所有錢財穀。<a class='ref t' id='t0678b12' href='#t0678b12'>T 0678b12</a><br>
誦習錢財穀，　　梵志守此藏，<a class='ref t' id='t0678b13' href='#t0678b13'>T 0678b13</a><br>
衣色若干種，　　屋舍及床榻。<a class='ref t' id='t0678b14' href='#t0678b14'>T 0678b14</a><br>
豐城及諸國，　　梵志學如是，<a class='ref t' id='t0678b15' href='#t0678b15'>T 0678b15</a><br>
此梵志莫害，　　率守護諸法。<a class='ref t' id='t0678b16' href='#t0678b16'>T 0678b16</a><br>
往到於他門，　　無有拘制彼，<a class='ref t' id='t0678b17' href='#t0678b17'>T 0678b17</a><br>
發家乞求法，　　隨其食時到。<a class='ref t' id='t0678b18' href='#t0678b18'>T 0678b18</a><br>
梵志住在家，　　見者欲為施，<a class='ref t' id='t0678b19' href='#t0678b19'>T 0678b19</a><br>
滿四十八年，　　行清淨梵行。<a class='ref t' id='t0678b20' href='#t0678b20'>T 0678b20</a><br>
求索明行成，　　昔時梵志行，<a class='ref t' id='t0678b21' href='#t0678b21'>T 0678b21</a><br>
彼不偷財物，　　亦無有恐怖。<a class='ref t' id='t0678b22' href='#t0678b22'>T 0678b22</a><br>
愛愛攝相應，　　當以共和合，<a class='ref t' id='t0678b23' href='#t0678b23'>T 0678b23</a><br>
不為煩惱故，　　怨婬相應法。<a class='ref t' id='t0678b24' href='#t0678b24'>T 0678b24</a><br>
諸有梵志者，　　無能行如是，<a class='ref t' id='t0678b25' href='#t0678b25'>T 0678b25</a><br>
若有第一行，　　梵志極堅求。<a class='ref t' id='t0678b26' href='#t0678b26'>T 0678b26</a><br>
彼諸婬欲法，　　不行乃至夢，<a class='ref t' id='t0678b27' href='#t0678b27'>T 0678b27</a><br>
彼因此梵行，　　自稱梵我梵。<a class='ref t' id='t0678b28' href='#t0678b28'>T 0678b28</a><br>
知彼有此行，　　慧者當知彼，<a class='ref t' id='t0678b29' href='#t0678b29'>T 0678b29</a><br>
床薄衣極單，　　食酥乳命存。<a class='ref t' id='t0678c01' href='#t0678c01'>T 0678c01</a><br>
乞求皆如法，　　立齋行布施，<a class='ref t' id='t0678c02' href='#t0678c02'>T 0678c02</a><br>
齋時無異乞，　　自於己乞求。<a class='ref t' id='t0678c03' href='#t0678c03'>T 0678c03</a><br>
立齋行施時，　　彼不有殺牛，<a class='ref t' id='t0678c04' href='#t0678c04'>T 0678c04</a><br>
如父母兄弟，　　及餘有親親。<a class='ref t' id='t0678c05' href='#t0678c05'>T 0678c05</a><br>
人牛亦如是，　　彼因是生樂，<a class='ref t' id='t0678c06' href='#t0678c06'>T 0678c06</a><br>
飲食體有力，　　乘者安隱樂。<a class='ref t' id='t0678c07' href='#t0678c07'>T 0678c07</a><br>
知有此義理，　　莫樂殺於牛，<a class='ref t' id='t0678c08' href='#t0678c08'>T 0678c08</a><br>
柔軟身極大，　　精色名稱譽。<a class='ref t' id='t0678c09' href='#t0678c09'>T 0678c09</a><br>
慇懃自求利，　　昔時梵志行，<a class='ref t' id='t0678c10' href='#t0678c10'>T 0678c10</a><br>
梵志為自利，　　專事及非事。<a class='ref t' id='t0678c11' href='#t0678c11'>T 0678c11</a><br>
彼當來此世，　　必度脫此世，<a class='ref t' id='t0678c12' href='#t0678c12'>T 0678c12</a><br>
彼月過於月，　　見意趣向彼。<a class='ref t' id='t0678c13' href='#t0678c13'>T 0678c13</a><br>
遊戲於夜中，　　嚴飾諸婦人，<a class='ref t' id='t0678c14' href='#t0678c14'>T 0678c14</a><br>
吉牛圍繞前，　　婦女極端正。<a class='ref t' id='t0678c15' href='#t0678c15'>T 0678c15</a><br>
人間微妙欲，　　梵志之常願，<a class='ref t' id='t0678c16' href='#t0678c16'>T 0678c16</a><br>
具足車乘具，　　善作縫治好。<a class='ref t' id='t0678c17' href='#t0678c17'>T 0678c17</a><br>
家居及婚姻，　　梵志之常願，<a class='ref t' id='t0678c18' href='#t0678c18'>T 0678c18</a><br>
彼造作此縛，　　我等從彼來。<a class='ref t' id='t0678c19' href='#t0678c19'>T 0678c19</a><br>
大王齋行施，　　莫失其財利，<a class='ref t' id='t0678c20' href='#t0678c20'>T 0678c20</a><br>
饒財物米穀，　　若有餘錢財。<a class='ref t' id='t0678c21' href='#t0678c21'>T 0678c21</a><br>
大王相應此，　　梵志及車乘，<a class='ref t' id='t0678c22' href='#t0678c22'>T 0678c22</a><br>
象齋及馬齋，　　馬齋不障門。<a class='ref t' id='t0678c23' href='#t0678c23'>T 0678c23</a><br>
聚集作齋施，　　財物施梵志，<a class='ref t' id='t0678c24' href='#t0678c24'>T 0678c24</a><br>
彼從此得利，　　愛樂惜財物。<a class='ref t' id='t0678c25' href='#t0678c25'>T 0678c25</a><br>
彼以起為欲，　　數數增長愛，<a class='ref t' id='t0678c26' href='#t0678c26'>T 0678c26</a><br>
猶如廣池水，　　及無量財物。<a class='ref t' id='t0678c27' href='#t0678c27'>T 0678c27</a><br>
如是人有牛，　　於生生活具，<a class='ref t' id='t0678c28' href='#t0678c28'>T 0678c28</a><br>
彼造作此縛，　　我等從彼來。<a class='ref t' id='t0678c29' href='#t0678c29'>T 0678c29</a><br>
大王齋行施，　　莫失其財利，<a class='ref t' id='t0679a01' href='#t0679a01'>T 0679a01</a><br>
饒財物米穀，　　若汝多有牛。<a class='ref t' id='t0679a02' href='#t0679a02'>T 0679a02</a><br>
大王相應此，　　梵志及車乘，<a class='ref t' id='t0679a03' href='#t0679a03'>T 0679a03</a><br>
無量百千牛，　　因為齋故殺。<a class='ref t' id='t0679a04' href='#t0679a04'>T 0679a04</a><br>
頭角無所嬈，　　牛猪昔時等，<a class='ref t' id='t0679a05' href='#t0679a05'>T 0679a05</a><br>
往至捉牛角，　　持利刀殺牛。<a class='ref t' id='t0679a06' href='#t0679a06'>T 0679a06</a><br>
喚牛及於父，　　羅剎名曰香，<a class='ref t' id='t0679a07' href='#t0679a07'>T 0679a07</a><br>
彼喚呼非法，　　以刀刺牛時。<a class='ref t' id='t0679a08' href='#t0679a08'>T 0679a08</a><br>
此法行於齋，　　越過最在前，<a class='ref t' id='t0679a09' href='#t0679a09'>T 0679a09</a><br>
無有事而殺，　　遠離衰退法。<a class='ref t' id='t0679a10' href='#t0679a10'>T 0679a10</a><br>
昔時有三病，　　欲不用食者，<a class='ref t' id='t0679a11' href='#t0679a11'>T 0679a11</a><br>
以憎嫉於牛，　　起病九十八。<a class='ref t' id='t0679a12' href='#t0679a12'>T 0679a12</a><br>
如是此增諍，　　故為智所惡，<a class='ref t' id='t0679a13' href='#t0679a13'>T 0679a13</a><br>
若人見如是，　　誰不有憎者。<a class='ref t' id='t0679a14' href='#t0679a14'>T 0679a14</a><br>
如是此世行，　　無智最下賤，<a class='ref t' id='t0679a15' href='#t0679a15'>T 0679a15</a><br>
各各為欲憎，　　若婦誹謗夫。<a class='ref t' id='t0679a16' href='#t0679a16'>T 0679a16</a><br>
剎利梵志女，　　及守護於姓，<a class='ref t' id='t0679a17' href='#t0679a17'>T 0679a17</a><br>
若犯於生法，　　自在由於欲。</p>
</blockquote>
<p><a class='ref t' id='t0679a18' href='#t0679a18'>T 0679a18</a>「如是。梵志！今無梵志學故梵志法，梵志越<a class='ref t' id='t0679a19' href='#t0679a19'>T 0679a19</a>故梵志法來爾許時也。」</p>
<p>於是，拘娑羅國眾<a class='ref t' id='t0679a20' href='#t0679a20'>T 0679a20</a>多梵志白曰：「世尊！我已知。善逝！我已解。<a class='ref t' id='t0679a21' href='#t0679a21'>T 0679a21</a>世尊！我今自歸於佛、法及比丘眾，唯願世<a class='ref t' id='t0679a22' href='#t0679a22'>T 0679a22</a>尊受我為優婆塞，從今日始，終身自歸，乃<a class='ref t' id='t0679a23' href='#t0679a23'>T 0679a23</a>至命盡。」</p>
<p>佛說如是。彼拘娑羅國眾多梵志<a class='ref t' id='t0679a24' href='#t0679a24'>T 0679a24</a>及諸比丘，聞佛所說，歡喜奉行。</p>
<a class='ref t' id='t0679a25' href='#t0679a25'>T 0679a25</a>
<p class='endsutta'>梵波羅延經第五竟<span class='t-note'>（九百五十九字）</span></p>
<a class='ref t' id='t0679a26' href='#t0679a26'>T 0679a26</a>
<p class='endsection'><span class='t-juanname'>中阿含經卷第三十九<span class='t-note'>（十千六百九字）</span><span class='t-note'>（第四分別<a class='ref t' id='t0679a27' href='#t0679a27'>T 0679a27</a>誦）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
