<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma175' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 14</span> <span class='mirror-right'>心品</span></p>
<h1 class='mirror-row'><span class='mirror-left latin'>175.</span> <span class='mirror-right'>（一七五）受法經</span></h1>
</header>
<p><a class='ref t' id='t0712c05' href='#t0712c05'>T 0712c05</a>我聞如是：</p>
<p>一時，佛遊拘樓瘦劍磨瑟曇拘樓<a class='ref t' id='t0712c06' href='#t0712c06'>T 0712c06</a>都邑。</p>
<p>爾時，世尊告諸比丘：「此世間如是欲、<a class='ref t' id='t0712c07' href='#t0712c07'>T 0712c07</a>如是望、如是愛、如是樂、如是意，令不喜、不<a class='ref t' id='t0712c08' href='#t0712c08'>T 0712c08</a>愛、不可法滅，喜、愛、可法生。彼如是欲、如是<a class='ref t' id='t0712c09' href='#t0712c09'>T 0712c09</a>望、如是愛、如是樂、如是意，然不喜、不愛、不<a class='ref t' id='t0712c10' href='#t0712c10'>T 0712c10</a>可法生，喜、愛、可法滅，此是癡法。我法甚深，難<a class='ref t' id='t0712c11' href='#t0712c11'>T 0712c11</a>見、難覺、難達。如是我法甚深，難見、難覺、難<a class='ref t' id='t0712c12' href='#t0712c12'>T 0712c12</a>達，不喜、不愛、不可法滅，喜、愛、可法生，是不<a class='ref t' id='t0712c13' href='#t0712c13'>T 0712c13</a>癡法。</p>
<p>「世間真實有四種受法。云何為四？或<a class='ref t' id='t0712c14' href='#t0712c14'>T 0712c14</a>有受法現樂、當來受苦報，或有受法現苦、<a class='ref t' id='t0712c15' href='#t0712c15'>T 0712c15</a>當來受樂報，或有受法現苦、當來亦受苦<a class='ref t' id='t0712c16' href='#t0712c16'>T 0712c16</a>報，或有受法現樂、當來亦受樂報。</p>
<p>「云何受<a class='ref t' id='t0712c17' href='#t0712c17'>T 0712c17</a>法現樂、當來受苦報？或有一自樂自喜殺生，<a class='ref t' id='t0712c18' href='#t0712c18'>T 0712c18</a>因殺生，生樂生喜，彼自樂自喜不與取、邪<a class='ref t' id='t0712c19' href='#t0712c19'>T 0712c19</a>婬、妄言乃至邪見，因邪見，生樂生喜。如是<a class='ref t' id='t0712c20' href='#t0712c20'>T 0712c20</a>身樂、心樂，不善從、不善生，不趣智、不趣覺、<a class='ref t' id='t0712c21' href='#t0712c21'>T 0712c21</a>不趣涅槃，是謂受法現樂、當來受苦報。</p>
<p>「云<a class='ref t' id='t0712c22' href='#t0712c22'>T 0712c22</a>何受法現苦、當來受樂報？或有一自苦自憂<a class='ref t' id='t0712c23' href='#t0712c23'>T 0712c23</a>斷殺，因斷殺，生苦生憂，彼自苦自憂斷不<a class='ref t' id='t0712c24' href='#t0712c24'>T 0712c24</a>與取、邪婬、妄言乃至斷邪見，因斷邪見，生苦<a class='ref t' id='t0712c25' href='#t0712c25'>T 0712c25</a>生憂。如是身苦、心苦，善從、善生，趣智、趣覺、<a class='ref t' id='t0712c26' href='#t0712c26'>T 0712c26</a>趣於涅槃，是謂受法現苦、當來受樂報。</p>
<p>「云<a class='ref t' id='t0712c27' href='#t0712c27'>T 0712c27</a>何受法現苦、當來亦受苦報？或有一自苦自<a class='ref t' id='t0712c28' href='#t0712c28'>T 0712c28</a>憂殺生，因殺生，生苦生憂，彼自苦自憂不<a class='ref t' id='t0712c29' href='#t0712c29'>T 0712c29</a>與取、邪婬、妄言乃至邪見，因邪見生苦、生<a class='ref t' id='t0713a01' href='#t0713a01'>T 0713a01</a>憂。如是身苦、心苦，不善從、不善生，不趣智、<a class='ref t' id='t0713a02' href='#t0713a02'>T 0713a02</a>不趣覺、不趣涅槃，是謂受法現苦、當來亦<a class='ref t' id='t0713a03' href='#t0713a03'>T 0713a03</a>受苦報。</p>
<p>「云何受法現樂、當來亦受樂報？或<a class='ref t' id='t0713a04' href='#t0713a04'>T 0713a04</a>有一自樂自喜斷殺，因斷殺，生樂生喜，彼<a class='ref t' id='t0713a05' href='#t0713a05'>T 0713a05</a>自樂自喜斷不與取、邪婬、妄言乃至斷邪見，<a class='ref t' id='t0713a06' href='#t0713a06'>T 0713a06</a>因斷邪見，生樂生喜。如是身樂、心樂，善從、<a class='ref t' id='t0713a07' href='#t0713a07'>T 0713a07</a>善生，趣智、趣覺、趣於涅槃，是謂受法現樂<a class='ref t' id='t0713a08' href='#t0713a08'>T 0713a08</a>當來亦受樂報。</p>
<p>「若有受法現樂、當來受苦<a class='ref t' id='t0713a09' href='#t0713a09'>T 0713a09</a>報，彼癡者不知如真，此受法現樂、當來受<a class='ref t' id='t0713a10' href='#t0713a10'>T 0713a10</a>苦報，不知如真已，便習行不斷，習行不斷<a class='ref t' id='t0713a11' href='#t0713a11'>T 0713a11</a>已，便不喜、不愛、不可法生，喜、愛、可法滅。猶如<a class='ref t' id='t0713a12' href='#t0713a12'>T 0713a12</a>阿摩尼藥，一分好色香味，然雜以毒，或有<a class='ref t' id='t0713a13' href='#t0713a13'>T 0713a13</a>人為病故服，服時好色香味，可口而不傷<a class='ref t' id='t0713a14' href='#t0713a14'>T 0713a14</a>咽，服已在腹，便不成藥。如是此受法現樂、<a class='ref t' id='t0713a15' href='#t0713a15'>T 0713a15</a>當來受苦報，彼癡者不知如真，此受法現<a class='ref t' id='t0713a16' href='#t0713a16'>T 0713a16</a>樂、當來受苦報，不知如真已，便習行不斷，<a class='ref t' id='t0713a17' href='#t0713a17'>T 0713a17</a>習行不斷已，便不喜、不愛、不可法生，喜、愛、可<a class='ref t' id='t0713a18' href='#t0713a18'>T 0713a18</a>法滅，是謂癡法。</p>
<p>「若有受法現苦、當來受樂<a class='ref t' id='t0713a19' href='#t0713a19'>T 0713a19</a>報，彼癡者不知如真，此受法現苦、當來受樂<a class='ref t' id='t0713a20' href='#t0713a20'>T 0713a20</a>報，不知如真已，便不習行而斷之，不習<a class='ref t' id='t0713a21' href='#t0713a21'>T 0713a21</a>行斷已，便不喜、不愛、不可法生，喜、愛、可法滅，<a class='ref t' id='t0713a22' href='#t0713a22'>T 0713a22</a>是謂癡法。</p>
<p>「若有受法現苦、當來亦受苦報，<a class='ref t' id='t0713a23' href='#t0713a23'>T 0713a23</a>彼癡者不知如真，此受法現苦、當來亦受苦<a class='ref t' id='t0713a24' href='#t0713a24'>T 0713a24</a>報，不知如真已，便習行不斷，習行不斷<a class='ref t' id='t0713a25' href='#t0713a25'>T 0713a25</a>已，便不喜、不愛、不可法生，喜、愛、可法滅。猶如<a class='ref t' id='t0713a26' href='#t0713a26'>T 0713a26</a>大小便，復雜以毒，或有人為病故服，服時<a class='ref t' id='t0713a27' href='#t0713a27'>T 0713a27</a>惡色臭無味，不可口而傷咽，服已在腹便<a class='ref t' id='t0713a28' href='#t0713a28'>T 0713a28</a>不成藥。如是此受法現苦、當來亦受苦報，<a class='ref t' id='t0713a29' href='#t0713a29'>T 0713a29</a>彼癡者不知如真，此受法現苦、當來亦受苦<a class='ref t' id='t0713b01' href='#t0713b01'>T 0713b01</a>報，不知如真已，便習行不斷，習行不斷<a class='ref t' id='t0713b02' href='#t0713b02'>T 0713b02</a>已，便不喜、不愛、不可法生，喜、愛、可法滅，是謂<a class='ref t' id='t0713b03' href='#t0713b03'>T 0713b03</a>癡法。</p>
<p>「若有受法現樂、當來亦受樂報，彼癡<a class='ref t' id='t0713b04' href='#t0713b04'>T 0713b04</a>者不知如真，此受法現樂、當來亦受樂報，不<a class='ref t' id='t0713b05' href='#t0713b05'>T 0713b05</a>知如真已，便不習行而斷之，不習行斷<a class='ref t' id='t0713b06' href='#t0713b06'>T 0713b06</a>已，便不喜、不愛、不可法生，喜、愛、可法滅，是謂<a class='ref t' id='t0713b07' href='#t0713b07'>T 0713b07</a>癡法。彼習行法不知如真，不習行法不知<a class='ref t' id='t0713b08' href='#t0713b08'>T 0713b08</a>如真，習行法不知如真，不習行法不知如<a class='ref t' id='t0713b09' href='#t0713b09'>T 0713b09</a>真已，不習行法習，習行法不習，不習行法<a class='ref t' id='t0713b10' href='#t0713b10'>T 0713b10</a>習，習行法不習已，便不喜，不愛、不可法生，喜、<a class='ref t' id='t0713b11' href='#t0713b11'>T 0713b11</a>愛、可法滅，是謂癡法。</p>
<p>「若有受法現樂、當來<a class='ref t' id='t0713b12' href='#t0713b12'>T 0713b12</a>受苦報，彼慧者知如真，此受法現樂、當來<a class='ref t' id='t0713b13' href='#t0713b13'>T 0713b13</a>受苦報，知如真已，便不習行而斷之，不習<a class='ref t' id='t0713b14' href='#t0713b14'>T 0713b14</a>行斷已，便喜、愛、可法生，不喜、不愛、不可法滅，<a class='ref t' id='t0713b15' href='#t0713b15'>T 0713b15</a>是謂慧法。若有受法現苦、當來受樂報，彼<a class='ref t' id='t0713b16' href='#t0713b16'>T 0713b16</a>慧者知如真，此受法現苦、當來受樂報，知<a class='ref t' id='t0713b17' href='#t0713b17'>T 0713b17</a>如真已，便習行不斷，習行不斷已，便喜、愛、<a class='ref t' id='t0713b18' href='#t0713b18'>T 0713b18</a>可法生，不喜、不愛、不可法滅。猶如大小便和<a class='ref t' id='t0713b19' href='#t0713b19'>T 0713b19</a>若干種藥，或有人為病故服，服時惡色臭無<a class='ref t' id='t0713b20' href='#t0713b20'>T 0713b20</a>味，不可口而傷咽，服已在腹便成藥。如<a class='ref t' id='t0713b21' href='#t0713b21'>T 0713b21</a>是此受法現苦、當來受樂報，彼慧者知如真，<a class='ref t' id='t0713b22' href='#t0713b22'>T 0713b22</a>此受法現苦、當來受樂報，知如真已，便習<a class='ref t' id='t0713b23' href='#t0713b23'>T 0713b23</a>行不斷，習行不斷已，便喜、愛、可法生，不喜、不<a class='ref t' id='t0713b24' href='#t0713b24'>T 0713b24</a>愛、不可法滅，是謂慧法。</p>
<p>「若有受法現苦、當<a class='ref t' id='t0713b25' href='#t0713b25'>T 0713b25</a>來亦受苦報，彼慧者知如真，此受法現苦、當<a class='ref t' id='t0713b26' href='#t0713b26'>T 0713b26</a>來亦受苦報，知如真已，便不習行而斷之，<a class='ref t' id='t0713b27' href='#t0713b27'>T 0713b27</a>不習行斷已，便喜、愛、可法生，不喜、不愛、不可<a class='ref t' id='t0713b28' href='#t0713b28'>T 0713b28</a>法滅，是謂慧法。若有受法現樂、當來亦受<a class='ref t' id='t0713b29' href='#t0713b29'>T 0713b29</a>樂報，彼慧者知如真，此受法現樂、當來亦受<a class='ref t' id='t0713c01' href='#t0713c01'>T 0713c01</a>樂報，知如真已，便習行不斷，習行不斷已，<a class='ref t' id='t0713c02' href='#t0713c02'>T 0713c02</a>便喜、愛、可法生，不喜、不愛、不可法滅。猶如<a class='ref t' id='t0713c03' href='#t0713c03'>T 0713c03</a>酥、蜜和若干種藥，或有人為病故服，服時<a class='ref t' id='t0713c04' href='#t0713c04'>T 0713c04</a>好色香味，可口而不傷咽，服已在腹便成<a class='ref t' id='t0713c05' href='#t0713c05'>T 0713c05</a>藥。如是此受法現樂、當來亦受樂報，彼慧者<a class='ref t' id='t0713c06' href='#t0713c06'>T 0713c06</a>知如真，此受法現樂、當來亦受樂報，知如<a class='ref t' id='t0713c07' href='#t0713c07'>T 0713c07</a>真已，便習行不斷，習行不斷已，便喜、愛、可<a class='ref t' id='t0713c08' href='#t0713c08'>T 0713c08</a>法生，不喜、不愛、不可法滅，是謂慧法。彼習行<a class='ref t' id='t0713c09' href='#t0713c09'>T 0713c09</a>法知如真，不習行法知如真，習行法知如<a class='ref t' id='t0713c10' href='#t0713c10'>T 0713c10</a>真，不習行法知如真已，便習行法習，不習<a class='ref t' id='t0713c11' href='#t0713c11'>T 0713c11</a>行法不習，習行法習，不習行法不習已，便<a class='ref t' id='t0713c12' href='#t0713c12'>T 0713c12</a>喜、愛、可法生，不喜、不愛、不可法滅，是謂慧法。<a class='ref t' id='t0713c13' href='#t0713c13'>T 0713c13</a>世間真實有是四種受法者，因此故說。」</p>
<p>佛說<a class='ref t' id='t0713c14' href='#t0713c14'>T 0713c14</a>如是。彼諸比丘聞佛所說，歡喜奉行。</p>
<a class='ref t' id='t0713c15' href='#t0713c15'>T 0713c15</a>
<p class='endsutta'>受法經第四竟<span class='t-note'>（一千五百七十五字）</span></p>
<a class='ref t' id='t0713c16' href='#t0713c16'>T 0713c16</a>
<p class='endsection'><span class='t-juanname'>中阿含經卷第四十五<span class='t-note'>（六千二百九十五字）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
