<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma37' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 4</span> <span class='mirror-right'>未曾有法品</span></p>
<h1 class='mirror-row'><span class='mirror-left latin'>37. Campā</span> <span class='mirror-right'>（三七）瞻波經</span></h1>
</header>
<p><a class='ref t' id='t0478b15' href='#t0478b15'>T 0478b15</a>我聞如是：</p>
<p>一時，佛遊瞻波，在恒伽池邊。</p>
<p>爾<a class='ref t' id='t0478b16' href='#t0478b16'>T 0478b16</a>時，世尊月十五日說從解脫時，於比丘眾<a class='ref t' id='t0478b17' href='#t0478b17'>T 0478b17</a>前敷座而坐。世尊坐已，即便入定，以他心<a class='ref t' id='t0478b18' href='#t0478b18'>T 0478b18</a>智觀察眾心，觀眾心已，至初夜竟，默然而<a class='ref t' id='t0478b19' href='#t0478b19'>T 0478b19</a>坐。</p>
<p>於是，有一比丘即從坐起，偏袒著衣，叉<a class='ref t' id='t0478b20' href='#t0478b20'>T 0478b20</a>手向佛，白曰：「世尊！初夜已訖，佛及比丘眾集<a class='ref t' id='t0478b21' href='#t0478b21'>T 0478b21</a>坐來久，唯願世尊說從解脫。」爾時，世尊默然<a class='ref t' id='t0478b22' href='#t0478b22'>T 0478b22</a>不答。</p>
<p>於是，世尊復至中夜默然而坐。彼一<a class='ref t' id='t0478b23' href='#t0478b23'>T 0478b23</a>比丘再從坐起，偏袒著衣，叉手向佛，白曰：<a class='ref t' id='t0478b24' href='#t0478b24'>T 0478b24</a>「世尊！初夜已過，中夜將訖，佛及比丘眾集坐<a class='ref t' id='t0478b25' href='#t0478b25'>T 0478b25</a>來久，唯願世尊說從解脫。」世尊亦再默然不<a class='ref t' id='t0478b26' href='#t0478b26'>T 0478b26</a>答。</p>
<p>於是，世尊復至後夜默然而坐。彼一比<a class='ref t' id='t0478b27' href='#t0478b27'>T 0478b27</a>丘三從坐起，偏袒著衣，叉手向佛，白曰：「世<a class='ref t' id='t0478b28' href='#t0478b28'>T 0478b28</a>尊！初夜既過，中夜復訖，後夜垂盡，將向欲<a class='ref t' id='t0478b29' href='#t0478b29'>T 0478b29</a>明，明出不久，佛及比丘眾集坐極久，唯願世<a class='ref t' id='t0478c01' href='#t0478c01'>T 0478c01</a>尊說從解脫。」</p>
<p>爾時，世尊告彼比丘：「於此眾<a class='ref t' id='t0478c02' href='#t0478c02'>T 0478c02</a>中，有一比丘已為不淨。」彼時尊者大目乾<a class='ref t' id='t0478c03' href='#t0478c03'>T 0478c03</a>連亦在眾中，於是，尊者大目乾連便作是<a class='ref t' id='t0478c04' href='#t0478c04'>T 0478c04</a>念：「世尊為何比丘而說此眾中有一比丘已<a class='ref t' id='t0478c05' href='#t0478c05'>T 0478c05</a>為不淨？我寧可入如其像定，以如其像定<a class='ref t' id='t0478c06' href='#t0478c06'>T 0478c06</a>他心之智，觀察眾心。」尊者大目乾連即入<a class='ref t' id='t0478c07' href='#t0478c07'>T 0478c07</a>如其像定，以如其像定他心之智，觀察眾<a class='ref t' id='t0478c08' href='#t0478c08'>T 0478c08</a>心，尊者大目乾連便知世尊所為比丘說，<a class='ref t' id='t0478c09' href='#t0478c09'>T 0478c09</a>此眾中有一比丘已為不淨。</p>
<p>於是，尊者大<a class='ref t' id='t0478c10' href='#t0478c10'>T 0478c10</a>目乾連即從定起，至彼比丘前，牽臂將出，<a class='ref t' id='t0478c11' href='#t0478c11'>T 0478c11</a>開門置外：「癡人遠去，莫於此住，不復得<a class='ref t' id='t0478c12' href='#t0478c12'>T 0478c12</a>與比丘眾會，從今已去，非是比丘。」閉門下<a class='ref t' id='t0478c13' href='#t0478c13'>T 0478c13</a>鑰，還詣佛所，稽首佛足，却坐一面，白曰：「世<a class='ref t' id='t0478c14' href='#t0478c14'>T 0478c14</a>尊所為比丘說，此眾中有一比丘已為不<a class='ref t' id='t0478c15' href='#t0478c15'>T 0478c15</a>淨，我已逐出。世尊！初夜既過，中夜復訖，後夜<a class='ref t' id='t0478c16' href='#t0478c16'>T 0478c16</a>垂盡，將向欲明，明出不久，佛及比丘眾集<a class='ref t' id='t0478c17' href='#t0478c17'>T 0478c17</a>坐極久，唯願世尊說從解脫。」</p>
<p>世尊告曰：「大目<a class='ref t' id='t0478c18' href='#t0478c18'>T 0478c18</a>乾連！彼愚癡人當得大罪，觸嬈世尊及比<a class='ref t' id='t0478c19' href='#t0478c19'>T 0478c19</a>丘眾。大目乾連，若使如來在不淨眾說從<a class='ref t' id='t0478c20' href='#t0478c20'>T 0478c20</a>解脫者，彼人則便頭破七分。是故大目乾連！<a class='ref t' id='t0478c21' href='#t0478c21'>T 0478c21</a>汝等從今已後說從解脫，如來不復說從<a class='ref t' id='t0478c22' href='#t0478c22'>T 0478c22</a>解脫。所以者何？大目乾連！如彼大海，從下<a class='ref t' id='t0478c23' href='#t0478c23'>T 0478c23</a>至上，周迴漸廣，均調轉上，以成於岸，其水常<a class='ref t' id='t0478c24' href='#t0478c24'>T 0478c24</a>滿，未曾流出。大目乾連！我正法、律亦復如是，<a class='ref t' id='t0478c25' href='#t0478c25'>T 0478c25</a>漸作漸學，漸盡漸教。大目乾連！若我正法、律<a class='ref t' id='t0478c26' href='#t0478c26'>T 0478c26</a>漸作漸學，漸盡漸教者，是謂我正法、律中未<a class='ref t' id='t0478c27' href='#t0478c27'>T 0478c27</a>曾有法。</p>
<p>「復次，大目乾連！如大海潮，未曾失<a class='ref t' id='t0478c28' href='#t0478c28'>T 0478c28</a>時。大目乾連！我正法、律亦復如是，為比丘、比<a class='ref t' id='t0478c29' href='#t0478c29'>T 0478c29</a>丘尼、優婆塞、優婆私施設禁戒，諸族姓子<a class='ref t' id='t0479a01' href='#t0479a01'>T 0479a01</a>乃至命盡，終不犯戒。大目乾連！若我正法、<a class='ref t' id='t0479a02' href='#t0479a02'>T 0479a02</a>律為比丘、比丘尼、優婆塞、優婆私施設禁<a class='ref t' id='t0479a03' href='#t0479a03'>T 0479a03</a>戒，諸族姓子乃至命盡，終不犯戒者，是謂<a class='ref t' id='t0479a04' href='#t0479a04'>T 0479a04</a>我正法、律中未曾有法。</p>
<p>「復次，大目乾連！如大<a class='ref t' id='t0479a05' href='#t0479a05'>T 0479a05</a>海水，甚深無底，極廣無邊。大目乾連！我正法、<a class='ref t' id='t0479a06' href='#t0479a06'>T 0479a06</a>律亦復如是，諸法甚深，甚深無底，極廣無邊。<a class='ref t' id='t0479a07' href='#t0479a07'>T 0479a07</a>大目乾連！若我正法、律諸法甚深，甚深無底，<a class='ref t' id='t0479a08' href='#t0479a08'>T 0479a08</a>極廣無邊者，是謂我正法、律中未曾有法。</p>
<p>「復<a class='ref t' id='t0479a09' href='#t0479a09'>T 0479a09</a>次，大目乾連！如海水鹹，皆同一味。大目乾連！<a class='ref t' id='t0479a10' href='#t0479a10'>T 0479a10</a>我正法、律亦復如是，無欲為味，覺味、息味及<a class='ref t' id='t0479a11' href='#t0479a11'>T 0479a11</a>道味。大目乾連！若我正法、律無欲為味，覺<a class='ref t' id='t0479a12' href='#t0479a12'>T 0479a12</a>味、息味及道味者，是謂我正法、律中未曾有<a class='ref t' id='t0479a13' href='#t0479a13'>T 0479a13</a>法。</p>
<p>「復次，大目乾連！如大海中多有珍寶，無<a class='ref t' id='t0479a14' href='#t0479a14'>T 0479a14</a>量璝異，種種珍奇，充滿其中，珍寶名者，謂<a class='ref t' id='t0479a15' href='#t0479a15'>T 0479a15</a>金、銀、水精、琉璃、摩尼、真珠、碧玉、白珂、車<span class='t-gaiji'>璩<!--gaiji,璩,1[（王*巨）／木],2&#x249B2;,3--></span>、珊<a class='ref t' id='t0479a16' href='#t0479a16'>T 0479a16</a>瑚、虎珀、馬瑙、瑇瑁、赤石、琁珠。大目乾連！我<a class='ref t' id='t0479a17' href='#t0479a17'>T 0479a17</a>正法、律亦復如是，多有珍寶，無量璝異，種<a class='ref t' id='t0479a18' href='#t0479a18'>T 0479a18</a>種珍琦，充滿其中。珍寶名者，謂四念處、四正<a class='ref t' id='t0479a19' href='#t0479a19'>T 0479a19</a>勤、四如意足、五根、五力、七覺支、八支聖道。大目<a class='ref t' id='t0479a20' href='#t0479a20'>T 0479a20</a>乾連！若我正法、律多有珍寶，無量璝異，種<a class='ref t' id='t0479a21' href='#t0479a21'>T 0479a21</a>種珍奇，充滿其中，珍寶名者，謂四念處、四正<a class='ref t' id='t0479a22' href='#t0479a22'>T 0479a22</a>勤、四如意足、五根、五力、七覺支、八支聖道者，是<a class='ref t' id='t0479a23' href='#t0479a23'>T 0479a23</a>謂我正法、律中未曾有法。</p>
<p>「復次，大目乾連！<a class='ref t' id='t0479a24' href='#t0479a24'>T 0479a24</a>如大海中，大神所居，大神名者，謂阿修羅、<a class='ref t' id='t0479a25' href='#t0479a25'>T 0479a25</a>乾沓惒、羅剎、魚摩竭、龜、鼉、婆留泥、帝麑、帝麑<a class='ref t' id='t0479a26' href='#t0479a26'>T 0479a26</a>伽羅、提帝麑伽羅。復次，大海中甚奇甚特，眾<a class='ref t' id='t0479a27' href='#t0479a27'>T 0479a27</a>生身體有百由延，有二百由延，有三百由<a class='ref t' id='t0479a28' href='#t0479a28'>T 0479a28</a>延，有至七百由延，身皆居海中。大目乾<a class='ref t' id='t0479a29' href='#t0479a29'>T 0479a29</a>連！我正法、律亦復如是，聖眾大神皆居其<a class='ref t' id='t0479b01' href='#t0479b01'>T 0479b01</a>中。大神名者，謂阿羅訶、向阿羅訶、阿那含、<a class='ref t' id='t0479b02' href='#t0479b02'>T 0479b02</a>向阿那含、斯陀含、向斯陀含、須陀洹、向須<a class='ref t' id='t0479b03' href='#t0479b03'>T 0479b03</a>陀洹。大目乾連！若我正法、律聖眾大神皆<a class='ref t' id='t0479b04' href='#t0479b04'>T 0479b04</a>居其中，大神名者，謂阿羅訶、向阿羅訶、阿那<a class='ref t' id='t0479b05' href='#t0479b05'>T 0479b05</a>含、向阿那含，斯陀含、向斯陀含、須陀洹、向須<a class='ref t' id='t0479b06' href='#t0479b06'>T 0479b06</a>陀洹者，是謂我正法、律中未曾有法。</p>
<p>「復次，<a class='ref t' id='t0479b07' href='#t0479b07'>T 0479b07</a>大目乾連！如大海清淨，不受死屍。若有<a class='ref t' id='t0479b08' href='#t0479b08'>T 0479b08</a>命終者，過夜風便吹著岸上。大目乾連！我<a class='ref t' id='t0479b09' href='#t0479b09'>T 0479b09</a>正法、律亦復如是，聖眾清淨，不受死屍。若<a class='ref t' id='t0479b10' href='#t0479b10'>T 0479b10</a>有不精進人惡生，非梵行稱梵行，非沙門<a class='ref t' id='t0479b11' href='#t0479b11'>T 0479b11</a>稱沙門，彼雖隨在聖眾之中，然去聖眾<a class='ref t' id='t0479b12' href='#t0479b12'>T 0479b12</a>遠，聖眾亦復去離彼遠。大目乾連！若我正<a class='ref t' id='t0479b13' href='#t0479b13'>T 0479b13</a>法、律聖眾清淨，不受死屍。若有不精進人惡<a class='ref t' id='t0479b14' href='#t0479b14'>T 0479b14</a>生，非梵行稱梵行，非沙門稱沙門，彼雖隨<a class='ref t' id='t0479b15' href='#t0479b15'>T 0479b15</a>在聖眾之中，然去聖眾遠，聖眾亦復去離<a class='ref t' id='t0479b16' href='#t0479b16'>T 0479b16</a>彼遠者，是謂我正法、律中未曾有法。</p>
<p>「復次，大<a class='ref t' id='t0479b17' href='#t0479b17'>T 0479b17</a>目乾連！如彼大海閻浮洲中有五大河，一<a class='ref t' id='t0479b18' href='#t0479b18'>T 0479b18</a>曰恒伽，二曰搖尤那，三曰舍牢浮，四曰阿夷<a class='ref t' id='t0479b19' href='#t0479b19'>T 0479b19</a>羅婆提，五曰摩企，皆入大海，及大海中龍<a class='ref t' id='t0479b20' href='#t0479b20'>T 0479b20</a>水從空雨墮，渧如車釧，是一切水不能<a class='ref t' id='t0479b21' href='#t0479b21'>T 0479b21</a>令大海有增減也。大目乾連！我正法、律亦<a class='ref t' id='t0479b22' href='#t0479b22'>T 0479b22</a>復如是，剎利種族姓子剃除鬚髮，著袈裟<a class='ref t' id='t0479b23' href='#t0479b23'>T 0479b23</a>衣，至信、捨家、無家、學道，不移動心解脫，自作<a class='ref t' id='t0479b24' href='#t0479b24'>T 0479b24</a>證成就遊。大目乾連！不移動心解脫，於我<a class='ref t' id='t0479b25' href='#t0479b25'>T 0479b25</a>正法、律中無增無減，如是梵志種、居士種、<a class='ref t' id='t0479b26' href='#t0479b26'>T 0479b26</a>工師種族姓子剃除鬚髮，著袈裟衣，至信、<a class='ref t' id='t0479b27' href='#t0479b27'>T 0479b27</a>捨家、無家、學道，不移動心解脫，自作證成就<a class='ref t' id='t0479b28' href='#t0479b28'>T 0479b28</a>遊。大目乾連！不移動心解脫，於我正法、律<a class='ref t' id='t0479b29' href='#t0479b29'>T 0479b29</a>中無增無減。大目乾連！若我正法、律剎利<a class='ref t' id='t0479c01' href='#t0479c01'>T 0479c01</a>種族姓子剃除鬚髮，著袈裟衣，至信、捨家、無<a class='ref t' id='t0479c02' href='#t0479c02'>T 0479c02</a>家、學道，不移動心解脫，自作證成就遊。大目<a class='ref t' id='t0479c03' href='#t0479c03'>T 0479c03</a>乾連！不移動心解脫，於我正法、律中無增<a class='ref t' id='t0479c04' href='#t0479c04'>T 0479c04</a>無減，如是梵志種、居士種、工師種族姓子<a class='ref t' id='t0479c05' href='#t0479c05'>T 0479c05</a>剃除鬚髮，著袈裟衣，至信、捨家、無家、學道，<a class='ref t' id='t0479c06' href='#t0479c06'>T 0479c06</a>不移動心解脫，自作證成就遊。大目乾連！<a class='ref t' id='t0479c07' href='#t0479c07'>T 0479c07</a>不移動心解脫，於我正法、律中無增無減者，<a class='ref t' id='t0479c08' href='#t0479c08'>T 0479c08</a>是謂我正法、律中未曾有法。」</p>
<p>佛說如是。尊者<a class='ref t' id='t0479c09' href='#t0479c09'>T 0479c09</a>大目乾連及諸比丘聞佛所說，歡喜奉行。</p>
<a class='ref t' id='t0479c10' href='#t0479c10'>T 0479c10</a>
<p class='endsutta'>瞻波經第六竟<span class='t-note'>（一千八百一十四字）</span></p>
<a class='ref t' id='t0479c11' href='#t0479c11'>T 0479c11</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
