<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma42' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 5</span> <span class='mirror-right'>習相應品</span></p>
<h1 class='mirror-row'><span class='mirror-left latin'>“What is the Purpose?”</span> <span class='mirror-right'>（四二）何義經</span></h1>
</header>
<div class='suttainfo'>
<h2>習相應品第五<span class='t-note'>（有十六經）</span><span class='t-note'>（初一日誦）</span></h2>
<p><span class='t-juanname'>中阿含經卷第十</span><br>
<a class='ref t' id='t0485a08' href='#t0485a08'>T 0485a08</a><a class='ref t' id='t0485a09' href='#t0485a09'>T 0485a09</a><span class='scribe'>東晉罽賓三藏瞿曇僧伽提婆譯</span></p>
<a class='ref t' id='t0485a10' href='#t0485a10'>T 0485a10</a><a class='ref t' id='t0485a11' href='#t0485a11'>T 0485a11</a>
<blockquote class='gatha'>
<p>何義、不思、念、慚二　　戒敬各二、及本際<a class='ref t' id='t0485a12' href='#t0485a12'>T 0485a12</a><br>
二食、盡智、說涅槃　　彌醯、即為比丘說</p>
</blockquote>
<a class='ref t' id='t0485a13' href='#t0485a13'>T 0485a13</a></div>
<p><a class='ref t' id='t0485a14' href='#t0485a14'>T 0485a14</a>我聞如是：</p>
<p>一時，佛遊舍衛國，在勝林給孤獨<a class='ref t' id='t0485a15' href='#t0485a15'>T 0485a15</a>園。</p>
<p>爾時，尊者阿難則於晡時從燕坐起，往<a class='ref t' id='t0485a16' href='#t0485a16'>T 0485a16</a>詣佛所，稽首禮足，却住一面，白曰：「世尊！持<a class='ref t' id='t0485a17' href='#t0485a17'>T 0485a17</a>戒為何義？」</p>
<p>世尊答曰：「阿難！持戒者，令不悔<a class='ref t' id='t0485a18' href='#t0485a18'>T 0485a18</a>義。阿難！若有持戒者，便得不悔。」</p>
<p>復問：「世尊！<a class='ref t' id='t0485a19' href='#t0485a19'>T 0485a19</a>不悔為何義？」</p>
<p>世尊答曰：「阿難！不悔者，令歡<a class='ref t' id='t0485a20' href='#t0485a20'>T 0485a20</a>悅義。阿難！若有不悔者，便得歡悅。」</p>
<p>復問：「世<a class='ref t' id='t0485a21' href='#t0485a21'>T 0485a21</a>尊！歡悅為何義？」</p>
<p>世尊答曰：「阿難！歡悅者，令<a class='ref t' id='t0485a22' href='#t0485a22'>T 0485a22</a>喜義。阿難！若有歡悅者，便得喜。」</p>
<p>復問：「世尊！<a class='ref t' id='t0485a23' href='#t0485a23'>T 0485a23</a>喜為何義？」</p>
<p>世尊答曰：「阿難！喜者，令止義。<a class='ref t' id='t0485a24' href='#t0485a24'>T 0485a24</a>阿難！若有喜者，便得止身。」</p>
<p>復問：「世尊！止為<a class='ref t' id='t0485a25' href='#t0485a25'>T 0485a25</a>何義？」</p>
<p>世尊答曰：「阿難！止者，令樂義。阿難！若<a class='ref t' id='t0485a26' href='#t0485a26'>T 0485a26</a>有止者，便得覺樂。」</p>
<p>復問：「世尊！樂為何義？」</p>
<p>世<a class='ref t' id='t0485a27' href='#t0485a27'>T 0485a27</a>尊答曰：「阿難！樂者，令定義。阿難！若有樂者，<a class='ref t' id='t0485a28' href='#t0485a28'>T 0485a28</a>便得定心。」</p>
<p>復問：「世尊！定為何義？」</p>
<p>世尊答曰：<a class='ref t' id='t0485a29' href='#t0485a29'>T 0485a29</a>「阿難！定者，令見如實、知如真義。阿難！若有<a class='ref t' id='t0485b01' href='#t0485b01'>T 0485b01</a>定者，便得見如實、知如真。」</p>
<p>復問：「世尊！見如實、<a class='ref t' id='t0485b02' href='#t0485b02'>T 0485b02</a>知如真為何義？」</p>
<p>世尊答曰：「阿難！見如實、知如<a class='ref t' id='t0485b03' href='#t0485b03'>T 0485b03</a>真者，令厭義。阿難！若有見如實、知如真者，便<a class='ref t' id='t0485b04' href='#t0485b04'>T 0485b04</a>得厭。」</p>
<p>復問：「世尊！厭為何義？」</p>
<p>世尊答曰：「阿難！<a class='ref t' id='t0485b05' href='#t0485b05'>T 0485b05</a>厭者，令無欲義。阿難！若有厭者，便得無欲。」</p>
<p><a class='ref t' id='t0485b06' href='#t0485b06'>T 0485b06</a>復問：「世尊！無欲為何義？」</p>
<p>世尊答曰：「阿難！無<a class='ref t' id='t0485b07' href='#t0485b07'>T 0485b07</a>欲者，令解脫義。阿難！若有無欲者，便得解<a class='ref t' id='t0485b08' href='#t0485b08'>T 0485b08</a>脫一切婬、怒、癡。是為，阿難！因持戒便得不<a class='ref t' id='t0485b09' href='#t0485b09'>T 0485b09</a>悔，因不悔便得歡悅，因歡悅便得喜，因<a class='ref t' id='t0485b10' href='#t0485b10'>T 0485b10</a>喜便得止，因止便得樂，因樂便得定。阿<a class='ref t' id='t0485b11' href='#t0485b11'>T 0485b11</a>難！多聞聖弟子因定便得見如實、知如真，<a class='ref t' id='t0485b12' href='#t0485b12'>T 0485b12</a>因見如實、知如真，便得厭，因厭便得無欲，<a class='ref t' id='t0485b13' href='#t0485b13'>T 0485b13</a>因無欲便得解脫，因解脫便知解脫，生<a class='ref t' id='t0485b14' href='#t0485b14'>T 0485b14</a>已盡，梵行已立，所作已辦，不更受有，知如<a class='ref t' id='t0485b15' href='#t0485b15'>T 0485b15</a>真。阿難！是為法法相益，法法相因，如是此<a class='ref t' id='t0485b16' href='#t0485b16'>T 0485b16</a>戒趣至第一，謂度此岸，得至彼岸。」</p>
<p>佛說如<a class='ref t' id='t0485b17' href='#t0485b17'>T 0485b17</a>是。尊者阿難及諸比丘，聞佛所說，歡喜奉行。</p>
<a class='ref t' id='t0485b18' href='#t0485b18'>T 0485b18</a>
<p class='endsutta'>何義經第一竟<span class='t-note'>（五百二十九字）</span></p>
<a class='ref t' id='t0485b19' href='#t0485b19'>T 0485b19</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
