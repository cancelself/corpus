<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma130' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>130.</span> <span class='mirror-right'>（一三〇）教曇彌經</span></h1>
</header>
<p><a class='ref t' id='t0618b20' href='#t0618b20'>T 0618b20</a>我聞如是：</p>
<p>一時，佛遊舍衛國，在勝林給孤<a class='ref t' id='t0618b21' href='#t0618b21'>T 0618b21</a>獨園。</p>
<p>爾時，尊者曇彌為生地尊長，作佛圖<a class='ref t' id='t0618b22' href='#t0618b22'>T 0618b22</a>主，為人所宗，凶暴急弊，極為麤惡，罵詈責<a class='ref t' id='t0618b23' href='#t0618b23'>T 0618b23</a>數於諸比丘，因此故生地諸比丘皆捨離去，<a class='ref t' id='t0618b24' href='#t0618b24'>T 0618b24</a>不樂住此。於是，生地諸優婆塞見生地諸<a class='ref t' id='t0618b25' href='#t0618b25'>T 0618b25</a>比丘皆捨離去，不樂住此，便作是念：「此生<a class='ref t' id='t0618b26' href='#t0618b26'>T 0618b26</a>地諸比丘以何意故，皆捨離去，不樂住此？」<a class='ref t' id='t0618b27' href='#t0618b27'>T 0618b27</a>生地諸優婆塞聞此生地尊者曇彌生地尊<a class='ref t' id='t0618b28' href='#t0618b28'>T 0618b28</a>長，作佛圖主，為人所宗，凶暴急弊，極為麤惡，<a class='ref t' id='t0618b29' href='#t0618b29'>T 0618b29</a>罵詈責數於諸比丘，因此故生地諸比丘皆<a class='ref t' id='t0618c01' href='#t0618c01'>T 0618c01</a>捨離去，不樂住此。生地諸優婆塞聞已，即<a class='ref t' id='t0618c02' href='#t0618c02'>T 0618c02</a>共往詣尊者曇彌所，驅逐曇彌，令出生地<a class='ref t' id='t0618c03' href='#t0618c03'>T 0618c03</a>諸寺中去。</p>
<p>於是尊者曇彌，為生地諸優婆<a class='ref t' id='t0618c04' href='#t0618c04'>T 0618c04</a>塞所驅，令出生地諸寺中去，即攝衣持鉢<a class='ref t' id='t0618c05' href='#t0618c05'>T 0618c05</a>遊行，往詣舍衛國，展轉進至舍衛國，住勝<a class='ref t' id='t0618c06' href='#t0618c06'>T 0618c06</a>林給孤獨園。於是，尊者曇彌往詣佛所，稽<a class='ref t' id='t0618c07' href='#t0618c07'>T 0618c07</a>首佛足，却坐一面，白曰：「世尊！我於生地諸<a class='ref t' id='t0618c08' href='#t0618c08'>T 0618c08</a>優婆塞無所污、無所說、無所犯，然生地諸<a class='ref t' id='t0618c09' href='#t0618c09'>T 0618c09</a>優婆塞橫驅逐我，令出生地諸寺中去。」</p>
<p>彼<a class='ref t' id='t0618c10' href='#t0618c10'>T 0618c10</a>時世尊告曰：「止止曇彌！何須說此？」</p>
<p>尊者曇<a class='ref t' id='t0618c11' href='#t0618c11'>T 0618c11</a>彌叉手向佛再白曰：「世尊！我於生地諸優婆<a class='ref t' id='t0618c12' href='#t0618c12'>T 0618c12</a>塞，無所污、無所說、無所犯，然生地諸優婆<a class='ref t' id='t0618c13' href='#t0618c13'>T 0618c13</a>塞橫驅逐我，令出生地諸寺中去。」</p>
<p>世尊亦<a class='ref t' id='t0618c14' href='#t0618c14'>T 0618c14</a>再告曰：「曇彌！往昔之時，此閻浮洲有諸商<a class='ref t' id='t0618c15' href='#t0618c15'>T 0618c15</a>人，乘船入海持視岸鷹行，彼入大海不<a class='ref t' id='t0618c16' href='#t0618c16'>T 0618c16</a>遠便放視岸鷹，若視岸鷹得至大海岸者，<a class='ref t' id='t0618c17' href='#t0618c17'>T 0618c17</a>終不還船。若視岸鷹不得至大海岸者，便<a class='ref t' id='t0618c18' href='#t0618c18'>T 0618c18</a>來還船。如是曇彌！為生地優婆塞所驅逐，<a class='ref t' id='t0618c19' href='#t0618c19'>T 0618c19</a>令出生地諸寺故，便還至我所。止止曇彌！<a class='ref t' id='t0618c20' href='#t0618c20'>T 0618c20</a>何須復說此？」</p>
<p>尊者曇彌復三白曰：「世尊我<a class='ref t' id='t0618c21' href='#t0618c21'>T 0618c21</a>於生地諸優婆塞，無所污、無所說、無所犯，<a class='ref t' id='t0618c22' href='#t0618c22'>T 0618c22</a>然生地諸優婆塞橫驅逐我，令出生地諸寺<a class='ref t' id='t0618c23' href='#t0618c23'>T 0618c23</a>中去。」</p>
<p>世尊亦復三告曰：「曇彌！汝住沙門法，<a class='ref t' id='t0618c24' href='#t0618c24'>T 0618c24</a>為生地諸優婆塞所驅逐，令出生地諸寺<a class='ref t' id='t0618c25' href='#t0618c25'>T 0618c25</a>耶？」</p>
<p>於是，尊者曇彌即從座起，叉手向佛，白<a class='ref t' id='t0618c26' href='#t0618c26'>T 0618c26</a>曰：「世尊！云何沙門住沙門法？」</p>
<p>世尊告曰：「曇<a class='ref t' id='t0618c27' href='#t0618c27'>T 0618c27</a>彌！昔時有人壽八萬歲。曇彌！人壽八萬歲<a class='ref t' id='t0618c28' href='#t0618c28'>T 0618c28</a>時，此閻浮洲極大富樂，多有人民，村邑相近，<a class='ref t' id='t0618c29' href='#t0618c29'>T 0618c29</a>如鷄一飛。曇彌！人壽八萬歲時，女年五百歲<a class='ref t' id='t0619a01' href='#t0619a01'>T 0619a01</a>乃嫁。曇彌！人壽八萬歲時，有如是病，大便、<a class='ref t' id='t0619a02' href='#t0619a02'>T 0619a02</a>小便、欲、不食、老。曇彌！人壽八萬歲時，有王名<a class='ref t' id='t0619a03' href='#t0619a03'>T 0619a03</a>高羅婆，聰明智慧，為轉輪王，有四種軍，整<a class='ref t' id='t0619a04' href='#t0619a04'>T 0619a04</a>御天下，如法法王成就七寶。彼七寶者，輪寶、<a class='ref t' id='t0619a05' href='#t0619a05'>T 0619a05</a>象寶、馬寶、珠寶、女寶、居士寶、主兵臣寶，是為<a class='ref t' id='t0619a06' href='#t0619a06'>T 0619a06</a>七。具足千子，顏貌端政，勇猛無畏，能伏他<a class='ref t' id='t0619a07' href='#t0619a07'>T 0619a07</a>眾，彼必統領此一切地乃至大海，不以刀<a class='ref t' id='t0619a08' href='#t0619a08'>T 0619a08</a>杖，以法治化，令得安隱。</p>
<p>「曇彌！高羅婆王有<a class='ref t' id='t0619a09' href='#t0619a09'>T 0619a09</a>樹，名善住尼拘類王。曇彌！善住尼拘類樹<a class='ref t' id='t0619a10' href='#t0619a10'>T 0619a10</a>王而有五枝，第一枝者，王所食及皇后。第二<a class='ref t' id='t0619a11' href='#t0619a11'>T 0619a11</a>枝者，太子食及諸臣。第三枝者，國人民食。第<a class='ref t' id='t0619a12' href='#t0619a12'>T 0619a12</a>四枝者，沙門、梵志食。第五枝者，禽獸所食。曇<a class='ref t' id='t0619a13' href='#t0619a13'>T 0619a13</a>彌！善住尼拘類樹王果大如二升瓶，味如<a class='ref t' id='t0619a14' href='#t0619a14'>T 0619a14</a>淳蜜丸。曇彌！善住尼拘類樹王果無有護<a class='ref t' id='t0619a15' href='#t0619a15'>T 0619a15</a>者，亦無更相偷。有一人來，饑渴極羸，顏色<a class='ref t' id='t0619a16' href='#t0619a16'>T 0619a16</a>憔悴，欲得食果，往至善住尼拘類樹王所，<a class='ref t' id='t0619a17' href='#t0619a17'>T 0619a17</a>飽噉果已，毀折其枝，持果歸去。善住尼拘<a class='ref t' id='t0619a18' href='#t0619a18'>T 0619a18</a>類樹王，有一天依而居之，彼作是念：『閻浮<a class='ref t' id='t0619a19' href='#t0619a19'>T 0619a19</a>洲人異哉！無恩無有反復。所以者何？從善<a class='ref t' id='t0619a20' href='#t0619a20'>T 0619a20</a>住尼拘類樹王飽噉果已，毀折其枝，持果<a class='ref t' id='t0619a21' href='#t0619a21'>T 0619a21</a>歸去，寧令善住尼拘類樹王無果不生果。』<a class='ref t' id='t0619a22' href='#t0619a22'>T 0619a22</a>善住尼拘類樹王即無果，亦不生果。」</p>
<p>「復有<a class='ref t' id='t0619a23' href='#t0619a23'>T 0619a23</a>一<span class='corr' title='[入→人]'>人</span>來，饑渴極羸，顏色憔悴，欲得噉果，往<a class='ref t' id='t0619a24' href='#t0619a24'>T 0619a24</a>詣善住尼拘類樹王所，見善住尼拘類樹王<a class='ref t' id='t0619a25' href='#t0619a25'>T 0619a25</a>無果，亦不生果，即便往詣高羅婆王所，白<a class='ref t' id='t0619a26' href='#t0619a26'>T 0619a26</a>曰：『天王！當知善住尼拘類樹王無果，亦不<a class='ref t' id='t0619a27' href='#t0619a27'>T 0619a27</a>生果。』高羅婆王聞已，猶如力士屈伸臂頃，<a class='ref t' id='t0619a28' href='#t0619a28'>T 0619a28</a>如是高羅婆王於拘樓瘦沒，至三十三天，<a class='ref t' id='t0619a29' href='#t0619a29'>T 0619a29</a>住天帝釋前，白曰：『拘翼！當知善住尼拘<a class='ref t' id='t0619b01' href='#t0619b01'>T 0619b01</a>類樹王無果，亦不生果。』於是，天帝釋及高<a class='ref t' id='t0619b02' href='#t0619b02'>T 0619b02</a>羅婆王猶如力士屈伸臂頃，如是天帝釋<a class='ref t' id='t0619b03' href='#t0619b03'>T 0619b03</a>及高羅婆王於三十三天中沒，至拘樓瘦。<a class='ref t' id='t0619b04' href='#t0619b04'>T 0619b04</a>去善住尼拘類樹王不遠住，天帝釋作如<a class='ref t' id='t0619b05' href='#t0619b05'>T 0619b05</a>其像如意足，以如其像如意足化作大水暴<a class='ref t' id='t0619b06' href='#t0619b06'>T 0619b06</a>風雨，作大水暴風雨已，善住尼拘類樹王<a class='ref t' id='t0619b07' href='#t0619b07'>T 0619b07</a>拔根倒竪。</p>
<p>「於是，善住尼拘類樹王居止樹<a class='ref t' id='t0619b08' href='#t0619b08'>T 0619b08</a>天，因此故，憂苦愁慼，啼泣垂淚，在天帝釋<a class='ref t' id='t0619b09' href='#t0619b09'>T 0619b09</a>前立。天帝釋問曰：『天！汝何意憂苦愁慼，啼泣<a class='ref t' id='t0619b10' href='#t0619b10'>T 0619b10</a>垂淚，在我前立耶？』彼天白曰：『拘翼！當知大<a class='ref t' id='t0619b11' href='#t0619b11'>T 0619b11</a>水暴風雨，善住尼拘類樹王拔根倒竪。』時，天<a class='ref t' id='t0619b12' href='#t0619b12'>T 0619b12</a>帝釋告彼樹天曰：『天！汝樹天住樹天法，大<a class='ref t' id='t0619b13' href='#t0619b13'>T 0619b13</a>水暴風雨，善住尼拘類樹王拔根倒竪耶？』樹<a class='ref t' id='t0619b14' href='#t0619b14'>T 0619b14</a>天白曰：『拘翼！云何樹天住樹天法耶？』天帝<a class='ref t' id='t0619b15' href='#t0619b15'>T 0619b15</a>釋告曰：『天！若使人欲得樹根，持樹根去，欲<a class='ref t' id='t0619b16' href='#t0619b16'>T 0619b16</a>得樹莖、樹枝、樹葉、樹華、樹果持去者，樹天<a class='ref t' id='t0619b17' href='#t0619b17'>T 0619b17</a>不應瞋恚，不應憎嫉，心不應恨。樹天捨<a class='ref t' id='t0619b18' href='#t0619b18'>T 0619b18</a>意而住樹天，如是樹天住樹天法。』</p>
<p>「天復白<a class='ref t' id='t0619b19' href='#t0619b19'>T 0619b19</a>曰：『拘翼！我樹天不住樹天法，從今日始樹<a class='ref t' id='t0619b20' href='#t0619b20'>T 0619b20</a>天住樹天法，願善住尼拘類樹王還復如本。』<a class='ref t' id='t0619b21' href='#t0619b21'>T 0619b21</a>於是，天帝釋作如其像如意足，作如其像如<a class='ref t' id='t0619b22' href='#t0619b22'>T 0619b22</a>意足已，復化作大水暴風雨，化作大水暴<a class='ref t' id='t0619b23' href='#t0619b23'>T 0619b23</a>風雨已，善住尼拘類樹王即復如故。如是，<a class='ref t' id='t0619b24' href='#t0619b24'>T 0619b24</a>曇彌！若有比丘罵者不罵，瞋者不瞋，破者<a class='ref t' id='t0619b25' href='#t0619b25'>T 0619b25</a>不破，打者不打。如是，曇彌！沙門住沙門法。」</p>
<p><a class='ref t' id='t0619b26' href='#t0619b26'>T 0619b26</a>於是，尊者曇彌即從坐起，偏袒著衣，叉手<a class='ref t' id='t0619b27' href='#t0619b27'>T 0619b27</a>向佛，啼泣垂淚，白曰：「世尊！我非沙門住沙<a class='ref t' id='t0619b28' href='#t0619b28'>T 0619b28</a>門法，從今日始沙門住沙門法。」</p>
<p>世尊告曰：<a class='ref t' id='t0619b29' href='#t0619b29'>T 0619b29</a>「曇彌！昔有大師，名曰善眼，為外道仙人之<a class='ref t' id='t0619c01' href='#t0619c01'>T 0619c01</a>所師宗，捨離欲愛，得如意足。曇彌！善眼大<a class='ref t' id='t0619c02' href='#t0619c02'>T 0619c02</a>師有無量百千弟子。曇彌！善眼大師為諸弟<a class='ref t' id='t0619c03' href='#t0619c03'>T 0619c03</a>子說梵世法。曇彌！若善眼大師為說梵世<a class='ref t' id='t0619c04' href='#t0619c04'>T 0619c04</a>法時，諸弟子等有不具足奉行法者，彼命終<a class='ref t' id='t0619c05' href='#t0619c05'>T 0619c05</a>已，或生四王天，或生三十三天，或生<span class='t-gaiji'>［火＊僉］<!--gaiji,,1[火*僉],2&#x3DFF;,3--></span>磨天，<a class='ref t' id='t0619c06' href='#t0619c06'>T 0619c06</a>或生兜率哆天，或生化樂天，或生他化樂<a class='ref t' id='t0619c07' href='#t0619c07'>T 0619c07</a>天。曇彌！若善眼大師為說梵世法時，諸弟<a class='ref t' id='t0619c08' href='#t0619c08'>T 0619c08</a>子等設有具足奉行法者，彼修四梵室，捨離<a class='ref t' id='t0619c09' href='#t0619c09'>T 0619c09</a>於欲，彼命終已，得生梵天。曇彌！彼時善眼<a class='ref t' id='t0619c10' href='#t0619c10'>T 0619c10</a>大師而作是念：『我不應與弟子等同俱至<a class='ref t' id='t0619c11' href='#t0619c11'>T 0619c11</a>後世，共生一處，我今寧可更修增上慈，修<a class='ref t' id='t0619c12' href='#t0619c12'>T 0619c12</a>增上慈已，命終得生晃昱天中。』</p>
<p>「曇彌！彼時<a class='ref t' id='t0619c13' href='#t0619c13'>T 0619c13</a>善眼大師則於後時更修增上慈，修增上<a class='ref t' id='t0619c14' href='#t0619c14'>T 0619c14</a>慈已，命終得生晃昱天中。曇彌！善眼大師<a class='ref t' id='t0619c15' href='#t0619c15'>T 0619c15</a>及諸弟子學道不虛，得大果報，如善眼大<a class='ref t' id='t0619c16' href='#t0619c16'>T 0619c16</a>師，如是牟犁破群那、阿羅那遮婆羅門、<a class='ref t' id='t0619c17' href='#t0619c17'>T 0619c17</a>瞿陀梨舍哆、害提婆羅摩納、儲提摩麗橋<a class='ref t' id='t0619c18' href='#t0619c18'>T 0619c18</a>鞞陀邏，及薩哆富樓奚哆。</p>
<p>「曇彌！七富樓奚<a class='ref t' id='t0619c19' href='#t0619c19'>T 0619c19</a>哆師亦有無量百千弟子。曇彌！七富樓奚哆<a class='ref t' id='t0619c20' href='#t0619c20'>T 0619c20</a>師為諸弟子說梵世法。若七富樓奚哆師<a class='ref t' id='t0619c21' href='#t0619c21'>T 0619c21</a>為說梵世法時，諸弟子等有不具足奉行法<a class='ref t' id='t0619c22' href='#t0619c22'>T 0619c22</a>者，彼命終已，或生四王天，或生三十三天，<a class='ref t' id='t0619c23' href='#t0619c23'>T 0619c23</a>或生<span class='t-gaiji'>［火＊僉］<!--gaiji,,1[火*僉],2&#x3DFF;,3--></span>磨天，或生兜率哆天，或生化樂天，<a class='ref t' id='t0619c24' href='#t0619c24'>T 0619c24</a>或生他化樂天。若七富樓奚哆師為說梵世<a class='ref t' id='t0619c25' href='#t0619c25'>T 0619c25</a>法時，諸弟子等設有具足奉行法者，彼修<a class='ref t' id='t0619c26' href='#t0619c26'>T 0619c26</a>四梵室，捨離於欲，彼命終已，得生梵天。<a class='ref t' id='t0619c27' href='#t0619c27'>T 0619c27</a>曇彌！七富樓奚哆師而作是念：『我不應與<a class='ref t' id='t0619c28' href='#t0619c28'>T 0619c28</a>弟子等同俱至後世，共生一處，我今寧<a class='ref t' id='t0619c29' href='#t0619c29'>T 0619c29</a>可更修增上慈，修增上慈已，命終得生晃<a class='ref t' id='t0620a01' href='#t0620a01'>T 0620a01</a>昱天中。』</p>
<p>「曇彌！彼時七富樓奚哆師則於後<a class='ref t' id='t0620a02' href='#t0620a02'>T 0620a02</a>時更修增上慈，修增上慈已，命終得生<a class='ref t' id='t0620a03' href='#t0620a03'>T 0620a03</a>晃昱天中。曇彌！七富樓奚哆師及諸弟子<a class='ref t' id='t0620a04' href='#t0620a04'>T 0620a04</a>學道不虛，得大果報。曇彌！若有罵彼七師<a class='ref t' id='t0620a05' href='#t0620a05'>T 0620a05</a>及無量百千眷屬，打破瞋恚責數者，必受無<a class='ref t' id='t0620a06' href='#t0620a06'>T 0620a06</a>量罪。若有一成就正見佛弟子比丘得小<a class='ref t' id='t0620a07' href='#t0620a07'>T 0620a07</a>果，罵詈打破瞋恚責數者，此受罪多於彼。<a class='ref t' id='t0620a08' href='#t0620a08'>T 0620a08</a>是故，曇彌！汝等各各更迭相護。所以者何？<a class='ref t' id='t0620a09' href='#t0620a09'>T 0620a09</a>離此過已，更無有失。」</p>
<p>於是，世尊說此偈<a class='ref t' id='t0620a10' href='#t0620a10'>T 0620a10</a>曰：</p>
<p><a class='ref t' id='t0620a11' href='#t0620a11'>T 0620a11</a>「須涅、牟梨破群那、　阿邏那遮婆羅門、　瞿<a class='ref t' id='t0620a12' href='#t0620a12'>T 0620a12</a>陀梨舍哆、　害提婆羅摩納、　儲提摩麗橋鞞<a class='ref t' id='t0620a13' href='#t0620a13'>T 0620a13</a>陀邏、　薩哆富樓奚哆。</p>
<a class='ref t' id='t0620a14' href='#t0620a14'>T 0620a14</a>
<blockquote class='gatha'>
<p>「此在過去世，　　七師有名德，<a class='ref t' id='t0620a15' href='#t0620a15'>T 0620a15</a><br>
無愛縛樂悲，　　欲結盡過去。<a class='ref t' id='t0620a16' href='#t0620a16'>T 0620a16</a><br>
彼有諸弟子，　　無量百千數，<a class='ref t' id='t0620a17' href='#t0620a17'>T 0620a17</a><br>
彼亦離欲結，　　須臾不究竟。<a class='ref t' id='t0620a18' href='#t0620a18'>T 0620a18</a><br>
若彼外仙人，　　善護行苦行，<a class='ref t' id='t0620a19' href='#t0620a19'>T 0620a19</a><br>
心中懷憎嫉，　　罵者受罪多。<a class='ref t' id='t0620a20' href='#t0620a20'>T 0620a20</a><br>
若一得正見，　　佛子住小果，<a class='ref t' id='t0620a21' href='#t0620a21'>T 0620a21</a><br>
罵詈責打破，　　受罪多於彼。<a class='ref t' id='t0620a22' href='#t0620a22'>T 0620a22</a><br>
是故汝曇彌，　　各各更相護，<a class='ref t' id='t0620a23' href='#t0620a23'>T 0620a23</a><br>
所以更相護，　　重罪無過是。<a class='ref t' id='t0620a24' href='#t0620a24'>T 0620a24</a><br>
如是甚重苦，　　亦為聖所惡，<a class='ref t' id='t0620a25' href='#t0620a25'>T 0620a25</a><br>
必得受惡色，　　橫取邪見處。<a class='ref t' id='t0620a26' href='#t0620a26'>T 0620a26</a><br>
此是最下人，　　聖法之所說，<a class='ref t' id='t0620a27' href='#t0620a27'>T 0620a27</a><br>
謂未離婬欲，　　得微妙五根。<a class='ref t' id='t0620a28' href='#t0620a28'>T 0620a28</a><br>
信精進念處，　　正定及正觀，<a class='ref t' id='t0620a29' href='#t0620a29'>T 0620a29</a><br>
如是得此苦，　　前所受其殃。<a class='ref t' id='t0620b01' href='#t0620b01'>T 0620b01</a><br>
自受其殃已，　　於後便害他，<a class='ref t' id='t0620b02' href='#t0620b02'>T 0620b02</a><br>
若能自護者，　　彼為能護外。<a class='ref t' id='t0620b03' href='#t0620b03'>T 0620b03</a><br>
是故當自護，　　慧者無央樂。」</p>
</blockquote>
<p><a class='ref t' id='t0620b04' href='#t0620b04'>T 0620b04</a>佛說如是。尊者曇彌及諸比丘，聞佛所說，<a class='ref t' id='t0620b05' href='#t0620b05'>T 0620b05</a>歡喜奉行。</p>
<a class='ref t' id='t0620b06' href='#t0620b06'>T 0620b06</a>
<p class='endsutta'>教曇彌經第十四竟<span class='t-note'>（二千四百二十四字）</span></p>
<a class='ref t' id='t0620b07' href='#t0620b07'>T 0620b07</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
