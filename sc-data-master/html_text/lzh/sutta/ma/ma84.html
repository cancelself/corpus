<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma84' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 7</span> <span class='mirror-right'>長壽王品</span></p>
<h1 class='mirror-row'><span class='mirror-left latin'>84.</span> <span class='mirror-right'>（八四）無刺經</span></h1>
</header>
<p class='suttainfo'><span class='t-juanname'>中阿含經卷第二十一</span></p>
<p><a class='ref t' id='t0560b20' href='#t0560b20'>T 0560b20</a><a class='ref t' id='t0560b21' href='#t0560b21'>T 0560b21</a><span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0560b22' href='#t0560b22'>T 0560b22</a><a class='ref t' id='t0560b24' href='#t0560b24'>T 0560b24</a>我聞如是：</p>
<p>一時，佛遊鞞舍離，在獼猴江邊<a class='ref t' id='t0560b25' href='#t0560b25'>T 0560b25</a>高樓臺觀。此諸名德、長老上尊、大弟子等，謂<a class='ref t' id='t0560b26' href='#t0560b26'>T 0560b26</a>遮羅、優簸遮羅、賢善、賢患、無患、耶舍上稱，<a class='ref t' id='t0560b27' href='#t0560b27'>T 0560b27</a>如是<span class='corr' title='[比→此]'>此</span>諸名德、長老上尊、大弟子等，亦遊鞞<a class='ref t' id='t0560b28' href='#t0560b28'>T 0560b28</a>舍離獼猴江邊高樓臺觀，並皆近佛葉屋邊<a class='ref t' id='t0560b29' href='#t0560b29'>T 0560b29</a>住。</p>
<p>諸鞞舍離麗掣聞世尊遊鞞舍離獼猴<a class='ref t' id='t0560c01' href='#t0560c01'>T 0560c01</a>江邊高樓臺觀，便作是念：「我等寧可作大<a class='ref t' id='t0560c02' href='#t0560c02'>T 0560c02</a>如意足，作王威德，高聲唱傳，出鞞舍離，往<a class='ref t' id='t0560c03' href='#t0560c03'>T 0560c03</a>詣佛所供養禮事。」</p>
<p>時，諸名德、長老上尊、大弟<a class='ref t' id='t0560c04' href='#t0560c04'>T 0560c04</a>子等，聞諸鞞舍離麗掣作大如意足，作王<a class='ref t' id='t0560c05' href='#t0560c05'>T 0560c05</a>威德，高聲唱傳，出鞞舍離，來詣佛所供養<a class='ref t' id='t0560c06' href='#t0560c06'>T 0560c06</a>禮事，便作是念：「禪以聲為刺，世尊亦<a class='ref t' id='t0560c07' href='#t0560c07'>T 0560c07</a>說禪以聲為刺，我等寧可往詣牛角娑羅<a class='ref t' id='t0560c08' href='#t0560c08'>T 0560c08</a>林，在彼無亂，遠離獨住，閑居靜處，宴坐思<a class='ref t' id='t0560c09' href='#t0560c09'>T 0560c09</a>惟。」於是，諸名德、長老上尊、大弟子等，往詣<a class='ref t' id='t0560c10' href='#t0560c10'>T 0560c10</a>牛角娑羅林，在彼無亂，遠離獨住，閑居靜處，<a class='ref t' id='t0560c11' href='#t0560c11'>T 0560c11</a>宴坐思惟。</p>
<p>爾時，眾多鞞舍離麗掣作大如意<a class='ref t' id='t0560c12' href='#t0560c12'>T 0560c12</a>足，作王威德，高聲唱傳，出鞞舍離，往詣佛<a class='ref t' id='t0560c13' href='#t0560c13'>T 0560c13</a>所供養禮事。或有鞞舍離麗掣，稽首佛足，<a class='ref t' id='t0560c14' href='#t0560c14'>T 0560c14</a>却坐一面，或有與佛共相問訊，却坐一面，<a class='ref t' id='t0560c15' href='#t0560c15'>T 0560c15</a>或有叉手向佛，却坐一面，或有遙見佛已，<a class='ref t' id='t0560c16' href='#t0560c16'>T 0560c16</a>默然而坐。</p>
<p>彼時，眾多鞞舍離麗掣各坐已定，<a class='ref t' id='t0560c17' href='#t0560c17'>T 0560c17</a>世尊為彼說法，勸發渴仰，成就歡喜，無量<a class='ref t' id='t0560c18' href='#t0560c18'>T 0560c18</a>方便為彼說法，勸發渴仰，成就歡喜已，默然<a class='ref t' id='t0560c19' href='#t0560c19'>T 0560c19</a>而住。於是，眾多鞞舍離麗掣，世尊為彼說<a class='ref t' id='t0560c20' href='#t0560c20'>T 0560c20</a>法，勸發渴仰，成就歡喜已，即從坐起，稽首<a class='ref t' id='t0560c21' href='#t0560c21'>T 0560c21</a>佛足，繞三匝而去。</p>
<p>鞞舍離麗掣去後不久。<a class='ref t' id='t0560c22' href='#t0560c22'>T 0560c22</a>於是，世尊問諸比丘：「諸長老上尊、大弟子等<a class='ref t' id='t0560c23' href='#t0560c23'>T 0560c23</a>為至何許？」</p>
<p>諸比丘白曰：「世尊！諸長老上尊、<a class='ref t' id='t0560c24' href='#t0560c24'>T 0560c24</a>大弟子等，聞諸鞞舍離麗掣作大如意足，<a class='ref t' id='t0560c25' href='#t0560c25'>T 0560c25</a>作王威德，高聲唱傳，出鞞舍離，來詣佛所<a class='ref t' id='t0560c26' href='#t0560c26'>T 0560c26</a>供養禮事，便作是念：『禪以聲為刺，世尊亦<a class='ref t' id='t0560c27' href='#t0560c27'>T 0560c27</a>說禪以聲為刺。我等寧可往詣牛角娑羅<a class='ref t' id='t0560c28' href='#t0560c28'>T 0560c28</a>林，在彼無亂，遠離獨住，閑居靜處，宴坐思<a class='ref t' id='t0560c29' href='#t0560c29'>T 0560c29</a>惟。』世尊！諸長老上尊、大弟子等共往詣彼。」</p>
<p><a class='ref t' id='t0561a01' href='#t0561a01'>T 0561a01</a>於是，世尊聞已嘆曰：「善哉！善哉！若長老上<a class='ref t' id='t0561a02' href='#t0561a02'>T 0561a02</a>尊、大弟子等應如是說：『禪以聲為刺，世尊<a class='ref t' id='t0561a03' href='#t0561a03'>T 0561a03</a>亦說禪以聲為刺。』所以者何？我實如是說，<a class='ref t' id='t0561a04' href='#t0561a04'>T 0561a04</a>禪有刺，持戒者以犯戒為刺，護諸根者<a class='ref t' id='t0561a05' href='#t0561a05'>T 0561a05</a>以嚴飾身為刺，修習惡露者以淨相為<a class='ref t' id='t0561a06' href='#t0561a06'>T 0561a06</a>刺，修習慈心者以恚為刺，離酒者以飲酒<a class='ref t' id='t0561a07' href='#t0561a07'>T 0561a07</a>為刺，梵行者以見女色為刺。入初禪者<a class='ref t' id='t0561a08' href='#t0561a08'>T 0561a08</a>以聲為刺，入第二禪者以覺觀為刺，入<a class='ref t' id='t0561a09' href='#t0561a09'>T 0561a09</a>第三禪者以喜為刺，入第四禪者以入息<a class='ref t' id='t0561a10' href='#t0561a10'>T 0561a10</a>出息為刺，入空處者以色想為刺，入識<a class='ref t' id='t0561a11' href='#t0561a11'>T 0561a11</a>處者以空處想為刺，入無所有處者以<a class='ref t' id='t0561a12' href='#t0561a12'>T 0561a12</a>識處想為刺，入無想處者以無所有處想<a class='ref t' id='t0561a13' href='#t0561a13'>T 0561a13</a>為刺，入想知滅定者以想知為刺。</p>
<p>「復次，<a class='ref t' id='t0561a14' href='#t0561a14'>T 0561a14</a>有三刺：欲刺、恚刺、愚癡之刺。此三刺者，<a class='ref t' id='t0561a15' href='#t0561a15'>T 0561a15</a>漏盡阿羅訶已斷、已知，拔絕根本，滅不復<a class='ref t' id='t0561a16' href='#t0561a16'>T 0561a16</a>生，是為阿羅訶無刺、阿羅訶離刺、阿羅訶<a class='ref t' id='t0561a17' href='#t0561a17'>T 0561a17</a>無刺離刺。」</p>
<p>佛說如是。彼諸比丘聞佛所說，<a class='ref t' id='t0561a18' href='#t0561a18'>T 0561a18</a>歡喜奉行。</p>
<a class='ref t' id='t0561a19' href='#t0561a19'>T 0561a19</a>
<p class='endsutta'>無刺經第十三竟<span class='t-note'>（八百三十五字）</span></p>
<a class='ref t' id='t0561a20' href='#t0561a20'>T 0561a20</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
