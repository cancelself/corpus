<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma57' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 5</span> <span class='mirror-right'>習相應品</span></p>
<h1 class='mirror-row'><span class='mirror-left latin'>57. Spoken for the Monks</span> <span class='mirror-right'>（五七）即為比丘說經</span></h1>
</header>
<p><a class='ref t' id='t0492a15' href='#t0492a15'>T 0492a15</a>我聞如是：</p>
<p>一時，佛遊舍衛國，在勝林給孤<a class='ref t' id='t0492a16' href='#t0492a16'>T 0492a16</a>獨園。</p>
<p>爾時，世尊告諸比丘：「心解脫未熟，欲<a class='ref t' id='t0492a17' href='#t0492a17'>T 0492a17</a>令熟者，有五習法。云何為五？比丘！自善知<a class='ref t' id='t0492a18' href='#t0492a18'>T 0492a18</a>識與善知識俱，善知識共和合，心解脫未<a class='ref t' id='t0492a19' href='#t0492a19'>T 0492a19</a>熟，欲令熟者，是謂第一習法。復次，比丘！修<a class='ref t' id='t0492a20' href='#t0492a20'>T 0492a20</a>習禁戒，守護從解脫，又復善攝威儀禮節，<a class='ref t' id='t0492a21' href='#t0492a21'>T 0492a21</a>見纖芥罪，常懷畏怖，受持學戒，心解脫未<a class='ref t' id='t0492a22' href='#t0492a22'>T 0492a22</a>熟，欲令熟者，是謂第二習法。復次，比丘！謂<a class='ref t' id='t0492a23' href='#t0492a23'>T 0492a23</a>所可說聖有義，令心柔軟，使心無蓋，謂說<a class='ref t' id='t0492a24' href='#t0492a24'>T 0492a24</a>戒、說定、說慧、說解脫、說解脫知見、說漸損、<a class='ref t' id='t0492a25' href='#t0492a25'>T 0492a25</a>說不樂聚會、說少欲、說知足、說斷、說無<a class='ref t' id='t0492a26' href='#t0492a26'>T 0492a26</a>欲、說滅、說燕坐、說緣起，得如是比沙門<a class='ref t' id='t0492a27' href='#t0492a27'>T 0492a27</a>所說，具得易，不難得，心解脫未熟，欲令熟<a class='ref t' id='t0492a28' href='#t0492a28'>T 0492a28</a>者，是謂第三習法。復次，比丘！常行精進，斷<a class='ref t' id='t0492a29' href='#t0492a29'>T 0492a29</a>惡不善，修諸善法，恒自起意，專一堅固，為諸<a class='ref t' id='t0492b01' href='#t0492b01'>T 0492b01</a>善本，不捨方便，心解脫未熟，欲令熟者，是<a class='ref t' id='t0492b02' href='#t0492b02'>T 0492b02</a>謂第四習法。復次，比丘！修行智慧，觀興衰<a class='ref t' id='t0492b03' href='#t0492b03'>T 0492b03</a>法，得如此智，聖慧明達，分別曉了，以正盡<a class='ref t' id='t0492b04' href='#t0492b04'>T 0492b04</a>苦，心解脫未熟，欲令熟者，是謂第五習法。</p>
<p><a class='ref t' id='t0492b05' href='#t0492b05'>T 0492b05</a>「彼有此五習法已，復修四法。云何為四？修<a class='ref t' id='t0492b06' href='#t0492b06'>T 0492b06</a>惡露，令斷欲；修慈，令斷恚；修息出息入，<a class='ref t' id='t0492b07' href='#t0492b07'>T 0492b07</a>令斷亂念；修無常想，令斷我慢。若比丘<a class='ref t' id='t0492b08' href='#t0492b08'>T 0492b08</a>自善知識與善知識俱，善知識共和合，當<a class='ref t' id='t0492b09' href='#t0492b09'>T 0492b09</a>知必修習禁戒，守護從解脫，又復善攝威<a class='ref t' id='t0492b10' href='#t0492b10'>T 0492b10</a>儀禮節，見纖芥罪，常懷畏怖，受持學戒。若<a class='ref t' id='t0492b11' href='#t0492b11'>T 0492b11</a>比丘自善知識與善知識俱，善知識共和合，<a class='ref t' id='t0492b12' href='#t0492b12'>T 0492b12</a>當知必得所可說聖有義，令心柔軟，使<a class='ref t' id='t0492b13' href='#t0492b13'>T 0492b13</a>心無蓋，謂說戒、說定、說慧、說解脫、說解<a class='ref t' id='t0492b14' href='#t0492b14'>T 0492b14</a>脫知見、說漸損、說不樂聚會、說少欲、說知<a class='ref t' id='t0492b15' href='#t0492b15'>T 0492b15</a>足、說斷、說無欲、說滅、說燕坐、說緣起，得<a class='ref t' id='t0492b16' href='#t0492b16'>T 0492b16</a>如是比沙門所說，具得易，不難得。若比丘自<a class='ref t' id='t0492b17' href='#t0492b17'>T 0492b17</a>善知識與善知識俱，善知識共和合，當知<a class='ref t' id='t0492b18' href='#t0492b18'>T 0492b18</a>必行精進，斷惡不善，修諸善法，恒自起意，<a class='ref t' id='t0492b19' href='#t0492b19'>T 0492b19</a>專一堅固，為諸善本，不捨方便。若比丘自<a class='ref t' id='t0492b20' href='#t0492b20'>T 0492b20</a>善知識與善知識俱，善知識共和合，當知<a class='ref t' id='t0492b21' href='#t0492b21'>T 0492b21</a>必行智慧，觀興衰法，得如此智，聖慧明達，<a class='ref t' id='t0492b22' href='#t0492b22'>T 0492b22</a>分別曉了，以正盡苦。若比丘自善知識與善<a class='ref t' id='t0492b23' href='#t0492b23'>T 0492b23</a>知識俱，善知識共和合，當知必修惡露，令<a class='ref t' id='t0492b24' href='#t0492b24'>T 0492b24</a>斷欲；修慈，令斷恚；修息出息入，令斷亂<a class='ref t' id='t0492b25' href='#t0492b25'>T 0492b25</a>念；修無常想，令斷我慢。若比丘得無常想<a class='ref t' id='t0492b26' href='#t0492b26'>T 0492b26</a>者，必得無我想，若比丘得無我想者，便於<a class='ref t' id='t0492b27' href='#t0492b27'>T 0492b27</a>現法斷一切我慢，得息、滅、盡、無為、涅槃。」</p>
<p>佛<a class='ref t' id='t0492b28' href='#t0492b28'>T 0492b28</a>說如是。彼諸比丘聞佛所說，歡喜奉行。</p>
<a class='ref t' id='t0492b29' href='#t0492b29'>T 0492b29</a>
<p class='endsutta'>即為比丘說經第十六竟<span class='t-note'>（六百八十三字）</span></p>
<a class='ref t' id='t0492c01' href='#t0492c01'>T 0492c01</a>
<p class='endsection'><span class='t-juanname'>中阿含經卷第十<span class='t-note'>（九千七百五十六字）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
