<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma188' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 15</span> <span class='mirror-right'>雙品</span></p>
<h1 class='mirror-row'><span class='mirror-left latin'>188.</span> <span class='mirror-right'>（一八八）阿夷那經</span></h1>
</header>
<p><a class='ref t' id='t0734a29' href='#t0734a29'>T 0734a29</a>我聞如是：</p>
<p>一時，佛遊舍衛國，在於東園鹿<a class='ref t' id='t0734b01' href='#t0734b01'>T 0734b01</a>子母堂。</p>
<p>爾時，世尊則於晡時，從燕坐起，堂<a class='ref t' id='t0734b02' href='#t0734b02'>T 0734b02</a>上來下，在堂影中露地經行，為諸比丘廣<a class='ref t' id='t0734b03' href='#t0734b03'>T 0734b03</a>說甚深微妙之法。彼時，異學阿夷那，沙門蠻<a class='ref t' id='t0734b04' href='#t0734b04'>T 0734b04</a>頭弟子，遙見世尊從燕坐起，堂上來下，在<a class='ref t' id='t0734b05' href='#t0734b05'>T 0734b05</a>堂影中露地經行，為諸比丘廣說甚深微<a class='ref t' id='t0734b06' href='#t0734b06'>T 0734b06</a>妙之法。異學阿夷那，沙門蠻頭弟子，往詣佛<a class='ref t' id='t0734b07' href='#t0734b07'>T 0734b07</a>所，共相問訊，隨佛經行。世尊迴顧問曰：「阿夷<a class='ref t' id='t0734b08' href='#t0734b08'>T 0734b08</a>那！沙門蠻頭實思五百思。若有異沙門、梵<a class='ref t' id='t0734b09' href='#t0734b09'>T 0734b09</a>志一切知、一切見者，自稱我有無餘、知無<a class='ref t' id='t0734b10' href='#t0734b10'>T 0734b10</a>餘，見彼有過、自稱有過。」</p>
<p>異學阿夷那，沙門<a class='ref t' id='t0734b11' href='#t0734b11'>T 0734b11</a>蠻頭弟子，答曰：「瞿曇！沙門蠻頭實思五百思。<a class='ref t' id='t0734b12' href='#t0734b12'>T 0734b12</a>若有異沙門、梵志一切知、一切見者，自稱我<a class='ref t' id='t0734b13' href='#t0734b13'>T 0734b13</a>有無餘、知無餘，見彼有過、自稱有過。」</p>
<p>世尊<a class='ref t' id='t0734b14' href='#t0734b14'>T 0734b14</a>復問曰：「阿夷那！云何沙門蠻頭思五百思？<a class='ref t' id='t0734b15' href='#t0734b15'>T 0734b15</a>若有異沙門、梵志一切知、一切見者，自稱<a class='ref t' id='t0734b16' href='#t0734b16'>T 0734b16</a>我有無餘、知無餘，見彼有過、自稱有過<a class='ref t' id='t0734b17' href='#t0734b17'>T 0734b17</a>耶？」</p>
<p>異學阿夷那，沙門蠻頭弟子，答曰：「瞿曇！沙<a class='ref t' id='t0734b18' href='#t0734b18'>T 0734b18</a>門蠻頭作如是說：『若行、若住、若坐、若臥、若眠、<a class='ref t' id='t0734b19' href='#t0734b19'>T 0734b19</a>若寤，或晝、或夜，常無礙知見。或時逢<span class='t-gaiji'>［馬＊奔］<!--gaiji,,1[馬*奔],2&#x298FA;,3--></span>象、<a class='ref t' id='t0734b20' href='#t0734b20'>T 0734b20</a>逸馬、<span class='t-gaiji'>［馬＊奔］<!--gaiji,,1[馬*奔],2&#x298FA;,3--></span>車、叛兵、走男、走女，或行如是道，逢<a class='ref t' id='t0734b21' href='#t0734b21'>T 0734b21</a>惡象、惡馬、惡牛、惡狗，或值蛇聚，或得塊<a class='ref t' id='t0734b22' href='#t0734b22'>T 0734b22</a>擲，或得杖打，或墮溝瀆，或墮廁中，或乘臥<a class='ref t' id='t0734b23' href='#t0734b23'>T 0734b23</a>牛，或墮深坑，或入刺中，或見村邑，問名問<a class='ref t' id='t0734b24' href='#t0734b24'>T 0734b24</a>道，見男見女，問姓問名，或觀空舍，或如<a class='ref t' id='t0734b25' href='#t0734b25'>T 0734b25</a>是入族。彼既入已，而問我曰：「尊從何行？」我<a class='ref t' id='t0734b26' href='#t0734b26'>T 0734b26</a>答彼曰：「諸賢！我趣惡道也。」』瞿曇！沙門蠻頭<a class='ref t' id='t0734b27' href='#t0734b27'>T 0734b27</a>如是比丘思五百思。若有異沙門、梵志一切<a class='ref t' id='t0734b28' href='#t0734b28'>T 0734b28</a>知、一切見者，自稱我有無餘、知無餘，見彼<a class='ref t' id='t0734b29' href='#t0734b29'>T 0734b29</a>有過也。」</p>
<p>於是，世尊離於經行，至經行頭<a class='ref t' id='t0734c01' href='#t0734c01'>T 0734c01</a>敷尼師檀，結跏趺坐，問諸比丘：「我所說智<a class='ref t' id='t0734c02' href='#t0734c02'>T 0734c02</a>慧事，汝等受持耶？」彼諸比丘默然不答。</p>
<p>世<a class='ref t' id='t0734c03' href='#t0734c03'>T 0734c03</a>尊復至再三問曰：「諸比丘！我所說智慧事，汝<a class='ref t' id='t0734c04' href='#t0734c04'>T 0734c04</a>等受持耶？」諸比丘亦至再三默然不答。</p>
<p>彼時，<a class='ref t' id='t0734c05' href='#t0734c05'>T 0734c05</a>有一比丘即從坐起，偏袒著衣，叉手向佛，<a class='ref t' id='t0734c06' href='#t0734c06'>T 0734c06</a>白曰：「世尊！今正是時。善逝！今正是時。若世尊<a class='ref t' id='t0734c07' href='#t0734c07'>T 0734c07</a>為諸比丘說智慧事，諸比丘從世尊聞，當<a class='ref t' id='t0734c08' href='#t0734c08'>T 0734c08</a>善受持。」</p>
<p>世尊告曰：「比丘！諦聽，善思念之，我<a class='ref t' id='t0734c09' href='#t0734c09'>T 0734c09</a>當為汝具分別說。」</p>
<p>時，諸比丘白曰：「唯然。當<a class='ref t' id='t0734c10' href='#t0734c10'>T 0734c10</a>受教聽。」</p>
<p>佛復告曰：「凡有二眾，一曰法眾，二<a class='ref t' id='t0734c11' href='#t0734c11'>T 0734c11</a>曰非法眾。何者非法眾？或有一行非法說<a class='ref t' id='t0734c12' href='#t0734c12'>T 0734c12</a>非法，彼眾亦行非法說非法，彼非法人住<a class='ref t' id='t0734c13' href='#t0734c13'>T 0734c13</a>非法眾前，自已所知，而虛妄言，不是真實，顯<a class='ref t' id='t0734c14' href='#t0734c14'>T 0734c14</a>示分別，施設其行，流布次第說法，欲斷他<a class='ref t' id='t0734c15' href='#t0734c15'>T 0734c15</a>意弊惡，難詰不可說也。於正法、律中，不可<a class='ref t' id='t0734c16' href='#t0734c16'>T 0734c16</a>稱立自已所知，彼非法人住非法眾前，自稱<a class='ref t' id='t0734c17' href='#t0734c17'>T 0734c17</a>我有智慧普知，於中若有如是說智慧事<a class='ref t' id='t0734c18' href='#t0734c18'>T 0734c18</a>者，是謂非法眾。何者法眾？或有一行法說<a class='ref t' id='t0734c19' href='#t0734c19'>T 0734c19</a>法，彼眾亦行法說法，彼法人住法眾前，自<a class='ref t' id='t0734c20' href='#t0734c20'>T 0734c20</a>已所知，不虛妄言，是真是實，顯示分別，施<a class='ref t' id='t0734c21' href='#t0734c21'>T 0734c21</a>設其行，流布次第說，欲斷他意弊惡，難詰<a class='ref t' id='t0734c22' href='#t0734c22'>T 0734c22</a>則可說也。於正法中而可稱立自已所知，<a class='ref t' id='t0734c23' href='#t0734c23'>T 0734c23</a>彼法人住法眾前，自稱我有智慧普知，於<a class='ref t' id='t0734c24' href='#t0734c24'>T 0734c24</a>中若有如是說智慧事者，是謂法眾。是故<a class='ref t' id='t0734c25' href='#t0734c25'>T 0734c25</a>汝等當知法、非法，義與非義，知法、非法，義、<a class='ref t' id='t0734c26' href='#t0734c26'>T 0734c26</a>非義已，汝等當學如法如義。」</p>
<p>佛說如是，即<a class='ref t' id='t0734c27' href='#t0734c27'>T 0734c27</a>從座起，入室燕坐。於是諸比丘便作是念：<a class='ref t' id='t0734c28' href='#t0734c28'>T 0734c28</a>「諸賢！當知世尊略說此義，不廣分別，即從<a class='ref t' id='t0734c29' href='#t0734c29'>T 0734c29</a>坐起，入室燕坐。『是故，汝等當知法、非法，義<a class='ref t' id='t0735a01' href='#t0735a01'>T 0735a01</a>與非義，知法、非法，義、非義已，汝等當學如<a class='ref t' id='t0735a02' href='#t0735a02'>T 0735a02</a>法如義。』」彼復作是念：「諸賢！誰能廣分別世<a class='ref t' id='t0735a03' href='#t0735a03'>T 0735a03</a>尊向所略說義？」彼復作是念：「尊者阿難是<a class='ref t' id='t0735a04' href='#t0735a04'>T 0735a04</a>佛侍者而知佛意，常為世尊之所稱譽，及<a class='ref t' id='t0735a05' href='#t0735a05'>T 0735a05</a>諸智梵行人。尊者阿難能廣分別世尊向所<a class='ref t' id='t0735a06' href='#t0735a06'>T 0735a06</a>略說義。諸賢！共往詣尊者阿難所，請說此<a class='ref t' id='t0735a07' href='#t0735a07'>T 0735a07</a>義。若尊者阿難為分別者，我等當善受持。」</p>
<p><a class='ref t' id='t0735a08' href='#t0735a08'>T 0735a08</a>於是，諸比丘往詣尊者阿難所，共相問訊，却<a class='ref t' id='t0735a09' href='#t0735a09'>T 0735a09</a>坐一面，白曰：「尊者阿難！當知世尊略說此<a class='ref t' id='t0735a10' href='#t0735a10'>T 0735a10</a>義，不廣分別，即從坐起，入室燕坐。『汝等當<a class='ref t' id='t0735a11' href='#t0735a11'>T 0735a11</a>知法、非法，義與非義，知法、非法，義、非義已，<a class='ref t' id='t0735a12' href='#t0735a12'>T 0735a12</a>汝等當學如法如義。』我等便作是念：『諸賢！<a class='ref t' id='t0735a13' href='#t0735a13'>T 0735a13</a>誰能廣分別世尊向所略說義！』我等復作是<a class='ref t' id='t0735a14' href='#t0735a14'>T 0735a14</a>念：『尊者阿難是佛侍者而知佛意，常為世尊<a class='ref t' id='t0735a15' href='#t0735a15'>T 0735a15</a>之所稱譽，及諸智梵行人。尊者阿難能廣分<a class='ref t' id='t0735a16' href='#t0735a16'>T 0735a16</a>別世尊向所略說義。』唯願尊者阿難為慈<a class='ref t' id='t0735a17' href='#t0735a17'>T 0735a17</a>愍故而廣說之。」</p>
<p>尊者阿難告曰：「諸賢！聽我<a class='ref t' id='t0735a18' href='#t0735a18'>T 0735a18</a>說喻，慧者聞喻則解其義。諸賢！猶如有人<a class='ref t' id='t0735a19' href='#t0735a19'>T 0735a19</a>欲得求實，為求實故，持斧入林，彼見大樹<a class='ref t' id='t0735a20' href='#t0735a20'>T 0735a20</a>成根、莖、節、枝、葉、華、實，彼人不觸根、莖、節、實，但<a class='ref t' id='t0735a21' href='#t0735a21'>T 0735a21</a>觸枝、葉。諸賢所說亦復如是。世尊現在，捨來<a class='ref t' id='t0735a22' href='#t0735a22'>T 0735a22</a>就我而問此義。所以者何？諸賢！當知世尊<a class='ref t' id='t0735a23' href='#t0735a23'>T 0735a23</a>是眼、是智、是義、是法、法主、法將，說真諦義，現<a class='ref t' id='t0735a24' href='#t0735a24'>T 0735a24</a>一切義由彼世尊，諸賢應往詣世尊所而<a class='ref t' id='t0735a25' href='#t0735a25'>T 0735a25</a>問此義：『世尊！此云何？此何義？』如世尊說者，<a class='ref t' id='t0735a26' href='#t0735a26'>T 0735a26</a>諸賢等當善受持。」</p>
<p>時，諸比丘白曰：「唯然。尊者<a class='ref t' id='t0735a27' href='#t0735a27'>T 0735a27</a>阿難！世尊是眼、是智、是義、是法、法主、法將，說<a class='ref t' id='t0735a28' href='#t0735a28'>T 0735a28</a>真諦義，現一切義由彼世尊。然尊者阿難是<a class='ref t' id='t0735a29' href='#t0735a29'>T 0735a29</a>佛侍者而知佛意，常為世尊之所稱譽，及<a class='ref t' id='t0735b01' href='#t0735b01'>T 0735b01</a>諸智梵行人。尊者阿難能廣分別世尊向<a class='ref t' id='t0735b02' href='#t0735b02'>T 0735b02</a>所略說義。唯願尊者阿難為慈愍故而廣<a class='ref t' id='t0735b03' href='#t0735b03'>T 0735b03</a>說之。」</p>
<p>尊者阿難告諸比丘：「諸賢等！共聽我<a class='ref t' id='t0735b04' href='#t0735b04'>T 0735b04</a>所說。諸賢！邪見非法，正見是法。若有因邪<a class='ref t' id='t0735b05' href='#t0735b05'>T 0735b05</a>見生無量惡不善法者，是謂非義；若因正<a class='ref t' id='t0735b06' href='#t0735b06'>T 0735b06</a>見生無量善法者，是謂是義。諸賢！乃至<a class='ref t' id='t0735b07' href='#t0735b07'>T 0735b07</a>邪智非法，正智是法，若因邪智生無量惡<a class='ref t' id='t0735b08' href='#t0735b08'>T 0735b08</a>不善法者，是謂非義；若因正智生無量善<a class='ref t' id='t0735b09' href='#t0735b09'>T 0735b09</a>法者，是謂是義。諸賢！謂世尊略說此義，不<a class='ref t' id='t0735b10' href='#t0735b10'>T 0735b10</a>廣分別，即從坐起，入室燕坐。『是故汝等當<a class='ref t' id='t0735b11' href='#t0735b11'>T 0735b11</a>知法、非法，義與非義，知法、非法，義、非義已，<a class='ref t' id='t0735b12' href='#t0735b12'>T 0735b12</a>汝等當學如法如義。』此世尊略說，不廣分<a class='ref t' id='t0735b13' href='#t0735b13'>T 0735b13</a>別義，我以此句、以此文廣說如是，諸賢可<a class='ref t' id='t0735b14' href='#t0735b14'>T 0735b14</a>往向佛具陳，若如世尊所說義者，諸賢等<a class='ref t' id='t0735b15' href='#t0735b15'>T 0735b15</a>便可受持。」</p>
<p>於是，諸比丘聞尊者阿難所說，<a class='ref t' id='t0735b16' href='#t0735b16'>T 0735b16</a>善受持誦，即從坐起，繞尊者阿難三匝而<a class='ref t' id='t0735b17' href='#t0735b17'>T 0735b17</a>去，往詣佛所，稽首作禮，却坐一面，白曰：「世<a class='ref t' id='t0735b18' href='#t0735b18'>T 0735b18</a>尊！向世尊略說此義，不廣分別，即從坐起，<a class='ref t' id='t0735b19' href='#t0735b19'>T 0735b19</a>入室燕坐。尊者阿難以此句、以此文而廣<a class='ref t' id='t0735b20' href='#t0735b20'>T 0735b20</a>說之。」</p>
<p>世尊聞已，歎曰：「善哉！善哉！我弟子中<a class='ref t' id='t0735b21' href='#t0735b21'>T 0735b21</a>有眼、有智、有法、有義。所以者何？謂師為<a class='ref t' id='t0735b22' href='#t0735b22'>T 0735b22</a>弟子略說此義，不廣分別，彼弟子以此句、<a class='ref t' id='t0735b23' href='#t0735b23'>T 0735b23</a>以此文而廣說之。如阿難所說，汝等應當<a class='ref t' id='t0735b24' href='#t0735b24'>T 0735b24</a>如是受持。所以者何？以說觀義應如是也。」</p>
<p><a class='ref t' id='t0735b25' href='#t0735b25'>T 0735b25</a>佛說如是。彼諸比丘聞佛所說，歡喜奉行。</p>
<a class='ref t' id='t0735b26' href='#t0735b26'>T 0735b26</a>
<p class='endsutta'>阿夷那經第二竟<span class='t-note'>（千八百二十八字）</span></p>
<a class='ref t' id='t0735b27' href='#t0735b27'>T 0735b27</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
