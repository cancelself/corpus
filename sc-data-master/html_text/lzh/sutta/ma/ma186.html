<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma186' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 15</span> <span class='mirror-right'>雙品</span></p>
<h1 class='mirror-row'><span class='mirror-left latin'>186.</span> <span class='mirror-right'>（一八六）求解經</span></h1>
</header>
<p><a class='ref t' id='t0731b02' href='#t0731b02'>T 0731b02</a>我聞如是：</p>
<p>一時，佛遊拘樓瘦劒摩瑟曇拘樓<a class='ref t' id='t0731b03' href='#t0731b03'>T 0731b03</a>都邑。</p>
<p>爾時，世尊告諸比丘：「緣於彼意，不知<a class='ref t' id='t0731b04' href='#t0731b04'>T 0731b04</a>他心如真者，彼世尊正盡覺不可知，云何<a class='ref t' id='t0731b05' href='#t0731b05'>T 0731b05</a>求解於如來乎？」</p>
<p>時，諸比丘白世尊曰：「世尊<a class='ref t' id='t0731b06' href='#t0731b06'>T 0731b06</a>為法本，世尊為法主，法由世尊，唯願說<a class='ref t' id='t0731b07' href='#t0731b07'>T 0731b07</a>之，我等聞已，得廣知義。」</p>
<p>佛便告曰：「比丘！諦<a class='ref t' id='t0731b08' href='#t0731b08'>T 0731b08</a>聽，善思念之，我當為汝具分別說。」時，諸比<a class='ref t' id='t0731b09' href='#t0731b09'>T 0731b09</a>丘受教而聽。</p>
<p>世尊告曰：「緣於彼意，不知他<a class='ref t' id='t0731b10' href='#t0731b10'>T 0731b10</a>心如真者，當以二事求解如來，一者眼<a class='ref t' id='t0731b11' href='#t0731b11'>T 0731b11</a>知色，二者耳聞聲。若有穢污眼、耳知法，是<a class='ref t' id='t0731b12' href='#t0731b12'>T 0731b12</a>彼尊者為有、為無耶？若求時，則知所有穢污<a class='ref t' id='t0731b13' href='#t0731b13'>T 0731b13</a>眼、耳知法，彼尊者無。若無此者，當復更求，<a class='ref t' id='t0731b14' href='#t0731b14'>T 0731b14</a>若有雜眼、耳知法，是彼尊者為有、為無耶？<a class='ref t' id='t0731b15' href='#t0731b15'>T 0731b15</a>若求時，則知所有雜眼、耳知法，彼尊者無。若<a class='ref t' id='t0731b16' href='#t0731b16'>T 0731b16</a>無此者，當復更求，若有白淨眼、耳知法，是<a class='ref t' id='t0731b17' href='#t0731b17'>T 0731b17</a>彼尊者為有、為無耶？若求時，則知所有白<a class='ref t' id='t0731b18' href='#t0731b18'>T 0731b18</a>淨眼、耳知法，彼尊者有。若有此者，當復更<a class='ref t' id='t0731b19' href='#t0731b19'>T 0731b19</a>求，彼尊者為長夜行此法、為暫行耶？若求<a class='ref t' id='t0731b20' href='#t0731b20'>T 0731b20</a>時，則知彼尊者長夜行此法，不暫行也。若<a class='ref t' id='t0731b21' href='#t0731b21'>T 0731b21</a>常行者，當復更求，彼尊者為為名譽，為為<a class='ref t' id='t0731b22' href='#t0731b22'>T 0731b22</a>利義入此禪耶？不為名譽，不為利義入<a class='ref t' id='t0731b23' href='#t0731b23'>T 0731b23</a>此禪耶？若求時，則知彼尊者非為災患故<a class='ref t' id='t0731b24' href='#t0731b24'>T 0731b24</a>入此禪也。</p>
<p>「若有作是說：『彼尊者樂行非<a class='ref t' id='t0731b25' href='#t0731b25'>T 0731b25</a>恐怖，離欲不行欲，欲已盡也。』便應問彼：<a class='ref t' id='t0731b26' href='#t0731b26'>T 0731b26</a>『賢者！有何行、有何力、有何智，令賢者自正<a class='ref t' id='t0731b27' href='#t0731b27'>T 0731b27</a>觀如是說，彼尊者樂行非恐怖，離欲不行<a class='ref t' id='t0731b28' href='#t0731b28'>T 0731b28</a>欲，欲已盡耶？』彼若作是答：『賢者！我不知彼<a class='ref t' id='t0731b29' href='#t0731b29'>T 0731b29</a>心，亦非餘事知，然彼尊者或獨住，或在眾，<a class='ref t' id='t0731c01' href='#t0731c01'>T 0731c01</a>或在集會。若有善逝，若為善逝所化為宗<a class='ref t' id='t0731c02' href='#t0731c02'>T 0731c02</a>主，因食可見彼賢者，我不自知，我從彼尊<a class='ref t' id='t0731c03' href='#t0731c03'>T 0731c03</a>者聞，面前諮受，我樂行非恐怖，離欲不行<a class='ref t' id='t0731c04' href='#t0731c04'>T 0731c04</a>欲，欲已盡也。賢者！我有是行、有是力、有是<a class='ref t' id='t0731c05' href='#t0731c05'>T 0731c05</a>智，令我自正觀如是說，彼尊者樂行不恐<a class='ref t' id='t0731c06' href='#t0731c06'>T 0731c06</a>怖，離欲不行欲，欲已盡也。』</p>
<p>「於中當復問<a class='ref t' id='t0731c07' href='#t0731c07'>T 0731c07</a>彼如來法。若有穢污眼、耳知法，有彼處此<a class='ref t' id='t0731c08' href='#t0731c08'>T 0731c08</a>法滅盡無餘。若有雜眼、耳知法，有彼處此<a class='ref t' id='t0731c09' href='#t0731c09'>T 0731c09</a>法滅盡無餘。若有白淨法，有彼處此法滅<a class='ref t' id='t0731c10' href='#t0731c10'>T 0731c10</a>盡無餘，如來為彼答。若有穢污眼、耳知法，<a class='ref t' id='t0731c11' href='#t0731c11'>T 0731c11</a>有彼處此法滅盡無餘。若有雜眼、耳知法，<a class='ref t' id='t0731c12' href='#t0731c12'>T 0731c12</a>有彼處此法滅盡無餘。若有穢污眼、耳知<a class='ref t' id='t0731c13' href='#t0731c13'>T 0731c13</a>法，如來滅斷拔絕根本，終不復生。若有雜<a class='ref t' id='t0731c14' href='#t0731c14'>T 0731c14</a>眼、耳知法，如來滅斷拔絕根本，終不復生。<a class='ref t' id='t0731c15' href='#t0731c15'>T 0731c15</a>若有白淨法，如是我白淨，如是境界，如是<a class='ref t' id='t0731c16' href='#t0731c16'>T 0731c16</a>沙門，我如是成就此正法、律。有信弟子往<a class='ref t' id='t0731c17' href='#t0731c17'>T 0731c17</a>見如來，奉侍如來，從如來聞法，如來為<a class='ref t' id='t0731c18' href='#t0731c18'>T 0731c18</a>說法，上復上，妙復妙，善除黑白。如來為說<a class='ref t' id='t0731c19' href='#t0731c19'>T 0731c19</a>法，上復上，妙復妙，善除黑白者，如是如是<a class='ref t' id='t0731c20' href='#t0731c20'>T 0731c20</a>聞已，知斷一法，於諸法得究竟，靖信世<a class='ref t' id='t0731c21' href='#t0731c21'>T 0731c21</a>尊，彼世尊正盡覺也。</p>
<p>「復應問彼：『賢者！有何<a class='ref t' id='t0731c22' href='#t0731c22'>T 0731c22</a>行、有何力、有何智，令賢者知斷一法，於<a class='ref t' id='t0731c23' href='#t0731c23'>T 0731c23</a>諸法得究竟？靖信世尊，彼世尊正盡覺耶？』<a class='ref t' id='t0731c24' href='#t0731c24'>T 0731c24</a>彼如是答：『賢者！我不知世尊心，亦非餘<a class='ref t' id='t0731c25' href='#t0731c25'>T 0731c25</a>事知，我因世尊有如是靖信，世尊為我<a class='ref t' id='t0731c26' href='#t0731c26'>T 0731c26</a>說法，上復上，妙復妙，善除黑白。賢者！如如<a class='ref t' id='t0731c27' href='#t0731c27'>T 0731c27</a>世尊為我說法者，如是如是我聞，如來為<a class='ref t' id='t0731c28' href='#t0731c28'>T 0731c28</a>我說法，上復上，妙復妙，善除黑白。如是如<a class='ref t' id='t0731c29' href='#t0731c29'>T 0731c29</a>是我聞已，知斷一法，於諸法得究竟，靖<a class='ref t' id='t0732a01' href='#t0732a01'>T 0732a01</a>信世尊，彼世尊正盡覺也。賢者！我有是行、<a class='ref t' id='t0732a02' href='#t0732a02'>T 0732a02</a>有是力、有是智，令我知斷一法，於諸法<a class='ref t' id='t0732a03' href='#t0732a03'>T 0732a03</a>得究竟，靖信世尊，彼世尊正盡覺也。若有<a class='ref t' id='t0732a04' href='#t0732a04'>T 0732a04</a>此行、有此力，深著如來信根已立者，是謂<a class='ref t' id='t0732a05' href='#t0732a05'>T 0732a05</a>信見本不壞智相應，沙門、梵志、天及魔、梵及<a class='ref t' id='t0732a06' href='#t0732a06'>T 0732a06</a>餘世間無有能奪，如是求解如來，如是正<a class='ref t' id='t0732a07' href='#t0732a07'>T 0732a07</a>知如來。』」</p>
<p>佛說如是。彼諸比丘聞佛所說，歡<a class='ref t' id='t0732a08' href='#t0732a08'>T 0732a08</a>喜奉行。</p>
<p><a class='ref t' id='t0732a09' href='#t0732a09'>T 0732a09</a>求解經第五竟<span class='t-note'>（千一十八字）</span></p>
<a class='ref t' id='t0732a10' href='#t0732a10'>T 0732a10</a>
<p class='endsection'><span class='t-juanname'>中阿含經卷第四十八<span class='t-note'>（九千九百一十九字）</span></span></p>
<a class='ref t' id='t0732a11' href='#t0732a11'>T 0732a11</a>
<p class='endsutta'>中阿含雙品第四竟<span class='t-note'>（九千九百一十九字）</span><span class='t-note'>（第四分別誦<a class='ref t' id='t0732a12' href='#t0732a12'>T 0732a12</a>竟）</span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
