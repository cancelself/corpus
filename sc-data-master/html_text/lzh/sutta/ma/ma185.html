<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma185' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 15</span> <span class='mirror-right'>雙品</span></p>
<h1 class='mirror-row'><span class='mirror-left latin'>185.</span> <span class='mirror-right'>（一八五）牛角娑羅林經</span></h1>
</header>
<p><a class='ref t' id='t0729b29' href='#t0729b29'>T 0729b29</a>我聞如是：</p>
<p>一時，佛遊那摩提瘦，在揵祁<a class='ref t' id='t0729c01' href='#t0729c01'>T 0729c01</a>精舍。</p>
<p>爾時，世尊過夜平旦，著衣持鉢，入那<a class='ref t' id='t0729c02' href='#t0729c02'>T 0729c02</a>摩提而行乞食，食訖中後，往詣牛角娑羅<a class='ref t' id='t0729c03' href='#t0729c03'>T 0729c03</a>林。</p>
<p>爾時，牛角娑羅林有三族姓子共在中<a class='ref t' id='t0729c04' href='#t0729c04'>T 0729c04</a>住，尊者阿那律陀、尊者難提、尊者金毘<a class='ref t' id='t0729c05' href='#t0729c05'>T 0729c05</a>羅。彼尊者等所行如是，若彼乞食有前還<a class='ref t' id='t0729c06' href='#t0729c06'>T 0729c06</a>者，便敷床汲水，出洗足器，安洗足橙及拭<a class='ref t' id='t0729c07' href='#t0729c07'>T 0729c07</a>脚巾、水瓶、澡罐。若所乞食能盡食者，便盡食<a class='ref t' id='t0729c08' href='#t0729c08'>T 0729c08</a>之。若有餘者，器盛覆舉，食訖收鉢，澡洗手<a class='ref t' id='t0729c09' href='#t0729c09'>T 0729c09</a>足，以尼師壇著於肩上，入室燕坐。若彼<a class='ref t' id='t0729c10' href='#t0729c10'>T 0729c10</a>乞食有後還者，能盡食者亦盡食之，若不<a class='ref t' id='t0729c11' href='#t0729c11'>T 0729c11</a>足者，取前餘食，足而食之，若有餘者，便<a class='ref t' id='t0729c12' href='#t0729c12'>T 0729c12</a>瀉著淨地及無蟲水中。取彼食器，淨洗拭<a class='ref t' id='t0729c13' href='#t0729c13'>T 0729c13</a>已，舉著一面，收卷床席，拾洗足橙，收拭<a class='ref t' id='t0729c14' href='#t0729c14'>T 0729c14</a>脚巾，舉洗足器及水瓶、澡罐，掃灑食堂，糞<a class='ref t' id='t0729c15' href='#t0729c15'>T 0729c15</a>除淨已，收舉衣鉢，澡洗手足，以尼師壇著<a class='ref t' id='t0729c16' href='#t0729c16'>T 0729c16</a>於肩上，入室燕坐。彼尊者等至於晡時，若<a class='ref t' id='t0729c17' href='#t0729c17'>T 0729c17</a>有先從燕坐起者，見水瓶、澡罐空無有<a class='ref t' id='t0729c18' href='#t0729c18'>T 0729c18</a>水，便持行取，若能勝者，便舉持來，安著一面，<a class='ref t' id='t0729c19' href='#t0729c19'>T 0729c19</a>若不能勝，則便以手招一比丘，兩人共舉，<a class='ref t' id='t0729c20' href='#t0729c20'>T 0729c20</a>持著一面，各不相語，各不相問。彼尊者等<a class='ref t' id='t0729c21' href='#t0729c21'>T 0729c21</a>五日一集，或共說法，或聖默然。</p>
<p>於是，守林人<a class='ref t' id='t0729c22' href='#t0729c22'>T 0729c22</a>遙見世尊來，逆呵止曰：「沙門！沙門！莫入此<a class='ref t' id='t0729c23' href='#t0729c23'>T 0729c23</a>林。所以者何？今此林中有三族姓子，尊者阿<a class='ref t' id='t0729c24' href='#t0729c24'>T 0729c24</a>那律陀、尊者難提、尊者金毘羅，彼若見汝，或<a class='ref t' id='t0729c25' href='#t0729c25'>T 0729c25</a>有不可。」</p>
<p>世尊告曰：「汝守林人！彼若見我，必<a class='ref t' id='t0729c26' href='#t0729c26'>T 0729c26</a>可，無不可。」</p>
<p>於是，尊者阿那律陀遙見世尊<a class='ref t' id='t0729c27' href='#t0729c27'>T 0729c27</a>來，即呵彼曰：「汝守林人！莫呵世尊！汝守林<a class='ref t' id='t0729c28' href='#t0729c28'>T 0729c28</a>人！莫呵善逝！所以者何？是我尊來，我善逝<a class='ref t' id='t0729c29' href='#t0729c29'>T 0729c29</a>來。」</p>
<p>尊者阿那律陀出迎世尊，攝佛衣鉢，尊<a class='ref t' id='t0730a01' href='#t0730a01'>T 0730a01</a>者難提為佛敷牀，尊者金毘羅為佛取水。</p>
<p><a class='ref t' id='t0730a02' href='#t0730a02'>T 0730a02</a>爾時，世尊洗手足已，坐彼尊者所敷之座，<a class='ref t' id='t0730a03' href='#t0730a03'>T 0730a03</a>坐已，問曰：「阿那律陀，汝常安隱，無所乏耶？」</p>
<p><a class='ref t' id='t0730a04' href='#t0730a04'>T 0730a04</a>尊者阿那律陀白曰：「世尊！我常安隱，無有<a class='ref t' id='t0730a05' href='#t0730a05'>T 0730a05</a>所乏。」</p>
<p>世尊復問：「阿那律陀！云何安隱，無所<a class='ref t' id='t0730a06' href='#t0730a06'>T 0730a06</a>乏耶？」</p>
<p>尊者阿那律陀白曰：「世尊！我作是念：<a class='ref t' id='t0730a07' href='#t0730a07'>T 0730a07</a>『我有善利，有大功德，謂我與如是梵行共<a class='ref t' id='t0730a08' href='#t0730a08'>T 0730a08</a>行。』世尊！我常向彼梵行行慈身業，見與不<a class='ref t' id='t0730a09' href='#t0730a09'>T 0730a09</a>見，等無有異，行慈口業，行慈意業，見與不<a class='ref t' id='t0730a10' href='#t0730a10'>T 0730a10</a>見，等無有異。世尊！我作是念：『我今寧可自<a class='ref t' id='t0730a11' href='#t0730a11'>T 0730a11</a>捨己心，隨彼諸賢心。』我便自捨己心，隨彼<a class='ref t' id='t0730a12' href='#t0730a12'>T 0730a12</a>諸賢心，我未曾有一不可心。世尊！如是我<a class='ref t' id='t0730a13' href='#t0730a13'>T 0730a13</a>常安隱，無有所乏。」</p>
<p>問尊者難提，答亦如是。<a class='ref t' id='t0730a14' href='#t0730a14'>T 0730a14</a>復問尊者金毘羅曰：「汝常安隱，無所乏耶？」</p>
<p><a class='ref t' id='t0730a15' href='#t0730a15'>T 0730a15</a>尊者金毘羅白曰：「世尊！我常安隱，無有所<a class='ref t' id='t0730a16' href='#t0730a16'>T 0730a16</a>乏。」</p>
<p>問曰：「金毘羅！云何安隱，無所乏耶？」</p>
<p>尊者<a class='ref t' id='t0730a17' href='#t0730a17'>T 0730a17</a>金毘羅白曰：「世尊！我作是念：『我有善利，有<a class='ref t' id='t0730a18' href='#t0730a18'>T 0730a18</a>大功德，謂我與如是梵行共行。』世尊！我常<a class='ref t' id='t0730a19' href='#t0730a19'>T 0730a19</a>向彼梵行行慈身業，見與不見，等無有<a class='ref t' id='t0730a20' href='#t0730a20'>T 0730a20</a>異，行慈口業，行慈意業，見與不見，等無<a class='ref t' id='t0730a21' href='#t0730a21'>T 0730a21</a>有異。世尊！我作是念：『我今寧可自捨己心，<a class='ref t' id='t0730a22' href='#t0730a22'>T 0730a22</a>隨彼諸賢心。』我便自捨己心，隨彼諸賢心，<a class='ref t' id='t0730a23' href='#t0730a23'>T 0730a23</a>我未曾有一不可心。世尊！如是我常安隱，<a class='ref t' id='t0730a24' href='#t0730a24'>T 0730a24</a>無有所乏。」</p>
<p>世尊歎曰：「善哉！善哉！阿那律陀！<a class='ref t' id='t0730a25' href='#t0730a25'>T 0730a25</a>如是汝等常共和合，安隱無諍，一心一師，合<a class='ref t' id='t0730a26' href='#t0730a26'>T 0730a26</a>一水乳，頗得人上之法，而有差降安樂住<a class='ref t' id='t0730a27' href='#t0730a27'>T 0730a27</a>止耶？」</p>
<p>尊者阿那律陀白曰：「世尊！如是我等<a class='ref t' id='t0730a28' href='#t0730a28'>T 0730a28</a>常共和合，安隱無諍，一心一師，合一水乳，得<a class='ref t' id='t0730a29' href='#t0730a29'>T 0730a29</a>人上之法，而有差降安樂住止。世尊！我等<a class='ref t' id='t0730b01' href='#t0730b01'>T 0730b01</a>離欲、離惡不善之法，至得第四禪成就遊。<a class='ref t' id='t0730b02' href='#t0730b02'>T 0730b02</a>世尊！如是我等常共和合，安隱無諍，一心一<a class='ref t' id='t0730b03' href='#t0730b03'>T 0730b03</a>師，合一水乳，得此人上之法，而有差降安樂<a class='ref t' id='t0730b04' href='#t0730b04'>T 0730b04</a>住止。」</p>
<p>世尊歎曰：「善哉！善哉！阿那律陀！捨此<a class='ref t' id='t0730b05' href='#t0730b05'>T 0730b05</a>住止，過此度此，頗更有餘得人上之法，而<a class='ref t' id='t0730b06' href='#t0730b06'>T 0730b06</a>有差降安樂住止耶？」</p>
<p>尊者阿那律陀白曰：「世<a class='ref t' id='t0730b07' href='#t0730b07'>T 0730b07</a>尊！捨此住止，過此度此，更復有餘得人上<a class='ref t' id='t0730b08' href='#t0730b08'>T 0730b08</a>之法，而有差降安樂住止。世尊！我心與<a class='ref t' id='t0730b09' href='#t0730b09'>T 0730b09</a>慈俱，遍滿一方成就遊。如是二三四方、四維<a class='ref t' id='t0730b10' href='#t0730b10'>T 0730b10</a>上下，普周一切，心與慈俱，無結無怨，無恚無<a class='ref t' id='t0730b11' href='#t0730b11'>T 0730b11</a>諍，極廣甚大，無量善修，遍滿一切世間成就<a class='ref t' id='t0730b12' href='#t0730b12'>T 0730b12</a>遊。如是悲、喜心與捨俱，無結無怨，無恚無<a class='ref t' id='t0730b13' href='#t0730b13'>T 0730b13</a>諍，極廣甚大，無量善修，遍滿一切世間成就<a class='ref t' id='t0730b14' href='#t0730b14'>T 0730b14</a>遊。世尊！捨此住止，過此度此，謂更有此<a class='ref t' id='t0730b15' href='#t0730b15'>T 0730b15</a>餘得人上之法，而有差降安樂住止。」</p>
<p>世尊<a class='ref t' id='t0730b16' href='#t0730b16'>T 0730b16</a>歎曰：「善哉！善哉！阿那律陀！捨此住止，過此<a class='ref t' id='t0730b17' href='#t0730b17'>T 0730b17</a>度此，頗更有餘得人上之法，而有差降安<a class='ref t' id='t0730b18' href='#t0730b18'>T 0730b18</a>樂住止耶？」</p>
<p>尊者阿那律陀白曰：「世尊！捨此<a class='ref t' id='t0730b19' href='#t0730b19'>T 0730b19</a>住止，過此度此，更復有餘得人上之法，而<a class='ref t' id='t0730b20' href='#t0730b20'>T 0730b20</a>有差降安樂住止。世尊！我等度一切色想，<a class='ref t' id='t0730b21' href='#t0730b21'>T 0730b21</a>至得非有想非無想處成就遊。世尊！捨此<a class='ref t' id='t0730b22' href='#t0730b22'>T 0730b22</a>住止，過此度此，謂更有此餘得人上之法，<a class='ref t' id='t0730b23' href='#t0730b23'>T 0730b23</a>而有差降安樂住止。」</p>
<p>世尊歎曰：「善哉！善哉！阿<a class='ref t' id='t0730b24' href='#t0730b24'>T 0730b24</a>那律陀！捨此住止，過此度此，頗更有餘得<a class='ref t' id='t0730b25' href='#t0730b25'>T 0730b25</a>人上之法，而有差降安樂住止耶？」</p>
<p>尊者阿那<a class='ref t' id='t0730b26' href='#t0730b26'>T 0730b26</a>律陀白曰：「世尊！捨此住止，過此度此，更復<a class='ref t' id='t0730b27' href='#t0730b27'>T 0730b27</a>有餘得人上之法，而有差降安樂住止。世<a class='ref t' id='t0730b28' href='#t0730b28'>T 0730b28</a>尊！我等得如意足、天耳智、他心智、宿命智、生<a class='ref t' id='t0730b29' href='#t0730b29'>T 0730b29</a>死智，諸漏已盡，得無漏，心解脫、慧解脫，於<a class='ref t' id='t0730c01' href='#t0730c01'>T 0730c01</a>現法中自知自覺，自作證成就遊，生已盡，梵<a class='ref t' id='t0730c02' href='#t0730c02'>T 0730c02</a>行已立，所作已辦，不更受有，知如真。世尊！<a class='ref t' id='t0730c03' href='#t0730c03'>T 0730c03</a>捨此住止，過此度此，謂更有此餘得人上<a class='ref t' id='t0730c04' href='#t0730c04'>T 0730c04</a>之法，而有差降安樂住止。」</p>
<p>世尊歎曰：「善哉！善<a class='ref t' id='t0730c05' href='#t0730c05'>T 0730c05</a>哉！阿那律陀！捨此住止，過此度此，頗更有<a class='ref t' id='t0730c06' href='#t0730c06'>T 0730c06</a>餘得人上之法，而有差降安樂住止耶？」</p>
<p>尊<a class='ref t' id='t0730c07' href='#t0730c07'>T 0730c07</a>者阿那律陀白曰：「世尊！捨此住止，過此度<a class='ref t' id='t0730c08' href='#t0730c08'>T 0730c08</a>此，更無有餘得人上之法，而有差降安樂<a class='ref t' id='t0730c09' href='#t0730c09'>T 0730c09</a>住止。」</p>
<p>於是，世尊便作是念：「此族姓子之所<a class='ref t' id='t0730c10' href='#t0730c10'>T 0730c10</a>遊行，安隱快樂，我今寧可為彼說法。」世尊<a class='ref t' id='t0730c11' href='#t0730c11'>T 0730c11</a>作是念已，即為尊者阿那律陀、尊者難提、<a class='ref t' id='t0730c12' href='#t0730c12'>T 0730c12</a>尊者金毘羅說法，勸發渴仰，成就歡喜，無量<a class='ref t' id='t0730c13' href='#t0730c13'>T 0730c13</a>方便為彼說法，勸發渴仰，成就歡喜已，從<a class='ref t' id='t0730c14' href='#t0730c14'>T 0730c14</a>坐起去。於是，尊者阿那律陀、難提、金毘羅<a class='ref t' id='t0730c15' href='#t0730c15'>T 0730c15</a>送世尊，隨其近遠，便還所住。</p>
<p>尊者難提、尊<a class='ref t' id='t0730c16' href='#t0730c16'>T 0730c16</a>者金毘羅歎尊者阿那律陀曰：「善哉！善哉！<a class='ref t' id='t0730c17' href='#t0730c17'>T 0730c17</a>尊者阿那律陀！我等初不聞尊者阿那律陀<a class='ref t' id='t0730c18' href='#t0730c18'>T 0730c18</a>說如是義，我等如是有大如意足，有大威<a class='ref t' id='t0730c19' href='#t0730c19'>T 0730c19</a>德，有大福祐，有大威神，然尊者阿那律陀<a class='ref t' id='t0730c20' href='#t0730c20'>T 0730c20</a>盡向世尊極稱譽我等。」</p>
<p>尊者阿那律陀歎<a class='ref t' id='t0730c21' href='#t0730c21'>T 0730c21</a>尊者難提、金毘羅曰：「善哉！善哉！尊者！我亦初<a class='ref t' id='t0730c22' href='#t0730c22'>T 0730c22</a>未曾從諸賢等聞，尊者如是有大如意足，<a class='ref t' id='t0730c23' href='#t0730c23'>T 0730c23</a>有大威德，有大福祐，有大威神。然我長夜<a class='ref t' id='t0730c24' href='#t0730c24'>T 0730c24</a>以心知尊者心，尊者有大如意足，有大威<a class='ref t' id='t0730c25' href='#t0730c25'>T 0730c25</a>德，有大福祐，有大威神，是故我向世尊如<a class='ref t' id='t0730c26' href='#t0730c26'>T 0730c26</a>是如是說。」</p>
<p>於是，長鬼天形體極妙，光明巍<a class='ref t' id='t0730c27' href='#t0730c27'>T 0730c27</a>巍，夜將向旦，往詣佛所，稽首佛足，却住一<a class='ref t' id='t0730c28' href='#t0730c28'>T 0730c28</a>面，白世尊曰：「大仙人！諸跋耆人得大善利，<a class='ref t' id='t0730c29' href='#t0730c29'>T 0730c29</a>謂現有世尊及三族姓子，尊者阿那律陀、尊<a class='ref t' id='t0731a01' href='#t0731a01'>T 0731a01</a>者難提、尊者金毘羅。」</p>
<p>地神從長鬼天聞所<a class='ref t' id='t0731a02' href='#t0731a02'>T 0731a02</a>說，放高大音聲：「大仙人！諸跋耆人得大善<a class='ref t' id='t0731a03' href='#t0731a03'>T 0731a03</a>利，謂現有世尊及三族姓子，尊者阿那律陀、<a class='ref t' id='t0731a04' href='#t0731a04'>T 0731a04</a>難提、金毘羅。」</p>
<p>從地神聞聲，虛空天、四王天、<a class='ref t' id='t0731a05' href='#t0731a05'>T 0731a05</a>三十三天、<span class='t-gaiji'>［火＊僉］<!--gaiji,,1[火*僉],2&#x3DFF;,3--></span>摩天、兜率哆天、化樂天、<a class='ref t' id='t0731a06' href='#t0731a06'>T 0731a06</a>他化樂天，須<span class='corr' title='[叟→臾]'>臾</span>聲徹至于梵天：「大仙人！諸<a class='ref t' id='t0731a07' href='#t0731a07'>T 0731a07</a>跋耆人得大善利，謂現有世尊及三族姓子，<a class='ref t' id='t0731a08' href='#t0731a08'>T 0731a08</a>尊者阿那律陀、難提、金毘羅。」</p>
<p>世尊告曰：<a class='ref t' id='t0731a09' href='#t0731a09'>T 0731a09</a>「如是，如是。長鬼天！諸跋耆人得大善利，謂<a class='ref t' id='t0731a10' href='#t0731a10'>T 0731a10</a>現有世尊及三族姓子，尊者阿那律陀、難提、<a class='ref t' id='t0731a11' href='#t0731a11'>T 0731a11</a>金毘羅。長鬼天！地神聞汝聲已，便放高大<a class='ref t' id='t0731a12' href='#t0731a12'>T 0731a12</a>音聲：『大仙人！諸跋耆人得大善利，謂現有世<a class='ref t' id='t0731a13' href='#t0731a13'>T 0731a13</a>尊及三族姓子，尊者阿那律陀、難提、金毘羅。』<a class='ref t' id='t0731a14' href='#t0731a14'>T 0731a14</a>從地神聞聲，虛空天、四天王天三十三天、<a class='ref t' id='t0731a15' href='#t0731a15'>T 0731a15</a><span class='t-gaiji'>［火＊僉］<!--gaiji,,1[火*僉],2&#x3DFF;,3--></span>摩天、兜率哆天、化樂天、他化樂天，須<a class='ref t' id='t0731a16' href='#t0731a16'>T 0731a16</a>臾聲徹至于梵天：『大仙人！諸跋耆人得大善<a class='ref t' id='t0731a17' href='#t0731a17'>T 0731a17</a>利，謂現有世尊及三族姓子，尊者阿那律陀、<a class='ref t' id='t0731a18' href='#t0731a18'>T 0731a18</a>難提、金毘羅。』長鬼天！若彼三族家，此三族姓<a class='ref t' id='t0731a19' href='#t0731a19'>T 0731a19</a>子剃除鬚髮，著袈裟衣，至信、捨家、無家、學<a class='ref t' id='t0731a20' href='#t0731a20'>T 0731a20</a>道，彼三族家憶此三族姓子所因、所行者，<a class='ref t' id='t0731a21' href='#t0731a21'>T 0731a21</a>彼亦長夜得大善利，安隱快樂。若彼村邑及<a class='ref t' id='t0731a22' href='#t0731a22'>T 0731a22</a>天、魔、梵、沙門、梵志，從人至天，憶此三族姓子<a class='ref t' id='t0731a23' href='#t0731a23'>T 0731a23</a>所因、所行者，彼亦長夜得利饒益，安隱快<a class='ref t' id='t0731a24' href='#t0731a24'>T 0731a24</a>樂。長鬼天！此三族姓子如是有大如意足，<a class='ref t' id='t0731a25' href='#t0731a25'>T 0731a25</a>有大威德，有大福祐，有大威神。」</p>
<p>佛說如是。<a class='ref t' id='t0731a26' href='#t0731a26'>T 0731a26</a>此三族姓子及長鬼天，聞佛所說，歡喜奉<a class='ref t' id='t0731a27' href='#t0731a27'>T 0731a27</a>行。</p>
<a class='ref t' id='t0731a28' href='#t0731a28'>T 0731a28</a>
<p class='endsutta'>牛角娑羅林經第四竟<span class='t-note'>（二千三百八字）</span></p>
<a class='ref t' id='t0731a29' href='#t0731a29'>T 0731a29</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
