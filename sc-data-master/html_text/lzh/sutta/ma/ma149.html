<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma149' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>149.</span> <span class='mirror-right'>（一四九）何欲經</span></h1>
</header>
<p class='suttainfo'><span class='t-juanname'>中阿含經卷第三十七</span></p>
<p><a class='ref t' id='t0660b28' href='#t0660b28'>T 0660b28</a><a class='ref t' id='t0660b29' href='#t0660b29'>T 0660b29</a><span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0660c01' href='#t0660c01'>T 0660c01</a><a class='ref t' id='t0660c02' href='#t0660c02'>T 0660c02</a>我聞如是：</p>
<p>一時，佛遊舍衛國，在勝林給孤獨<a class='ref t' id='t0660c03' href='#t0660c03'>T 0660c03</a>園。</p>
<p>爾時，生聞梵志中後彷徉，往詣佛所，共相<a class='ref t' id='t0660c04' href='#t0660c04'>T 0660c04</a>問訊，却坐一面，白曰：「瞿曇！欲有所問，聽乃<a class='ref t' id='t0660c05' href='#t0660c05'>T 0660c05</a>敢陳。」</p>
<p>世尊告曰：「恣汝所問。」</p>
<p>梵志即便問曰：<a class='ref t' id='t0660c06' href='#t0660c06'>T 0660c06</a>「瞿曇！剎利何欲、何行、何立、何依、何訖耶？」</p>
<p>世尊<a class='ref t' id='t0660c07' href='#t0660c07'>T 0660c07</a>答曰：「剎利者，欲得財物，行於智慧，所立以<a class='ref t' id='t0660c08' href='#t0660c08'>T 0660c08</a>刀，依於人民，以自在為訖。」</p>
<p>生聞梵志問曰：<a class='ref t' id='t0660c09' href='#t0660c09'>T 0660c09</a>「瞿曇！居士何欲、何行、何立、何依、何訖耶？」</p>
<p>世尊<a class='ref t' id='t0660c10' href='#t0660c10'>T 0660c10</a>答曰：「居士者，欲得財物，行於智慧，立以技<a class='ref t' id='t0660c11' href='#t0660c11'>T 0660c11</a>術，依於作業，以作業竟為訖。」</p>
<p>生聞梵志問<a class='ref t' id='t0660c12' href='#t0660c12'>T 0660c12</a>曰：「瞿曇！婦人何欲、何行、何立、何依、何訖耶？」</p>
<p>世<a class='ref t' id='t0660c13' href='#t0660c13'>T 0660c13</a>尊答曰：「婦人者，欲得男子，行於嚴飾，立以<a class='ref t' id='t0660c14' href='#t0660c14'>T 0660c14</a>兒子，依於無對，以自在為訖。」</p>
<p>生聞梵志問<a class='ref t' id='t0660c15' href='#t0660c15'>T 0660c15</a>曰：「瞿曇！偷劫何欲、何行、何立、何依、何訖耶？」</p>
<p>世<a class='ref t' id='t0660c16' href='#t0660c16'>T 0660c16</a>尊答曰：「偷劫者，欲不與取，行隱藏處，所立<a class='ref t' id='t0660c17' href='#t0660c17'>T 0660c17</a>以刀，依於闇冥，以不見為訖。」</p>
<p>生聞梵志問<a class='ref t' id='t0660c18' href='#t0660c18'>T 0660c18</a>曰：「瞿曇！梵志何欲、何行、何立、何依、何訖耶？」</p>
<p>世<a class='ref t' id='t0660c19' href='#t0660c19'>T 0660c19</a>尊答曰：「梵志者，欲得財物，行於智慧，立以<a class='ref t' id='t0660c20' href='#t0660c20'>T 0660c20</a>經書，依於齋戒，以梵天為訖。」</p>
<p>生聞梵志問<a class='ref t' id='t0660c21' href='#t0660c21'>T 0660c21</a>曰：「瞿曇！沙門何欲、何行、何立、何依、何訖耶？」</p>
<p>世<a class='ref t' id='t0660c22' href='#t0660c22'>T 0660c22</a>尊答曰：「沙門者，欲得真諦，行於智慧，所立<a class='ref t' id='t0660c23' href='#t0660c23'>T 0660c23</a>以戒，依於無處，以涅槃為訖。」</p>
<p>生聞梵志白<a class='ref t' id='t0660c24' href='#t0660c24'>T 0660c24</a>曰：「世尊！我已知。善逝！我已解。世尊！我今自<a class='ref t' id='t0660c25' href='#t0660c25'>T 0660c25</a>歸於佛、法及比丘眾，唯願世尊受我為優<a class='ref t' id='t0660c26' href='#t0660c26'>T 0660c26</a>婆塞，從今日始，終身自歸，乃至命盡。」</p>
<p>佛說<a class='ref t' id='t0660c27' href='#t0660c27'>T 0660c27</a>如是。生聞梵志聞佛所說，歡喜奉行。</p>
<a class='ref t' id='t0660c28' href='#t0660c28'>T 0660c28</a>
<p class='endsutta'>何欲經第八竟<span class='t-note'>（四百二十二字）</span></p>
<a class='ref t' id='t0660c29' href='#t0660c29'>T 0660c29</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
