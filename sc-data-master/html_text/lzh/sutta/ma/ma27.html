<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma27' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 3</span> <span class='mirror-right'>舍梨子相應品</span></p>
<h1 class='mirror-row'><span class='mirror-left latin'>27. To Dhānañjāni</span> <span class='mirror-right'>（二七）梵志陀然經</span></h1>
</header>
<p><a class='ref t' id='t0456a24' href='#t0456a24'>T 0456a24</a>我聞如是：</p>
<p>一時，佛遊王舍城，在竹林加蘭<a class='ref t' id='t0456a25' href='#t0456a25'>T 0456a25</a>哆園，與大比丘眾俱，共受夏坐。爾時，尊<a class='ref t' id='t0456a26' href='#t0456a26'>T 0456a26</a>者舍梨子在舍衛國亦受夏坐。</p>
<p>是時，有一<a class='ref t' id='t0456a27' href='#t0456a27'>T 0456a27</a>比丘於王舍城受夏坐訖，過三月已，補治<a class='ref t' id='t0456a28' href='#t0456a28'>T 0456a28</a>衣竟，攝衣持鉢，從王舍城往舍衛國，住<a class='ref t' id='t0456a29' href='#t0456a29'>T 0456a29</a>勝林給孤獨園。彼一比丘往詣尊者舍梨子<a class='ref t' id='t0456b01' href='#t0456b01'>T 0456b01</a>所，稽首禮足，却坐一面。</p>
<p>尊者舍梨子問曰：<a class='ref t' id='t0456b02' href='#t0456b02'>T 0456b02</a>「賢者！從何處來，於何夏坐？」</p>
<p>彼一比丘答曰：<a class='ref t' id='t0456b03' href='#t0456b03'>T 0456b03</a>「尊者舍梨子！我從王舍城來，在王舍城受<a class='ref t' id='t0456b04' href='#t0456b04'>T 0456b04</a>夏坐。」</p>
<p>復問：「賢者！世尊在王舍城受夏坐，聖<a class='ref t' id='t0456b05' href='#t0456b05'>T 0456b05</a>體康強，安快無病，起居輕便，氣力如常耶？」</p>
<p>答<a class='ref t' id='t0456b06' href='#t0456b06'>T 0456b06</a>曰：「如是。尊者舍梨子！世尊在王舍城受夏<a class='ref t' id='t0456b07' href='#t0456b07'>T 0456b07</a>坐，聖體康強，安快無病，起居輕便，氣力如常。」</p>
<p><a class='ref t' id='t0456b08' href='#t0456b08'>T 0456b08</a>復問：「賢者！比丘眾、比丘尼眾在王舍城受<a class='ref t' id='t0456b09' href='#t0456b09'>T 0456b09</a>夏坐，聖體康強，安快無病，起居輕便，氣力如<a class='ref t' id='t0456b10' href='#t0456b10'>T 0456b10</a>常，欲數見佛，樂聞法耶？」</p>
<p>答曰：「如是。尊者舍<a class='ref t' id='t0456b11' href='#t0456b11'>T 0456b11</a>梨子！比丘眾、比丘尼眾在王舍城受夏坐，<a class='ref t' id='t0456b12' href='#t0456b12'>T 0456b12</a>聖體康強，安快無病，起居輕便，氣力如常，欲<a class='ref t' id='t0456b13' href='#t0456b13'>T 0456b13</a>數見佛，盡樂聞法。」</p>
<p>復問：「賢者！優婆塞眾、優婆<a class='ref t' id='t0456b14' href='#t0456b14'>T 0456b14</a>夷眾住王舍城，身體康強，安快無病，起居輕<a class='ref t' id='t0456b15' href='#t0456b15'>T 0456b15</a>便，氣力如常，欲數見佛，樂聞法耶？」</p>
<p>答曰：「如<a class='ref t' id='t0456b16' href='#t0456b16'>T 0456b16</a>是。尊者舍梨子！優婆塞眾、優婆夷眾住王舍<a class='ref t' id='t0456b17' href='#t0456b17'>T 0456b17</a>城，身體康強，安快無病，起居輕便，氣力如常，<a class='ref t' id='t0456b18' href='#t0456b18'>T 0456b18</a>欲數見佛，盡樂聞法。」</p>
<p>復問：「賢者！若干異學<a class='ref t' id='t0456b19' href='#t0456b19'>T 0456b19</a>沙門、梵志在王舍城受夏坐，身體康強，安<a class='ref t' id='t0456b20' href='#t0456b20'>T 0456b20</a>快無病，起居輕便，氣力如常，欲數見佛，樂<a class='ref t' id='t0456b21' href='#t0456b21'>T 0456b21</a>聞法耶？」</p>
<p>答曰：「如是。尊者舍梨子！若干異<a class='ref t' id='t0456b22' href='#t0456b22'>T 0456b22</a>學沙門、梵志在王舍城受夏坐，身體康強，<a class='ref t' id='t0456b23' href='#t0456b23'>T 0456b23</a>安快無病，起居輕便，氣力如常，欲數見佛，<a class='ref t' id='t0456b24' href='#t0456b24'>T 0456b24</a>盡樂聞法。」</p>
<p>復問：「賢者！在王舍城有一梵志，<a class='ref t' id='t0456b25' href='#t0456b25'>T 0456b25</a>名曰陀然，是我昔日未出家友，賢者識<a class='ref t' id='t0456b26' href='#t0456b26'>T 0456b26</a>耶？」</p>
<p>答曰：「識之。」</p>
<p>復問：「賢者！梵志陀然住王舍<a class='ref t' id='t0456b27' href='#t0456b27'>T 0456b27</a>城，身體康強，安快無病，起居輕便，氣力如常，<a class='ref t' id='t0456b28' href='#t0456b28'>T 0456b28</a>欲數見佛，樂聞法耶？」</p>
<p>答曰：「尊者舍梨子！梵<a class='ref t' id='t0456b29' href='#t0456b29'>T 0456b29</a>志陀然住王舍城，身體康強，安快無病，起居<a class='ref t' id='t0456c01' href='#t0456c01'>T 0456c01</a>輕便，氣力如常，不欲見佛，不樂聞法，所以<a class='ref t' id='t0456c02' href='#t0456c02'>T 0456c02</a>者何？尊者舍梨子！梵志陀然而不精進，犯<a class='ref t' id='t0456c03' href='#t0456c03'>T 0456c03</a>於禁戒，彼依傍於王，欺誑梵志、居士，依恃<a class='ref t' id='t0456c04' href='#t0456c04'>T 0456c04</a>梵志、居士，欺誑於王。」</p>
<p>尊者舍梨子聞已，於<a class='ref t' id='t0456c05' href='#t0456c05'>T 0456c05</a>舍衛國受夏坐訖，過三月已，補治衣竟，<a class='ref t' id='t0456c06' href='#t0456c06'>T 0456c06</a>攝衣持鉢，從舍衛國往詣王舍城，住竹林<a class='ref t' id='t0456c07' href='#t0456c07'>T 0456c07</a>加蘭哆園。</p>
<p>於是，尊者舍梨子過夜平旦，著<a class='ref t' id='t0456c08' href='#t0456c08'>T 0456c08</a>衣持鉢，入王舍城，次行乞食，乞食已，竟往<a class='ref t' id='t0456c09' href='#t0456c09'>T 0456c09</a>至梵志陀然家。是時，梵志陀然從其家出，至<a class='ref t' id='t0456c10' href='#t0456c10'>T 0456c10</a>泉水邊苦治居民。梵志陀然遙見尊者舍<a class='ref t' id='t0456c11' href='#t0456c11'>T 0456c11</a>梨子來，從坐而起，偏袒著衣，叉手向尊者<a class='ref t' id='t0456c12' href='#t0456c12'>T 0456c12</a>舍梨子讚曰：「善來，舍梨子！舍梨子久不來<a class='ref t' id='t0456c13' href='#t0456c13'>T 0456c13</a>此。」於是，梵志陀然敬心扶抱尊者舍梨子，<a class='ref t' id='t0456c14' href='#t0456c14'>T 0456c14</a>將入家中，為敷好床，請使令坐。尊者舍<a class='ref t' id='t0456c15' href='#t0456c15'>T 0456c15</a>梨子即坐其床，梵志陀然見尊者舍梨子坐<a class='ref t' id='t0456c16' href='#t0456c16'>T 0456c16</a>已，執金澡灌，請尊者舍梨子食。</p>
<p>尊者舍梨<a class='ref t' id='t0456c17' href='#t0456c17'>T 0456c17</a>子曰：「止！止！陀然！但心喜足。」</p>
<p>梵志陀然復再三<a class='ref t' id='t0456c18' href='#t0456c18'>T 0456c18</a>請食，尊者舍梨子亦再三語曰：「止！止！陀然，但<a class='ref t' id='t0456c19' href='#t0456c19'>T 0456c19</a>心喜足。」</p>
<p>是時，梵志陀然問曰：「舍梨子！何故入<a class='ref t' id='t0456c20' href='#t0456c20'>T 0456c20</a>如是家而不肯食？」</p>
<p>答曰：「陀然！汝不精進，<a class='ref t' id='t0456c21' href='#t0456c21'>T 0456c21</a>犯於禁戒，依傍於王，欺誑梵志、居士，依傍<a class='ref t' id='t0456c22' href='#t0456c22'>T 0456c22</a>梵志、居士，欺誑於王。」</p>
<p>梵志陀然答曰：「舍梨子！<a class='ref t' id='t0456c23' href='#t0456c23'>T 0456c23</a>當知我今在家，以家業為事，我應自安隱，<a class='ref t' id='t0456c24' href='#t0456c24'>T 0456c24</a>供養父母，瞻視妻子，供給奴婢，當輸王租，<a class='ref t' id='t0456c25' href='#t0456c25'>T 0456c25</a>祠祀諸天，祭餟先祖及布施沙門、梵志，為<a class='ref t' id='t0456c26' href='#t0456c26'>T 0456c26</a>後生天而得長壽，得樂果報故。舍梨子！是<a class='ref t' id='t0456c27' href='#t0456c27'>T 0456c27</a>一切事不可得疑，一向從法。」</p>
<p>於是，尊者舍<a class='ref t' id='t0456c28' href='#t0456c28'>T 0456c28</a>梨子告曰：「陀然！我今問汝，隨所解答。梵志<a class='ref t' id='t0456c29' href='#t0456c29'>T 0456c29</a>陀然！於意云何？若使有人為父母故而行<a class='ref t' id='t0457a01' href='#t0457a01'>T 0457a01</a>作惡，因行惡故，身壞命終趣至惡處，生地<a class='ref t' id='t0457a02' href='#t0457a02'>T 0457a02</a>獄中。生地獄已，獄卒執捉，極苦治時，彼向<a class='ref t' id='t0457a03' href='#t0457a03'>T 0457a03</a>獄卒而作是語：『獄卒！當知，莫苦治我。所以<a class='ref t' id='t0457a04' href='#t0457a04'>T 0457a04</a>者何？我為父母故而行作惡。』云何？陀然！彼<a class='ref t' id='t0457a05' href='#t0457a05'>T 0457a05</a>人可得從地獄卒脫此苦耶？」</p>
<p>答曰：「不也。」</p>
<p><a class='ref t' id='t0457a06' href='#t0457a06'>T 0457a06</a>復問：「陀然！於意云何？若復有人為妻子故<a class='ref t' id='t0457a07' href='#t0457a07'>T 0457a07</a>而行作惡，因行惡故，身壞命終趣至惡處<a class='ref t' id='t0457a08' href='#t0457a08'>T 0457a08</a>生地獄中。生地獄已，獄卒執捉，極苦治時，<a class='ref t' id='t0457a09' href='#t0457a09'>T 0457a09</a>彼向獄卒而作是語：『獄卒！當知，莫苦治我。<a class='ref t' id='t0457a10' href='#t0457a10'>T 0457a10</a>所以者何？我為妻子故而行作惡。』云何？陀<a class='ref t' id='t0457a11' href='#t0457a11'>T 0457a11</a>然！彼人可得從地獄卒脫此苦耶？」</p>
<p>答曰：<a class='ref t' id='t0457a12' href='#t0457a12'>T 0457a12</a>「不也。」</p>
<p>復問：「陀然！於意云何？若復有人為奴<a class='ref t' id='t0457a13' href='#t0457a13'>T 0457a13</a>婢故，而行作惡，因行惡故，身壞命終趣至<a class='ref t' id='t0457a14' href='#t0457a14'>T 0457a14</a>惡處，生地獄中。生地獄已，獄卒執捉，極苦<a class='ref t' id='t0457a15' href='#t0457a15'>T 0457a15</a>治時，彼向獄卒而作是語：『獄卒！當知，莫苦<a class='ref t' id='t0457a16' href='#t0457a16'>T 0457a16</a>治我。所以者何？我為奴婢故而行作惡。』云<a class='ref t' id='t0457a17' href='#t0457a17'>T 0457a17</a>何？陀然，彼人可得從地獄卒脫此苦耶？」</p>
<p>答<a class='ref t' id='t0457a18' href='#t0457a18'>T 0457a18</a>曰：「不也。」</p>
<p>復問：「陀然！於意云何？若復有人為<a class='ref t' id='t0457a19' href='#t0457a19'>T 0457a19</a>王、為天、為先祖，為沙門、梵志故，而行作惡，<a class='ref t' id='t0457a20' href='#t0457a20'>T 0457a20</a>因行惡故，身壞命終趣至惡處，生地獄<a class='ref t' id='t0457a21' href='#t0457a21'>T 0457a21</a>中。生地獄已，獄卒執捉，極苦治時，彼向獄<a class='ref t' id='t0457a22' href='#t0457a22'>T 0457a22</a>卒而作是語：『獄卒！當知，莫苦治我。所以者<a class='ref t' id='t0457a23' href='#t0457a23'>T 0457a23</a>何？我為王、為天、為先祖，為沙門、梵志故，而<a class='ref t' id='t0457a24' href='#t0457a24'>T 0457a24</a>行作惡。』云何？陀然，彼人可得從地獄卒脫<a class='ref t' id='t0457a25' href='#t0457a25'>T 0457a25</a>此苦耶？」</p>
<p>答曰：「不也。」</p>
<p>「陀然！族姓子可得如法、<a class='ref t' id='t0457a26' href='#t0457a26'>T 0457a26</a>如業、如功德得錢財，尊重奉敬孝養父母，<a class='ref t' id='t0457a27' href='#t0457a27'>T 0457a27</a>行福德業，不作惡業。陀然！若族姓子如法、<a class='ref t' id='t0457a28' href='#t0457a28'>T 0457a28</a>如業、如功德得錢財，尊重奉敬孝養父母，<a class='ref t' id='t0457a29' href='#t0457a29'>T 0457a29</a>行福德業，不作惡業者，彼便為父母之所<a class='ref t' id='t0457b01' href='#t0457b01'>T 0457b01</a>愛念，而作是言：『令汝強健，壽考無窮。所以<a class='ref t' id='t0457b02' href='#t0457b02'>T 0457b02</a>者何？我由汝故，安隱快樂。』陀然！若有人極<a class='ref t' id='t0457b03' href='#t0457b03'>T 0457b03</a>為父母所愛念者，其德日進，終無衰退。</p>
<p><a class='ref t' id='t0457b04' href='#t0457b04'>T 0457b04</a>「陀然！族姓子可得如法、如業、如功德得錢<a class='ref t' id='t0457b05' href='#t0457b05'>T 0457b05</a>財，愛念妻子，供給瞻視，行福德業，不作<a class='ref t' id='t0457b06' href='#t0457b06'>T 0457b06</a>惡業。陀然！若族姓子如法、如業、如功德得錢<a class='ref t' id='t0457b07' href='#t0457b07'>T 0457b07</a>財，愛念妻子，供給瞻視，行福德業，不作惡<a class='ref t' id='t0457b08' href='#t0457b08'>T 0457b08</a>業者，彼便為妻子之所尊重，而作是言：『願<a class='ref t' id='t0457b09' href='#t0457b09'>T 0457b09</a>尊強健，壽考無窮。所以者何？我由尊故，安隱<a class='ref t' id='t0457b10' href='#t0457b10'>T 0457b10</a>快樂。』陀然！若有人極為妻子所尊重者，其<a class='ref t' id='t0457b11' href='#t0457b11'>T 0457b11</a>德日進，終無衰退。</p>
<p>「陀然！族姓子可得如法、<a class='ref t' id='t0457b12' href='#t0457b12'>T 0457b12</a>如業、如功德得錢財，愍傷奴婢，給恤瞻視，<a class='ref t' id='t0457b13' href='#t0457b13'>T 0457b13</a>行福德業，不作惡業。陀然！若族姓子如法、<a class='ref t' id='t0457b14' href='#t0457b14'>T 0457b14</a>如業、如功德得錢財，愍傷奴婢，給恤瞻視，<a class='ref t' id='t0457b15' href='#t0457b15'>T 0457b15</a>行福德業，不作惡業者，彼便為奴婢之所<a class='ref t' id='t0457b16' href='#t0457b16'>T 0457b16</a>尊重，而作是言：『願令大家強健，壽考無窮。<a class='ref t' id='t0457b17' href='#t0457b17'>T 0457b17</a>所以者何？由大家故，我得安隱。』陀然！若有<a class='ref t' id='t0457b18' href='#t0457b18'>T 0457b18</a>人極為奴婢所尊重者，其德日進，終無衰<a class='ref t' id='t0457b19' href='#t0457b19'>T 0457b19</a>退。</p>
<p>「陀然！族姓子可得如法、如業、如功德得<a class='ref t' id='t0457b20' href='#t0457b20'>T 0457b20</a>錢財，尊重供養沙門、梵志，行福德業，不作<a class='ref t' id='t0457b21' href='#t0457b21'>T 0457b21</a>惡業。陀然！若族姓子如法、如業、如功德得錢<a class='ref t' id='t0457b22' href='#t0457b22'>T 0457b22</a>財，尊重供養沙門、梵志，行福德業，不作惡<a class='ref t' id='t0457b23' href='#t0457b23'>T 0457b23</a>業者，彼便極為沙門、梵志之所愛念，而作<a class='ref t' id='t0457b24' href='#t0457b24'>T 0457b24</a>是言：『令施主強健，壽考無窮。所以者何？我<a class='ref t' id='t0457b25' href='#t0457b25'>T 0457b25</a>由施主故，得安隱快樂。』陀然！若有人極為<a class='ref t' id='t0457b26' href='#t0457b26'>T 0457b26</a>沙門、梵志所愛念者，其德日進，終無衰退。」</p>
<p><a class='ref t' id='t0457b27' href='#t0457b27'>T 0457b27</a>於是，梵志陀然即從坐起，偏袒著衣，叉手<a class='ref t' id='t0457b28' href='#t0457b28'>T 0457b28</a>向尊者舍梨子白曰：「舍梨子！我有愛婦，名<a class='ref t' id='t0457b29' href='#t0457b29'>T 0457b29</a>曰端正，我惑彼故，而為放逸，大作罪業。舍<a class='ref t' id='t0457c01' href='#t0457c01'>T 0457c01</a>梨子！我從今日始，捨端正婦，自歸尊者舍<a class='ref t' id='t0457c02' href='#t0457c02'>T 0457c02</a>梨子。」</p>
<p>尊者舍梨子答曰：「陀然！汝莫歸我，我<a class='ref t' id='t0457c03' href='#t0457c03'>T 0457c03</a>所歸佛汝應自歸。」</p>
<p>梵志陀然白曰：「尊者舍<a class='ref t' id='t0457c04' href='#t0457c04'>T 0457c04</a>梨子！我從今日自歸於佛、法及比丘眾，唯<a class='ref t' id='t0457c05' href='#t0457c05'>T 0457c05</a>願尊者舍梨子受我為佛優婆塞，終身自歸，<a class='ref t' id='t0457c06' href='#t0457c06'>T 0457c06</a>乃至命盡。」</p>
<p>於是，尊者舍梨子為梵志陀然說<a class='ref t' id='t0457c07' href='#t0457c07'>T 0457c07</a>法，勸發渴仰，成就歡喜，無量方便為彼說<a class='ref t' id='t0457c08' href='#t0457c08'>T 0457c08</a>法，勸發渴仰，成就歡喜已，從坐起去，遊<a class='ref t' id='t0457c09' href='#t0457c09'>T 0457c09</a>王舍城，住經數日，攝衣持鉢，從王舍城出，<a class='ref t' id='t0457c10' href='#t0457c10'>T 0457c10</a>往詣南山，住南山村北尸攝惒林中。</p>
<p>彼時，有<a class='ref t' id='t0457c11' href='#t0457c11'>T 0457c11</a>一比丘遊王舍城，住經數日，攝衣持鉢，從<a class='ref t' id='t0457c12' href='#t0457c12'>T 0457c12</a>王舍城出，亦至南山，住南山村北尸攝惒<a class='ref t' id='t0457c13' href='#t0457c13'>T 0457c13</a>林中。</p>
<p>於是，彼一比丘往詣尊者舍梨子所，稽<a class='ref t' id='t0457c14' href='#t0457c14'>T 0457c14</a>首禮足，却坐一面。</p>
<p>尊者舍梨子問曰：「賢者！從<a class='ref t' id='t0457c15' href='#t0457c15'>T 0457c15</a>何處來？何處遊行？」</p>
<p>比丘答曰：「尊者舍梨子！我<a class='ref t' id='t0457c16' href='#t0457c16'>T 0457c16</a>從王舍城來，遊行王舍城。」</p>
<p>復問：「賢者！知王<a class='ref t' id='t0457c17' href='#t0457c17'>T 0457c17</a>舍城有一梵志，名曰陀然，是我昔日未出<a class='ref t' id='t0457c18' href='#t0457c18'>T 0457c18</a>家友耶？」</p>
<p>答曰：「知也。」</p>
<p>復問：「賢者！梵志陀然住<a class='ref t' id='t0457c19' href='#t0457c19'>T 0457c19</a>王舍城，身體康強，安快無病，起居輕便，氣力<a class='ref t' id='t0457c20' href='#t0457c20'>T 0457c20</a>如常，欲數見佛，樂聞法耶？」</p>
<p>答曰：「尊者舍梨<a class='ref t' id='t0457c21' href='#t0457c21'>T 0457c21</a>子！梵志陀然欲數見佛，欲數聞法，但不安<a class='ref t' id='t0457c22' href='#t0457c22'>T 0457c22</a>快，氣力轉衰。所以者何？尊者舍梨子！梵志陀<a class='ref t' id='t0457c23' href='#t0457c23'>T 0457c23</a>然今者疾病，極困危篤，或能因此而至命終。」</p>
<p><a class='ref t' id='t0457c24' href='#t0457c24'>T 0457c24</a>尊者舍梨子聞是語已，即攝衣持鉢，從南<a class='ref t' id='t0457c25' href='#t0457c25'>T 0457c25</a>山出，至王舍城，住竹林加蘭哆園。於是，尊<a class='ref t' id='t0457c26' href='#t0457c26'>T 0457c26</a>者舍梨子過夜平旦，著衣持鉢，往詣梵志<a class='ref t' id='t0457c27' href='#t0457c27'>T 0457c27</a>陀然家。梵志陀然遙見尊者舍梨子來，見已<a class='ref t' id='t0457c28' href='#t0457c28'>T 0457c28</a>便欲從床而起，尊者舍梨子見梵志陀然<a class='ref t' id='t0457c29' href='#t0457c29'>T 0457c29</a>欲從床起，便止彼曰：「梵志陀然！汝臥勿起，<a class='ref t' id='t0458a01' href='#t0458a01'>T 0458a01</a>更有餘床，我自別坐。」</p>
<p>於是，尊者舍梨子即坐<a class='ref t' id='t0458a02' href='#t0458a02'>T 0458a02</a>其床，坐已，問曰：「陀然！所患今者何似，飲食多<a class='ref t' id='t0458a03' href='#t0458a03'>T 0458a03</a>少，疾苦轉損，不至增耶？」</p>
<p>陀然答曰：「所患至困，<a class='ref t' id='t0458a04' href='#t0458a04'>T 0458a04</a>飲食不進，疾苦但增而不覺損。尊者舍梨<a class='ref t' id='t0458a05' href='#t0458a05'>T 0458a05</a>子！猶如力士以利刀刺頭，但生極苦，我今<a class='ref t' id='t0458a06' href='#t0458a06'>T 0458a06</a>頭痛亦復如是。尊者舍梨子！猶如力士以<a class='ref t' id='t0458a07' href='#t0458a07'>T 0458a07</a>緊索繩而纏絡頭，但生極苦，我今頭痛亦<a class='ref t' id='t0458a08' href='#t0458a08'>T 0458a08</a>復如是。尊者舍梨子！猶屠牛兒而以利刀<a class='ref t' id='t0458a09' href='#t0458a09'>T 0458a09</a>破於牛腹，但生極苦，我今腹痛亦復如是。<a class='ref t' id='t0458a10' href='#t0458a10'>T 0458a10</a>尊者舍梨子！猶兩力士捉一羸人在火上炙，<a class='ref t' id='t0458a11' href='#t0458a11'>T 0458a11</a>但生極苦，我今身痛，舉體生苦，但增不減，<a class='ref t' id='t0458a12' href='#t0458a12'>T 0458a12</a>亦復如是。」</p>
<p>尊者舍梨子告曰：「陀然！我今問<a class='ref t' id='t0458a13' href='#t0458a13'>T 0458a13</a>汝，隨所解答。梵志陀然！於意云何？地獄、畜<a class='ref t' id='t0458a14' href='#t0458a14'>T 0458a14</a>生，何者為勝？」</p>
<p>陀然答曰：「畜生勝也。」</p>
<p>復問：「陀然！<a class='ref t' id='t0458a15' href='#t0458a15'>T 0458a15</a>畜生、餓鬼，何者為勝？」</p>
<p>陀然答曰：「餓鬼勝也。」</p>
<p>復<a class='ref t' id='t0458a16' href='#t0458a16'>T 0458a16</a>問：「陀然！餓鬼比人，何者為勝？」</p>
<p>陀然答曰：「人<a class='ref t' id='t0458a17' href='#t0458a17'>T 0458a17</a>為勝也。」</p>
<p>復問：「陀然！人、四王天，何者為勝？」</p>
<p>陀<a class='ref t' id='t0458a18' href='#t0458a18'>T 0458a18</a>然答曰：「四王天勝。」</p>
<p>復問：「陀然！四王天、三十三<a class='ref t' id='t0458a19' href='#t0458a19'>T 0458a19</a>天，何者為勝？」</p>
<p>陀然答曰：「三十三天勝。」</p>
<p>復問：<a class='ref t' id='t0458a20' href='#t0458a20'>T 0458a20</a>「陀然！三十三天、<span class='t-gaiji'>［火＊僉］<!--gaiji,,1[火*僉],2&#x3DFF;,3--></span>摩天，何者為勝？」</p>
<p>陀然答<a class='ref t' id='t0458a21' href='#t0458a21'>T 0458a21</a>曰：「<span class='t-gaiji'>［火＊僉］<!--gaiji,,1[火*僉],2&#x3DFF;,3--></span>摩天勝。」</p>
<p>復問：「陀然！<span class='t-gaiji'>［火＊僉］<!--gaiji,,1[火*僉],2&#x3DFF;,3--></span>摩天、兜率陀<a class='ref t' id='t0458a22' href='#t0458a22'>T 0458a22</a>天，何者為勝？」</p>
<p>陀然答曰：「兜率陀天勝。」</p>
<p>復問：<a class='ref t' id='t0458a23' href='#t0458a23'>T 0458a23</a>「陀然！兜率陀天、化樂天，何者為勝？」</p>
<p>陀然答<a class='ref t' id='t0458a24' href='#t0458a24'>T 0458a24</a>曰：「化樂天勝。」</p>
<p>復問：「陀然！化樂天、他化樂天、何<a class='ref t' id='t0458a25' href='#t0458a25'>T 0458a25</a>者為勝？」</p>
<p>陀然答曰：「他化樂天勝。」</p>
<p>復問：「陀然！<a class='ref t' id='t0458a26' href='#t0458a26'>T 0458a26</a>他化樂天、梵天，何者為勝？」</p>
<p>陀然答曰：「梵天最<a class='ref t' id='t0458a27' href='#t0458a27'>T 0458a27</a>勝，梵天最勝。」</p>
<p>尊者舍梨子告曰：「陀然！世尊知<a class='ref t' id='t0458a28' href='#t0458a28'>T 0458a28</a>見，如來、無所著、等正覺說四梵室，謂族姓男、<a class='ref t' id='t0458a29' href='#t0458a29'>T 0458a29</a>族姓女修習多修習，斷欲、捨欲念，身壞命<a class='ref t' id='t0458b01' href='#t0458b01'>T 0458b01</a>終，生梵天中。云何為四？陀然！多聞聖弟子<a class='ref t' id='t0458b02' href='#t0458b02'>T 0458b02</a>心與慈俱，遍滿一方成就遊，如是二三四<a class='ref t' id='t0458b03' href='#t0458b03'>T 0458b03</a>方、四維上下，普周一切，心與慈俱，無結無怨，<a class='ref t' id='t0458b04' href='#t0458b04'>T 0458b04</a>無恚無諍，極廣甚大，無量善修，遍滿一切世<a class='ref t' id='t0458b05' href='#t0458b05'>T 0458b05</a>間成就遊，如是悲、喜心與捨俱，無結無怨，<a class='ref t' id='t0458b06' href='#t0458b06'>T 0458b06</a>無恚無諍，極廣甚大，無量善修，遍滿一切世<a class='ref t' id='t0458b07' href='#t0458b07'>T 0458b07</a>間成就遊。是謂，陀然！世尊知見，如來、無所著、<a class='ref t' id='t0458b08' href='#t0458b08'>T 0458b08</a>等正覺說四梵室，謂族姓男、族姓女修習多<a class='ref t' id='t0458b09' href='#t0458b09'>T 0458b09</a>修習，斷欲、捨欲念，身壞命終，生梵天中。」</p>
<p>於<a class='ref t' id='t0458b10' href='#t0458b10'>T 0458b10</a>是，尊者舍梨子教化陀然，為說梵天法已，<a class='ref t' id='t0458b11' href='#t0458b11'>T 0458b11</a>從坐起去。尊者舍梨子從王舍城出，未<a class='ref t' id='t0458b12' href='#t0458b12'>T 0458b12</a>至竹林加蘭哆園，於其中間，梵志陀然修<a class='ref t' id='t0458b13' href='#t0458b13'>T 0458b13</a>習四梵室，斷欲、捨欲念，身壞命終，生梵天<a class='ref t' id='t0458b14' href='#t0458b14'>T 0458b14</a>中。</p>
<p>是時，世尊無量大眾前後圍繞而為說法，<a class='ref t' id='t0458b15' href='#t0458b15'>T 0458b15</a>世尊遙見尊者舍梨子來，告諸比丘：「舍梨子<a class='ref t' id='t0458b16' href='#t0458b16'>T 0458b16</a>比丘聰慧、速慧、捷慧、利慧、廣慧、深慧、出要慧、<a class='ref t' id='t0458b17' href='#t0458b17'>T 0458b17</a>明達慧、辯才慧，舍梨子比丘成就實慧。此舍<a class='ref t' id='t0458b18' href='#t0458b18'>T 0458b18</a>梨子比丘教化梵志陀然，為說梵天法來，<a class='ref t' id='t0458b19' href='#t0458b19'>T 0458b19</a>若復上化者，速知法如法。」</p>
<p>於是，尊者舍梨<a class='ref t' id='t0458b20' href='#t0458b20'>T 0458b20</a>子往詣佛所，稽首禮足，却坐一面，世尊告<a class='ref t' id='t0458b21' href='#t0458b21'>T 0458b21</a>曰：「舍梨子！汝何以不教梵志陀然過梵天<a class='ref t' id='t0458b22' href='#t0458b22'>T 0458b22</a>法，若上化者，速知法如法。」</p>
<p>尊者舍梨子白<a class='ref t' id='t0458b23' href='#t0458b23'>T 0458b23</a>曰：「世尊！彼諸梵志長夜愛著梵天，樂於梵<a class='ref t' id='t0458b24' href='#t0458b24'>T 0458b24</a>天，究竟梵天，是尊梵天，實有梵天，為我<a class='ref t' id='t0458b25' href='#t0458b25'>T 0458b25</a>梵天。是故，世尊！我如是應。」</p>
<p>佛說如是。尊者<a class='ref t' id='t0458b26' href='#t0458b26'>T 0458b26</a>舍梨子及無量百千眾，聞佛所說，歡喜奉行。</p>
<a class='ref t' id='t0458b27' href='#t0458b27'>T 0458b27</a>
<p class='endsutta'>梵志陀然經第七竟<span class='t-note'>（三千三百三十一字）</span></p>
<a class='ref t' id='t0458b28' href='#t0458b28'>T 0458b28</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
