<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma11' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 2</span> <span class='mirror-right'>業相應品</span></p>
<h1 class='mirror-row'><span class='mirror-left latin'>11. The Parable of Salt</span> <span class='mirror-right'>（一一）鹽喻經</span></h1>
</header>
<a class='ref t' id='t0433a13' href='#t0433a13'>T 0433a13</a>
<div class='suttainfo'>
<h2>業相應品第二<span class='t-note'>（有十經）</span><span class='t-note'>（初一日誦）</span></h2>
<p><span class='t-juanname'>中阿含經卷第三</span><br>
<a class='ref t' id='t0433a07' href='#t0433a07'>T 0433a07</a><a class='ref t' id='t0433a08' href='#t0433a08'>T 0433a08</a><span class='scribe'>東晉罽賓三藏瞿曇僧伽提婆譯</span><a class='ref t' id='t0433a09' href='#t0433a09'>T 0433a09</a><a class='ref t' id='t0433a10' href='#t0433a10'>T 0433a10</a></p>
<blockquote class='gatha'>
<p>鹽喻、惒破、度　　羅云、思、伽藍<a class='ref t' id='t0433a11' href='#t0433a11'>T 0433a11</a><br>
伽彌尼、師子　　尼乾、波羅牢</p>
</blockquote>
<a class='ref t' id='t0433a12' href='#t0433a12'>T 0433a12</a></div>
<p>我聞如是：</p>
<p>一時，佛遊舍衛國，在勝林給孤<a class='ref t' id='t0433a14' href='#t0433a14'>T 0433a14</a>獨園。</p>
<p>爾時，世尊告諸比丘：「隨人所作業則<a class='ref t' id='t0433a15' href='#t0433a15'>T 0433a15</a>受其報。如是，不行梵行不得盡苦，若作<a class='ref t' id='t0433a16' href='#t0433a16'>T 0433a16</a>是說，隨人所作業則受其報。如是，修行梵<a class='ref t' id='t0433a17' href='#t0433a17'>T 0433a17</a>行便得盡苦。所以者何？若使有人作不善<a class='ref t' id='t0433a18' href='#t0433a18'>T 0433a18</a>業，必受苦果地獄之報。云何有人作不善<a class='ref t' id='t0433a19' href='#t0433a19'>T 0433a19</a>業，必受苦果地獄之報？謂有一人不修身、<a class='ref t' id='t0433a20' href='#t0433a20'>T 0433a20</a>不修戒、不修心、不修慧，壽命甚短，是謂<a class='ref t' id='t0433a21' href='#t0433a21'>T 0433a21</a>有人作不善業，必受苦果地獄之報。猶如<a class='ref t' id='t0433a22' href='#t0433a22'>T 0433a22</a>有人以<span class='corr' title='[　→一]'>一</span>兩鹽投少水中，欲令水鹹不可<a class='ref t' id='t0433a23' href='#t0433a23'>T 0433a23</a>得飲。於意云何？此一兩鹽，能令少水鹹叵<a class='ref t' id='t0433a24' href='#t0433a24'>T 0433a24</a>飲耶？」</p>
<p>答曰：「如是。世尊！所以者何？鹽多水少，<a class='ref t' id='t0433a25' href='#t0433a25'>T 0433a25</a>是故能令鹹不可飲。」</p>
<p>「如是，有人作不善業，<a class='ref t' id='t0433a26' href='#t0433a26'>T 0433a26</a>必受苦果地獄之報。云何有人作不善業，<a class='ref t' id='t0433a27' href='#t0433a27'>T 0433a27</a>必受苦果地獄之報？謂有一人不修身、不<a class='ref t' id='t0433a28' href='#t0433a28'>T 0433a28</a>修戒、不修心、不修慧、壽命甚短，是謂有<a class='ref t' id='t0433a29' href='#t0433a29'>T 0433a29</a>人作不善業，必受苦果地獄之報。」</p>
<p>「復次，有<a class='ref t' id='t0433b01' href='#t0433b01'>T 0433b01</a>人作不善業，必受苦果現法之報。云何有<a class='ref t' id='t0433b02' href='#t0433b02'>T 0433b02</a>人作不善業，必受苦果現法之報？謂有一<a class='ref t' id='t0433b03' href='#t0433b03'>T 0433b03</a>人修身、修戒、修心、修慧，壽命極長，是謂有<a class='ref t' id='t0433b04' href='#t0433b04'>T 0433b04</a>人作不善業，必受苦果現法之報。猶如有<a class='ref t' id='t0433b05' href='#t0433b05'>T 0433b05</a>人以一兩鹽投恒水中，欲令水鹹不可<a class='ref t' id='t0433b06' href='#t0433b06'>T 0433b06</a>得飲。於意云何？此一兩鹽，能令恒水鹹叵<a class='ref t' id='t0433b07' href='#t0433b07'>T 0433b07</a>飲耶？」</p>
<p>答曰：「不也。世尊！所以者何？恒水甚多，<a class='ref t' id='t0433b08' href='#t0433b08'>T 0433b08</a>一兩鹽少，是故不能令鹹叵飲。」</p>
<p>「如是，有人<a class='ref t' id='t0433b09' href='#t0433b09'>T 0433b09</a>作不善業，必受苦果現法之報。云何有人<a class='ref t' id='t0433b10' href='#t0433b10'>T 0433b10</a>作不善業，必受苦果現法之報？謂有一人<a class='ref t' id='t0433b11' href='#t0433b11'>T 0433b11</a>修身、修戒、修心、修慧、壽命極長，是謂有人<a class='ref t' id='t0433b12' href='#t0433b12'>T 0433b12</a>作不善業，必受苦果現法之報。</p>
<p>「復次，有人<a class='ref t' id='t0433b13' href='#t0433b13'>T 0433b13</a>作不善業，必受苦果地獄之報。云何有人<a class='ref t' id='t0433b14' href='#t0433b14'>T 0433b14</a>作不善業，必受苦果地獄之報？謂有一人<a class='ref t' id='t0433b15' href='#t0433b15'>T 0433b15</a>不修身、不修戒、不修心、不修慧，壽命甚<a class='ref t' id='t0433b16' href='#t0433b16'>T 0433b16</a>短，是謂有人作不善業，必受苦果地獄之<a class='ref t' id='t0433b17' href='#t0433b17'>T 0433b17</a>報。猶如有人奪取他羊。云何有人奪取他<a class='ref t' id='t0433b18' href='#t0433b18'>T 0433b18</a>羊？謂奪羊者，或王、王臣，極有威勢，彼羊主<a class='ref t' id='t0433b19' href='#t0433b19'>T 0433b19</a>者，貧賤無力，彼以無力故便種種承望，叉手<a class='ref t' id='t0433b20' href='#t0433b20'>T 0433b20</a>求索而作是說：『尊者！可見還羊，若見與<a class='ref t' id='t0433b21' href='#t0433b21'>T 0433b21</a>直。』是謂有人奪取他羊。如是，有人作不善<a class='ref t' id='t0433b22' href='#t0433b22'>T 0433b22</a>業，必受苦果地獄之報。云何有人作不善<a class='ref t' id='t0433b23' href='#t0433b23'>T 0433b23</a>業，必受苦果地獄之報？謂有一人不修身、<a class='ref t' id='t0433b24' href='#t0433b24'>T 0433b24</a>不修戒、不修心、不修慧，壽命甚短，是謂有<a class='ref t' id='t0433b25' href='#t0433b25'>T 0433b25</a>人作不善業，必受苦果地獄之報。</p>
<p>「復次，有<a class='ref t' id='t0433b26' href='#t0433b26'>T 0433b26</a>人作不善業，必受苦果現法之報。云何有<a class='ref t' id='t0433b27' href='#t0433b27'>T 0433b27</a>人作不善業，必受苦果現法之報？謂有一<a class='ref t' id='t0433b28' href='#t0433b28'>T 0433b28</a>人修身、修戒、修心、修慧，壽命極長，是謂有<a class='ref t' id='t0433b29' href='#t0433b29'>T 0433b29</a>人作不善業，必受苦果現法之報。猶如有<a class='ref t' id='t0433c01' href='#t0433c01'>T 0433c01</a>人雖竊他羊，主還奪取。云何有人雖竊他<a class='ref t' id='t0433c02' href='#t0433c02'>T 0433c02</a>羊，主還奪取？謂竊羊者貧賤無勢，彼羊主者<a class='ref t' id='t0433c03' href='#t0433c03'>T 0433c03</a>或王、王臣，極有威力，以有力故收縛竊者，<a class='ref t' id='t0433c04' href='#t0433c04'>T 0433c04</a>還奪取羊。是謂有人雖竊他羊，主還奪取。<a class='ref t' id='t0433c05' href='#t0433c05'>T 0433c05</a>如是，有人作不善業，必受苦果現法之報。<a class='ref t' id='t0433c06' href='#t0433c06'>T 0433c06</a>云何有人作不善業，必受苦果現法之報？<a class='ref t' id='t0433c07' href='#t0433c07'>T 0433c07</a>謂有一人修身、修戒、修心、修慧，壽命極長，<a class='ref t' id='t0433c08' href='#t0433c08'>T 0433c08</a>是謂有人作不善業，必受苦果現法之報。</p>
<p><a class='ref t' id='t0433c09' href='#t0433c09'>T 0433c09</a>「復次，有人作不善業，必受苦果地獄之報。<a class='ref t' id='t0433c10' href='#t0433c10'>T 0433c10</a>云何有人作不善業，必受苦果地獄之報？<a class='ref t' id='t0433c11' href='#t0433c11'>T 0433c11</a>謂有一人不修身、不修戒、不修心、不修<a class='ref t' id='t0433c12' href='#t0433c12'>T 0433c12</a>慧，壽命甚短，是謂有人作不善業，必受苦<a class='ref t' id='t0433c13' href='#t0433c13'>T 0433c13</a>果地獄之報。猶如有人負他五錢，為主所<a class='ref t' id='t0433c14' href='#t0433c14'>T 0433c14</a>縛，乃至一錢亦為主所縛。云何有人負他<a class='ref t' id='t0433c15' href='#t0433c15'>T 0433c15</a>五錢，為主所縛，乃至一錢亦為主所縛？<a class='ref t' id='t0433c16' href='#t0433c16'>T 0433c16</a>謂負債人貧無力勢，彼貧無力故，負他五錢，<a class='ref t' id='t0433c17' href='#t0433c17'>T 0433c17</a>為主所縛，乃至一錢亦為主所縛。是謂有<a class='ref t' id='t0433c18' href='#t0433c18'>T 0433c18</a>人負他五錢，為主所縛，乃至一錢亦為主<a class='ref t' id='t0433c19' href='#t0433c19'>T 0433c19</a>所縛。如是有人作不善業，必受苦果地獄<a class='ref t' id='t0433c20' href='#t0433c20'>T 0433c20</a>之報。云何有人作不善業，必受苦果地獄<a class='ref t' id='t0433c21' href='#t0433c21'>T 0433c21</a>之報？謂有一人不修身、不修戒、不修心、不<a class='ref t' id='t0433c22' href='#t0433c22'>T 0433c22</a>修慧，壽命甚短，是謂有人作不善業，必受<a class='ref t' id='t0433c23' href='#t0433c23'>T 0433c23</a>苦果地獄之報。</p>
<p>「復次，有人作不善業，必受<a class='ref t' id='t0433c24' href='#t0433c24'>T 0433c24</a>苦果現法之報。云何有人作不善業，必受<a class='ref t' id='t0433c25' href='#t0433c25'>T 0433c25</a>苦果現法之報？謂有一人修身、修戒、修心、<a class='ref t' id='t0433c26' href='#t0433c26'>T 0433c26</a>修慧，壽命極長，是謂有人作不善業，必受<a class='ref t' id='t0433c27' href='#t0433c27'>T 0433c27</a>苦果現法之報。猶如有人雖負百錢，不為<a class='ref t' id='t0433c28' href='#t0433c28'>T 0433c28</a>主所縛，乃至千萬亦不為主所縛。云何有<a class='ref t' id='t0433c29' href='#t0433c29'>T 0433c29</a>人雖負百錢，不為主所縛，乃至千萬亦不<a class='ref t' id='t0434a01' href='#t0434a01'>T 0434a01</a>為主所縛？謂負債人產業無量，極有勢力，<a class='ref t' id='t0434a02' href='#t0434a02'>T 0434a02</a>彼以是故，雖負百錢，不為主所縛，乃至<a class='ref t' id='t0434a03' href='#t0434a03'>T 0434a03</a>千萬亦不為主所縛。是謂有人雖負百錢，<a class='ref t' id='t0434a04' href='#t0434a04'>T 0434a04</a>不為主所縛，乃至千萬亦不為主所縛。<a class='ref t' id='t0434a05' href='#t0434a05'>T 0434a05</a>如是，有人作不善業，必受苦果現法之報。<a class='ref t' id='t0434a06' href='#t0434a06'>T 0434a06</a>云何有人作不善業，必受苦果現法之報？<a class='ref t' id='t0434a07' href='#t0434a07'>T 0434a07</a>謂有一人修身、修戒、修心、修慧，壽命極長，<a class='ref t' id='t0434a08' href='#t0434a08'>T 0434a08</a>是謂有人作不善業，必受苦果現法之報，<a class='ref t' id='t0434a09' href='#t0434a09'>T 0434a09</a>彼於現法設受善惡業報而輕微也。」</p>
<p>佛說<a class='ref t' id='t0434a10' href='#t0434a10'>T 0434a10</a>如是。彼諸比丘聞佛所說，歡喜奉行。</p>
<a class='ref t' id='t0434a11' href='#t0434a11'>T 0434a11</a>
<p class='endsutta'>鹽喻經第一竟<span class='t-note'>（千三百五十一字）</span></p>
<a class='ref t' id='t0434a12' href='#t0434a12'>T 0434a12</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
