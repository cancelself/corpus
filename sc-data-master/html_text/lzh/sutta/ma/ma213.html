<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma213' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 18</span> <span class='mirror-right'>例品</span></p>
<h1 class='mirror-row'><span class='mirror-left latin'>213.</span> <span class='mirror-right'>（二一三）法莊嚴經</span></h1>
</header>
<p><a class='ref t' id='t0795b19' href='#t0795b19'>T 0795b19</a>我聞如是：</p>
<p>一時，佛遊釋中，在釋家都邑，<a class='ref t' id='t0795b20' href='#t0795b20'>T 0795b20</a>名彌婁離。</p>
<p>爾時，拘薩羅王波斯匿與長<a class='ref t' id='t0795b21' href='#t0795b21'>T 0795b21</a>作共俱有所為故，出詣邑名城。拘薩羅<a class='ref t' id='t0795b22' href='#t0795b22'>T 0795b22</a>王波斯匿至彼園觀，見諸樹下寂無音聲，<a class='ref t' id='t0795b23' href='#t0795b23'>T 0795b23</a>遠離，無惡，無有人民，隨順燕坐，見已，憶念<a class='ref t' id='t0795b24' href='#t0795b24'>T 0795b24</a>世尊。拘薩羅王波斯匿告曰：「長作！今此樹<a class='ref t' id='t0795b25' href='#t0795b25'>T 0795b25</a>下寂無音聲，遠離，無惡，無有人民，隨順燕<a class='ref t' id='t0795b26' href='#t0795b26'>T 0795b26</a>坐，此處我數往見佛。長作！世尊今在何<a class='ref t' id='t0795b27' href='#t0795b27'>T 0795b27</a>處？我欲往見。」</p>
<p>長作答曰：「天王！我聞世尊遊<a class='ref t' id='t0795b28' href='#t0795b28'>T 0795b28</a>釋中，在釋家都邑，名彌婁離。」</p>
<p>拘薩羅王波斯<a class='ref t' id='t0795b29' href='#t0795b29'>T 0795b29</a>匿復問曰：「長作！釋家都邑名彌婁離，去此<a class='ref t' id='t0795c01' href='#t0795c01'>T 0795c01</a>幾許？」</p>
<p>長作答曰：「天王！去此三拘婁舍。」</p>
<p>拘薩<a class='ref t' id='t0795c02' href='#t0795c02'>T 0795c02</a>羅王波斯匿告曰：「長作！可勅嚴駕，我欲詣<a class='ref t' id='t0795c03' href='#t0795c03'>T 0795c03</a>佛。」</p>
<p>長作受教，即勅嚴駕，白曰：「天王！嚴駕已<a class='ref t' id='t0795c04' href='#t0795c04'>T 0795c04</a>訖，隨天王意。」拘薩羅王波斯匿即昇乘出城<a class='ref t' id='t0795c05' href='#t0795c05'>T 0795c05</a>外，往至釋家都邑，名彌婁離。</p>
<p>爾時，彌婁離<a class='ref t' id='t0795c06' href='#t0795c06'>T 0795c06</a>門外眾多比丘露地經行，拘薩羅王波斯匿<a class='ref t' id='t0795c07' href='#t0795c07'>T 0795c07</a>往詣諸比丘所，問曰：「諸尊！世尊今在何處<a class='ref t' id='t0795c08' href='#t0795c08'>T 0795c08</a>晝行？」</p>
<p>眾多比丘答曰：「大王！彼東向大屋，開窓<a class='ref t' id='t0795c09' href='#t0795c09'>T 0795c09</a>閉戶，世尊今在彼中晝行。大王！欲見便往<a class='ref t' id='t0795c10' href='#t0795c10'>T 0795c10</a>詣彼，到已住外，謦欬敲戶，世尊聞者，必為<a class='ref t' id='t0795c11' href='#t0795c11'>T 0795c11</a>開戶。」</p>
<p>拘薩羅王波斯匿即便下車。若有王<a class='ref t' id='t0795c12' href='#t0795c12'>T 0795c12</a>剎利頂來而得人處，教令大地，有五儀飾，<a class='ref t' id='t0795c13' href='#t0795c13'>T 0795c13</a>劍、葢、華鬘及珠柄拂、嚴飾之屣，彼盡脫已，授<a class='ref t' id='t0795c14' href='#t0795c14'>T 0795c14</a>與長作，長作念曰：「天王今者必當獨入，我等<a class='ref t' id='t0795c15' href='#t0795c15'>T 0795c15</a>應共住此待耳。」</p>
<p>於是，拘薩羅王波斯匿眷<a class='ref t' id='t0795c16' href='#t0795c16'>T 0795c16</a>屬圍遶，步往至彼東向大屋，到已住外，謦欬<a class='ref t' id='t0795c17' href='#t0795c17'>T 0795c17</a>敲戶，世尊聞已，即為開戶，拘薩羅王波斯<a class='ref t' id='t0795c18' href='#t0795c18'>T 0795c18</a>匿便入彼屋，前至佛所，稽首禮足，再三自<a class='ref t' id='t0795c19' href='#t0795c19'>T 0795c19</a>稱姓名：「我是拘薩羅王波斯匿。我是拘薩<a class='ref t' id='t0795c20' href='#t0795c20'>T 0795c20</a>羅王波斯匿。」</p>
<p>世尊答曰：「如是。大王！汝是拘薩<a class='ref t' id='t0795c21' href='#t0795c21'>T 0795c21</a>羅王波斯匿。汝是拘薩羅王波斯匿。」拘薩羅<a class='ref t' id='t0795c22' href='#t0795c22'>T 0795c22</a>王波斯匿再三自稱姓名已，稽首佛足，却<a class='ref t' id='t0795c23' href='#t0795c23'>T 0795c23</a>坐一面。</p>
<p>世尊問曰：「大王！見我有何等義，而<a class='ref t' id='t0795c24' href='#t0795c24'>T 0795c24</a>自下意稽首禮足，供養承事耶？」</p>
<p>拘薩羅王波<a class='ref t' id='t0795c25' href='#t0795c25'>T 0795c25</a>斯匿答曰：「世尊！我於佛而有法靖，因此故，<a class='ref t' id='t0795c26' href='#t0795c26'>T 0795c26</a>我作是念：『如來、無所著、正盡覺所說法善，世<a class='ref t' id='t0795c27' href='#t0795c27'>T 0795c27</a>尊弟子眾善趣向也。』世尊！我坐都坐時，見母<a class='ref t' id='t0795c28' href='#t0795c28'>T 0795c28</a>共子諍，子共母諍，父子、兄弟、姉妹、親屬展轉<a class='ref t' id='t0795c29' href='#t0795c29'>T 0795c29</a>共諍，彼鬪諍時，母說子惡，子說母惡，父子、<a class='ref t' id='t0796a01' href='#t0796a01'>T 0796a01</a>兄弟、姉妹、親屬相更說惡，況復他人？我<a class='ref t' id='t0796a02' href='#t0796a02'>T 0796a02</a>見世尊弟子諸比丘眾從世尊行梵行，或<a class='ref t' id='t0796a03' href='#t0796a03'>T 0796a03</a>有比丘少多起諍，捨戒罷道，不說佛惡，<a class='ref t' id='t0796a04' href='#t0796a04'>T 0796a04</a>不說諸法惡，不說眾惡，但自責數：『我<a class='ref t' id='t0796a05' href='#t0796a05'>T 0796a05</a>為惡，我為無德。所以者何？以我不能從世<a class='ref t' id='t0796a06' href='#t0796a06'>T 0796a06</a>尊自盡形壽修行梵行。』是謂我於佛而有<a class='ref t' id='t0796a07' href='#t0796a07'>T 0796a07</a>法靖，因此故，我作是念：『如來、無所著、正盡<a class='ref t' id='t0796a08' href='#t0796a08'>T 0796a08</a>覺所說法善，世尊弟子眾善趣向也。』</p>
<p>「復次，<a class='ref t' id='t0796a09' href='#t0796a09'>T 0796a09</a>世尊！我見一沙門梵志，或九月或十月，<a class='ref t' id='t0796a10' href='#t0796a10'>T 0796a10</a>少多學行梵行，捨隨本服，復為欲所染，染<a class='ref t' id='t0796a11' href='#t0796a11'>T 0796a11</a>欲著欲，為欲所縛，憍慠受入，不見災患，不<a class='ref t' id='t0796a12' href='#t0796a12'>T 0796a12</a>見出要而樂行欲。世尊！我見世尊弟子諸<a class='ref t' id='t0796a13' href='#t0796a13'>T 0796a13</a>比丘眾，自盡形壽修行梵行，乃至億數。我<a class='ref t' id='t0796a14' href='#t0796a14'>T 0796a14</a>於此外，不見如是清淨梵行，如世尊家，是<a class='ref t' id='t0796a15' href='#t0796a15'>T 0796a15</a>謂我於佛而有法靖，因此故，我作是念：『如<a class='ref t' id='t0796a16' href='#t0796a16'>T 0796a16</a>來、無所著、正盡覺所說法善，世尊弟子眾善<a class='ref t' id='t0796a17' href='#t0796a17'>T 0796a17</a>趣向也。』</p>
<p>「復次，世尊！我見一沙門梵志羸瘦憔<a class='ref t' id='t0796a18' href='#t0796a18'>T 0796a18</a>悴，形色極惡，身生白皰，人不憙見，我作<a class='ref t' id='t0796a19' href='#t0796a19'>T 0796a19</a>是念：『此諸尊何以羸瘦憔悴，形色極惡，身生<a class='ref t' id='t0796a20' href='#t0796a20'>T 0796a20</a>白皰，人不憙見？此諸尊必不樂行梵行，或<a class='ref t' id='t0796a21' href='#t0796a21'>T 0796a21</a>身有患，或屏處作惡，以是故諸尊羸瘦憔<a class='ref t' id='t0796a22' href='#t0796a22'>T 0796a22</a>悴，形色極惡，身生白皰，人不憙見。』我往<a class='ref t' id='t0796a23' href='#t0796a23'>T 0796a23</a>問彼：『諸尊何故羸瘦憔悴，形色極惡，身生<a class='ref t' id='t0796a24' href='#t0796a24'>T 0796a24</a>白皰，人不憙見？諸尊不樂行梵行耶？為身<a class='ref t' id='t0796a25' href='#t0796a25'>T 0796a25</a>有患耶？為屏處作惡耶？是故諸尊羸瘦<a class='ref t' id='t0796a26' href='#t0796a26'>T 0796a26</a>憔悴，形色極惡，身生白皰，人不憙見。』彼<a class='ref t' id='t0796a27' href='#t0796a27'>T 0796a27</a>答我曰：『大王！是白病。大王！是白病。』</p>
<p>「世尊！我<a class='ref t' id='t0796a28' href='#t0796a28'>T 0796a28</a>見世尊弟子諸比丘眾，樂行端正，面色悅<a class='ref t' id='t0796a29' href='#t0796a29'>T 0796a29</a>澤，形體淨潔，無為無求，護他妻食如鹿，<a class='ref t' id='t0796b01' href='#t0796b01'>T 0796b01</a>自盡形壽修行梵行，我見已，作是念：『此諸<a class='ref t' id='t0796b02' href='#t0796b02'>T 0796b02</a>尊何故樂行端正，面色悅澤，形體淨潔，無為<a class='ref t' id='t0796b03' href='#t0796b03'>T 0796b03</a>無求，護他妻食如鹿，自盡形壽修行梵<a class='ref t' id='t0796b04' href='#t0796b04'>T 0796b04</a>行？此諸尊或得離欲，或得增上心，現法樂<a class='ref t' id='t0796b05' href='#t0796b05'>T 0796b05</a>居，易不難得。』是故此諸尊樂行端正，面目<a class='ref t' id='t0796b06' href='#t0796b06'>T 0796b06</a>悅澤，形體淨潔，無為無求，護他妻食如鹿，<a class='ref t' id='t0796b07' href='#t0796b07'>T 0796b07</a>自盡形壽修行梵行。若行欲樂行端正者，<a class='ref t' id='t0796b08' href='#t0796b08'>T 0796b08</a>我應樂行端正。何以故？我得五欲功德，易<a class='ref t' id='t0796b09' href='#t0796b09'>T 0796b09</a>不難得。若此諸尊得離欲，得增上心，於<a class='ref t' id='t0796b10' href='#t0796b10'>T 0796b10</a>現法樂居，易不難得，是故此諸尊樂行<a class='ref t' id='t0796b11' href='#t0796b11'>T 0796b11</a>端正，面色悅澤，形體淨潔，無為無求，護他<a class='ref t' id='t0796b12' href='#t0796b12'>T 0796b12</a>妻食如鹿，自盡形壽修行梵行，是謂我<a class='ref t' id='t0796b13' href='#t0796b13'>T 0796b13</a>於佛而有法靖。因此故，我作是念：『如來、無<a class='ref t' id='t0796b14' href='#t0796b14'>T 0796b14</a>所著、正盡覺所說法善，世尊弟子眾善趣向<a class='ref t' id='t0796b15' href='#t0796b15'>T 0796b15</a>也。』</p>
<p>「復次，世尊！我見一沙門梵志聰明智<a class='ref t' id='t0796b16' href='#t0796b16'>T 0796b16</a>慧，自稱聰明智慧，博聞決定，諳識諸經，制<a class='ref t' id='t0796b17' href='#t0796b17'>T 0796b17</a>伏強敵，談論覺了，名德流布，一切世間無不<a class='ref t' id='t0796b18' href='#t0796b18'>T 0796b18</a>聞知，所遊至處壞諸見宗，輙自立論，而作<a class='ref t' id='t0796b19' href='#t0796b19'>T 0796b19</a>是說：『我等往至沙門瞿曇所，問如是如是<a class='ref t' id='t0796b20' href='#t0796b20'>T 0796b20</a>事，若能答者，當難詰彼；若不能答，亦難詰<a class='ref t' id='t0796b21' href='#t0796b21'>T 0796b21</a>已，捨之而去。』彼聞世尊遊某村邑，往至佛<a class='ref t' id='t0796b22' href='#t0796b22'>T 0796b22</a>所，尚不敢問於世尊事，況復欲難詰耶？是<a class='ref t' id='t0796b23' href='#t0796b23'>T 0796b23</a>謂我於佛而有法靖，因此故，我作是念：『如<a class='ref t' id='t0796b24' href='#t0796b24'>T 0796b24</a>來、無所著、正盡覺所說法善，世尊弟子眾善<a class='ref t' id='t0796b25' href='#t0796b25'>T 0796b25</a>趣向也。』</p>
<p>「復次，世尊！我見一沙門梵志聰明<a class='ref t' id='t0796b26' href='#t0796b26'>T 0796b26</a>智慧，自稱聰明智慧，博聞決定，諳識諸經，<a class='ref t' id='t0796b27' href='#t0796b27'>T 0796b27</a>制伏強敵，談論覺了，名德流布，一切世間無<a class='ref t' id='t0796b28' href='#t0796b28'>T 0796b28</a>不聞知，所遊至處壞諸見宗，輙自立論，而<a class='ref t' id='t0796b29' href='#t0796b29'>T 0796b29</a>作是說：『我等往至沙門瞿曇所，問如是如<a class='ref t' id='t0796c01' href='#t0796c01'>T 0796c01</a>是事，若能答者，當難詰彼；若不能答，亦難<a class='ref t' id='t0796c02' href='#t0796c02'>T 0796c02</a>詰已，捨之而去。』彼聞世尊遊某村邑，往至<a class='ref t' id='t0796c03' href='#t0796c03'>T 0796c03</a>佛所，問世尊事，世尊為答，彼聞答已，便得<a class='ref t' id='t0796c04' href='#t0796c04'>T 0796c04</a>歡喜，稽首佛足，繞三匝而去，是謂我於<a class='ref t' id='t0796c05' href='#t0796c05'>T 0796c05</a>佛而有法靖。因此故，我作是念：『如來、無<a class='ref t' id='t0796c06' href='#t0796c06'>T 0796c06</a>所著、正盡覺所說法善，世尊弟子眾善趣向<a class='ref t' id='t0796c07' href='#t0796c07'>T 0796c07</a>也。』</p>
<p>「復次，世尊！我見一沙門梵志聰明智<a class='ref t' id='t0796c08' href='#t0796c08'>T 0796c08</a>慧，自稱聰明智慧，博聞決定，<span class='corr' title='[暗→諳] cf.【麗】'>諳</span>識諸經，制<a class='ref t' id='t0796c09' href='#t0796c09'>T 0796c09</a>伏強敵，談論覺了，名德流布，一切世間無不<a class='ref t' id='t0796c10' href='#t0796c10'>T 0796c10</a>聞知，所遊至處壞諸見宗，輙自立論，而作<a class='ref t' id='t0796c11' href='#t0796c11'>T 0796c11</a>是說：『我等往至沙門瞿曇所，問如是如是<a class='ref t' id='t0796c12' href='#t0796c12'>T 0796c12</a>事，若能答者，當難詰彼；若不能答，亦難<a class='ref t' id='t0796c13' href='#t0796c13'>T 0796c13</a>詰已，捨之而去。』彼聞世尊遊某村邑，往至<a class='ref t' id='t0796c14' href='#t0796c14'>T 0796c14</a>佛所，問世尊事，世尊為答，彼聞答已，便得<a class='ref t' id='t0796c15' href='#t0796c15'>T 0796c15</a>歡喜，即自歸佛、法及比丘眾，世尊受彼為<a class='ref t' id='t0796c16' href='#t0796c16'>T 0796c16</a>優婆塞，終身自歸，乃至命盡，是謂我於佛<a class='ref t' id='t0796c17' href='#t0796c17'>T 0796c17</a>而有法靖。因此故，我作是念：『如來、無所<a class='ref t' id='t0796c18' href='#t0796c18'>T 0796c18</a>著、正盡覺所說法善，世尊弟子眾善趣向也。』</p>
<p><a class='ref t' id='t0796c19' href='#t0796c19'>T 0796c19</a>「復次，世尊！我見一沙門梵志聰明智慧，自<a class='ref t' id='t0796c20' href='#t0796c20'>T 0796c20</a>稱聰明智慧，博聞決定，<span class='corr' title='[暗→諳] cf.【麗】'>諳</span>識諸經，制伏強<a class='ref t' id='t0796c21' href='#t0796c21'>T 0796c21</a>敵，談論覺了，名德流布，一切世間無不聞<a class='ref t' id='t0796c22' href='#t0796c22'>T 0796c22</a>知，所遊至處壞諸見宗，輙自立論，而作是<a class='ref t' id='t0796c23' href='#t0796c23'>T 0796c23</a>說：『我等往至沙門瞿曇所，問如是如是事，<a class='ref t' id='t0796c24' href='#t0796c24'>T 0796c24</a>若能答者，當難詰彼；若不能答，亦難詰已，<a class='ref t' id='t0796c25' href='#t0796c25'>T 0796c25</a>捨之而去。』彼聞世尊遊某村邑，往至佛所，<a class='ref t' id='t0796c26' href='#t0796c26'>T 0796c26</a>問世尊事，世尊為答。彼聞答已，便得歡喜，<a class='ref t' id='t0796c27' href='#t0796c27'>T 0796c27</a>即從世尊求出家學，而受具足，得比丘法，<a class='ref t' id='t0796c28' href='#t0796c28'>T 0796c28</a>佛便度彼而授具足，得比丘法。</p>
<p>「若彼諸尊<a class='ref t' id='t0796c29' href='#t0796c29'>T 0796c29</a>出家學道而受具足，得比丘法已，獨住遠<a class='ref t' id='t0797a01' href='#t0797a01'>T 0797a01</a>離，心無放逸，修行精勤。彼獨住遠離，心無<a class='ref t' id='t0797a02' href='#t0797a02'>T 0797a02</a>放逸，修行精勤已，若族姓子所為，剃除鬚<a class='ref t' id='t0797a03' href='#t0797a03'>T 0797a03</a>髮，著袈<span class='corr' title='[娑→裟]'>裟</span>衣，至信、捨家、無家、學道者，唯無<a class='ref t' id='t0797a04' href='#t0797a04'>T 0797a04</a>上梵行訖，於現法中自知自覺，自作證成<a class='ref t' id='t0797a05' href='#t0797a05'>T 0797a05</a>就遊，生已盡，梵行已立，所作已辦，不更受有，<a class='ref t' id='t0797a06' href='#t0797a06'>T 0797a06</a>知如真。若彼諸尊知法已，乃至得阿羅訶，<a class='ref t' id='t0797a07' href='#t0797a07'>T 0797a07</a>得阿羅訶已，便作是念：『諸賢！我本幾了<a class='ref t' id='t0797a08' href='#t0797a08'>T 0797a08</a>幾失？所以者何？我本非沙門稱沙門，非<a class='ref t' id='t0797a09' href='#t0797a09'>T 0797a09</a>梵行稱梵行，非阿羅訶稱阿羅訶，我等<a class='ref t' id='t0797a10' href='#t0797a10'>T 0797a10</a>今是沙門，是梵行，是阿羅訶。』是謂我於佛而<a class='ref t' id='t0797a11' href='#t0797a11'>T 0797a11</a>有法靖。因此故，我作是念：『如來、無所著、正<a class='ref t' id='t0797a12' href='#t0797a12'>T 0797a12</a>盡覺所說法善，世尊弟子眾善趣向也。』</p>
<p>「復次，<a class='ref t' id='t0797a13' href='#t0797a13'>T 0797a13</a>世尊！我自若居國，無過者令殺，有過者<a class='ref t' id='t0797a14' href='#t0797a14'>T 0797a14</a>令殺，然在都坐，我故不得作如是說：『卿<a class='ref t' id='t0797a15' href='#t0797a15'>T 0797a15</a>等並住，無人問卿事，人問我事，卿等不能<a class='ref t' id='t0797a16' href='#t0797a16'>T 0797a16</a>斷此事，我能斷此事。』於其中間競論餘<a class='ref t' id='t0797a17' href='#t0797a17'>T 0797a17</a>事，不待前論訖，我數見世尊大眾圍繞說<a class='ref t' id='t0797a18' href='#t0797a18'>T 0797a18</a>法，彼中一人鼾眠作聲，有人語彼：『君莫<a class='ref t' id='t0797a19' href='#t0797a19'>T 0797a19</a>鼾眠作聲，君不用聞世尊說法如甘露耶？』<a class='ref t' id='t0797a20' href='#t0797a20'>T 0797a20</a>彼人聞已，即便默然。我作是念：『如來、無所著、<a class='ref t' id='t0797a21' href='#t0797a21'>T 0797a21</a>正盡覺、眾調御士，甚奇！甚特！所以者何？以無<a class='ref t' id='t0797a22' href='#t0797a22'>T 0797a22</a>刀杖，皆自如法，安隱快樂。』是謂我於佛而<a class='ref t' id='t0797a23' href='#t0797a23'>T 0797a23</a>有法靖。因此故，我作是念：『如來、無所著、正<a class='ref t' id='t0797a24' href='#t0797a24'>T 0797a24</a>盡覺所說法善，世尊弟子眾善趣向也。』</p>
<p>「復次，<a class='ref t' id='t0797a25' href='#t0797a25'>T 0797a25</a>世尊！我於仙餘及宿舊二臣出錢財賜，亦<a class='ref t' id='t0797a26' href='#t0797a26'>T 0797a26</a>常稱譽，彼命由我，然不能令彼仙餘及宿舊<a class='ref t' id='t0797a27' href='#t0797a27'>T 0797a27</a>二臣下意恭敬、尊重、供養、奉事於我，如為<a class='ref t' id='t0797a28' href='#t0797a28'>T 0797a28</a>世尊下意恭敬、尊重、供養、奉事也，是謂我於<a class='ref t' id='t0797a29' href='#t0797a29'>T 0797a29</a>佛而有法靖。因此故，我作是念：『如來、無所<a class='ref t' id='t0797b01' href='#t0797b01'>T 0797b01</a>著、正盡覺所說法善，世尊弟子眾善趣向也。』</p>
<p><a class='ref t' id='t0797b02' href='#t0797b02'>T 0797b02</a>「復次，世尊！我昔出仙，宿一小屋中，欲試仙<a class='ref t' id='t0797b03' href='#t0797b03'>T 0797b03</a>餘、宿舊二臣，知彼頭向何處眠耶？為向我，<a class='ref t' id='t0797b04' href='#t0797b04'>T 0797b04</a>為向世尊？於是，仙餘、宿舊二臣則於初夜<a class='ref t' id='t0797b05' href='#t0797b05'>T 0797b05</a>結跏趺坐，默然燕坐，至中夜聞世尊在某<a class='ref t' id='t0797b06' href='#t0797b06'>T 0797b06</a>方處，便以頭向彼，以足向我。我見已，作是<a class='ref t' id='t0797b07' href='#t0797b07'>T 0797b07</a>念：『此仙餘及宿舊二臣不在現勝事，是故彼<a class='ref t' id='t0797b08' href='#t0797b08'>T 0797b08</a>不下意恭敬、尊重、供養、奉事於我，如為<a class='ref t' id='t0797b09' href='#t0797b09'>T 0797b09</a>世尊下意恭敬、尊重、供養、奉事也。』是謂我於<a class='ref t' id='t0797b10' href='#t0797b10'>T 0797b10</a>佛而有法靖。因此故，我作是念：『如來、無所<a class='ref t' id='t0797b11' href='#t0797b11'>T 0797b11</a>著、正盡覺所說法善，世尊弟子眾善趣向也。』</p>
<p><a class='ref t' id='t0797b12' href='#t0797b12'>T 0797b12</a>「復次，世尊！我亦國王，世尊亦法王，我亦剎利，<a class='ref t' id='t0797b13' href='#t0797b13'>T 0797b13</a>世尊亦剎利，我亦拘薩羅，世尊亦拘薩羅，我<a class='ref t' id='t0797b14' href='#t0797b14'>T 0797b14</a>年八十，世尊亦八十。世尊以此事故，我堪<a class='ref t' id='t0797b15' href='#t0797b15'>T 0797b15</a>耐為世尊盡形壽，下意恭敬、尊重、供養、奉<a class='ref t' id='t0797b16' href='#t0797b16'>T 0797b16</a>事。世尊！我今多事，欲還請辭。」</p>
<p>世尊告曰：「大<a class='ref t' id='t0797b17' href='#t0797b17'>T 0797b17</a>王！自知時。」於是，拘薩羅王波斯匿聞佛所<a class='ref t' id='t0797b18' href='#t0797b18'>T 0797b18</a>說，善受持誦，即從坐起，稽首佛足，繞三匝<a class='ref t' id='t0797b19' href='#t0797b19'>T 0797b19</a>而去。</p>
<p>爾時，尊者阿難住世尊後，執拂侍佛。<a class='ref t' id='t0797b20' href='#t0797b20'>T 0797b20</a>於是，世尊迴顧告曰：「阿難！若有<span class='corr' title='[此→比]'>比</span>丘依彌<a class='ref t' id='t0797b21' href='#t0797b21'>T 0797b21</a>婁離林住者，令彼一切集在講堂。」</p>
<p>於是，尊<a class='ref t' id='t0797b22' href='#t0797b22'>T 0797b22</a>者阿難受佛教已，若諸<span class='corr' title='[此→比]'>比</span>丘依彌婁離林<a class='ref t' id='t0797b23' href='#t0797b23'>T 0797b23</a>住者，令彼一切集在講堂，還詣佛所，白曰：<a class='ref t' id='t0797b24' href='#t0797b24'>T 0797b24</a>「世尊！若有<span class='corr' title='[此→比]'>比</span>丘依彌婁離林住者，彼一切<a class='ref t' id='t0797b25' href='#t0797b25'>T 0797b25</a>已集講堂，唯願世尊自當知時。」</p>
<p>於是，世尊<a class='ref t' id='t0797b26' href='#t0797b26'>T 0797b26</a>將尊者阿難往至講堂比丘眾前，敷座而<a class='ref t' id='t0797b27' href='#t0797b27'>T 0797b27</a>坐，告曰：「比丘！今拘薩羅王波斯匿在我前<a class='ref t' id='t0797b28' href='#t0797b28'>T 0797b28</a>說此法莊嚴經已，即從座起，稽首我足，繞<a class='ref t' id='t0797b29' href='#t0797b29'>T 0797b29</a>三匝而去。比丘！汝等當受持此法莊嚴經，<a class='ref t' id='t0797c01' href='#t0797c01'>T 0797c01</a>善誦善習。所以者何？比丘！此法莊嚴經，如<a class='ref t' id='t0797c02' href='#t0797c02'>T 0797c02</a>義如法，為梵行本，趣智趣覺，趣至涅槃。若<a class='ref t' id='t0797c03' href='#t0797c03'>T 0797c03</a>族姓子至信、捨家、無家、學道者，亦當受持，當<a class='ref t' id='t0797c04' href='#t0797c04'>T 0797c04</a>誦當習此法莊嚴經。」</p>
<p>佛說如是。彼諸比丘<a class='ref t' id='t0797c05' href='#t0797c05'>T 0797c05</a>聞佛所說，歡喜奉行。</p>
<a class='ref t' id='t0797c06' href='#t0797c06'>T 0797c06</a>
<p class='endsutta'>法莊嚴經第二竟<span class='t-note'>（三千三十七字）</span></p>
<a class='ref t' id='t0797c07' href='#t0797c07'>T 0797c07</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
