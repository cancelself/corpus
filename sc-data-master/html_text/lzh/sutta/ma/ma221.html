<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma221' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 18</span> <span class='mirror-right'>例品</span></p>
<h1 class='mirror-row'><span class='mirror-left latin'>221.</span> <span class='mirror-right'>（二二一）箭喻經</span></h1>
</header>
<p><a class='ref t' id='t0804a23' href='#t0804a23'>T 0804a23</a>我聞如是：</p>
<p>一時，佛遊舍衛國，在勝林給孤<a class='ref t' id='t0804a24' href='#t0804a24'>T 0804a24</a>獨園。</p>
<p>爾時，尊者鬘童子獨安靖處，燕坐<a class='ref t' id='t0804a25' href='#t0804a25'>T 0804a25</a>思惟，心作是念：「所謂此見，世尊捨置除却，<a class='ref t' id='t0804a26' href='#t0804a26'>T 0804a26</a>不盡通說，謂世有常，世無有常，世有底，世<a class='ref t' id='t0804a27' href='#t0804a27'>T 0804a27</a>無底，命即是身，為命異身異，如來終，如來<a class='ref t' id='t0804a28' href='#t0804a28'>T 0804a28</a>不終，如來終不終，如來亦非終亦非不終耶？<a class='ref t' id='t0804a29' href='#t0804a29'>T 0804a29</a>我不欲此，我不忍此，我不可此。若世尊<a class='ref t' id='t0804b01' href='#t0804b01'>T 0804b01</a>為我一向說世有常者，我從彼學梵行。若<a class='ref t' id='t0804b02' href='#t0804b02'>T 0804b02</a>世尊不為我一向說世有常者，我當難詰<a class='ref t' id='t0804b03' href='#t0804b03'>T 0804b03</a>彼，捨之而去。如是世無有常，世有底，世無<a class='ref t' id='t0804b04' href='#t0804b04'>T 0804b04</a>底，命即是身，為命異身異，如來終，如來不<a class='ref t' id='t0804b05' href='#t0804b05'>T 0804b05</a>終，如來終不終，如來亦非終亦非不終耶？若<a class='ref t' id='t0804b06' href='#t0804b06'>T 0804b06</a>世尊為我一向說此是真諦，餘皆虛妄言者，<a class='ref t' id='t0804b07' href='#t0804b07'>T 0804b07</a>我從彼學梵行，若世尊不為我一向說此<a class='ref t' id='t0804b08' href='#t0804b08'>T 0804b08</a>是真諦，餘皆虛妄言者，我當難詰彼，捨之<a class='ref t' id='t0804b09' href='#t0804b09'>T 0804b09</a>而去。」</p>
<p>於是，尊者鬘童子則於晡時，從燕<a class='ref t' id='t0804b10' href='#t0804b10'>T 0804b10</a>坐起，往詣佛所，稽首作禮，却坐一面，白<a class='ref t' id='t0804b11' href='#t0804b11'>T 0804b11</a>曰：「世尊！我今獨安靖處，燕坐思惟，心作<a class='ref t' id='t0804b12' href='#t0804b12'>T 0804b12</a>是念：『所謂此見，世尊捨置除却，不盡通說，<a class='ref t' id='t0804b13' href='#t0804b13'>T 0804b13</a>謂世有常，世無有常，世有底，世無底，命即<a class='ref t' id='t0804b14' href='#t0804b14'>T 0804b14</a>是身，為命異身異，如來終，如來不終，如<a class='ref t' id='t0804b15' href='#t0804b15'>T 0804b15</a>來終不終，如來亦非終亦非不終耶？我不<a class='ref t' id='t0804b16' href='#t0804b16'>T 0804b16</a>欲此，我不忍此，我不可此。若世尊一<a class='ref t' id='t0804b17' href='#t0804b17'>T 0804b17</a>向知世有常者，世尊！當為我說。若世尊<a class='ref t' id='t0804b18' href='#t0804b18'>T 0804b18</a>不一向知世有常者，當直言不知也。如<a class='ref t' id='t0804b19' href='#t0804b19'>T 0804b19</a>是世無有常，世有底，世無底，命即是身，為<a class='ref t' id='t0804b20' href='#t0804b20'>T 0804b20</a>命異身異，如來終，如來不終，如來終不<a class='ref t' id='t0804b21' href='#t0804b21'>T 0804b21</a>終，如來亦非終亦非不終耶？若世尊一向<a class='ref t' id='t0804b22' href='#t0804b22'>T 0804b22</a>知此是真諦，餘皆虛妄言者，世尊！當為<a class='ref t' id='t0804b23' href='#t0804b23'>T 0804b23</a>我說。若世尊不一向知此是真諦，餘皆虛<a class='ref t' id='t0804b24' href='#t0804b24'>T 0804b24</a>妄言者，當直言不知也。』」</p>
<p>世尊問曰：「鬘童<a class='ref t' id='t0804b25' href='#t0804b25'>T 0804b25</a>子！我本頗為汝如是說世有常，汝來從我<a class='ref t' id='t0804b26' href='#t0804b26'>T 0804b26</a>學梵行耶？」</p>
<p>鬘童子答曰：「不也。世尊！」</p>
<p>「如是，<a class='ref t' id='t0804b27' href='#t0804b27'>T 0804b27</a>世無有常，世有底，世無底，命即是身，為命<a class='ref t' id='t0804b28' href='#t0804b28'>T 0804b28</a>異身異，如來終，如來不終，如來終不終，如<a class='ref t' id='t0804b29' href='#t0804b29'>T 0804b29</a>來亦非終亦非不終耶？我本頗為汝如是說<a class='ref t' id='t0804c01' href='#t0804c01'>T 0804c01</a>此是真諦，餘皆虛妄言，汝來從我學梵<a class='ref t' id='t0804c02' href='#t0804c02'>T 0804c02</a>行耶？」</p>
<p>鬘童子答曰：「不也。世尊！」</p>
<p>「鬘童子！汝<a class='ref t' id='t0804c03' href='#t0804c03'>T 0804c03</a>本頗向我說，若世尊為我一向說世有常<a class='ref t' id='t0804c04' href='#t0804c04'>T 0804c04</a>者，我當從世尊學梵行耶？」</p>
<p>鬘童子答曰：<a class='ref t' id='t0804c05' href='#t0804c05'>T 0804c05</a>「不也。世尊！」</p>
<p>「如是，世無有常，世有底，世無底，<a class='ref t' id='t0804c06' href='#t0804c06'>T 0804c06</a>命即是身，為命異身異，如來終，如來不終，<a class='ref t' id='t0804c07' href='#t0804c07'>T 0804c07</a>如來終不終，如來亦非終亦非不終耶？鬘童<a class='ref t' id='t0804c08' href='#t0804c08'>T 0804c08</a>子！汝本頗向我說，若世尊為我一向說此<a class='ref t' id='t0804c09' href='#t0804c09'>T 0804c09</a>是真諦，餘皆虛妄言者，我當從世尊學梵<a class='ref t' id='t0804c10' href='#t0804c10'>T 0804c10</a>行耶？」</p>
<p>鬘童子答曰：「不也。世尊！」</p>
<p>世尊告曰：「鬘<a class='ref t' id='t0804c11' href='#t0804c11'>T 0804c11</a>童子，我本不向汝有所說，汝本亦不向<a class='ref t' id='t0804c12' href='#t0804c12'>T 0804c12</a>我有所說，汝愚癡人！何故虛妄誣謗我耶？」</p>
<p><a class='ref t' id='t0804c13' href='#t0804c13'>T 0804c13</a>於是，尊者鬘童子為世尊面訶責數，內懷<a class='ref t' id='t0804c14' href='#t0804c14'>T 0804c14</a>憂慼，低頭默然，失辯無言，如有所伺。</p>
<p>於是，<a class='ref t' id='t0804c15' href='#t0804c15'>T 0804c15</a>世尊面訶鬘童子已，告諸比丘：「若有愚癡<a class='ref t' id='t0804c16' href='#t0804c16'>T 0804c16</a>人作如是念：『若世尊不為我一向說世有<a class='ref t' id='t0804c17' href='#t0804c17'>T 0804c17</a>常者，我不從世尊學梵行。』彼愚癡人竟不<a class='ref t' id='t0804c18' href='#t0804c18'>T 0804c18</a>得知，於其中間而命終也。如是，世無有常，<a class='ref t' id='t0804c19' href='#t0804c19'>T 0804c19</a>世有底，世無底，命即是身，為命異身異，如<a class='ref t' id='t0804c20' href='#t0804c20'>T 0804c20</a>來終，如來不終，如來終不終，如來亦非終<a class='ref t' id='t0804c21' href='#t0804c21'>T 0804c21</a>亦非不終耶？若有愚癡人作如是念：『若世<a class='ref t' id='t0804c22' href='#t0804c22'>T 0804c22</a>尊不為我一向說此是真諦，餘皆虛妄言者，<a class='ref t' id='t0804c23' href='#t0804c23'>T 0804c23</a>我不從世尊學梵行。』彼愚癡人竟不得知，<a class='ref t' id='t0804c24' href='#t0804c24'>T 0804c24</a>於其中間而命終也。</p>
<p>「猶如有人身被毒箭，<a class='ref t' id='t0804c25' href='#t0804c25'>T 0804c25</a>因毒箭故，受極重苦。彼見親族憐念愍傷，<a class='ref t' id='t0804c26' href='#t0804c26'>T 0804c26</a>為求利義饒益安隱，便求箭醫。然彼人者<a class='ref t' id='t0804c27' href='#t0804c27'>T 0804c27</a>方作是念：『未可拔箭，我應先知彼人如<a class='ref t' id='t0804c28' href='#t0804c28'>T 0804c28</a>是姓、如是名、如是生，為長、短、麤、細，為黑、白、<a class='ref t' id='t0804c29' href='#t0804c29'>T 0804c29</a>不黑不白，為剎利族，梵志、居士、工師族，為東<a class='ref t' id='t0805a01' href='#t0805a01'>T 0805a01</a>方、南方、西方、比方耶？未可拔箭，我應先<a class='ref t' id='t0805a02' href='#t0805a02'>T 0805a02</a>知彼弓為柘、為桑、為槻、為角耶？未可拔<a class='ref t' id='t0805a03' href='#t0805a03'>T 0805a03</a>箭，我應先知弓扎，彼為是牛筋、為麞<a class='ref t' id='t0805a04' href='#t0805a04'>T 0805a04</a>鹿筋、為是絲耶？未可拔箭，我應先知弓<a class='ref t' id='t0805a05' href='#t0805a05'>T 0805a05</a>色為黑、為白、為赤、為黃耶？未可拔箭，我<a class='ref t' id='t0805a06' href='#t0805a06'>T 0805a06</a>應先知弓弦為筋、為絲、為紵、為麻耶？未<a class='ref t' id='t0805a07' href='#t0805a07'>T 0805a07</a>可拔箭，我應先知箭簳為木、為竹耶？未<a class='ref t' id='t0805a08' href='#t0805a08'>T 0805a08</a>可拔箭，我應先知箭纏為是牛筋、為麞<a class='ref t' id='t0805a09' href='#t0805a09'>T 0805a09</a>鹿筋、為是絲耶？未可拔箭，我應先知<a class='ref t' id='t0805a10' href='#t0805a10'>T 0805a10</a>箭羽為飄<span class='t-gaiji'>鶭<!--gaiji,鶭,1[防*鳥],2&#x2A062;,3--></span>毛、為鵰鷲毛、為鵾鷄毛、<a class='ref t' id='t0805a11' href='#t0805a11'>T 0805a11</a>為鶴毛耶？未可拔箭，我應先知箭<span class='t-gaiji'>［金＊適］<!--gaiji,,1[金*適],2&#x28BB9;,3--></span><a class='ref t' id='t0805a12' href='#t0805a12'>T 0805a12</a>為錍、為矛、為鈹刀耶？未可拔箭，我應<a class='ref t' id='t0805a13' href='#t0805a13'>T 0805a13</a>先知作箭<span class='t-gaiji'>［金＊適］<!--gaiji,,1[金*適],2&#x28BB9;,3--></span>師如是姓、如是名、如是生，為<a class='ref t' id='t0805a14' href='#t0805a14'>T 0805a14</a>長、短、麤、細，為黑、白、不黑不白，為東方、西方、<a class='ref t' id='t0805a15' href='#t0805a15'>T 0805a15</a>南方、北方耶？』彼人竟不得知，於其中間<a class='ref t' id='t0805a16' href='#t0805a16'>T 0805a16</a>而命終也。</p>
<p>「若有愚癡人作如是念：『若世<a class='ref t' id='t0805a17' href='#t0805a17'>T 0805a17</a>尊不為我一向說世有常者，我不從世尊<a class='ref t' id='t0805a18' href='#t0805a18'>T 0805a18</a>學梵行。』彼愚癡人竟不得知，於其中間<a class='ref t' id='t0805a19' href='#t0805a19'>T 0805a19</a>而命終也。如是，世無有常，世有底，世無<a class='ref t' id='t0805a20' href='#t0805a20'>T 0805a20</a>底，命即是身，為命異身異，如來終，如來<a class='ref t' id='t0805a21' href='#t0805a21'>T 0805a21</a>不終，如來終不終，如來亦非終亦非不終<a class='ref t' id='t0805a22' href='#t0805a22'>T 0805a22</a>耶？若有愚癡人作如是念：『若世尊不為<a class='ref t' id='t0805a23' href='#t0805a23'>T 0805a23</a>我一向說此是真諦，餘皆虛妄言者，我不<a class='ref t' id='t0805a24' href='#t0805a24'>T 0805a24</a>從世尊學梵行。』彼愚癡人竟不得知，於<a class='ref t' id='t0805a25' href='#t0805a25'>T 0805a25</a>其中間而命終也。</p>
<p>「世有常，因此見故，從<a class='ref t' id='t0805a26' href='#t0805a26'>T 0805a26</a>我學梵行者，此事不然。如是，世無有常，<a class='ref t' id='t0805a27' href='#t0805a27'>T 0805a27</a>世有底，世無底，命即是身，為命異身異，如<a class='ref t' id='t0805a28' href='#t0805a28'>T 0805a28</a>來終，如來不終，如來終不終，如來亦<a class='ref t' id='t0805a29' href='#t0805a29'>T 0805a29</a>非終亦非不終耶？因此見故，從我學梵<a class='ref t' id='t0805b01' href='#t0805b01'>T 0805b01</a>行者，此事不然。世有常，有此見故，不<a class='ref t' id='t0805b02' href='#t0805b02'>T 0805b02</a>從我學梵行者，此事不然。如是，世無有<a class='ref t' id='t0805b03' href='#t0805b03'>T 0805b03</a>常，世有底，世無底，命即是身，為命異身異，<a class='ref t' id='t0805b04' href='#t0805b04'>T 0805b04</a>如來終，如來不終，如來終不終，如來亦非<a class='ref t' id='t0805b05' href='#t0805b05'>T 0805b05</a>終亦非不終耶？有此見故，不從我學梵<a class='ref t' id='t0805b06' href='#t0805b06'>T 0805b06</a>行者，此事不然。</p>
<p>「世有常，無此見故，從我<a class='ref t' id='t0805b07' href='#t0805b07'>T 0805b07</a>學梵行者，此事不然。如是，世無有常，世<a class='ref t' id='t0805b08' href='#t0805b08'>T 0805b08</a>有底，世無底，命即是身，為命異身異，如來<a class='ref t' id='t0805b09' href='#t0805b09'>T 0805b09</a>終，如來不終，如來終不終，如來亦非終亦<a class='ref t' id='t0805b10' href='#t0805b10'>T 0805b10</a>非不終耶？無此見故，從我學梵行者，此事<a class='ref t' id='t0805b11' href='#t0805b11'>T 0805b11</a>不然。世有常，無此見故，從我學梵行者，<a class='ref t' id='t0805b12' href='#t0805b12'>T 0805b12</a>此事不然。如是，世無有常，世有底，世無底，<a class='ref t' id='t0805b13' href='#t0805b13'>T 0805b13</a>命即是身，為命異身異，如來終，如來不終，<a class='ref t' id='t0805b14' href='#t0805b14'>T 0805b14</a>如來終不終，如來亦非終亦非不終耶？無此<a class='ref t' id='t0805b15' href='#t0805b15'>T 0805b15</a>見故，不從我學梵行者，此事不然。</p>
<p>「世<a class='ref t' id='t0805b16' href='#t0805b16'>T 0805b16</a>有常者，有生、有老、有病、有死，愁慼、啼哭、<a class='ref t' id='t0805b17' href='#t0805b17'>T 0805b17</a>憂苦、懊惱，如是此淳大苦陰生。如是，世無<a class='ref t' id='t0805b18' href='#t0805b18'>T 0805b18</a>常，世有底，世無底，命即是身，為命異身異，<a class='ref t' id='t0805b19' href='#t0805b19'>T 0805b19</a>如來終，如來不終，如來終不終，如來亦<a class='ref t' id='t0805b20' href='#t0805b20'>T 0805b20</a>非終亦非不終者，有生、有老、有病、有死，愁<a class='ref t' id='t0805b21' href='#t0805b21'>T 0805b21</a>慼、啼哭、憂苦、懊惱，如是此淳大苦陰生。</p>
<p>「世<a class='ref t' id='t0805b22' href='#t0805b22'>T 0805b22</a>有常，我不一向說此。以何等故，我不一<a class='ref t' id='t0805b23' href='#t0805b23'>T 0805b23</a>向說此？此非義相應，非法相應，非梵行<a class='ref t' id='t0805b24' href='#t0805b24'>T 0805b24</a>本，不趣智、不趣覺、不趣涅槃，是故我<a class='ref t' id='t0805b25' href='#t0805b25'>T 0805b25</a>不一向說此。如是，世無常，世有底，世無<a class='ref t' id='t0805b26' href='#t0805b26'>T 0805b26</a>底，命即是身，為命異身異，如來終，如來不<a class='ref t' id='t0805b27' href='#t0805b27'>T 0805b27</a>終，如來終不終，如來亦非終亦非不終，我<a class='ref t' id='t0805b28' href='#t0805b28'>T 0805b28</a>不一向說此。以何等故，我不一向說此？<a class='ref t' id='t0805b29' href='#t0805b29'>T 0805b29</a>此非義相應，非法相應，非梵行本，不趣<a class='ref t' id='t0805c01' href='#t0805c01'>T 0805c01</a>智、不趣覺、不趣涅槃，是故我不一向說<a class='ref t' id='t0805c02' href='#t0805c02'>T 0805c02</a>此也。何等法我一向說耶？此義我一向<a class='ref t' id='t0805c03' href='#t0805c03'>T 0805c03</a>說，苦、苦習、苦滅、苦滅道跡，我一向說。以<a class='ref t' id='t0805c04' href='#t0805c04'>T 0805c04</a>何等故，我一向說此？此是義相應，是法相<a class='ref t' id='t0805c05' href='#t0805c05'>T 0805c05</a>應，是梵行本，趣智、趣覺、趣於涅槃，是故<a class='ref t' id='t0805c06' href='#t0805c06'>T 0805c06</a>我一向說此。是為不可說者則不說，可說<a class='ref t' id='t0805c07' href='#t0805c07'>T 0805c07</a>者則說，當如是持，當如是學。」</p>
<p>佛說如<a class='ref t' id='t0805c08' href='#t0805c08'>T 0805c08</a>是。彼諸比丘聞佛所說，歡喜奉行。</p>
<a class='ref t' id='t0805c09' href='#t0805c09'>T 0805c09</a>
<p class='endsutta'>箭喻經第十竟<span class='t-note'>（二千二十七字）</span></p>
<a class='ref t' id='t0805c10' href='#t0805c10'>T 0805c10</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
