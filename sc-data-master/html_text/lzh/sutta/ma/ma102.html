<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma102' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 9</span> <span class='mirror-right'>因品</span></p>
<h1 class='mirror-row'><span class='mirror-left latin'>102.</span> <span class='mirror-right'>（一〇二）念經</span></h1>
</header>
<p><a class='ref t' id='t0589a12' href='#t0589a12'>T 0589a12</a>我聞如是：</p>
<p>一時，佛遊舍衛國，在勝林給孤<a class='ref t' id='t0589a13' href='#t0589a13'>T 0589a13</a>獨園。</p>
<p>爾時，世尊告諸比丘：「我本未覺無上<a class='ref t' id='t0589a14' href='#t0589a14'>T 0589a14</a>正盡覺時，作如是念：『我寧可別諸念作<a class='ref t' id='t0589a15' href='#t0589a15'>T 0589a15</a>二分，欲念、恚念、害念作一分，無欲念、無恚念、<a class='ref t' id='t0589a16' href='#t0589a16'>T 0589a16</a>無害念復作一分。』我於後時，便別諸念作<a class='ref t' id='t0589a17' href='#t0589a17'>T 0589a17</a>二分，欲念、恚念、害念作一分，無欲念、無恚念、<a class='ref t' id='t0589a18' href='#t0589a18'>T 0589a18</a>無害念復作一分。我如是行，在遠離獨住，<a class='ref t' id='t0589a19' href='#t0589a19'>T 0589a19</a>心無放逸，修行精勤。生欲念，我即覺生欲<a class='ref t' id='t0589a20' href='#t0589a20'>T 0589a20</a>念，自害、害他、二俱害，滅慧、多煩勞、不得涅<a class='ref t' id='t0589a21' href='#t0589a21'>T 0589a21</a>槃。覺自害、害他、二俱害，滅慧、多煩勞、不得<a class='ref t' id='t0589a22' href='#t0589a22'>T 0589a22</a>涅槃，便速滅。復生恚念、害念，我即覺生恚<a class='ref t' id='t0589a23' href='#t0589a23'>T 0589a23</a>念、害念，自害、害他、二俱害，滅慧、多煩勞、不得<a class='ref t' id='t0589a24' href='#t0589a24'>T 0589a24</a>涅槃。覺自害、害他、二俱害，滅慧、多煩勞、不<a class='ref t' id='t0589a25' href='#t0589a25'>T 0589a25</a>得涅槃，便速滅。</p>
<p>「我生欲念，不受、斷、除、吐，生<a class='ref t' id='t0589a26' href='#t0589a26'>T 0589a26</a>恚念、害念，不受、斷、除、吐。所以者何？我見因<a class='ref t' id='t0589a27' href='#t0589a27'>T 0589a27</a>此故，必生無量惡不善之法。猶如春後月，<a class='ref t' id='t0589a28' href='#t0589a28'>T 0589a28</a>以種田故，放牧地，則不廣，牧牛兒放牛<a class='ref t' id='t0589a29' href='#t0589a29'>T 0589a29</a>野澤，牛入他田，牧牛兒即執杖往遮。所以<a class='ref t' id='t0589b01' href='#t0589b01'>T 0589b01</a>者何？牧牛兒知因此故，必當有罵、有打、有<a class='ref t' id='t0589b02' href='#t0589b02'>T 0589b02</a>縛、有過失也。是故牧牛兒執杖往遮。我亦<a class='ref t' id='t0589b03' href='#t0589b03'>T 0589b03</a>如是，生欲念，不受、斷、除、吐，生恚念、害念，不<a class='ref t' id='t0589b04' href='#t0589b04'>T 0589b04</a>受、斷、除、吐。所以者何？我見因此故，必生無<a class='ref t' id='t0589b05' href='#t0589b05'>T 0589b05</a>量惡不善之法。</p>
<p>「比丘者，隨所思、隨所念，心<a class='ref t' id='t0589b06' href='#t0589b06'>T 0589b06</a>便樂中。若比丘多念欲念者，則捨無欲念，<a class='ref t' id='t0589b07' href='#t0589b07'>T 0589b07</a>以多念欲念故，心便樂中。若比丘多念恚<a class='ref t' id='t0589b08' href='#t0589b08'>T 0589b08</a>念、害念者，則捨無恚念、無害念，以多念恚念、<a class='ref t' id='t0589b09' href='#t0589b09'>T 0589b09</a>害念故，心便樂中。如是，比丘不離欲念，不<a class='ref t' id='t0589b10' href='#t0589b10'>T 0589b10</a>離恚念，不離害念者，則不能脫生、老、病、<a class='ref t' id='t0589b11' href='#t0589b11'>T 0589b11</a>死、愁憂、啼哭，亦復不能離一切苦。我如是行，<a class='ref t' id='t0589b12' href='#t0589b12'>T 0589b12</a>在遠離獨住，心無放逸，修行精勤。生無欲<a class='ref t' id='t0589b13' href='#t0589b13'>T 0589b13</a>念，我即覺生無欲念，不自害、不害他，亦不<a class='ref t' id='t0589b14' href='#t0589b14'>T 0589b14</a>俱害，修慧、不煩勞而得涅槃。覺不自害、不<a class='ref t' id='t0589b15' href='#t0589b15'>T 0589b15</a>害他、亦不俱害，修慧、不煩勞而得涅槃，便<a class='ref t' id='t0589b16' href='#t0589b16'>T 0589b16</a>速修習廣布。復生無恚念、無害念，我即覺生<a class='ref t' id='t0589b17' href='#t0589b17'>T 0589b17</a>無恚念、無害念，不自害、不害他、亦不俱害，<a class='ref t' id='t0589b18' href='#t0589b18'>T 0589b18</a>修慧、不煩勞而得涅槃。覺不自害、不害他、<a class='ref t' id='t0589b19' href='#t0589b19'>T 0589b19</a>亦不俱害，修慧、不煩勞而得涅槃，便速修<a class='ref t' id='t0589b20' href='#t0589b20'>T 0589b20</a>習廣布。」</p>
<p>「我生無欲念、多思念，生無恚念、無害<a class='ref t' id='t0589b21' href='#t0589b21'>T 0589b21</a>念、多思念。我復作是念：『多思念者，身定憙<a class='ref t' id='t0589b22' href='#t0589b22'>T 0589b22</a>忘，則便損心，我寧可治內心，常住在內止<a class='ref t' id='t0589b23' href='#t0589b23'>T 0589b23</a>息，一意得定，令不損心。』我於後時便治內<a class='ref t' id='t0589b24' href='#t0589b24'>T 0589b24</a>心，常住在內止息，一意得定，而不損心。我生<a class='ref t' id='t0589b25' href='#t0589b25'>T 0589b25</a>無欲念已，復生念向法次法；生無恚念、無<a class='ref t' id='t0589b26' href='#t0589b26'>T 0589b26</a>害念已，復生念向法次法。所以者何？我不<a class='ref t' id='t0589b27' href='#t0589b27'>T 0589b27</a>見因此生無量惡不善之法。猶如秋後月<a class='ref t' id='t0589b28' href='#t0589b28'>T 0589b28</a>收一切穀訖，牧牛兒放牛野田時作是念：<a class='ref t' id='t0589b29' href='#t0589b29'>T 0589b29</a>『我牛在群中。』所以者何？牧牛兒不見因此<a class='ref t' id='t0589c01' href='#t0589c01'>T 0589c01</a>故當得罵詈，得打、得縛，有過失也，是故彼<a class='ref t' id='t0589c02' href='#t0589c02'>T 0589c02</a>作是念：『我牛在群中。』我亦如是，生無欲念<a class='ref t' id='t0589c03' href='#t0589c03'>T 0589c03</a>已，復生念向法次法；生無恚念、無害念已，<a class='ref t' id='t0589c04' href='#t0589c04'>T 0589c04</a>復生念向法次法。所以者何？我不見因此<a class='ref t' id='t0589c05' href='#t0589c05'>T 0589c05</a>生無量惡不善之法。</p>
<p>「比丘者，隨所思、隨所<a class='ref t' id='t0589c06' href='#t0589c06'>T 0589c06</a>念，心便樂中。若比丘多念無欲念者，則捨欲<a class='ref t' id='t0589c07' href='#t0589c07'>T 0589c07</a>念，以多念無欲念故，心便樂中。若比丘多<a class='ref t' id='t0589c08' href='#t0589c08'>T 0589c08</a>念無恚念、無害念者，則捨恚念、害念，以多<a class='ref t' id='t0589c09' href='#t0589c09'>T 0589c09</a>念無恚念、無害念故，心便樂中。彼覺、觀已息，<a class='ref t' id='t0589c10' href='#t0589c10'>T 0589c10</a>內靜、一心、無覺、無觀，定生喜、樂，得第二禪<a class='ref t' id='t0589c11' href='#t0589c11'>T 0589c11</a>成就遊。彼離喜欲，捨無求遊，正念正智而身<a class='ref t' id='t0589c12' href='#t0589c12'>T 0589c12</a>覺樂，謂聖所說，聖所捨、念、樂住、空，得第三<a class='ref t' id='t0589c13' href='#t0589c13'>T 0589c13</a>禪成就遊。彼樂滅、苦滅，喜、憂本已滅，不苦不<a class='ref t' id='t0589c14' href='#t0589c14'>T 0589c14</a>樂、捨、念、清淨，得第四禪成就遊。</p>
<p>「彼如是定<a class='ref t' id='t0589c15' href='#t0589c15'>T 0589c15</a>心清淨，無穢、無煩，柔軟善住，得不動心，趣<a class='ref t' id='t0589c16' href='#t0589c16'>T 0589c16</a>向漏盡通智作證，便知此苦如真，知此苦<a class='ref t' id='t0589c17' href='#t0589c17'>T 0589c17</a>習、知此苦滅、知此苦滅道如真；亦知此漏<a class='ref t' id='t0589c18' href='#t0589c18'>T 0589c18</a>如真，知此漏習、知此漏滅、知此漏滅道如<a class='ref t' id='t0589c19' href='#t0589c19'>T 0589c19</a>真。彼如是知，如是見已，則欲漏心解脫，有<a class='ref t' id='t0589c20' href='#t0589c20'>T 0589c20</a>漏、無明漏心解脫，解脫已便知解脫，生已盡，<a class='ref t' id='t0589c21' href='#t0589c21'>T 0589c21</a>梵行已立，所作已辦，不更受有，知如真。此<a class='ref t' id='t0589c22' href='#t0589c22'>T 0589c22</a>比丘離欲念、離恚念、離害念，則得解脫生、<a class='ref t' id='t0589c23' href='#t0589c23'>T 0589c23</a>老、病、死、愁憂、啼哭，離一切苦。猶如一無事處<a class='ref t' id='t0589c24' href='#t0589c24'>T 0589c24</a>有大泉水，彼有群鹿遊住其中。有一人來，<a class='ref t' id='t0589c25' href='#t0589c25'>T 0589c25</a>不為彼群鹿求義及饒益、求安隱快樂，塞<a class='ref t' id='t0589c26' href='#t0589c26'>T 0589c26</a>平正路，開一惡道，作大坑壍，使人守視。如<a class='ref t' id='t0589c27' href='#t0589c27'>T 0589c27</a>是群鹿一切死盡。復有一人來，為彼群鹿<a class='ref t' id='t0589c28' href='#t0589c28'>T 0589c28</a>求義及饒益，求安隱快樂，開平正路，閉塞<a class='ref t' id='t0589c29' href='#t0589c29'>T 0589c29</a>惡道，却守視人，如是群鹿普得安濟。</p>
<p>「比丘！<a class='ref t' id='t0590a01' href='#t0590a01'>T 0590a01</a>當知我說此喻，欲令知義，慧者聞喻，則<a class='ref t' id='t0590a02' href='#t0590a02'>T 0590a02</a>解其趣。此說有義，大泉水者，謂是五欲愛<a class='ref t' id='t0590a03' href='#t0590a03'>T 0590a03</a>念歡樂。云何為五？眼知色、耳知聲、鼻知香、<a class='ref t' id='t0590a04' href='#t0590a04'>T 0590a04</a>舌知味、身知觸，大泉水者，當知是五欲也。<a class='ref t' id='t0590a05' href='#t0590a05'>T 0590a05</a>大群鹿者，當知是沙門、梵志也。有一人來，<a class='ref t' id='t0590a06' href='#t0590a06'>T 0590a06</a>不為彼求義及饒益、求安隱快樂者，當知<a class='ref t' id='t0590a07' href='#t0590a07'>T 0590a07</a>是魔波旬也。塞平正路，開一惡道者，是三<a class='ref t' id='t0590a08' href='#t0590a08'>T 0590a08</a>惡不善念：欲念、恚念、害念也。惡道者，當知是<a class='ref t' id='t0590a09' href='#t0590a09'>T 0590a09</a>三惡不善念。復更有惡道，謂八邪道，邪見<a class='ref t' id='t0590a10' href='#t0590a10'>T 0590a10</a>乃至邪定是為八。作大坑壍者，當知是無<a class='ref t' id='t0590a11' href='#t0590a11'>T 0590a11</a>明也。使人守者，當知是魔波旬眷屬也。復<a class='ref t' id='t0590a12' href='#t0590a12'>T 0590a12</a>有一人來，為彼求義及饒益、求安隱快樂<a class='ref t' id='t0590a13' href='#t0590a13'>T 0590a13</a>者，當知是如來、無所著、等正覺也。閉塞惡<a class='ref t' id='t0590a14' href='#t0590a14'>T 0590a14</a>道，開平正路者，是三善念：無欲念、無恚念、無<a class='ref t' id='t0590a15' href='#t0590a15'>T 0590a15</a>害念也。道者，當知是三善念。復更有道，謂<a class='ref t' id='t0590a16' href='#t0590a16'>T 0590a16</a>八正道，正見乃至正定是為八。</p>
<p>「比丘！我為<a class='ref t' id='t0590a17' href='#t0590a17'>T 0590a17</a>汝等開平正路，閉塞惡道，填平坑壍，除却<a class='ref t' id='t0590a18' href='#t0590a18'>T 0590a18</a>守人。如尊師所為弟子起大慈，哀憐念愍<a class='ref t' id='t0590a19' href='#t0590a19'>T 0590a19</a>傷，求義及饒益，求安隱快樂者，我今已作。<a class='ref t' id='t0590a20' href='#t0590a20'>T 0590a20</a>汝等亦當復自作，至無事處山林樹下空安<a class='ref t' id='t0590a21' href='#t0590a21'>T 0590a21</a>靜處，宴坐思惟，勿得放逸，勤加精進，無令<a class='ref t' id='t0590a22' href='#t0590a22'>T 0590a22</a>後悔。此是我之教勅，是我訓誨。」</p>
<p>佛說如是，<a class='ref t' id='t0590a23' href='#t0590a23'>T 0590a23</a>彼諸比丘聞佛所說，歡喜奉行。</p>
<a class='ref t' id='t0590a24' href='#t0590a24'>T 0590a24</a>
<p class='endsutta'>念經第六竟<span class='t-note'>（千五百九十三字）</span></p>
<a class='ref t' id='t0590a25' href='#t0590a25'>T 0590a25</a>
<p class='endsection'><span class='t-juanname'>中阿含經卷第二十五<span class='t-note'>（七千四百六十八字）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
