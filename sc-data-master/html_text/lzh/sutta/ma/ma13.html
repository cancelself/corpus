<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma13' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 2</span> <span class='mirror-right'>業相應品</span></p>
<h1 class='mirror-row'><span class='mirror-left latin'>13. Transcended</span> <span class='mirror-right'>（一三）度經</span></h1>
</header>
<p><a class='ref t' id='t0435a25' href='#t0435a25'>T 0435a25</a>我聞如是：</p>
<p>一時，佛遊舍衛國，在勝林給孤<a class='ref t' id='t0435a26' href='#t0435a26'>T 0435a26</a>獨園。</p>
<p>爾時，世尊告諸比丘：「有三度處，異姓、異<a class='ref t' id='t0435a27' href='#t0435a27'>T 0435a27</a>名、異宗、異說，謂有慧者善受、極持而為他說，<a class='ref t' id='t0435a28' href='#t0435a28'>T 0435a28</a>然不獲利。云何為三？或有沙門、梵志如是<a class='ref t' id='t0435a29' href='#t0435a29'>T 0435a29</a>見、如是說，謂人所為一切皆因宿命造；復<a class='ref t' id='t0435b01' href='#t0435b01'>T 0435b01</a>有沙門、梵志如是見、如是說，謂人所為一<a class='ref t' id='t0435b02' href='#t0435b02'>T 0435b02</a>切皆因尊祐造；復有沙門、梵志如是見、如<a class='ref t' id='t0435b03' href='#t0435b03'>T 0435b03</a>是說，謂人所為一切皆無因無緣。</p>
<p>「於中若有<a class='ref t' id='t0435b04' href='#t0435b04'>T 0435b04</a>沙門、梵志如是見、如是說，謂人所為一切皆<a class='ref t' id='t0435b05' href='#t0435b05'>T 0435b05</a>因宿命造者，我便往彼，到已，即問：『諸賢！實<a class='ref t' id='t0435b06' href='#t0435b06'>T 0435b06</a>如是見、如是說，謂人所為一切皆因宿命<a class='ref t' id='t0435b07' href='#t0435b07'>T 0435b07</a>造耶？』彼答言：『爾。』我復語彼：『若如是者，諸賢<a class='ref t' id='t0435b08' href='#t0435b08'>T 0435b08</a>等皆是殺生。所以者何？以其一切皆因宿命<a class='ref t' id='t0435b09' href='#t0435b09'>T 0435b09</a>造故。如是，諸賢皆是不與取、邪婬、妄言，乃至<a class='ref t' id='t0435b10' href='#t0435b10'>T 0435b10</a>邪見。所以者何？以其一切皆因宿命造故。<a class='ref t' id='t0435b11' href='#t0435b11'>T 0435b11</a>諸賢！若一切皆因宿命造，見如真者，於內<a class='ref t' id='t0435b12' href='#t0435b12'>T 0435b12</a>因內，作以不作，都無欲、無方便。諸賢！若於<a class='ref t' id='t0435b13' href='#t0435b13'>T 0435b13</a>作以不作，不知如真者，便失正念、無正智，<a class='ref t' id='t0435b14' href='#t0435b14'>T 0435b14</a>則無可以教，如沙門法如是說者，乃可<a class='ref t' id='t0435b15' href='#t0435b15'>T 0435b15</a>以理伏彼沙門、梵志。』</p>
<p>「於中若有沙門、梵志<a class='ref t' id='t0435b16' href='#t0435b16'>T 0435b16</a>如是見、如是說，謂人所為一切皆因尊祐造<a class='ref t' id='t0435b17' href='#t0435b17'>T 0435b17</a>者，我便往彼，到已，即問：『諸賢！實如是見、如<a class='ref t' id='t0435b18' href='#t0435b18'>T 0435b18</a>是說，謂人所為一切皆因尊祐造耶？』彼答言：<a class='ref t' id='t0435b19' href='#t0435b19'>T 0435b19</a>『爾。』我復語彼：『若如是者，諸賢等皆是殺生。<a class='ref t' id='t0435b20' href='#t0435b20'>T 0435b20</a>所以者何？以其一切皆因尊祐造故。如是，<a class='ref t' id='t0435b21' href='#t0435b21'>T 0435b21</a>諸賢皆是不與取、邪婬、妄言，乃至邪見。所以<a class='ref t' id='t0435b22' href='#t0435b22'>T 0435b22</a>者何？以其一切皆因尊祐造故。諸賢！若一切<a class='ref t' id='t0435b23' href='#t0435b23'>T 0435b23</a>皆因尊祐造，見如真者，於內因內，作以不<a class='ref t' id='t0435b24' href='#t0435b24'>T 0435b24</a>作，都無欲、無方便。諸賢！若於作以不作，不<a class='ref t' id='t0435b25' href='#t0435b25'>T 0435b25</a>知如真者，便失正念、無正智，則無可以<a class='ref t' id='t0435b26' href='#t0435b26'>T 0435b26</a>教，如沙門法如是說者，乃可以理伏彼沙<a class='ref t' id='t0435b27' href='#t0435b27'>T 0435b27</a>門、梵志。』</p>
<p>「於中若有沙門、梵志如是見、如是<a class='ref t' id='t0435b28' href='#t0435b28'>T 0435b28</a>說，謂人所為一切皆無因無緣者，我便往彼，<a class='ref t' id='t0435b29' href='#t0435b29'>T 0435b29</a>到已，即問：『諸賢！實如是見、如是說，謂人所<a class='ref t' id='t0435c01' href='#t0435c01'>T 0435c01</a>為一切皆無因無緣耶？』彼答言：『爾。』我復語彼：<a class='ref t' id='t0435c02' href='#t0435c02'>T 0435c02</a>『若如是者，諸賢等皆是殺生。所以者何？以其<a class='ref t' id='t0435c03' href='#t0435c03'>T 0435c03</a>一切皆無因無緣故。如是，諸賢皆是不與取、<a class='ref t' id='t0435c04' href='#t0435c04'>T 0435c04</a>邪婬、妄言，乃至邪見。所以者何？以其一切皆<a class='ref t' id='t0435c05' href='#t0435c05'>T 0435c05</a>無因無緣故。諸賢！若一切皆無因無緣，見如<a class='ref t' id='t0435c06' href='#t0435c06'>T 0435c06</a>真者，於內因內，作以不作，都無欲、無方便。<a class='ref t' id='t0435c07' href='#t0435c07'>T 0435c07</a>諸賢！若於作以不作，不知如真者，便失正<a class='ref t' id='t0435c08' href='#t0435c08'>T 0435c08</a>念、無正智，則無可以教，如沙門法如是<a class='ref t' id='t0435c09' href='#t0435c09'>T 0435c09</a>說者，乃可以理伏彼沙門、梵志。』</p>
<p>「我所自知、<a class='ref t' id='t0435c10' href='#t0435c10'>T 0435c10</a>自覺法，為汝說者，若沙門、梵志，若天、魔、梵及<a class='ref t' id='t0435c11' href='#t0435c11'>T 0435c11</a>餘世間皆無能伏，皆無能穢，皆無能制。云<a class='ref t' id='t0435c12' href='#t0435c12'>T 0435c12</a>何我所自知、自覺法為汝說，非為沙門、梵<a class='ref t' id='t0435c13' href='#t0435c13'>T 0435c13</a>志，若天、魔、梵及餘世間所能伏、所能穢、所<a class='ref t' id='t0435c14' href='#t0435c14'>T 0435c14</a>能制？謂有六處法，我所自知、自覺為汝說，<a class='ref t' id='t0435c15' href='#t0435c15'>T 0435c15</a>非為沙門、梵志，若天、魔、梵及餘世間所能<a class='ref t' id='t0435c16' href='#t0435c16'>T 0435c16</a>伏、所能穢、所能制。復有六界法，我所自知、<a class='ref t' id='t0435c17' href='#t0435c17'>T 0435c17</a>自覺為汝說，非為沙門、梵志，若天、魔、梵及<a class='ref t' id='t0435c18' href='#t0435c18'>T 0435c18</a>餘世間所能伏、所能穢、所能制。</p>
<p>「云何六處<a class='ref t' id='t0435c19' href='#t0435c19'>T 0435c19</a>法，我所自知、自覺為汝說？謂眼處，耳、鼻、舌、<a class='ref t' id='t0435c20' href='#t0435c20'>T 0435c20</a>身、意處，是謂六處法，我所自知、自覺為汝<a class='ref t' id='t0435c21' href='#t0435c21'>T 0435c21</a>說也。云何六界法，我所自知、自覺為汝說？<a class='ref t' id='t0435c22' href='#t0435c22'>T 0435c22</a>謂地界，水、火、風、空、識界，是謂六界法，我所自<a class='ref t' id='t0435c23' href='#t0435c23'>T 0435c23</a>知、自覺為汝說也。</p>
<p>「以六界合故，便生母胎，<a class='ref t' id='t0435c24' href='#t0435c24'>T 0435c24</a>因六界便有六處，因六處便有更樂，因更<a class='ref t' id='t0435c25' href='#t0435c25'>T 0435c25</a>樂便有覺。比丘！若有覺者便知苦如真，知<a class='ref t' id='t0435c26' href='#t0435c26'>T 0435c26</a>苦習、知苦滅、知苦滅道如真。云何知苦如<a class='ref t' id='t0435c27' href='#t0435c27'>T 0435c27</a>真？謂生苦、老苦、病苦、死苦、怨憎會苦、愛別離<a class='ref t' id='t0435c28' href='#t0435c28'>T 0435c28</a>苦、所求不得苦、略五盛陰苦，是謂知苦如<a class='ref t' id='t0435c29' href='#t0435c29'>T 0435c29</a>真。云何知苦習如真？謂此愛受當來有，樂<a class='ref t' id='t0436a01' href='#t0436a01'>T 0436a01</a>欲共俱，求彼彼有，是謂知苦習如真。云何<a class='ref t' id='t0436a02' href='#t0436a02'>T 0436a02</a>知苦滅如真？謂此愛受當來有，樂欲共俱，<a class='ref t' id='t0436a03' href='#t0436a03'>T 0436a03</a>求彼彼有斷無餘、捨、吐、盡、無欲、滅、止、沒，是謂<a class='ref t' id='t0436a04' href='#t0436a04'>T 0436a04</a>知苦滅如真。云何知苦滅道如真？謂八支聖<a class='ref t' id='t0436a05' href='#t0436a05'>T 0436a05</a>道，正見乃至正定，是為八，是謂知苦滅道如<a class='ref t' id='t0436a06' href='#t0436a06'>T 0436a06</a>真。比丘！當知苦如真，當斷苦習，當苦滅<a class='ref t' id='t0436a07' href='#t0436a07'>T 0436a07</a>作證，當修苦滅道。若比丘知苦如真，斷苦<a class='ref t' id='t0436a08' href='#t0436a08'>T 0436a08</a>習，苦滅作證，修苦滅道者，是謂比丘一切<a class='ref t' id='t0436a09' href='#t0436a09'>T 0436a09</a>漏盡，諸結已解，能以正智而得苦際。」</p>
<p>佛說<a class='ref t' id='t0436a10' href='#t0436a10'>T 0436a10</a>如是。彼諸比丘聞佛所說，歡喜奉行。</p>
<a class='ref t' id='t0436a11' href='#t0436a11'>T 0436a11</a>
<p class='endsutta'>度經第三竟<span class='t-note'>（千一百八十四字）</span></p>
<a class='ref t' id='t0436a12' href='#t0436a12'>T 0436a12</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
