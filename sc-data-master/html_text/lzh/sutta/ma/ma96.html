<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma96' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 8</span> <span class='mirror-right'>穢品</span></p>
<h1 class='mirror-row'><span class='mirror-left latin'>96.</span> <span class='mirror-right'>（九六）無經</span></h1>
</header>
<p><a class='ref t' id='t0577c16' href='#t0577c16'>T 0577c16</a>我聞如是：</p>
<p>一時，佛遊舍衛國，在勝林給孤<a class='ref t' id='t0577c17' href='#t0577c17'>T 0577c17</a>獨園。</p>
<p>爾時，尊者舍梨子告諸比丘：「諸賢！若<a class='ref t' id='t0577c18' href='#t0577c18'>T 0577c18</a>有比丘、比丘尼未聞法者不得聞，已聞法<a class='ref t' id='t0577c19' href='#t0577c19'>T 0577c19</a>者便忘失，若使有法本所修行，廣布誦習，<a class='ref t' id='t0577c20' href='#t0577c20'>T 0577c20</a>慧之所解，彼不復憶，知而不知。諸賢！是謂<a class='ref t' id='t0577c21' href='#t0577c21'>T 0577c21</a>比丘、比丘尼淨法衰退。</p>
<p>「諸賢！若有比丘、比丘<a class='ref t' id='t0577c22' href='#t0577c22'>T 0577c22</a>尼未聞法者便得聞，已聞法者不忘失，若<a class='ref t' id='t0577c23' href='#t0577c23'>T 0577c23</a>使有法本所修行，廣布誦習，慧之所解，彼<a class='ref t' id='t0577c24' href='#t0577c24'>T 0577c24</a>常憶念，知而復知。是謂比丘、比丘尼淨法轉<a class='ref t' id='t0577c25' href='#t0577c25'>T 0577c25</a>增。</p>
<p>「諸賢！比丘者當作如是觀：『我為有增<a class='ref t' id='t0577c26' href='#t0577c26'>T 0577c26</a>伺，為無有增伺？我為有瞋恚心，為無有<a class='ref t' id='t0577c27' href='#t0577c27'>T 0577c27</a>瞋恚心？我為有睡眠纏，為無有睡眠纏？我<a class='ref t' id='t0577c28' href='#t0577c28'>T 0577c28</a>為有調貢高，為無有調貢高？我為有疑惑，<a class='ref t' id='t0577c29' href='#t0577c29'>T 0577c29</a>為無有疑惑？我為有身諍，為無有身諍？我<a class='ref t' id='t0578a01' href='#t0578a01'>T 0578a01</a>為有穢污心，為無有穢污心？我為有信，為<a class='ref t' id='t0578a02' href='#t0578a02'>T 0578a02</a>無有信？我為有進，為無有進？我為有念，為<a class='ref t' id='t0578a03' href='#t0578a03'>T 0578a03</a>無有念？我為有定，為無有定？我為有惡慧，<a class='ref t' id='t0578a04' href='#t0578a04'>T 0578a04</a>為無有惡慧？』</p>
<p>「諸賢！若比丘觀時，則知我有<a class='ref t' id='t0578a05' href='#t0578a05'>T 0578a05</a>增伺、有瞋恚心、有睡眠纏、有調貢高、有<a class='ref t' id='t0578a06' href='#t0578a06'>T 0578a06</a>疑惑、有身諍、有穢污心，無信、無進、無念、無<a class='ref t' id='t0578a07' href='#t0578a07'>T 0578a07</a>定，有惡慧者。諸賢！彼比丘欲滅此惡不善<a class='ref t' id='t0578a08' href='#t0578a08'>T 0578a08</a>法故，便以速求方便，學極精勤，正念正智，<a class='ref t' id='t0578a09' href='#t0578a09'>T 0578a09</a>忍不令退。諸賢！猶人為火燒頭、燒衣，急<a class='ref t' id='t0578a10' href='#t0578a10'>T 0578a10</a>求方便救頭、救衣。諸賢！如是比丘欲滅<a class='ref t' id='t0578a11' href='#t0578a11'>T 0578a11</a>此惡不善法故，便以速求方便，學極精勤，<a class='ref t' id='t0578a12' href='#t0578a12'>T 0578a12</a>正念正智，忍不令退。</p>
<p>「諸賢！若比丘觀時，則<a class='ref t' id='t0578a13' href='#t0578a13'>T 0578a13</a>知我無增伺、無瞋恚心、無睡眠纏、無<a class='ref t' id='t0578a14' href='#t0578a14'>T 0578a14</a>調貢高、無有疑惑、無有身諍、無穢污心，<a class='ref t' id='t0578a15' href='#t0578a15'>T 0578a15</a>有信、有進、有念、有定、無惡慧者，彼比丘欲<a class='ref t' id='t0578a16' href='#t0578a16'>T 0578a16</a>住此善法，不忘不退，修行廣布故，便以速<a class='ref t' id='t0578a17' href='#t0578a17'>T 0578a17</a>求方便，學極精勤，正念正智，忍不令退。猶<a class='ref t' id='t0578a18' href='#t0578a18'>T 0578a18</a>人為火燒頭、燒衣，急求方便救頭、救衣。<a class='ref t' id='t0578a19' href='#t0578a19'>T 0578a19</a>諸賢！如是比丘欲住此善法，不忘不退，修<a class='ref t' id='t0578a20' href='#t0578a20'>T 0578a20</a>行廣布故，便以速求方便，學極精勤，正念<a class='ref t' id='t0578a21' href='#t0578a21'>T 0578a21</a>正智，忍不令退。」</p>
<p>尊者舍梨子所說如是，彼<a class='ref t' id='t0578a22' href='#t0578a22'>T 0578a22</a>諸比丘聞尊者舍梨子所說，歡喜奉行。</p>
<p><a class='ref t' id='t0578a23' href='#t0578a23'>T 0578a23</a>無經第十竟<span class='t-note'>（五百六十八字）</span></p>
<a class='ref t' id='t0578a24' href='#t0578a24'>T 0578a24</a>
<p class='endsection'><span class='t-juanname'>中阿含經卷第二十三<span class='t-note'>（八千六百五十八字）</span></span></p>
<a class='ref t' id='t0578a25' href='#t0578a25'>T 0578a25</a>
<p class='endsutta'>中阿含穢品第三竟<span class='t-note'>（萬六千一百四十字）</span><span class='t-note'>（第二小土<a class='ref t' id='t0578a26' href='#t0578a26'>T 0578a26</a>城誦）</span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
