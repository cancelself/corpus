<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma219' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 18</span> <span class='mirror-right'>例品</span></p>
<h1 class='mirror-row'><span class='mirror-left latin'>219.</span> <span class='mirror-right'>（二一九）阿那律陀經</span></h1>
</header>
<p><a class='ref t' id='t0803a26' href='#t0803a26'>T 0803a26</a>我聞如是：</p>
<p>一時，佛遊舍衛國，在勝林給孤<a class='ref t' id='t0803a27' href='#t0803a27'>T 0803a27</a>獨園。</p>
<p>爾時，諸比丘則於晡時從燕坐起，往<a class='ref t' id='t0803a28' href='#t0803a28'>T 0803a28</a>詣尊者阿那律陀所，稽首禮足，却坐一面，白<a class='ref t' id='t0803a29' href='#t0803a29'>T 0803a29</a>曰：「我等欲有所問，聽乃敢陳。」</p>
<p>尊者阿那律<a class='ref t' id='t0803b01' href='#t0803b01'>T 0803b01</a>陀答曰：「諸賢！欲問便問，我聞已當思。」</p>
<p>時，諸<a class='ref t' id='t0803b02' href='#t0803b02'>T 0803b02</a>比丘即便問曰：「云何比丘不煩熱死、不煩熱<a class='ref t' id='t0803b03' href='#t0803b03'>T 0803b03</a>命終耶？」</p>
<p>尊者阿那律陀答曰：「諸賢！若比丘見<a class='ref t' id='t0803b04' href='#t0803b04'>T 0803b04</a>質直及得聖愛戒者，是謂比丘不煩熱死、不<a class='ref t' id='t0803b05' href='#t0803b05'>T 0803b05</a>煩熱命終。」</p>
<p>時，諸比丘又復問曰：「比丘極是不<a class='ref t' id='t0803b06' href='#t0803b06'>T 0803b06</a>煩熱死、不煩熱命終耶？」</p>
<p>尊者阿那律陀答曰：<a class='ref t' id='t0803b07' href='#t0803b07'>T 0803b07</a>「諸賢！比丘不極是不煩熱死、不煩熱命終。<a class='ref t' id='t0803b08' href='#t0803b08'>T 0803b08</a>復次，諸賢！若比丘觀內身如身，乃至觀覺、心、<a class='ref t' id='t0803b09' href='#t0803b09'>T 0803b09</a>法如法，是謂比丘不煩熱死、不煩熱命終。」</p>
<p>時，<a class='ref t' id='t0803b10' href='#t0803b10'>T 0803b10</a>諸比丘又復問曰：「比丘極是不煩熱死、不煩<a class='ref t' id='t0803b11' href='#t0803b11'>T 0803b11</a>熱命終耶？」</p>
<p>尊者阿那律陀答曰：「諸賢！比丘不<a class='ref t' id='t0803b12' href='#t0803b12'>T 0803b12</a>極是不煩熱死、不煩熱命終。復次，諸賢！若比<a class='ref t' id='t0803b13' href='#t0803b13'>T 0803b13</a>丘心與慈俱，遍滿一方成就遊，如是二三<a class='ref t' id='t0803b14' href='#t0803b14'>T 0803b14</a>四方、四維上下，普周一切，心與慈俱，無結無<a class='ref t' id='t0803b15' href='#t0803b15'>T 0803b15</a>怨，無恚無諍，極廣甚大，無量善修，遍滿一切<a class='ref t' id='t0803b16' href='#t0803b16'>T 0803b16</a>世間成就遊。如是悲、喜心與捨俱，無結無<a class='ref t' id='t0803b17' href='#t0803b17'>T 0803b17</a>怨，無恚無諍，極廣甚大，無量善修，遍滿一切<a class='ref t' id='t0803b18' href='#t0803b18'>T 0803b18</a>世間成就遊。是謂比丘不煩熱死、不煩熱命<a class='ref t' id='t0803b19' href='#t0803b19'>T 0803b19</a>終。」</p>
<p>時，諸比丘又復問曰：「比丘極是不煩熱死、<a class='ref t' id='t0803b20' href='#t0803b20'>T 0803b20</a>不煩熱命終耶？」</p>
<p>尊者阿那律陀答曰：「諸賢！比<a class='ref t' id='t0803b21' href='#t0803b21'>T 0803b21</a>丘不極是不煩熱死、不煩熱命終。復次，諸賢！<a class='ref t' id='t0803b22' href='#t0803b22'>T 0803b22</a>若比丘度一切色想，乃至非有想非無想處<a class='ref t' id='t0803b23' href='#t0803b23'>T 0803b23</a>成就遊。是謂比丘不煩熱死、不煩熱命終。」</p>
<p>時，<a class='ref t' id='t0803b24' href='#t0803b24'>T 0803b24</a>諸比丘又復問曰：「比丘極是不煩熱死、不煩<a class='ref t' id='t0803b25' href='#t0803b25'>T 0803b25</a>熱命終耶？」</p>
<p>尊者阿那律陀答曰：「諸賢！比丘不<a class='ref t' id='t0803b26' href='#t0803b26'>T 0803b26</a>極是不煩熱死、不煩熱命終。復次。諸賢！若<a class='ref t' id='t0803b27' href='#t0803b27'>T 0803b27</a>有比丘度一切非有想非無想處，想知滅<a class='ref t' id='t0803b28' href='#t0803b28'>T 0803b28</a>身觸成就遊，及慧觀諸漏已盡者，是謂比<a class='ref t' id='t0803b29' href='#t0803b29'>T 0803b29</a>丘不煩熱死、不煩熱命終。」</p>
<p>時，諸比丘又復問<a class='ref t' id='t0803c01' href='#t0803c01'>T 0803c01</a>曰：「比丘極是不煩熱死、不煩熱命終耶？」</p>
<p>尊者<a class='ref t' id='t0803c02' href='#t0803c02'>T 0803c02</a>阿那律陀答曰：「諸賢！比丘極是不煩熱死、<a class='ref t' id='t0803c03' href='#t0803c03'>T 0803c03</a>不煩熱命終。」</p>
<p>時，諸比丘聞尊者阿那律陀所<a class='ref t' id='t0803c04' href='#t0803c04'>T 0803c04</a>說，善受持誦，即從坐起，稽首尊者阿那律<a class='ref t' id='t0803c05' href='#t0803c05'>T 0803c05</a>陀足繞三匝而去。</p>
<p>尊者阿那律陀所說如是。<a class='ref t' id='t0803c06' href='#t0803c06'>T 0803c06</a>彼諸比丘聞尊者阿那律陀所說，歡喜奉行。</p>
<a class='ref t' id='t0803c07' href='#t0803c07'>T 0803c07</a>
<p class='endsutta'>阿那律陀經第八竟<span class='t-note'>（六百五十一字）</span></p>
<a class='ref t' id='t0803c08' href='#t0803c08'>T 0803c08</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
