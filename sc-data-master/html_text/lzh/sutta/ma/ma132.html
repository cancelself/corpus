<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma132' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>132.</span> <span class='mirror-right'>（一三二）賴吒惒羅經</span></h1>
</header>
<p class='suttainfo'><span class='t-juanname'>中阿含經卷第三十一</span></p>
<p><a class='ref t' id='t0623a09' href='#t0623a09'>T 0623a09</a><a class='ref t' id='t0623a10' href='#t0623a10'>T 0623a10</a><span class='scribe'>東晉罽賓三藏瞿曇僧伽提婆譯</span></p>
<p><a class='ref t' id='t0623a11' href='#t0623a11'>T 0623a11</a><a class='ref t' id='t0623a12' href='#t0623a12'>T 0623a12</a>我聞如是：</p>
<p>一時，佛遊拘樓瘦，與大比丘<a class='ref t' id='t0623a13' href='#t0623a13'>T 0623a13</a>眾俱，往至鍮蘆吒，住鍮蘆吒村北尸攝<a class='ref t' id='t0623a14' href='#t0623a14'>T 0623a14</a>惒園中。</p>
<p>爾時，鍮蘆吒梵志、居士聞：「沙門瞿曇<a class='ref t' id='t0623a15' href='#t0623a15'>T 0623a15</a>釋種子捨釋宗族，出家學道，遊拘樓瘦，<a class='ref t' id='t0623a16' href='#t0623a16'>T 0623a16</a>與大比丘眾俱，來至此鍮蘆吒，住鍮蘆吒<a class='ref t' id='t0623a17' href='#t0623a17'>T 0623a17</a>村北尸攝惒園中。彼沙門瞿曇有大名稱，<a class='ref t' id='t0623a18' href='#t0623a18'>T 0623a18</a>周聞十方，沙門瞿曇如來、無所著、等正覺、明<a class='ref t' id='t0623a19' href='#t0623a19'>T 0623a19</a>行成為、善逝、世間解、無上士、道法御、天人師，<a class='ref t' id='t0623a20' href='#t0623a20'>T 0623a20</a>號佛、眾祐。彼於此世，天及魔、梵、沙門、梵志，<a class='ref t' id='t0623a21' href='#t0623a21'>T 0623a21</a>從人至天，自知自覺，自作證成就遊。彼若說<a class='ref t' id='t0623a22' href='#t0623a22'>T 0623a22</a>法，初妙、中妙、竟亦妙，有義有文，具足清淨，<a class='ref t' id='t0623a23' href='#t0623a23'>T 0623a23</a>顯現梵行。若見如來、無所著、等正覺，尊重禮<a class='ref t' id='t0623a24' href='#t0623a24'>T 0623a24</a>拜，供養承事者，快得善利。我等應共往見沙<a class='ref t' id='t0623a25' href='#t0623a25'>T 0623a25</a>門瞿曇禮拜供養。」</p>
<p>鍮蘆吒梵志、居士聞已，各<a class='ref t' id='t0623a26' href='#t0623a26'>T 0623a26</a>與等類眷屬相隨，從鍮蘆吒出，北行至尸<a class='ref t' id='t0623a27' href='#t0623a27'>T 0623a27</a>攝惒園，欲見世尊禮拜、供養。往詣佛已，<a class='ref t' id='t0623a28' href='#t0623a28'>T 0623a28</a>彼鍮蘆吒梵志、居士或稽首佛足，却坐一<a class='ref t' id='t0623a29' href='#t0623a29'>T 0623a29</a>面，或問訊佛，却坐一面，或叉手向佛，却坐<a class='ref t' id='t0623b01' href='#t0623b01'>T 0623b01</a>一面，或遙見佛已，默然而坐。彼時，鍮蘆吒梵<a class='ref t' id='t0623b02' href='#t0623b02'>T 0623b02</a>志、居士各坐已定，佛為說法，勸發渴仰，成就<a class='ref t' id='t0623b03' href='#t0623b03'>T 0623b03</a>歡喜，無量方便為彼說法，勸發渴仰，成就歡<a class='ref t' id='t0623b04' href='#t0623b04'>T 0623b04</a>喜已，默然而住。時，鍮蘆吒梵志、居士，佛為<a class='ref t' id='t0623b05' href='#t0623b05'>T 0623b05</a>說法，勸發渴仰，成就歡喜已，各從坐起，稽<a class='ref t' id='t0623b06' href='#t0623b06'>T 0623b06</a>首佛足，繞佛三匝而去。</p>
<p>彼時，賴吒惒羅居<a class='ref t' id='t0623b07' href='#t0623b07'>T 0623b07</a>士子故坐不起。於是，賴吒惒羅居士子，鍮蘆<a class='ref t' id='t0623b08' href='#t0623b08'>T 0623b08</a>吒梵志、居士去後不久，即從坐起，偏袒著<a class='ref t' id='t0623b09' href='#t0623b09'>T 0623b09</a>衣，叉手向佛，白曰：「世尊！如我知佛所說法<a class='ref t' id='t0623b10' href='#t0623b10'>T 0623b10</a>者，若我在家，為鎖所鎖，不得盡形壽清淨<a class='ref t' id='t0623b11' href='#t0623b11'>T 0623b11</a>行梵行。世尊！願我得從世尊出家學道而<a class='ref t' id='t0623b12' href='#t0623b12'>T 0623b12</a>受具足，得作比丘，淨修梵行。」</p>
<p>世尊問曰：「居<a class='ref t' id='t0623b13' href='#t0623b13'>T 0623b13</a>士子！父母聽汝於正法、律中至信、捨家、無<a class='ref t' id='t0623b14' href='#t0623b14'>T 0623b14</a>家、學道耶？」</p>
<p>賴吒惒羅居士子白曰：「世尊！父<a class='ref t' id='t0623b15' href='#t0623b15'>T 0623b15</a>母未聽我於正法、律中至信、捨家、無家、學<a class='ref t' id='t0623b16' href='#t0623b16'>T 0623b16</a>道。」</p>
<p>世尊告曰：「居士子！若父母不聽汝於正<a class='ref t' id='t0623b17' href='#t0623b17'>T 0623b17</a>法、律中至信、捨家、無家、學道者，我不得度<a class='ref t' id='t0623b18' href='#t0623b18'>T 0623b18</a>汝出家學道，亦不得受具足。」</p>
<p>賴吒惒羅<a class='ref t' id='t0623b19' href='#t0623b19'>T 0623b19</a>居士子白曰：「世尊！我當方便從父母求，必<a class='ref t' id='t0623b20' href='#t0623b20'>T 0623b20</a>令聽我於正法、律中至信、捨家、無家、學道。」</p>
<p><a class='ref t' id='t0623b21' href='#t0623b21'>T 0623b21</a>世尊告曰：「居士子！隨汝所欲。」</p>
<p>於是，賴吒惒<a class='ref t' id='t0623b22' href='#t0623b22'>T 0623b22</a>羅居士子聞佛所說，善受善持，稽首佛足，<a class='ref t' id='t0623b23' href='#t0623b23'>T 0623b23</a>繞三匝還歸。白曰：「二尊！如我知佛所說法<a class='ref t' id='t0623b24' href='#t0623b24'>T 0623b24</a>者，若我在家，為鎖所鎖，不得盡形壽清淨<a class='ref t' id='t0623b25' href='#t0623b25'>T 0623b25</a>行梵行，唯願二尊聽我於正法、律中至信、<a class='ref t' id='t0623b26' href='#t0623b26'>T 0623b26</a>捨家、無家、學道。」</p>
<p>賴吒惒羅父母告曰：「賴吒惒<a class='ref t' id='t0623b27' href='#t0623b27'>T 0623b27</a>羅！我今唯有汝一子，極愛憐念，意常愛樂，<a class='ref t' id='t0623b28' href='#t0623b28'>T 0623b28</a>見無厭足，若汝命終，我尚不欲相棄捨也，<a class='ref t' id='t0623b29' href='#t0623b29'>T 0623b29</a>況生別離不見汝耶？」</p>
<p>賴吒惒羅居士子復<a class='ref t' id='t0623c01' href='#t0623c01'>T 0623c01</a>至再三白曰：「二尊！如我知佛所說法者，若<a class='ref t' id='t0623c02' href='#t0623c02'>T 0623c02</a>我在家，為鎖所鎖，不得盡形壽清淨行梵<a class='ref t' id='t0623c03' href='#t0623c03'>T 0623c03</a>行，唯願二尊聽我於正法、律中至信、捨家、<a class='ref t' id='t0623c04' href='#t0623c04'>T 0623c04</a>無家、學道。」</p>
<p>賴吒惒羅居士子父母亦至再<a class='ref t' id='t0623c05' href='#t0623c05'>T 0623c05</a>三告曰：「賴吒惒羅！我今唯有汝一子，極愛<a class='ref t' id='t0623c06' href='#t0623c06'>T 0623c06</a>憐念，意常愛樂，見無厭足，若汝命終，我尚<a class='ref t' id='t0623c07' href='#t0623c07'>T 0623c07</a>不欲相棄捨也，況生別離不見汝耶？」</p>
<p>於是，<a class='ref t' id='t0623c08' href='#t0623c08'>T 0623c08</a>賴吒惒羅居士子即時臥地：「從今不起，不<a class='ref t' id='t0623c09' href='#t0623c09'>T 0623c09</a>飲不食，乃至父母聽我於正法、律中至信、<a class='ref t' id='t0623c10' href='#t0623c10'>T 0623c10</a>捨家、無家、學道。」於是，賴吒惒羅居士子一日<a class='ref t' id='t0623c11' href='#t0623c11'>T 0623c11</a>不食，至二、三、四、多日不食。</p>
<p>於是，賴吒惒<a class='ref t' id='t0623c12' href='#t0623c12'>T 0623c12</a>羅居士子父母往至子所，告曰：「賴吒惒羅！<a class='ref t' id='t0623c13' href='#t0623c13'>T 0623c13</a>汝至柔軟，身體極好，常坐臥好床，汝今不<a class='ref t' id='t0623c14' href='#t0623c14'>T 0623c14</a>知苦耶？賴吒惒羅！汝可速起，行欲布施，快<a class='ref t' id='t0623c15' href='#t0623c15'>T 0623c15</a>修福業。所以者何？賴吒惒羅！世尊境界甚<a class='ref t' id='t0623c16' href='#t0623c16'>T 0623c16</a>難甚難，出家學道亦復甚難。」爾時，賴吒惒羅<a class='ref t' id='t0623c17' href='#t0623c17'>T 0623c17</a>居士子默然不答。</p>
<p>於是，賴吒惒羅居士子父<a class='ref t' id='t0623c18' href='#t0623c18'>T 0623c18</a>母往至賴吒惒羅親親及諸臣所，而作是<a class='ref t' id='t0623c19' href='#t0623c19'>T 0623c19</a>語：「汝等共來至賴吒惒羅所，勸令從地起。」</p>
<p><a class='ref t' id='t0623c20' href='#t0623c20'>T 0623c20</a>賴吒惒羅居士子親親及諸臣等即便共至<a class='ref t' id='t0623c21' href='#t0623c21'>T 0623c21</a>賴吒惒羅所，語曰：「賴吒惒羅！汝至柔軟，身體<a class='ref t' id='t0623c22' href='#t0623c22'>T 0623c22</a>極好，常坐臥好床，汝今不知苦耶？賴吒惒<a class='ref t' id='t0623c23' href='#t0623c23'>T 0623c23</a>羅！汝可速起，行欲布施，快修福業。所以者<a class='ref t' id='t0623c24' href='#t0623c24'>T 0623c24</a>何？世尊境界甚難甚難，出家學道亦復甚難。」<a class='ref t' id='t0623c25' href='#t0623c25'>T 0623c25</a>彼時，賴吒惒羅居士子默然不答。</p>
<p>於是，賴吒<a class='ref t' id='t0623c26' href='#t0623c26'>T 0623c26</a>惒羅居士子父母至賴吒惒羅居士子善知<a class='ref t' id='t0623c27' href='#t0623c27'>T 0623c27</a>識、同伴、同時所，而作是語：「汝等共來至賴<a class='ref t' id='t0623c28' href='#t0623c28'>T 0623c28</a>吒惒羅所，勸令從地起。」</p>
<p>於是，賴吒惒羅居<a class='ref t' id='t0623c29' href='#t0623c29'>T 0623c29</a>士子善知識、同伴、同時即共往詣賴吒惒羅<a class='ref t' id='t0624a01' href='#t0624a01'>T 0624a01</a>居士子所，而作是語：「賴吒惒羅！汝至柔軟，身<a class='ref t' id='t0624a02' href='#t0624a02'>T 0624a02</a>體極好，常坐臥好床，汝今不知苦耶？賴吒<a class='ref t' id='t0624a03' href='#t0624a03'>T 0624a03</a>惒羅！汝可速起，行欲布施，快修福業。所以者<a class='ref t' id='t0624a04' href='#t0624a04'>T 0624a04</a>何？賴吒惒羅！世尊境界甚難甚難，出家學<a class='ref t' id='t0624a05' href='#t0624a05'>T 0624a05</a>道亦復甚難。」彼時，賴吒惒羅居士子默然<a class='ref t' id='t0624a06' href='#t0624a06'>T 0624a06</a>不答。</p>
<p>於是，賴吒惒羅居士子善知識、同伴、同<a class='ref t' id='t0624a07' href='#t0624a07'>T 0624a07</a>時往至賴吒惒羅居士子父母所，作如是<a class='ref t' id='t0624a08' href='#t0624a08'>T 0624a08</a>語：「可聽賴吒惒羅於正法、律中至信、捨家、<a class='ref t' id='t0624a09' href='#t0624a09'>T 0624a09</a>無家、學道，若其樂者，於此生中，故可相見；<a class='ref t' id='t0624a10' href='#t0624a10'>T 0624a10</a>若不樂者，必自來還歸父母所。今若不聽，定<a class='ref t' id='t0624a11' href='#t0624a11'>T 0624a11</a>死無疑，當何所益？」</p>
<p>於是，賴吒惒羅居士子<a class='ref t' id='t0624a12' href='#t0624a12'>T 0624a12</a>父母聞已，語賴吒惒羅居士子善知識、同伴、<a class='ref t' id='t0624a13' href='#t0624a13'>T 0624a13</a>同時曰：「我今聽賴吒惒羅於正法、律中至<a class='ref t' id='t0624a14' href='#t0624a14'>T 0624a14</a>信、捨家、無家、學道，若學道來還，故可見也。」</p>
<p>賴<a class='ref t' id='t0624a15' href='#t0624a15'>T 0624a15</a>吒惒羅居士子善知識、同伴、同時即共往詣<a class='ref t' id='t0624a16' href='#t0624a16'>T 0624a16</a>賴吒惒羅所，便作是語：「居士子！父母聽汝<a class='ref t' id='t0624a17' href='#t0624a17'>T 0624a17</a>於正法、律中至信、捨家、無家、學道，若學道已，<a class='ref t' id='t0624a18' href='#t0624a18'>T 0624a18</a>還見父母。」</p>
<p>賴吒惒羅居士子聞是語已，便<a class='ref t' id='t0624a19' href='#t0624a19'>T 0624a19</a>大歡喜，生愛生樂，從地而起，漸養其身，身<a class='ref t' id='t0624a20' href='#t0624a20'>T 0624a20</a>平復已，從鍮蘆吒出，往詣佛所，稽首佛足，<a class='ref t' id='t0624a21' href='#t0624a21'>T 0624a21</a>白曰：「世尊！父母聽我於正法、律中至信、捨<a class='ref t' id='t0624a22' href='#t0624a22'>T 0624a22</a>家、無家、學道，唯願世尊！聽從世尊出家學<a class='ref t' id='t0624a23' href='#t0624a23'>T 0624a23</a>道而受具足，得作比丘。」</p>
<p>於是，世尊度賴吒<a class='ref t' id='t0624a24' href='#t0624a24'>T 0624a24</a>惒羅居士子出家學道，授其具足，授具足<a class='ref t' id='t0624a25' href='#t0624a25'>T 0624a25</a>已，於鍮蘆吒隨住數時，於後則便攝衣持<a class='ref t' id='t0624a26' href='#t0624a26'>T 0624a26</a>鉢，遊行展轉，往至舍衛國，住勝林給孤獨<a class='ref t' id='t0624a27' href='#t0624a27'>T 0624a27</a>園。尊者賴吒惒羅出家學道，受具足已，在<a class='ref t' id='t0624a28' href='#t0624a28'>T 0624a28</a>遠離獨住，心無放逸，修行精懃，彼在遠離<a class='ref t' id='t0624a29' href='#t0624a29'>T 0624a29</a>獨住，心無放逸，修行精懃已。族姓子所為<a class='ref t' id='t0624b01' href='#t0624b01'>T 0624b01</a>剃除鬚髮，著袈裟衣，至信、捨家、無家、學道<a class='ref t' id='t0624b02' href='#t0624b02'>T 0624b02</a>者，唯無上梵行訖，於現法中自知自覺，自作<a class='ref t' id='t0624b03' href='#t0624b03'>T 0624b03</a>證成就遊，生已盡，梵行已立，所作已辦，不更<a class='ref t' id='t0624b04' href='#t0624b04'>T 0624b04</a>受有，知如真。尊者賴吒惒羅知法已，至得<a class='ref t' id='t0624b05' href='#t0624b05'>T 0624b05</a>阿羅訶。</p>
<p>於是，尊者賴吒惒羅得阿羅訶已<a class='ref t' id='t0624b06' href='#t0624b06'>T 0624b06</a>後或九年十年，而作是念：「我本已許出家學<a class='ref t' id='t0624b07' href='#t0624b07'>T 0624b07</a>道還見父母，我今寧可還赴本要。」於是，尊<a class='ref t' id='t0624b08' href='#t0624b08'>T 0624b08</a>者賴吒惒羅往詣佛所，稽首佛足，却坐一<a class='ref t' id='t0624b09' href='#t0624b09'>T 0624b09</a>面，白曰：「世尊！我本有要，出家學道已，還見<a class='ref t' id='t0624b10' href='#t0624b10'>T 0624b10</a>父母。世尊！我今辭行，往見父母，赴其本要。」</p>
<p><a class='ref t' id='t0624b11' href='#t0624b11'>T 0624b11</a>爾時，世尊便作是念：「此賴吒惒羅族姓子，<a class='ref t' id='t0624b12' href='#t0624b12'>T 0624b12</a>若使捨戒、罷道行欲如本者，必無是處。」世<a class='ref t' id='t0624b13' href='#t0624b13'>T 0624b13</a>尊知已，告曰：「汝去！未度者度，未解脫者令<a class='ref t' id='t0624b14' href='#t0624b14'>T 0624b14</a>得解脫，未滅訖者令得滅訖。賴吒惒羅！<a class='ref t' id='t0624b15' href='#t0624b15'>T 0624b15</a>今隨汝意。」</p>
<p>彼時，尊者賴吒惒羅聞佛所說，<a class='ref t' id='t0624b16' href='#t0624b16'>T 0624b16</a>善受善持，即從坐起，稽首佛足，繞三匝而<a class='ref t' id='t0624b17' href='#t0624b17'>T 0624b17</a>去。至己房中，收舉臥具，著衣持鉢，遊行展<a class='ref t' id='t0624b18' href='#t0624b18'>T 0624b18</a>轉，往至鍮蘆吒，住鍮蘆吒村北尸攝惒園。<a class='ref t' id='t0624b19' href='#t0624b19'>T 0624b19</a>於是，尊者賴吒惒羅過夜平旦，著衣持鉢，<a class='ref t' id='t0624b20' href='#t0624b20'>T 0624b20</a>入鍮蘆吒而行乞食。尊者賴吒惒羅作如<a class='ref t' id='t0624b21' href='#t0624b21'>T 0624b21</a>是念：「世尊稱歎次第乞食，我今寧可於此<a class='ref t' id='t0624b22' href='#t0624b22'>T 0624b22</a>鍮蘆吒次第乞食。」尊者賴吒惒羅便於鍮蘆<a class='ref t' id='t0624b23' href='#t0624b23'>T 0624b23</a>吒次第乞食，展轉至本家。</p>
<p>彼時，尊者賴吒<a class='ref t' id='t0624b24' href='#t0624b24'>T 0624b24</a>惒羅父在中門住，修理鬚髮，尊者賴吒惒<a class='ref t' id='t0624b25' href='#t0624b25'>T 0624b25</a>羅父遙見尊者賴吒惒羅來，便作是語：「此<a class='ref t' id='t0624b26' href='#t0624b26'>T 0624b26</a>禿沙門為黑所縛，斷種無子，破壞我家。我<a class='ref t' id='t0624b27' href='#t0624b27'>T 0624b27</a>有一子，極愛憐念，意常忍樂，見無厭足，彼<a class='ref t' id='t0624b28' href='#t0624b28'>T 0624b28</a>將去度，當莫與食。」</p>
<p>尊者賴吒惒羅自於父<a class='ref t' id='t0624b29' href='#t0624b29'>T 0624b29</a>家不得布施，但得嘖<span class='t-gaiji'>［口＊數］<!--gaiji,,1[口*數],2&#x210A1;,3--></span>：「此禿沙門為黑<a class='ref t' id='t0624c01' href='#t0624c01'>T 0624c01</a>所縛，斷種無子，破壞我家。我有一子，極愛<a class='ref t' id='t0624c02' href='#t0624c02'>T 0624c02</a>憐念，意常愛樂，見無厭足，彼將去度，當莫<a class='ref t' id='t0624c03' href='#t0624c03'>T 0624c03</a>與食。」尊者賴吒惒羅知已，便速出去。</p>
<p>彼時，<a class='ref t' id='t0624c04' href='#t0624c04'>T 0624c04</a>尊者賴吒惒羅父家婢使，以箕盛臭爛飲<a class='ref t' id='t0624c05' href='#t0624c05'>T 0624c05</a>食，欲棄著糞聚中。尊者賴吒惒羅見父婢<a class='ref t' id='t0624c06' href='#t0624c06'>T 0624c06</a>使，以箕盛臭爛飲食，欲棄著糞聚中，便作<a class='ref t' id='t0624c07' href='#t0624c07'>T 0624c07</a>是語：「汝妹！若此爛飲食法應棄者，可著我<a class='ref t' id='t0624c08' href='#t0624c08'>T 0624c08</a>鉢中，我當食之。」</p>
<p>彼時，尊者賴吒惒羅父家<a class='ref t' id='t0624c09' href='#t0624c09'>T 0624c09</a>婢使，以箕中臭爛飲食瀉著鉢中。瀉著<a class='ref t' id='t0624c10' href='#t0624c10'>T 0624c10</a>鉢中時取其二相，識其音聲及其手足，取<a class='ref t' id='t0624c11' href='#t0624c11'>T 0624c11</a>二相已，即往至尊者賴吒惒羅父所，而作<a class='ref t' id='t0624c12' href='#t0624c12'>T 0624c12</a>是語：「尊今當知，尊子賴吒惒羅還來至此<a class='ref t' id='t0624c13' href='#t0624c13'>T 0624c13</a>鍮蘆吒，可往見之。」尊者賴吒惒羅父聞已，<a class='ref t' id='t0624c14' href='#t0624c14'>T 0624c14</a>大歡喜踊躍，左手攝衣，右手摩抆鬚髮，<a class='ref t' id='t0624c15' href='#t0624c15'>T 0624c15</a>疾往詣尊者賴吒惒羅所。</p>
<p>彼時，尊者賴吒惒<a class='ref t' id='t0624c16' href='#t0624c16'>T 0624c16</a>羅向壁食此臭爛食。尊者賴吒惒羅父見<a class='ref t' id='t0624c17' href='#t0624c17'>T 0624c17</a>尊者賴吒惒羅向壁食此臭爛食，作如是<a class='ref t' id='t0624c18' href='#t0624c18'>T 0624c18</a>說：「汝賴吒惒羅！汝至柔軟，身體極好，常食好<a class='ref t' id='t0624c19' href='#t0624c19'>T 0624c19</a>食，賴吒惒羅！汝云何乃食此臭爛食耶？賴吒<a class='ref t' id='t0624c20' href='#t0624c20'>T 0624c20</a>惒羅！汝以何意來此鍮蘆吒，而不能還至<a class='ref t' id='t0624c21' href='#t0624c21'>T 0624c21</a>父母家耶？」</p>
<p>尊者賴吒惒羅白曰：「居士！我入<a class='ref t' id='t0624c22' href='#t0624c22'>T 0624c22</a>父家不得布施，但得嘖<span class='t-gaiji'>［口＊數］<!--gaiji,,1[口*數],2&#x210A1;,3--></span>：『此禿沙門為<a class='ref t' id='t0624c23' href='#t0624c23'>T 0624c23</a>黑所縛，斷種無子，破壞我家。我唯有<span class='corr' title='[→一] cf.【麗】'>一</span>子，至<a class='ref t' id='t0624c24' href='#t0624c24'>T 0624c24</a>愛憐念，意常愛樂，見無厭足，彼將去度，當<a class='ref t' id='t0624c25' href='#t0624c25'>T 0624c25</a>莫與食。』我聞此已，便速出去。」</p>
<p>尊者賴吒惒<a class='ref t' id='t0624c26' href='#t0624c26'>T 0624c26</a>羅父即辭謝曰：「賴吒惒羅可忍！賴吒惒羅可<a class='ref t' id='t0624c27' href='#t0624c27'>T 0624c27</a>忍！我實不知賴吒惒羅還入父家。」於是，尊<a class='ref t' id='t0624c28' href='#t0624c28'>T 0624c28</a>者賴吒惒羅父敬心扶抱尊者賴吒惒羅，將<a class='ref t' id='t0624c29' href='#t0624c29'>T 0624c29</a>入於內，敷座令坐，尊者賴吒惒羅即便就<a class='ref t' id='t0625a01' href='#t0625a01'>T 0625a01</a>坐。</p>
<p>於是，其父見尊者賴吒惒羅坐已，往至<a class='ref t' id='t0625a02' href='#t0625a02'>T 0625a02</a>婦所，而作是語：「卿今當知，賴吒惒羅族姓<a class='ref t' id='t0625a03' href='#t0625a03'>T 0625a03</a>子今來還家，可速辦飲食。」</p>
<p>尊者賴吒惒羅<a class='ref t' id='t0625a04' href='#t0625a04'>T 0625a04</a>母聞已，大歡喜踊躍，速辦飲食。辦飲食已，<a class='ref t' id='t0625a05' href='#t0625a05'>T 0625a05</a>疾輦錢出，著中庭地，聚作大積，彼大錢<a class='ref t' id='t0625a06' href='#t0625a06'>T 0625a06</a>積，一面立人，一面坐人，各不相見。作大錢<a class='ref t' id='t0625a07' href='#t0625a07'>T 0625a07</a>積已，往詣尊者賴吒惒羅所，作如是<a class='ref t' id='t0625a08' href='#t0625a08'>T 0625a08</a>語：「賴吒惒羅！是汝母分所有錢財，汝父錢<a class='ref t' id='t0625a09' href='#t0625a09'>T 0625a09</a>財無量，百千不可復計，今盡付汝。賴吒惒<a class='ref t' id='t0625a10' href='#t0625a10'>T 0625a10</a>羅！汝可捨戒罷道，行欲布施，快修福業。所<a class='ref t' id='t0625a11' href='#t0625a11'>T 0625a11</a>以者何？世尊境界甚難甚難，出家學道亦復<a class='ref t' id='t0625a12' href='#t0625a12'>T 0625a12</a>甚難。」</p>
<p>尊者賴吒惒羅白其母曰：「我今欲有<a class='ref t' id='t0625a13' href='#t0625a13'>T 0625a13</a>所說，能見聽不？」</p>
<p>尊者賴吒惒羅母語曰：「居<a class='ref t' id='t0625a14' href='#t0625a14'>T 0625a14</a>士子！汝有所說，我當聽之。」</p>
<p>尊者賴吒惒羅<a class='ref t' id='t0625a15' href='#t0625a15'>T 0625a15</a>白其母曰：「當作新布囊，用盛滿錢，以車<a class='ref t' id='t0625a16' href='#t0625a16'>T 0625a16</a>載之，至恒伽江，瀉著深處。所以者何？因<a class='ref t' id='t0625a17' href='#t0625a17'>T 0625a17</a>此錢故，令人憂苦、愁慼、啼哭，不得快樂。」</p>
<p>於<a class='ref t' id='t0625a18' href='#t0625a18'>T 0625a18</a>是，尊者賴吒惒羅母而作是念：「以此方便<a class='ref t' id='t0625a19' href='#t0625a19'>T 0625a19</a>不能令子賴吒惒羅捨戒罷道，我寧可<a class='ref t' id='t0625a20' href='#t0625a20'>T 0625a20</a>至其本婦所，作如是語：『諸新婦等！汝可以<a class='ref t' id='t0625a21' href='#t0625a21'>T 0625a21</a>先所著瓔珞嚴飾其身，賴吒惒羅族姓子<a class='ref t' id='t0625a22' href='#t0625a22'>T 0625a22</a>本在家時極所愛念，以此瓔珞速嚴身已，<a class='ref t' id='t0625a23' href='#t0625a23'>T 0625a23</a>汝等共往至賴吒惒羅族姓子所，各抱一足<a class='ref t' id='t0625a24' href='#t0625a24'>T 0625a24</a>而作是說：「不審賢郎有何天女勝於我者，<a class='ref t' id='t0625a25' href='#t0625a25'>T 0625a25</a>而令賢郎捨我為彼修梵行耶？」』」</p>
<p>於是，其母<a class='ref t' id='t0625a26' href='#t0625a26'>T 0625a26</a>即至尊者賴吒惒羅其本婦所，作如是語：<a class='ref t' id='t0625a27' href='#t0625a27'>T 0625a27</a>「諸新婦等！汝可以先所著瓔珞嚴飾其身，<a class='ref t' id='t0625a28' href='#t0625a28'>T 0625a28</a>賴吒惒羅族姓子本在家時極所愛念，以此<a class='ref t' id='t0625a29' href='#t0625a29'>T 0625a29</a>瓔珞速嚴身已，汝等共往至賴吒惒羅族姓<a class='ref t' id='t0625b01' href='#t0625b01'>T 0625b01</a>子所，各抱一足而作是說：『不審賢郎有何<a class='ref t' id='t0625b02' href='#t0625b02'>T 0625b02</a>天女勝於我者，而令賢郎捨我為彼修梵<a class='ref t' id='t0625b03' href='#t0625b03'>T 0625b03</a>行耶？』」</p>
<p>彼時，尊者賴吒惒羅其本<span class='corr' title='[　→婦]'>婦</span>等即各以<a class='ref t' id='t0625b04' href='#t0625b04'>T 0625b04</a>先所著瓔珞嚴飾其身，尊者賴吒惒羅本在<a class='ref t' id='t0625b05' href='#t0625b05'>T 0625b05</a>家時極所愛念。以此瓔珞嚴飾身已，往詣<a class='ref t' id='t0625b06' href='#t0625b06'>T 0625b06</a>尊者賴吒惒羅所，各抱一足而作是說：「不<a class='ref t' id='t0625b07' href='#t0625b07'>T 0625b07</a>審賢郎有何天女勝於我者，而令賢郎捨<a class='ref t' id='t0625b08' href='#t0625b08'>T 0625b08</a>我為彼修梵行耶？」</p>
<p>尊者賴吒惒羅語本婦<a class='ref t' id='t0625b09' href='#t0625b09'>T 0625b09</a>曰：「諸妹！當知我不為天女故修於梵行。<a class='ref t' id='t0625b10' href='#t0625b10'>T 0625b10</a>所為修梵行者，彼義已得，佛教所作，今已<a class='ref t' id='t0625b11' href='#t0625b11'>T 0625b11</a>成辦。」</p>
<p>尊者賴吒惒羅諸婦等却住一面，啼<a class='ref t' id='t0625b12' href='#t0625b12'>T 0625b12</a>泣埀淚而作是語：「我非賢郎妹，然賢郎喚<a class='ref t' id='t0625b13' href='#t0625b13'>T 0625b13</a>我為妹。」</p>
<p>於是，尊者賴吒惒羅迴還顧視，白父<a class='ref t' id='t0625b14' href='#t0625b14'>T 0625b14</a>母曰：「居士！若施食者便以時施，何為相嬈？」</p>
<p><a class='ref t' id='t0625b15' href='#t0625b15'>T 0625b15</a>爾時，父母即從坐起，自行澡水，以上味餚<a class='ref t' id='t0625b16' href='#t0625b16'>T 0625b16</a>饌，種種豐饒，食噉含消，手自斟酌，極令飽<a class='ref t' id='t0625b17' href='#t0625b17'>T 0625b17</a>滿。食訖收器，行澡水竟，取一小床，別坐聽<a class='ref t' id='t0625b18' href='#t0625b18'>T 0625b18</a>法。尊者賴吒惒羅為父母說法，勸發渴仰，<a class='ref t' id='t0625b19' href='#t0625b19'>T 0625b19</a>成就歡喜，無量方便為彼說法，勸發渴仰，<a class='ref t' id='t0625b20' href='#t0625b20'>T 0625b20</a>成就歡喜已，即從坐起立，說頌曰：</p>
<a class='ref t' id='t0625b21' href='#t0625b21'>T 0625b21</a>
<blockquote class='gatha'>
<p>「觀此嚴飾形，　　珍寶瓔珞等，<a class='ref t' id='t0625b22' href='#t0625b22'>T 0625b22</a><br>
右磐縈其髮，　　紺黛畫眉目。<a class='ref t' id='t0625b23' href='#t0625b23'>T 0625b23</a><br>
此欺愚癡人，　　不誑度彼岸，<a class='ref t' id='t0625b24' href='#t0625b24'>T 0625b24</a><br>
以眾好綵色，　　莊嚴臭穢身。<a class='ref t' id='t0625b25' href='#t0625b25'>T 0625b25</a><br>
此欺愚癡人，　　不誑度彼岸，<a class='ref t' id='t0625b26' href='#t0625b26'>T 0625b26</a><br>
眾香遍塗體，　　雌黃黃其足。<a class='ref t' id='t0625b27' href='#t0625b27'>T 0625b27</a><br>
此欺愚癡人，　　不誑度彼岸，<a class='ref t' id='t0625b28' href='#t0625b28'>T 0625b28</a><br>
身服淨妙衣，　　莊嚴猶幻化。<a class='ref t' id='t0625b29' href='#t0625b29'>T 0625b29</a><br>
此欺愚癡人，　　不誑度彼岸，<a class='ref t' id='t0625c01' href='#t0625c01'>T 0625c01</a><br>
斷絕鹿<span class='t-gaiji'>［革＊玄］<!--gaiji,,1[革*玄],2&#x4A59;,3--></span>繈，　　及破壞鹿門。<a class='ref t' id='t0625c02' href='#t0625c02'>T 0625c02</a><br>
我捨離餌去，　　誰樂於鹿縛。」</p>
</blockquote>
<p><a class='ref t' id='t0625c03' href='#t0625c03'>T 0625c03</a>尊者賴吒惒羅說此頌已，以如意足乘虛<a class='ref t' id='t0625c04' href='#t0625c04'>T 0625c04</a>而去，至鍮蘆吒林入彼林中，於鞞醯勒樹<a class='ref t' id='t0625c05' href='#t0625c05'>T 0625c05</a>下敷尼師檀，結加趺坐。爾時，拘牢婆王<a class='ref t' id='t0625c06' href='#t0625c06'>T 0625c06</a>及諸群臣前後圍繞，坐於正殿，咨嗟稱<a class='ref t' id='t0625c07' href='#t0625c07'>T 0625c07</a>歎尊者賴吒惒羅：「若我聞賴吒惒羅族姓子<a class='ref t' id='t0625c08' href='#t0625c08'>T 0625c08</a>來此鍮蘆吒者，我必往見。」</p>
<p>於是，拘牢婆王<a class='ref t' id='t0625c09' href='#t0625c09'>T 0625c09</a>告獵師曰：「汝去案行鍮蘆吒林，我欲出<a class='ref t' id='t0625c10' href='#t0625c10'>T 0625c10</a>獵。」獵師受教，即便案行鍮蘆吒林。於是，獵<a class='ref t' id='t0625c11' href='#t0625c11'>T 0625c11</a>師案行鍮蘆吒林，見尊者賴吒惒羅在鞞<a class='ref t' id='t0625c12' href='#t0625c12'>T 0625c12</a>醯勒樹下，敷尼師檀，結加趺坐，便作<a class='ref t' id='t0625c13' href='#t0625c13'>T 0625c13</a>是念：「所為拘牢婆王及諸群臣共坐正殿，<a class='ref t' id='t0625c14' href='#t0625c14'>T 0625c14</a>咨嗟稱歎者，今已在此。」</p>
<p>爾時，獵師案行鍮<a class='ref t' id='t0625c15' href='#t0625c15'>T 0625c15</a>蘆吒林已，還詣拘牢婆王所，白曰：「大王！當<a class='ref t' id='t0625c16' href='#t0625c16'>T 0625c16</a>知我已案行鍮蘆吒林，隨大王意。大王<a class='ref t' id='t0625c17' href='#t0625c17'>T 0625c17</a>本所為與諸群臣共坐正殿，咨嗟稱歎尊<a class='ref t' id='t0625c18' href='#t0625c18'>T 0625c18</a>者賴吒惒羅：『若我聞賴吒惒羅族姓子來此<a class='ref t' id='t0625c19' href='#t0625c19'>T 0625c19</a>鍮蘆吒者，我必往見。』尊者賴吒惒羅族姓<a class='ref t' id='t0625c20' href='#t0625c20'>T 0625c20</a>子今在鍮蘆吒林中鞞醯勒樹下，敷尼師<a class='ref t' id='t0625c21' href='#t0625c21'>T 0625c21</a>檀，結加趺坐。大王欲見者，便可往也。」</p>
<p>拘<a class='ref t' id='t0625c22' href='#t0625c22'>T 0625c22</a>牢婆王聞已，告御者曰：「汝速嚴駕，我今欲<a class='ref t' id='t0625c23' href='#t0625c23'>T 0625c23</a>往見賴吒惒羅。」</p>
<p>御者受教，即速嚴駕，訖還白<a class='ref t' id='t0625c24' href='#t0625c24'>T 0625c24</a>曰：「大王！當知嚴駕已辦，隨大王意。」</p>
<p>於是，<a class='ref t' id='t0625c25' href='#t0625c25'>T 0625c25</a>拘牢婆王即乘車出，往至鍮蘆吒林，遙見<a class='ref t' id='t0625c26' href='#t0625c26'>T 0625c26</a>尊者賴吒惒羅，即便下車，步進往至尊者賴<a class='ref t' id='t0625c27' href='#t0625c27'>T 0625c27</a>吒惒羅所。尊者賴吒惒羅見拘牢婆王來，而<a class='ref t' id='t0625c28' href='#t0625c28'>T 0625c28</a>作是說：「大王！今來欲自坐耶？」</p>
<p>拘牢婆王曰：<a class='ref t' id='t0625c29' href='#t0625c29'>T 0625c29</a>「今我雖到自己境界，然我意欲令賴吒惒<a class='ref t' id='t0626a01' href='#t0626a01'>T 0626a01</a>羅族姓子請我令坐。」</p>
<p>尊者賴吒惒羅即請<a class='ref t' id='t0626a02' href='#t0626a02'>T 0626a02</a>拘牢婆王曰：「今有別座，大王可坐。」</p>
<p>於是，拘<a class='ref t' id='t0626a03' href='#t0626a03'>T 0626a03</a>牢婆王與尊者賴吒惒羅共相問訊，却坐一<a class='ref t' id='t0626a04' href='#t0626a04'>T 0626a04</a>面，語賴吒惒羅：「若為家衰故出家學道耶？<a class='ref t' id='t0626a05' href='#t0626a05'>T 0626a05</a>若為無財物故行學道者，賴吒惒羅！拘牢<a class='ref t' id='t0626a06' href='#t0626a06'>T 0626a06</a>婆王家多有財物，我出財物與賴吒惒羅，<a class='ref t' id='t0626a07' href='#t0626a07'>T 0626a07</a>勸賴吒惒羅捨戒罷道，行欲布施，快修福<a class='ref t' id='t0626a08' href='#t0626a08'>T 0626a08</a>業。所以者何？賴吒惒羅！師教甚難，出家學道<a class='ref t' id='t0626a09' href='#t0626a09'>T 0626a09</a>亦復甚難。」</p>
<p>尊者賴吒惒羅聞已，語曰：「大王！今<a class='ref t' id='t0626a10' href='#t0626a10'>T 0626a10</a>以不淨請我，非清淨請。」</p>
<p>拘牢婆王聞已，問<a class='ref t' id='t0626a11' href='#t0626a11'>T 0626a11</a>曰：「我當云何以清淨請賴吒惒羅，非以不<a class='ref t' id='t0626a12' href='#t0626a12'>T 0626a12</a>淨耶？」</p>
<p>尊者賴吒惒羅語曰：「大王！應如是語：<a class='ref t' id='t0626a13' href='#t0626a13'>T 0626a13</a>『賴吒惒羅！我國人民安隱快樂，無恐怖、無<a class='ref t' id='t0626a14' href='#t0626a14'>T 0626a14</a>鬪諍，亦無棘刺、無苦使役，米穀豐饒，乞食<a class='ref t' id='t0626a15' href='#t0626a15'>T 0626a15</a>易得，賴吒惒羅住我國中，我當護如法。』大<a class='ref t' id='t0626a16' href='#t0626a16'>T 0626a16</a>王！如是以淨請我，非以不淨。」</p>
<p>拘牢婆王聞<a class='ref t' id='t0626a17' href='#t0626a17'>T 0626a17</a>已，語曰：「我今以淨請賴吒惒羅，非以不淨。<a class='ref t' id='t0626a18' href='#t0626a18'>T 0626a18</a>我國人民安隱快樂，無恐怖、無鬪諍，亦無<a class='ref t' id='t0626a19' href='#t0626a19'>T 0626a19</a>棘刺、無苦使役，米穀豐饒，乞食易得，賴吒<a class='ref t' id='t0626a20' href='#t0626a20'>T 0626a20</a>惒羅住我國中，我當護如法。</p>
<p>「復次，賴吒惒<a class='ref t' id='t0626a21' href='#t0626a21'>T 0626a21</a>羅！有四種衰，謂衰衰故，剃除鬚髮，著袈裟<a class='ref t' id='t0626a22' href='#t0626a22'>T 0626a22</a>衣，至信、捨家、無家、學道。云何為四？病衰、老衰、<a class='ref t' id='t0626a23' href='#t0626a23'>T 0626a23</a>財衰、親衰。賴吒惒羅！云何病衰？或有一人長<a class='ref t' id='t0626a24' href='#t0626a24'>T 0626a24</a>病疾患，極重甚苦，彼作是念：『我長病疾患，極<a class='ref t' id='t0626a25' href='#t0626a25'>T 0626a25</a>重甚苦，我實有欲，不能行欲，我今寧可剃<a class='ref t' id='t0626a26' href='#t0626a26'>T 0626a26</a>除鬚髮，著袈裟衣，至信、捨家、無家、學道。』彼於<a class='ref t' id='t0626a27' href='#t0626a27'>T 0626a27</a>後時以病衰故，剃除鬚髮，著袈裟衣，至<a class='ref t' id='t0626a28' href='#t0626a28'>T 0626a28</a>信、捨家、無家、學道，是為病衰。</p>
<p>「賴吒惒羅！云<a class='ref t' id='t0626a29' href='#t0626a29'>T 0626a29</a>何老衰？或有一人年耆根熟，壽過垂訖，彼<a class='ref t' id='t0626b01' href='#t0626b01'>T 0626b01</a>作是念：『我年耆根熟，壽過埀訖，我實有欲，<a class='ref t' id='t0626b02' href='#t0626b02'>T 0626b02</a>不能行欲，我今寧可剃除鬚髮，著袈裟衣，<a class='ref t' id='t0626b03' href='#t0626b03'>T 0626b03</a>至信、捨家、無家、學道。』彼於後時以老衰故，<a class='ref t' id='t0626b04' href='#t0626b04'>T 0626b04</a>剃除鬚髮，著袈裟衣，至信、捨家、無家、學道，<a class='ref t' id='t0626b05' href='#t0626b05'>T 0626b05</a>是謂老衰。</p>
<p>「賴吒惒羅！云何財衰？或有一人<a class='ref t' id='t0626b06' href='#t0626b06'>T 0626b06</a>貧窮無力，彼作是念：『我貧窮無力，我今寧<a class='ref t' id='t0626b07' href='#t0626b07'>T 0626b07</a>可剃除鬚髮，著袈裟衣，至信、捨家、無家、學<a class='ref t' id='t0626b08' href='#t0626b08'>T 0626b08</a>道。』彼於後時以財衰故，剃除鬚髮，著袈<a class='ref t' id='t0626b09' href='#t0626b09'>T 0626b09</a>裟衣，至信、捨家、無家、學道，是謂財衰。</p>
<p>「賴吒惒<a class='ref t' id='t0626b10' href='#t0626b10'>T 0626b10</a>羅！云何親衰？或有一人親里斷種，死亡沒<a class='ref t' id='t0626b11' href='#t0626b11'>T 0626b11</a>盡，彼作是念：『我親里斷種，死亡沒盡，我今寧<a class='ref t' id='t0626b12' href='#t0626b12'>T 0626b12</a>可剃除鬚髮，著袈裟衣，至信、捨家、無家、學<a class='ref t' id='t0626b13' href='#t0626b13'>T 0626b13</a>道。』彼於後時以親衰故，剃除鬚髮，著袈裟<a class='ref t' id='t0626b14' href='#t0626b14'>T 0626b14</a>衣，至信、捨家、無家、學道，是謂親衰。</p>
<p>「賴吒惒<a class='ref t' id='t0626b15' href='#t0626b15'>T 0626b15</a>羅昔時無病，安隱成就，平等食道，不冷不熱，<a class='ref t' id='t0626b16' href='#t0626b16'>T 0626b16</a>平正安樂，順次不諍，由是之故，食噉含消，安<a class='ref t' id='t0626b17' href='#t0626b17'>T 0626b17</a>隱得化。賴吒惒羅非以病衰故，剃除鬚髮，<a class='ref t' id='t0626b18' href='#t0626b18'>T 0626b18</a>著袈裟衣，至信、捨家、無家、學道。</p>
<p>「賴吒惒羅往<a class='ref t' id='t0626b19' href='#t0626b19'>T 0626b19</a>昔之時，年幼童子，髮黑清淨，身體盛壯，爾時<a class='ref t' id='t0626b20' href='#t0626b20'>T 0626b20</a>作倡伎樂，極以自娛，莊嚴其身，常喜遊戲。<a class='ref t' id='t0626b21' href='#t0626b21'>T 0626b21</a>彼時親屬皆不欲使令其學道，父母啼泣，<a class='ref t' id='t0626b22' href='#t0626b22'>T 0626b22</a>憂慼懊惱，亦不聽汝出家學道。然汝剃除<a class='ref t' id='t0626b23' href='#t0626b23'>T 0626b23</a>鬚髮，著袈裟衣，至信、捨家、無家、學道。賴吒惒<a class='ref t' id='t0626b24' href='#t0626b24'>T 0626b24</a>羅不以老衰故，剃<span class='corr' title='[→除] cf.【麗】'>除</span>鬚髮，著袈裟衣，至信、捨<a class='ref t' id='t0626b25' href='#t0626b25'>T 0626b25</a>家、無家、學道。</p>
<p>「賴吒惒羅！此鍮蘆吒第一家、最<a class='ref t' id='t0626b26' href='#t0626b26'>T 0626b26</a>大家、最勝家、最上家，謂財物也。賴吒惒羅！<a class='ref t' id='t0626b27' href='#t0626b27'>T 0626b27</a>不以財衰故，剃除鬚髮，著袈裟衣，至信、捨<a class='ref t' id='t0626b28' href='#t0626b28'>T 0626b28</a>家、無家、學道。</p>
<p>「賴吒惒羅！此鍮蘆吒林間，大<a class='ref t' id='t0626b29' href='#t0626b29'>T 0626b29</a>豪親族親皆存在，賴吒惒羅不以親衰故，<a class='ref t' id='t0626c01' href='#t0626c01'>T 0626c01</a>剃除鬚髮，著袈裟衣，至信、捨家、無家、學道。</p>
<p><a class='ref t' id='t0626c02' href='#t0626c02'>T 0626c02</a>「賴吒惒羅，此四種衰，或有衰者，剃除鬚髮，<a class='ref t' id='t0626c03' href='#t0626c03'>T 0626c03</a>著袈裟衣，至信、捨家、無家、學道。我見賴吒惒<a class='ref t' id='t0626c04' href='#t0626c04'>T 0626c04</a>羅都無此衰，可使賴吒惒羅剃除鬚髮，著<a class='ref t' id='t0626c05' href='#t0626c05'>T 0626c05</a>袈裟衣，至信、捨家、無家、學道。賴吒惒羅！知見<a class='ref t' id='t0626c06' href='#t0626c06'>T 0626c06</a>何等，為聞何等，剃除鬚髮，著袈裟衣，至信、<a class='ref t' id='t0626c07' href='#t0626c07'>T 0626c07</a>捨家、無家、學道？」</p>
<p>尊者賴吒惒羅答曰：「大王！<a class='ref t' id='t0626c08' href='#t0626c08'>T 0626c08</a>世尊知、見，如來、無所著、等正覺為說四事，我<a class='ref t' id='t0626c09' href='#t0626c09'>T 0626c09</a>欲忍樂是，我知見聞是，是故剃除鬚髮，著<a class='ref t' id='t0626c10' href='#t0626c10'>T 0626c10</a>袈裟衣，至信、捨家、無家、學道。云何為四？大<a class='ref t' id='t0626c11' href='#t0626c11'>T 0626c11</a>王！此世無護，無可依恃，此世一切趣向老<a class='ref t' id='t0626c12' href='#t0626c12'>T 0626c12</a>法，此世非常，要當捨去，此世無滿，無有厭<a class='ref t' id='t0626c13' href='#t0626c13'>T 0626c13</a>足，為愛走使。」</p>
<p>拘牢婆王問曰：「賴吒惒羅！向<a class='ref t' id='t0626c14' href='#t0626c14'>T 0626c14</a>之所說：『大王！此世無護，無可依恃。』賴吒惒<a class='ref t' id='t0626c15' href='#t0626c15'>T 0626c15</a>羅！我有兒孫、兄弟、枝黨、象軍、車軍、馬軍、步<a class='ref t' id='t0626c16' href='#t0626c16'>T 0626c16</a>軍，皆能射御，嚴毅勇猛，王子、力士，鉢邏騫<a class='ref t' id='t0626c17' href='#t0626c17'>T 0626c17</a>提摩訶能伽有占相、有策慮、有計算、有<a class='ref t' id='t0626c18' href='#t0626c18'>T 0626c18</a>善知書、有善談論，有君臣、有眷屬，持呪<a class='ref t' id='t0626c19' href='#t0626c19'>T 0626c19</a>知呪，彼隨諸方，有恐怖者能制止之。若賴<a class='ref t' id='t0626c20' href='#t0626c20'>T 0626c20</a>吒惒羅所說：『大王！此世無護，無可依恃。』賴吒<a class='ref t' id='t0626c21' href='#t0626c21'>T 0626c21</a>惒羅！向所說，此有何義耶？」</p>
<p>尊者賴吒惒羅答<a class='ref t' id='t0626c22' href='#t0626c22'>T 0626c22</a>曰：「大王！我今問王，隨所解答。大王！此身<a class='ref t' id='t0626c23' href='#t0626c23'>T 0626c23</a>頗有病耶？」</p>
<p>拘牢婆王答曰：「賴吒惒羅！今我此<a class='ref t' id='t0626c24' href='#t0626c24'>T 0626c24</a>身常有風病。」</p>
<p>尊者賴吒惒羅問曰：「大王！風病<a class='ref t' id='t0626c25' href='#t0626c25'>T 0626c25</a>發時，生極重甚苦者，大王！爾時可得語彼<a class='ref t' id='t0626c26' href='#t0626c26'>T 0626c26</a>兒孫、兄弟、象軍、馬軍、車軍、步軍皆能射御，嚴<a class='ref t' id='t0626c27' href='#t0626c27'>T 0626c27</a>毅勇猛，王子、力士，鍮邏騫提摩訶能伽，占<a class='ref t' id='t0626c28' href='#t0626c28'>T 0626c28</a>相、策慮、計算、知書、善能談論、君臣、眷屬，持<a class='ref t' id='t0626c29' href='#t0626c29'>T 0626c29</a>呪知呪，汝等共來暫代我受極重甚苦，令<a class='ref t' id='t0627a01' href='#t0627a01'>T 0627a01</a>我無病得安樂耶？」</p>
<p>拘牢婆王答曰：「不也。所<a class='ref t' id='t0627a02' href='#t0627a02'>T 0627a02</a>以者何？我自作業，因業緣業，獨受極苦，甚<a class='ref t' id='t0627a03' href='#t0627a03'>T 0627a03</a>重苦也。」</p>
<p>尊者賴吒惒羅語曰：「大王！以是故，<a class='ref t' id='t0627a04' href='#t0627a04'>T 0627a04</a>世尊說此世無護，無可依恃。我欲忍樂是，<a class='ref t' id='t0627a05' href='#t0627a05'>T 0627a05</a>我知見聞是，是故剃除鬚髮，著袈裟衣，至<a class='ref t' id='t0627a06' href='#t0627a06'>T 0627a06</a>信、捨家、無家、學道。」</p>
<p>拘牢婆王語曰：「若賴吒惒<a class='ref t' id='t0627a07' href='#t0627a07'>T 0627a07</a>羅所說：『大王！此世無護，無可依恃。』賴吒惒<a class='ref t' id='t0627a08' href='#t0627a08'>T 0627a08</a>羅！我亦欲是忍樂於是。所以者何？此世真<a class='ref t' id='t0627a09' href='#t0627a09'>T 0627a09</a>實無護，無可依恃。」</p>
<p>拘牢婆王復問曰：「若賴吒<a class='ref t' id='t0627a10' href='#t0627a10'>T 0627a10</a>惒羅所說：『大王！此世一切趣向老法。』賴吒惒<a class='ref t' id='t0627a11' href='#t0627a11'>T 0627a11</a>羅向所說，此復有何義？」</p>
<p>尊者賴吒惒羅答<a class='ref t' id='t0627a12' href='#t0627a12'>T 0627a12</a>曰：「大王！我今問王，隨所解答。若大王年或<a class='ref t' id='t0627a13' href='#t0627a13'>T 0627a13</a>二十四、或二十五者，於意云何？爾時速疾何<a class='ref t' id='t0627a14' href='#t0627a14'>T 0627a14</a>如於今？爾時筋力、形體、顏色何如於今？」</p>
<p>拘牢<a class='ref t' id='t0627a15' href='#t0627a15'>T 0627a15</a>婆王答曰：「賴吒惒羅！若我時年或二十四、或<a class='ref t' id='t0627a16' href='#t0627a16'>T 0627a16</a>二十五，自憶爾時，速疾、筋力、形體、顏色無<a class='ref t' id='t0627a17' href='#t0627a17'>T 0627a17</a>勝我者。賴吒惒羅！我今極老，諸根衰熟，壽過<a class='ref t' id='t0627a18' href='#t0627a18'>T 0627a18</a>垂訖，年滿八十，不復能起。」</p>
<p>尊者賴吒惒羅語<a class='ref t' id='t0627a19' href='#t0627a19'>T 0627a19</a>曰：「大王！以是故，世尊說此世一切趣向老法。<a class='ref t' id='t0627a20' href='#t0627a20'>T 0627a20</a>我欲忍樂是，我知見聞是，是故剃除鬚髮，<a class='ref t' id='t0627a21' href='#t0627a21'>T 0627a21</a>著袈裟衣，至信、捨家、無家、學道。」</p>
<p>拘牢婆王語<a class='ref t' id='t0627a22' href='#t0627a22'>T 0627a22</a>曰：「若賴吒惒羅所說：『大王！此世一切趣向老<a class='ref t' id='t0627a23' href='#t0627a23'>T 0627a23</a>法。』我亦欲是忍樂於是。所以者何？此世真<a class='ref t' id='t0627a24' href='#t0627a24'>T 0627a24</a>實一切趣向老法。」</p>
<p>拘牢婆王復問曰：「若賴吒<a class='ref t' id='t0627a25' href='#t0627a25'>T 0627a25</a>惒羅所說：『大王！此世無常，要當捨去。』賴吒惒<a class='ref t' id='t0627a26' href='#t0627a26'>T 0627a26</a>羅向所說，此復有何義？」</p>
<p>尊者賴吒惒羅語曰：<a class='ref t' id='t0627a27' href='#t0627a27'>T 0627a27</a>「大王！我今問王，隨所解答。大王！有豐拘樓<a class='ref t' id='t0627a28' href='#t0627a28'>T 0627a28</a>國及豐後宮、豐倉庫耶？」</p>
<p>拘牢婆王答曰：「如<a class='ref t' id='t0627a29' href='#t0627a29'>T 0627a29</a>是。」</p>
<p>尊者賴吒惒羅復問曰：「大王！有豐拘樓國<a class='ref t' id='t0627b01' href='#t0627b01'>T 0627b01</a>及豐後宮、豐倉庫者，若時有法來不可依，<a class='ref t' id='t0627b02' href='#t0627b02'>T 0627b02</a>忍樂破壞，一切世無不歸死者。爾時豐拘<a class='ref t' id='t0627b03' href='#t0627b03'>T 0627b03</a>樓國及豐後宮、豐倉庫者，可得從此世持<a class='ref t' id='t0627b04' href='#t0627b04'>T 0627b04</a>至後世耶？」</p>
<p>拘牢婆王答曰：「不也。所以者何？<a class='ref t' id='t0627b05' href='#t0627b05'>T 0627b05</a>我獨無二，亦無伴侶從此世至後世也。」</p>
<p>尊<a class='ref t' id='t0627b06' href='#t0627b06'>T 0627b06</a>者賴吒惒羅語曰：「大王！以是故，世尊說此世<a class='ref t' id='t0627b07' href='#t0627b07'>T 0627b07</a>無常，要當捨去。我欲忍樂是，我知見聞是，<a class='ref t' id='t0627b08' href='#t0627b08'>T 0627b08</a>是故剃除鬚髮，著袈裟衣，至信、捨家、無家、學<a class='ref t' id='t0627b09' href='#t0627b09'>T 0627b09</a>道。」</p>
<p>拘牢婆王語曰：「若賴吒惒羅所說：『大王！此<a class='ref t' id='t0627b10' href='#t0627b10'>T 0627b10</a>世無常，要當捨去。』者，我亦欲是忍樂於是。<a class='ref t' id='t0627b11' href='#t0627b11'>T 0627b11</a>所以者何？此世真實無常，要當捨去。」</p>
<p>拘牢婆<a class='ref t' id='t0627b12' href='#t0627b12'>T 0627b12</a>王復問曰：「若賴吒惒羅所說：『大王！此世無滿，<a class='ref t' id='t0627b13' href='#t0627b13'>T 0627b13</a>無有厭足，為愛走使。』賴吒惒羅向所說，此<a class='ref t' id='t0627b14' href='#t0627b14'>T 0627b14</a>復有何義？」</p>
<p>尊者賴吒惒羅答曰：「大王！我今問<a class='ref t' id='t0627b15' href='#t0627b15'>T 0627b15</a>王，隨所解答。大王！有豐拘樓國及豐後宮、<a class='ref t' id='t0627b16' href='#t0627b16'>T 0627b16</a>豐倉庫耶？」</p>
<p>拘牢婆王答曰：「如是。」</p>
<p>尊者賴吒<a class='ref t' id='t0627b17' href='#t0627b17'>T 0627b17</a>惒羅復問曰：「大王！有豐拘樓國及豐後宮、豐<a class='ref t' id='t0627b18' href='#t0627b18'>T 0627b18</a>倉庫者，若於東方有一人來，可信可任，不<a class='ref t' id='t0627b19' href='#t0627b19'>T 0627b19</a>欺誑世，來語王言：『我從東方來，見彼國<a class='ref t' id='t0627b20' href='#t0627b20'>T 0627b20</a>土極大富樂，多有人民。大王！可得彼國爾<a class='ref t' id='t0627b21' href='#t0627b21'>T 0627b21</a>所財物、人民、力役，欲得彼國整御之耶？』」</p>
<p>拘<a class='ref t' id='t0627b22' href='#t0627b22'>T 0627b22</a>牢婆王答曰：「賴吒惒羅！若我知有如是豐<a class='ref t' id='t0627b23' href='#t0627b23'>T 0627b23</a>國，爾所財物、人民、力役，得彼人民整御治<a class='ref t' id='t0627b24' href='#t0627b24'>T 0627b24</a>者，我必取之。」</p>
<p>「如是南方、西方、北方，從大海<a class='ref t' id='t0627b25' href='#t0627b25'>T 0627b25</a><span class='corr' title='[→彼] cf.【麗】'>彼</span>岸若有人來，可信可任，不欺誑世，來語<a class='ref t' id='t0627b26' href='#t0627b26'>T 0627b26</a>王言：『我從大海彼岸來，見彼國土極大富<a class='ref t' id='t0627b27' href='#t0627b27'>T 0627b27</a>樂，多有人民。大王！可得彼國爾所財物、人<a class='ref t' id='t0627b28' href='#t0627b28'>T 0627b28</a>民、力役，欲得彼國整御之耶？』」</p>
<p>拘牢婆王答<a class='ref t' id='t0627b29' href='#t0627b29'>T 0627b29</a>曰：「賴吒惒羅！若我知有如是豐國，爾所財<a class='ref t' id='t0627c01' href='#t0627c01'>T 0627c01</a>物、人民、力役，得彼人民整御治者，我必取<a class='ref t' id='t0627c02' href='#t0627c02'>T 0627c02</a>之。」</p>
<p>尊者賴吒惒羅語曰：「大王！以是故，世尊<a class='ref t' id='t0627c03' href='#t0627c03'>T 0627c03</a>說此世無滿，無有厭足，為愛走使。我欲忍<a class='ref t' id='t0627c04' href='#t0627c04'>T 0627c04</a>樂是，我知見聞是，是故剃除鬚髮，著袈裟<a class='ref t' id='t0627c05' href='#t0627c05'>T 0627c05</a>衣，至信、捨家、無家、學道。」</p>
<p>拘牢婆王語曰：「若<a class='ref t' id='t0627c06' href='#t0627c06'>T 0627c06</a>賴吒惒羅所說：『大王！此世無滿，無有厭足，<a class='ref t' id='t0627c07' href='#t0627c07'>T 0627c07</a>為愛走使。』我亦欲是忍樂於是。所以者何？<a class='ref t' id='t0627c08' href='#t0627c08'>T 0627c08</a>此世真實無滿，無有厭足，為愛走使。」</p>
<p>尊者<a class='ref t' id='t0627c09' href='#t0627c09'>T 0627c09</a>賴吒惒羅語曰：「大王！世尊知、見，如來、無所著、<a class='ref t' id='t0627c10' href='#t0627c10'>T 0627c10</a>等正覺為我說此四事，我知忍樂是，我<a class='ref t' id='t0627c11' href='#t0627c11'>T 0627c11</a>知見聞是，是故剃除鬚髮，著袈裟衣，至信、<a class='ref t' id='t0627c12' href='#t0627c12'>T 0627c12</a>捨家、無家、學道。」</p>
<p>於是，尊者賴吒惒羅說此<a class='ref t' id='t0627c13' href='#t0627c13'>T 0627c13</a>頌曰：</p>
<a class='ref t' id='t0627c14' href='#t0627c14'>T 0627c14</a>
<blockquote class='gatha'>
<p>「我見世間人，　　有財癡不施，<a class='ref t' id='t0627c15' href='#t0627c15'>T 0627c15</a><br>
得財復更求，　　慳貪積聚物。<a class='ref t' id='t0627c16' href='#t0627c16'>T 0627c16</a><br>
王者得天下，　　整御隨其力，<a class='ref t' id='t0627c17' href='#t0627c17'>T 0627c17</a><br>
海內無厭足，　　復求於海外。<a class='ref t' id='t0627c18' href='#t0627c18'>T 0627c18</a><br>
王及諸人民，　　未離欲命盡，<a class='ref t' id='t0627c19' href='#t0627c19'>T 0627c19</a><br>
散髮妻子哭，　　嗚呼苦難伏。<a class='ref t' id='t0627c20' href='#t0627c20'>T 0627c20</a><br>
衣被而埋藏，　　或積薪火燒，<a class='ref t' id='t0627c21' href='#t0627c21'>T 0627c21</a><br>
緣行至後世，　　燒已無慧念。<a class='ref t' id='t0627c22' href='#t0627c22'>T 0627c22</a><br>
死後財不隨，　　妻子及奴婢，<a class='ref t' id='t0627c23' href='#t0627c23'>T 0627c23</a><br>
<span class='corr' title='[貨→貧] cf.【麗】'>貧</span>富俱共同，　　愚智亦復然。<a class='ref t' id='t0627c24' href='#t0627c24'>T 0627c24</a><br>
智者不懷憂，　　唯愚抱悒慼，<a class='ref t' id='t0627c25' href='#t0627c25'>T 0627c25</a><br>
是故智慧勝，　　逮得正覺道。<a class='ref t' id='t0627c26' href='#t0627c26'>T 0627c26</a><br>
深著於有有，　　愚癡作惡行，<a class='ref t' id='t0627c27' href='#t0627c27'>T 0627c27</a><br>
於法非法行，　　以力強奪他。<a class='ref t' id='t0627c28' href='#t0627c28'>T 0627c28</a><br>
少智習効他，　　愚多作惡行，<a class='ref t' id='t0627c29' href='#t0627c29'>T 0627c29</a><br>
趣胎至後世，　　數數受生死。<a class='ref t' id='t0628a01' href='#t0628a01'>T 0628a01</a><br>
已受出生世，　　獨作眾惡事，<a class='ref t' id='t0628a02' href='#t0628a02'>T 0628a02</a><br>
如賊他所縛，　　自作惡所害。<a class='ref t' id='t0628a03' href='#t0628a03'>T 0628a03</a><br>
如是此眾生，　　至到於後世，<a class='ref t' id='t0628a04' href='#t0628a04'>T 0628a04</a><br>
為己所作業，　　自作惡所害。<a class='ref t' id='t0628a05' href='#t0628a05'>T 0628a05</a><br>
如果熟自墮，　　老少亦如斯，<a class='ref t' id='t0628a06' href='#t0628a06'>T 0628a06</a><br>
欲莊美愛樂，　　心趣好惡色。<a class='ref t' id='t0628a07' href='#t0628a07'>T 0628a07</a><br>
為欲所縛害，　　因欲恐怖生，<a class='ref t' id='t0628a08' href='#t0628a08'>T 0628a08</a><br>
王我見此覺，　　知是沙門妙。」</p>
</blockquote>
<p><a class='ref t' id='t0628a09' href='#t0628a09'>T 0628a09</a>尊者賴吒惒羅所說如是。拘牢婆王聞尊者<a class='ref t' id='t0628a10' href='#t0628a10'>T 0628a10</a>賴吒惒羅所說，歡喜奉行。</p>
<a class='ref t' id='t0628a11' href='#t0628a11'>T 0628a11</a>
<p class='endsutta'>賴吒惒羅經第十六竟<span class='t-note'>（六千七百七十七字）</span></p>
<a class='ref t' id='t0628a12' href='#t0628a12'>T 0628a12</a>
<p class='endsection'><span class='t-juanname'>中阿含經卷第三十一<span class='t-note'>（第三念誦）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
