<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma173' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 14</span> <span class='mirror-right'>心品</span></p>
<h1 class='mirror-row'><span class='mirror-left latin'>173.</span> <span class='mirror-right'>（一七三）浮彌經</span></h1>
</header>
<p><a class='ref t' id='t0709c24' href='#t0709c24'>T 0709c24</a>我聞如是：</p>
<p>一時，佛遊王舍城，在竹林迦蘭<a class='ref t' id='t0709c25' href='#t0709c25'>T 0709c25</a>哆園。</p>
<p>爾時，尊者浮彌，亦在王舍城無事禪<a class='ref t' id='t0710a01' href='#t0710a01'>T 0710a01</a>室中。於是，尊者浮彌過夜平旦，著衣持鉢，欲<a class='ref t' id='t0710a02' href='#t0710a02'>T 0710a02</a>入王舍城而行乞食，尊者浮彌復作是念：<a class='ref t' id='t0710a03' href='#t0710a03'>T 0710a03</a>「且置入王舍城乞食，我寧可往至王子耆<a class='ref t' id='t0710a04' href='#t0710a04'>T 0710a04</a>婆先那童子家。」於是，尊者浮彌便往至王子<a class='ref t' id='t0710a05' href='#t0710a05'>T 0710a05</a>耆婆先那童子家。</p>
<p>王子耆婆先那童子遙見<a class='ref t' id='t0710a06' href='#t0710a06'>T 0710a06</a>尊者浮彌來，即從座起，偏袒著衣，叉手向<a class='ref t' id='t0710a07' href='#t0710a07'>T 0710a07</a>尊者浮彌，作如是說：「善來，尊者浮彌！尊者<a class='ref t' id='t0710a08' href='#t0710a08'>T 0710a08</a>浮彌久不來此，可坐此床。」尊者浮彌即便<a class='ref t' id='t0710a09' href='#t0710a09'>T 0710a09</a>就坐。</p>
<p>王子耆婆先那童子稽首尊者浮彌<a class='ref t' id='t0710a10' href='#t0710a10'>T 0710a10</a>足，却坐一面，白曰：「尊者浮彌！我欲有所問，<a class='ref t' id='t0710a11' href='#t0710a11'>T 0710a11</a>聽我問耶？」</p>
<p>尊者浮彌答曰：「王童子！欲問便<a class='ref t' id='t0710a12' href='#t0710a12'>T 0710a12</a>問，我聞已當思。」</p>
<p>王童子便問尊者浮彌：「或<a class='ref t' id='t0710a13' href='#t0710a13'>T 0710a13</a>有沙門梵志來詣我所，而語我曰：『王童子！<a class='ref t' id='t0710a14' href='#t0710a14'>T 0710a14</a>有人作願行正梵行，彼必得果，或無願，或<a class='ref t' id='t0710a15' href='#t0710a15'>T 0710a15</a>願無願，或非有願非無願行正梵行，彼必<a class='ref t' id='t0710a16' href='#t0710a16'>T 0710a16</a>得果。』尊者浮彌！尊師何意、云何說？」</p>
<p>尊者浮彌<a class='ref t' id='t0710a17' href='#t0710a17'>T 0710a17</a>告曰：「王童子！我不面從世尊聞，亦不從諸<a class='ref t' id='t0710a18' href='#t0710a18'>T 0710a18</a>梵行聞。王童子！世尊或如是說：『或有人作<a class='ref t' id='t0710a19' href='#t0710a19'>T 0710a19</a>願行正梵行，彼必得果，或無願，或願無願，<a class='ref t' id='t0710a20' href='#t0710a20'>T 0710a20</a>或非有願非無願行正梵行，彼必得果。』」</p>
<p>王<a class='ref t' id='t0710a21' href='#t0710a21'>T 0710a21</a>童子白曰：「若尊者浮彌尊師如是意、如是說<a class='ref t' id='t0710a22' href='#t0710a22'>T 0710a22</a>者，此於世間，天及魔、梵、沙門、梵志，從人至天，<a class='ref t' id='t0710a23' href='#t0710a23'>T 0710a23</a>最在其上。尊者浮彌！可在此食。」尊者浮彌<a class='ref t' id='t0710a24' href='#t0710a24'>T 0710a24</a>默然而受。王童子知尊者浮彌默然受已，即<a class='ref t' id='t0710a25' href='#t0710a25'>T 0710a25</a>從坐起，自行澡水，以極美淨妙種種豐饒食<a class='ref t' id='t0710a26' href='#t0710a26'>T 0710a26</a>噉含消，自手酙酌，令得飽滿，食訖收器，行<a class='ref t' id='t0710a27' href='#t0710a27'>T 0710a27</a>澡水已，取一小床別坐聽法。尊者浮彌為<a class='ref t' id='t0710a28' href='#t0710a28'>T 0710a28</a>彼說法，勸發渴仰，成就歡喜，無量方便為<a class='ref t' id='t0710a29' href='#t0710a29'>T 0710a29</a>彼說法，勸發渴仰。成就歡喜已，從坐起去，<a class='ref t' id='t0710b01' href='#t0710b01'>T 0710b01</a>往詣佛所，稽首佛足，却坐一面，與王童子<a class='ref t' id='t0710b02' href='#t0710b02'>T 0710b02</a>所共論者盡向佛說。</p>
<p>世尊聞已，告曰：「浮彌！<a class='ref t' id='t0710b03' href='#t0710b03'>T 0710b03</a>何意不為王童子說四喻耶？」</p>
<p>尊者浮彌問<a class='ref t' id='t0710b04' href='#t0710b04'>T 0710b04</a>曰：「世尊！何謂四喻？」</p>
<p>世尊答曰：「浮彌！若有沙<a class='ref t' id='t0710b05' href='#t0710b05'>T 0710b05</a>門、梵志，邪見、邪見定，彼作願行行邪梵行，<a class='ref t' id='t0710b06' href='#t0710b06'>T 0710b06</a>必不得果，無願、願無願、非有願非無願<a class='ref t' id='t0710b07' href='#t0710b07'>T 0710b07</a>行邪梵行，必不得果。所以者何？以邪求果，<a class='ref t' id='t0710b08' href='#t0710b08'>T 0710b08</a>謂無道也。浮彌！猶如有人欲得乳者而<span class='t-gaiji'>［（殼－一）／牛］<!--gaiji,,1[（殼-一）/牛],2&#x246D3;,3--></span><a class='ref t' id='t0710b09' href='#t0710b09'>T 0710b09</a>牛角，必不得乳，無願、願無願、非有願非<a class='ref t' id='t0710b10' href='#t0710b10'>T 0710b10</a>無願人欲得乳而<span class='t-gaiji'>［（殼－一）／牛］<!--gaiji,,1[（殼-一）/牛],2&#x246D3;,3--></span>牛角，必不得乳。所以<a class='ref t' id='t0710b11' href='#t0710b11'>T 0710b11</a>者何？以邪求乳，謂<span class='t-gaiji'>［（殼－一）／牛］<!--gaiji,,1[（殼-一）/牛],2&#x246D3;,3--></span>牛角也。如是，浮彌！若<a class='ref t' id='t0710b12' href='#t0710b12'>T 0710b12</a>有沙門、梵志，邪見、邪見定，彼作願行行邪梵<a class='ref t' id='t0710b13' href='#t0710b13'>T 0710b13</a>行，必不得果，無願、願無願、非有願非無<a class='ref t' id='t0710b14' href='#t0710b14'>T 0710b14</a>願行邪梵行，必不得果。所以者何？以邪求<a class='ref t' id='t0710b15' href='#t0710b15'>T 0710b15</a>果，謂無道也。</p>
<p>「浮彌！若有沙門、梵志，正見、正<a class='ref t' id='t0710b16' href='#t0710b16'>T 0710b16</a>見定，彼作願行行正梵行，彼必得果，無願、<a class='ref t' id='t0710b17' href='#t0710b17'>T 0710b17</a>願無願、非有願非無願行正梵行，彼必<a class='ref t' id='t0710b18' href='#t0710b18'>T 0710b18</a>得果。所以者何？以正求果，謂有道也。浮彌！<a class='ref t' id='t0710b19' href='#t0710b19'>T 0710b19</a>猶如有人欲得乳者，飽飲飼牛而<span class='t-gaiji'>［（殼－一）／牛］<!--gaiji,,1[（殼-一）/牛],2&#x246D3;,3--></span>牛<a class='ref t' id='t0710b20' href='#t0710b20'>T 0710b20</a>乳，彼必得乳，無願、願無願、非有願非無<a class='ref t' id='t0710b21' href='#t0710b21'>T 0710b21</a>願人欲得乳，飽飲飼牛而<span class='t-gaiji'>［（殼－一）／牛］<!--gaiji,,1[（殼-一）/牛],2&#x246D3;,3--></span>牛乳，彼必<a class='ref t' id='t0710b22' href='#t0710b22'>T 0710b22</a>得乳。所以者何？以正求乳，謂<span class='t-gaiji'>［（殼－一）／牛］<!--gaiji,,1[（殼-一）/牛],2&#x246D3;,3--></span>牛乳也。如<a class='ref t' id='t0710b23' href='#t0710b23'>T 0710b23</a>是，浮彌！若有沙門、梵志，正見、正見定，彼作<a class='ref t' id='t0710b24' href='#t0710b24'>T 0710b24</a>願行行正梵行，彼必得果，無願、願無願、非<a class='ref t' id='t0710b25' href='#t0710b25'>T 0710b25</a>有願非無願行正梵行，彼必得果。所以者<a class='ref t' id='t0710b26' href='#t0710b26'>T 0710b26</a>何？以正求果，謂有道也。</p>
<p>「浮彌！若有沙門、梵<a class='ref t' id='t0710b27' href='#t0710b27'>T 0710b27</a>志，邪見、邪見定，彼作願行行邪梵行，必不<a class='ref t' id='t0710b28' href='#t0710b28'>T 0710b28</a>得果，無願、願無願、非有願非無願行邪<a class='ref t' id='t0710b29' href='#t0710b29'>T 0710b29</a>梵行，必不得果。所以者何？以邪求果，謂無<a class='ref t' id='t0710c01' href='#t0710c01'>T 0710c01</a>道也。浮彌！猶如有人欲得酥者，以器盛<a class='ref t' id='t0710c02' href='#t0710c02'>T 0710c02</a>水，以抨抨之，必不得酥，無願、願無願、非<a class='ref t' id='t0710c03' href='#t0710c03'>T 0710c03</a>有願非無願人欲得酥，以器盛水，以抨<a class='ref t' id='t0710c04' href='#t0710c04'>T 0710c04</a>抨之，必不得酥。所以者何？以邪求酥，謂<a class='ref t' id='t0710c05' href='#t0710c05'>T 0710c05</a>抨水也。如是，浮彌！若有沙門、梵志，邪見、邪<a class='ref t' id='t0710c06' href='#t0710c06'>T 0710c06</a>見定，彼作願行行邪梵行，必不得果，無願、<a class='ref t' id='t0710c07' href='#t0710c07'>T 0710c07</a>願無願、非有願非無願行邪梵行，必不<a class='ref t' id='t0710c08' href='#t0710c08'>T 0710c08</a>得果。所以者何？以邪求果，謂無道也。</p>
<p>「浮彌！<a class='ref t' id='t0710c09' href='#t0710c09'>T 0710c09</a>若有沙門、梵志，正見、正見定，彼作願行行<a class='ref t' id='t0710c10' href='#t0710c10'>T 0710c10</a>正梵行，彼必得果，無願、願無願、非有願<a class='ref t' id='t0710c11' href='#t0710c11'>T 0710c11</a>非無願行正梵行，彼必得果。所以者何？以<a class='ref t' id='t0710c12' href='#t0710c12'>T 0710c12</a>正求果，謂有道也。浮彌！猶如有人欲得<a class='ref t' id='t0710c13' href='#t0710c13'>T 0710c13</a>酥者，以器盛酪，以抨抨之，彼必得酥，無<a class='ref t' id='t0710c14' href='#t0710c14'>T 0710c14</a>願、願無願、非有願非無願人欲得酥，以<a class='ref t' id='t0710c15' href='#t0710c15'>T 0710c15</a>器盛酪，以抨抨之，彼必得酥。所以者何？<a class='ref t' id='t0710c16' href='#t0710c16'>T 0710c16</a>以正求酥，謂抨<span class='corr' title='[酥→酪] cf.【麗】'>酪</span>也。如是，浮彌！若有沙<a class='ref t' id='t0710c17' href='#t0710c17'>T 0710c17</a>門、梵志，正見、正見定，彼作願行行正梵行，彼<a class='ref t' id='t0710c18' href='#t0710c18'>T 0710c18</a>必得果，無願、願無願、非有願非無願行<a class='ref t' id='t0710c19' href='#t0710c19'>T 0710c19</a>正梵行，彼必得果。所以者何？以正求果，謂<a class='ref t' id='t0710c20' href='#t0710c20'>T 0710c20</a>有道也。</p>
<p>「浮彌！若有沙門、梵志，邪見、邪見定，<a class='ref t' id='t0710c21' href='#t0710c21'>T 0710c21</a>彼作願行行邪梵行，必不得果，無願、願無<a class='ref t' id='t0710c22' href='#t0710c22'>T 0710c22</a>願、非有願非無願行邪梵行，必不得果。<a class='ref t' id='t0710c23' href='#t0710c23'>T 0710c23</a>所以者何？以邪求果，謂無道也。浮彌！猶如<a class='ref t' id='t0710c24' href='#t0710c24'>T 0710c24</a>有人欲得油者，以笮具盛沙，以冷水<a class='ref t' id='t0710c25' href='#t0710c25'>T 0710c25</a>漬而取壓之，必不得油，無願、願無願、非<a class='ref t' id='t0710c26' href='#t0710c26'>T 0710c26</a>有願非無願人欲得油，以笮具盛沙，以<a class='ref t' id='t0710c27' href='#t0710c27'>T 0710c27</a>冷水漬而取壓之，必不得油。所以者何？以<a class='ref t' id='t0710c28' href='#t0710c28'>T 0710c28</a>邪求油，謂壓沙也。如是，浮彌！若有沙門、梵<a class='ref t' id='t0710c29' href='#t0710c29'>T 0710c29</a>志，邪見、邪見定，彼作願行行邪梵行，必不<a class='ref t' id='t0711a01' href='#t0711a01'>T 0711a01</a>得果，無願、願無願、非有願非無願行邪<a class='ref t' id='t0711a02' href='#t0711a02'>T 0711a02</a>梵行，必不得果。所以者何？以邪求果，謂<a class='ref t' id='t0711a03' href='#t0711a03'>T 0711a03</a>無道也。</p>
<p>「浮彌！若有沙門、梵志，正見、正見定，<a class='ref t' id='t0711a04' href='#t0711a04'>T 0711a04</a>彼作願行行正梵行，彼必得果，無願、願無<a class='ref t' id='t0711a05' href='#t0711a05'>T 0711a05</a>願、非有願非無願行正梵行，彼必得果。<a class='ref t' id='t0711a06' href='#t0711a06'>T 0711a06</a>所以者何？以正求果，謂有道也。猶如有人<a class='ref t' id='t0711a07' href='#t0711a07'>T 0711a07</a>欲得油者，以笮具盛麻子，以煖湯漬而<a class='ref t' id='t0711a08' href='#t0711a08'>T 0711a08</a>取壓之，彼必得油，無願、願無願、非有願<a class='ref t' id='t0711a09' href='#t0711a09'>T 0711a09</a>非無願人欲得油，以笮具盛麻子，以<a class='ref t' id='t0711a10' href='#t0711a10'>T 0711a10</a>煖湯漬而取壓之，彼必得油。所以者何？以<a class='ref t' id='t0711a11' href='#t0711a11'>T 0711a11</a>正求油，謂壓麻子也。如是，浮彌！若有沙門、<a class='ref t' id='t0711a12' href='#t0711a12'>T 0711a12</a>梵志正見、正見定，彼作願行行正梵行，彼<a class='ref t' id='t0711a13' href='#t0711a13'>T 0711a13</a>必得果，無願、願無願、非有願非無願行<a class='ref t' id='t0711a14' href='#t0711a14'>T 0711a14</a>正梵行，彼必得果。所以者何？以正求果，謂<a class='ref t' id='t0711a15' href='#t0711a15'>T 0711a15</a>有道也。</p>
<p>「浮彌！若有沙門、梵志，邪見、邪見定，<a class='ref t' id='t0711a16' href='#t0711a16'>T 0711a16</a>彼作願行行邪梵行，必不得果，無願、願<a class='ref t' id='t0711a17' href='#t0711a17'>T 0711a17</a>無願、非有願非無願行邪梵行，必不得<a class='ref t' id='t0711a18' href='#t0711a18'>T 0711a18</a>果。所以者何？以邪求果，謂無道也。浮彌！猶<a class='ref t' id='t0711a19' href='#t0711a19'>T 0711a19</a>如有人欲得火者，以濕木作火母，以濕<a class='ref t' id='t0711a20' href='#t0711a20'>T 0711a20</a>鑽鑽，必不得火，無願、願無願、非有願非<a class='ref t' id='t0711a21' href='#t0711a21'>T 0711a21</a>無願人欲得火，以濕木作火母，以濕鑽<a class='ref t' id='t0711a22' href='#t0711a22'>T 0711a22</a>鑽，必不得火。所以者何？以邪求火，謂鑽<a class='ref t' id='t0711a23' href='#t0711a23'>T 0711a23</a>濕木也。如是，浮彌！若有沙門、梵志，邪見、邪<a class='ref t' id='t0711a24' href='#t0711a24'>T 0711a24</a>見定，彼作願行行邪梵行，必不得果，無願、<a class='ref t' id='t0711a25' href='#t0711a25'>T 0711a25</a>願無願、非有願非無願行邪梵行，必不<a class='ref t' id='t0711a26' href='#t0711a26'>T 0711a26</a>得果。所以者何？以邪求果，謂無道也。</p>
<p>「浮彌！<a class='ref t' id='t0711a27' href='#t0711a27'>T 0711a27</a>若有沙門、梵志，正見、正見定，彼作願行行<a class='ref t' id='t0711a28' href='#t0711a28'>T 0711a28</a>正梵行，彼必得果，無願、願無願、非有願<a class='ref t' id='t0711a29' href='#t0711a29'>T 0711a29</a>非無願行正梵行，彼必得果。所以者何？以<a class='ref t' id='t0711b01' href='#t0711b01'>T 0711b01</a>正求果，謂有道也。浮彌！猶如有人欲得<a class='ref t' id='t0711b02' href='#t0711b02'>T 0711b02</a>火者，以燥木作火母，以燥鑽鑽，彼必得火，<a class='ref t' id='t0711b03' href='#t0711b03'>T 0711b03</a>無願、願無願、非有願非無願人欲得<a class='ref t' id='t0711b04' href='#t0711b04'>T 0711b04</a>火，以燥木作火母，以燥鑽鑽，彼必得火。<a class='ref t' id='t0711b05' href='#t0711b05'>T 0711b05</a>所以者何？以正求火，謂鑽燥木也。如是，<a class='ref t' id='t0711b06' href='#t0711b06'>T 0711b06</a>浮彌！若有沙門、梵志正見、正見定，彼作願<a class='ref t' id='t0711b07' href='#t0711b07'>T 0711b07</a>行行正梵行，彼必得果，無願、願無願、非<a class='ref t' id='t0711b08' href='#t0711b08'>T 0711b08</a>有願非無願行正梵行，彼必得果。所以者<a class='ref t' id='t0711b09' href='#t0711b09'>T 0711b09</a>何？以正求果，謂有道也。</p>
<p>「浮彌！若汝為王童<a class='ref t' id='t0711b10' href='#t0711b10'>T 0711b10</a>子說此四喻者，王童子聞已必大歡喜，供<a class='ref t' id='t0711b11' href='#t0711b11'>T 0711b11</a>養於汝，盡其形壽，謂衣被、飲食、臥具、湯藥<a class='ref t' id='t0711b12' href='#t0711b12'>T 0711b12</a>及餘種種諸生活具。」</p>
<p>尊者浮彌白曰：「世尊！我<a class='ref t' id='t0711b13' href='#t0711b13'>T 0711b13</a>本未曾聞此四喻，何由得說？唯今始從世<a class='ref t' id='t0711b14' href='#t0711b14'>T 0711b14</a>尊聞之。」</p>
<p>佛說如是。尊者浮彌及諸比丘，聞<a class='ref t' id='t0711b15' href='#t0711b15'>T 0711b15</a>佛所說，歡喜奉行。</p>
<a class='ref t' id='t0711b16' href='#t0711b16'>T 0711b16</a>
<p class='endsutta'>浮彌經第二竟<span class='t-note'>（二千八十三字）</span></p>
<a class='ref t' id='t0711b17' href='#t0711b17'>T 0711b17</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
