<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma153' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>153.</span> <span class='mirror-right'>（一五三）鬚閑提經</span></h1>
</header>
<p><a class='ref t' id='t0670a28' href='#t0670a28'>T 0670a28</a>我聞如是：</p>
<p>一時，佛遊拘樓瘦，在婆羅婆<a class='ref t' id='t0670a29' href='#t0670a29'>T 0670a29</a>第一靜室，坐於草座。</p>
<p>爾時，世尊過夜平旦，<a class='ref t' id='t0670b01' href='#t0670b01'>T 0670b01</a>著衣持鉢，入釰摩瑟曇次第乞食。食訖，<a class='ref t' id='t0670b02' href='#t0670b02'>T 0670b02</a>中後還舉衣鉢，澡洗手足，以尼師檀著<a class='ref t' id='t0670b03' href='#t0670b03'>T 0670b03</a>於肩上，往詣一林，至晝行處。爾時，世尊入<a class='ref t' id='t0670b04' href='#t0670b04'>T 0670b04</a>於彼林，至一樹下，敷尼師檀，結加趺坐。</p>
<p><a class='ref t' id='t0670b05' href='#t0670b05'>T 0670b05</a>於是，鬚閑提異學中後彷徉，往詣婆羅婆第<a class='ref t' id='t0670b06' href='#t0670b06'>T 0670b06</a>一靜室，鬚閑提異學遙見婆羅婆第一靜<a class='ref t' id='t0670b07' href='#t0670b07'>T 0670b07</a>室有布草座一脇臥處，似師子臥，似沙門<a class='ref t' id='t0670b08' href='#t0670b08'>T 0670b08</a>臥，似梵行臥，鬚閑提異學見已，問曰：「婆羅婆<a class='ref t' id='t0670b09' href='#t0670b09'>T 0670b09</a>第一靜室，誰有此草座一脇臥處，似師子<a class='ref t' id='t0670b10' href='#t0670b10'>T 0670b10</a>臥，似沙門臥，似梵行臥？」</p>
<p>婆羅婆梵志答曰：<a class='ref t' id='t0670b11' href='#t0670b11'>T 0670b11</a>「鬚閑提！有沙門瞿曇釋種子，捨釋宗族，剃<a class='ref t' id='t0670b12' href='#t0670b12'>T 0670b12</a>除鬚髮，著袈裟衣，至信，捨家、無家、學道，覺<a class='ref t' id='t0670b13' href='#t0670b13'>T 0670b13</a>無上正盡覺。彼第一靜室有此草座一脇<a class='ref t' id='t0670b14' href='#t0670b14'>T 0670b14</a>臥處，似師子臥，似沙門臥，似梵行臥。」</p>
<p>鬚閑<a class='ref t' id='t0670b15' href='#t0670b15'>T 0670b15</a>提異學語曰：「婆羅婆！我今不可見見，不可<a class='ref t' id='t0670b16' href='#t0670b16'>T 0670b16</a>聞聞，謂我見沙門瞿曇臥處。所以者何？彼沙<a class='ref t' id='t0670b17' href='#t0670b17'>T 0670b17</a>門瞿曇壞敗地，壞敗地者，無可用也。」</p>
<p>婆羅婆<a class='ref t' id='t0670b18' href='#t0670b18'>T 0670b18</a>語曰：「鬚閑提！汝不應以此事罵彼沙門瞿<a class='ref t' id='t0670b19' href='#t0670b19'>T 0670b19</a>曇。所以者何？彼沙門瞿曇多有慧，剎利慧、<a class='ref t' id='t0670b20' href='#t0670b20'>T 0670b20</a>梵志慧、居<span class='corr' title='[土→士]'>士</span>慧、沙門慧，若說慧者皆得聖智。<a class='ref t' id='t0670b21' href='#t0670b21'>T 0670b21</a>鬚閑提！我欲以此義向彼沙門瞿曇說，為<a class='ref t' id='t0670b22' href='#t0670b22'>T 0670b22</a>可爾不？」</p>
<p>鬚閑提語曰：「婆羅婆！若欲說者，則<a class='ref t' id='t0670b23' href='#t0670b23'>T 0670b23</a>隨汝意，我無所違。婆羅婆！若見沙門瞿曇<a class='ref t' id='t0670b24' href='#t0670b24'>T 0670b24</a>者，我亦說此義。所以者何？彼沙門瞿曇敗壞<a class='ref t' id='t0670b25' href='#t0670b25'>T 0670b25</a>地，敗壞地者，無可用也。」</p>
<p>爾時，世尊在晝行<a class='ref t' id='t0670b26' href='#t0670b26'>T 0670b26</a>處，以淨天耳出過於人，聞婆羅婆梵志與<a class='ref t' id='t0670b27' href='#t0670b27'>T 0670b27</a>鬚閑提異學共論此事。世尊聞已，則於晡<a class='ref t' id='t0670b28' href='#t0670b28'>T 0670b28</a>時從燕坐起，往詣婆羅婆梵志第一靜室，<a class='ref t' id='t0670b29' href='#t0670b29'>T 0670b29</a>於草座上敷尼師檀，結加趺坐。婆羅婆<a class='ref t' id='t0670c01' href='#t0670c01'>T 0670c01</a>梵志遙見世尊在樹林間，端政姝好，猶星<a class='ref t' id='t0670c02' href='#t0670c02'>T 0670c02</a>中月，光耀煒曄，晃若金山，相好具足，威神<a class='ref t' id='t0670c03' href='#t0670c03'>T 0670c03</a>巍巍，諸根寂定，無有蔽礙，成就調御，息心靜<a class='ref t' id='t0670c04' href='#t0670c04'>T 0670c04</a>默。見已，進前往詣佛所，共相問訊，却坐一面。</p>
<p><a class='ref t' id='t0670c05' href='#t0670c05'>T 0670c05</a>世尊問曰：「婆羅婆！與鬚閑提異學共論此<a class='ref t' id='t0670c06' href='#t0670c06'>T 0670c06</a>草坐處耶？」</p>
<p>婆羅婆梵志答世尊曰：「如是。瞿<a class='ref t' id='t0670c07' href='#t0670c07'>T 0670c07</a>曇！我亦欲以此事向沙門瞿曇說，然沙<a class='ref t' id='t0670c08' href='#t0670c08'>T 0670c08</a>門瞿曇未說已自知。所以者何？以如來、無<a class='ref t' id='t0670c09' href='#t0670c09'>T 0670c09</a>所著、等正覺故。」</p>
<p>世尊與婆羅婆梵志共論此<a class='ref t' id='t0670c10' href='#t0670c10'>T 0670c10</a>事。鬚閑提異學於後彷徉，往詣婆羅婆第一<a class='ref t' id='t0670c11' href='#t0670c11'>T 0670c11</a>靜室。世尊遙見鬚閑提異學來已，而作是說：<a class='ref t' id='t0670c12' href='#t0670c12'>T 0670c12</a>「鬚閑提！不調御眼根，不密守護而不修者，<a class='ref t' id='t0670c13' href='#t0670c13'>T 0670c13</a>必受苦報。彼於沙門瞿曇善自調御，善密<a class='ref t' id='t0670c14' href='#t0670c14'>T 0670c14</a>守護而善修者，必得樂報。鬚閑提！汝因此故，<a class='ref t' id='t0670c15' href='#t0670c15'>T 0670c15</a>說沙門瞿曇敗壞地，敗壞地者，無可用耶？」</p>
<p><a class='ref t' id='t0670c16' href='#t0670c16'>T 0670c16</a>鬚閑提異學答世尊曰：「如是。瞿曇！」</p>
<p>「鬚閑提！<a class='ref t' id='t0670c17' href='#t0670c17'>T 0670c17</a>如是耳、鼻、舌、身根，不調御意根，不密守護<a class='ref t' id='t0670c18' href='#t0670c18'>T 0670c18</a>而不修者，必受苦報。彼於沙門瞿曇善自<a class='ref t' id='t0670c19' href='#t0670c19'>T 0670c19</a>調御，善密守護而善修者，必得樂報。鬚閑提！<a class='ref t' id='t0670c20' href='#t0670c20'>T 0670c20</a>汝因此故，說沙門瞿曇敗<span class='corr' title='[壤→壞]'>壞</span>地，敗壞地者，無<a class='ref t' id='t0670c21' href='#t0670c21'>T 0670c21</a>可用耶？」</p>
<p>鬚閑提異學答世尊曰：「如是。瞿曇！」</p>
<p><a class='ref t' id='t0670c22' href='#t0670c22'>T 0670c22</a>世尊問曰：「鬚閑提！於意云何？若人本未出家<a class='ref t' id='t0670c23' href='#t0670c23'>T 0670c23</a>學道，彼眼知色，愛念意樂，可欲相應。彼於後<a class='ref t' id='t0670c24' href='#t0670c24'>T 0670c24</a>時捨眼知色，剃除鬚髮，著袈裟衣，至信、捨<a class='ref t' id='t0670c25' href='#t0670c25'>T 0670c25</a>家、無家、學道。彼眼知色，習、滅、味、患、出要見如<a class='ref t' id='t0670c26' href='#t0670c26'>T 0670c26</a>真，內息心遊行。彼若見人未離色欲，為色<a class='ref t' id='t0670c27' href='#t0670c27'>T 0670c27</a>愛所食，為色熱所熱。彼眼知色，愛念意樂，<a class='ref t' id='t0670c28' href='#t0670c28'>T 0670c28</a>可欲相應，行時見已，不稱彼、不樂彼。鬚閑<a class='ref t' id='t0670c29' href='#t0670c29'>T 0670c29</a>提！於意云何？若有此樂，因愛因色，樂此樂<a class='ref t' id='t0671a01' href='#t0671a01'>T 0671a01</a>時，薄賤故不稱彼，薄賤故不樂彼。鬚閑提！<a class='ref t' id='t0671a02' href='#t0671a02'>T 0671a02</a>寧可於彼有所說耶？」</p>
<p>答世尊曰：「不也。瞿<a class='ref t' id='t0671a03' href='#t0671a03'>T 0671a03</a>曇！」</p>
<p>「鬚閑提！於意云何？若人本未出家學道，<a class='ref t' id='t0671a04' href='#t0671a04'>T 0671a04</a>如是耳知聲，鼻知香，舌知味，身知觸，愛<a class='ref t' id='t0671a05' href='#t0671a05'>T 0671a05</a>念意樂，可欲相應。彼於後時，捨身知觸，剃<a class='ref t' id='t0671a06' href='#t0671a06'>T 0671a06</a>除鬚髮，著袈裟衣，至信、捨家、無家、學道。彼身<a class='ref t' id='t0671a07' href='#t0671a07'>T 0671a07</a>知觸，習、滅、味、患、出要，見如真，內息心遊行。<a class='ref t' id='t0671a08' href='#t0671a08'>T 0671a08</a>彼若見人未離觸欲，為觸愛所食，為觸<a class='ref t' id='t0671a09' href='#t0671a09'>T 0671a09</a>熱所熱。彼身知觸，愛念意樂，可欲相應，行時<a class='ref t' id='t0671a10' href='#t0671a10'>T 0671a10</a>見已，不稱彼、不樂彼。鬚閑提！於意云何？<a class='ref t' id='t0671a11' href='#t0671a11'>T 0671a11</a>若有見此樂，因愛因觸，樂此樂時，薄賤故<a class='ref t' id='t0671a12' href='#t0671a12'>T 0671a12</a>不稱彼，薄賤故不樂彼。鬚閑提！寧可於<a class='ref t' id='t0671a13' href='#t0671a13'>T 0671a13</a>彼有所說耶？」</p>
<p>答世尊曰：「不也。瞿曇！」</p>
<p>世尊問<a class='ref t' id='t0671a14' href='#t0671a14'>T 0671a14</a>曰：「鬚閑提！於意云何？若人本未出家學道，<a class='ref t' id='t0671a15' href='#t0671a15'>T 0671a15</a>五欲功德愛念意樂，可欲相應。彼於後時，捨<a class='ref t' id='t0671a16' href='#t0671a16'>T 0671a16</a>五欲功德，剃除鬚髮，著袈裟衣，至信、捨家、<a class='ref t' id='t0671a17' href='#t0671a17'>T 0671a17</a>無家、學道。彼五欲功德，習、滅、味、患、出要，見如<a class='ref t' id='t0671a18' href='#t0671a18'>T 0671a18</a>真，內息心遊行。彼若見人未離欲，為欲愛<a class='ref t' id='t0671a19' href='#t0671a19'>T 0671a19</a>所食，為欲熱所熱，五欲功德愛念意樂，可<a class='ref t' id='t0671a20' href='#t0671a20'>T 0671a20</a>欲相應，行時見已，不稱彼、不樂彼。鬚閑提！<a class='ref t' id='t0671a21' href='#t0671a21'>T 0671a21</a>於意云何？若有此樂，因欲因欲愛，樂此<a class='ref t' id='t0671a22' href='#t0671a22'>T 0671a22</a>樂時，薄賤故不稱彼，薄賤故不樂彼。鬚閑<a class='ref t' id='t0671a23' href='#t0671a23'>T 0671a23</a>提！寧可於彼有所說耶？」</p>
<p>答世尊曰：「不也。<a class='ref t' id='t0671a24' href='#t0671a24'>T 0671a24</a>瞿曇！」</p>
<p>「鬚閑提！我本未出家學道時，得五欲<a class='ref t' id='t0671a25' href='#t0671a25'>T 0671a25</a>功德，易不難得，愛念意樂，可欲相應。我於<a class='ref t' id='t0671a26' href='#t0671a26'>T 0671a26</a>後時，捨五欲功德，剃除鬚髮，著袈裟衣，至<a class='ref t' id='t0671a27' href='#t0671a27'>T 0671a27</a>信、捨家、無家、學道。彼五欲功德，習、滅、味、患、出<a class='ref t' id='t0671a28' href='#t0671a28'>T 0671a28</a>要，見如真，內息心遊行。我見人未離欲，為<a class='ref t' id='t0671a29' href='#t0671a29'>T 0671a29</a>欲愛所食，為欲熱所熱，五欲功德，愛念意<a class='ref t' id='t0671b01' href='#t0671b01'>T 0671b01</a>樂，可欲相應，行時見已，我不稱彼，我不樂<a class='ref t' id='t0671b02' href='#t0671b02'>T 0671b02</a>彼。鬚閑提！於意云何？若有此樂，因欲因欲<a class='ref t' id='t0671b03' href='#t0671b03'>T 0671b03</a>愛，樂此樂時，薄賤故我不稱彼，薄賤故我<a class='ref t' id='t0671b04' href='#t0671b04'>T 0671b04</a>不樂彼。鬚閑提！寧可於我有所說耶？」</p>
<p>答<a class='ref t' id='t0671b05' href='#t0671b05'>T 0671b05</a>世尊曰：「不也。瞿曇！」</p>
<p>世尊告曰：「鬚閑提！猶如<a class='ref t' id='t0671b06' href='#t0671b06'>T 0671b06</a>居士、居士子，極大富樂，資財無量，多諸畜牧、<a class='ref t' id='t0671b07' href='#t0671b07'>T 0671b07</a>封戶、食邑，諸生活具種種豐饒，彼得五欲，易<a class='ref t' id='t0671b08' href='#t0671b08'>T 0671b08</a>不難得。彼成就身妙行，口、意妙行，臨死之<a class='ref t' id='t0671b09' href='#t0671b09'>T 0671b09</a>時，不樂捨五欲功德，身壞命終，後昇善處，<a class='ref t' id='t0671b10' href='#t0671b10'>T 0671b10</a>得生天上，具足行五欲功德。鬚閑提！此天<a class='ref t' id='t0671b11' href='#t0671b11'>T 0671b11</a>及天子寧當捨天五欲功德，樂人間欲，歡喜<a class='ref t' id='t0671b12' href='#t0671b12'>T 0671b12</a>念耶？」</p>
<p>答世尊曰：「不也。瞿曇！所以者何？人間<a class='ref t' id='t0671b13' href='#t0671b13'>T 0671b13</a>欲者，臭處不淨，意甚穢惡而不可向，憎諍極<a class='ref t' id='t0671b14' href='#t0671b14'>T 0671b14</a>苦。瞿曇！於人間欲，天欲最上、最妙、最勝。若<a class='ref t' id='t0671b15' href='#t0671b15'>T 0671b15</a>彼天及天子捨於天上五欲功德，樂人間欲，<a class='ref t' id='t0671b16' href='#t0671b16'>T 0671b16</a>歡喜念者，終無是處。」</p>
<p>「如是。鬚閑提！我斷人<a class='ref t' id='t0671b17' href='#t0671b17'>T 0671b17</a>間欲，度於天欲，剃除鬚髮，著袈裟衣，至<a class='ref t' id='t0671b18' href='#t0671b18'>T 0671b18</a>信、捨家、無家、學道。彼五欲功德，習、滅、味、患、出<a class='ref t' id='t0671b19' href='#t0671b19'>T 0671b19</a>要，見如真，內息心遊行。我見人未離欲，為<a class='ref t' id='t0671b20' href='#t0671b20'>T 0671b20</a>欲愛所食，為欲熱所熱，五欲功德愛念意<a class='ref t' id='t0671b21' href='#t0671b21'>T 0671b21</a>樂，可欲相應，行時見已，我不稱彼，我不樂<a class='ref t' id='t0671b22' href='#t0671b22'>T 0671b22</a>彼。鬚閑提！於意云何？若有此樂，因欲因欲<a class='ref t' id='t0671b23' href='#t0671b23'>T 0671b23</a>愛，樂此樂時，薄賤故我不稱彼，薄賤故我<a class='ref t' id='t0671b24' href='#t0671b24'>T 0671b24</a>不樂彼。鬚閑提！寧可於我有所說耶？」</p>
<p>答<a class='ref t' id='t0671b25' href='#t0671b25'>T 0671b25</a>世尊曰：「不也。瞿曇！」</p>
<p>世尊告曰：「鬚閑提！猶人<a class='ref t' id='t0671b26' href='#t0671b26'>T 0671b26</a>病癩，身體爛熟，為蟲所食，爪擿瘡開，臨火<a class='ref t' id='t0671b27' href='#t0671b27'>T 0671b27</a>坑炙。鬚閑提！於意云何？若病癩人身體爛<a class='ref t' id='t0671b28' href='#t0671b28'>T 0671b28</a>熟，為蟲所食，爪擿瘡開，臨火坑炙。如是<a class='ref t' id='t0671b29' href='#t0671b29'>T 0671b29</a>寧得除病有力，不壞諸根，為脫癩病，身體<a class='ref t' id='t0671c01' href='#t0671c01'>T 0671c01</a>完健，平復如故，還本所耶？」</p>
<p>答世尊曰：「不<a class='ref t' id='t0671c02' href='#t0671c02'>T 0671c02</a>也。瞿曇！所以者何？若病癩人身體爛熟，為蟲<a class='ref t' id='t0671c03' href='#t0671c03'>T 0671c03</a>所食，爪擿瘡開，臨火<span class='corr' title='[抗→坑]'>坑</span>炙。如是更生瘡<a class='ref t' id='t0671c04' href='#t0671c04'>T 0671c04</a>轉增多，本瘡轉大，然彼反以癩瘡為樂。」</p>
<p><a class='ref t' id='t0671c05' href='#t0671c05'>T 0671c05</a>「鬚閑提！如病癩人身體爛熟，為蟲所食爪<a class='ref t' id='t0671c06' href='#t0671c06'>T 0671c06</a>擿瘡開，臨火坑炙。如是更生瘡轉增多，<a class='ref t' id='t0671c07' href='#t0671c07'>T 0671c07</a>本瘡轉大，然彼反以癩瘡為樂。鬚閑提！<a class='ref t' id='t0671c08' href='#t0671c08'>T 0671c08</a>如是眾生未離欲，為欲愛所食，為欲熱<a class='ref t' id='t0671c09' href='#t0671c09'>T 0671c09</a>所熱而行於欲。鬚閑提！如是眾生未離欲，<a class='ref t' id='t0671c10' href='#t0671c10'>T 0671c10</a>為欲愛所食，為欲熱所熱而行於欲，如<a class='ref t' id='t0671c11' href='#t0671c11'>T 0671c11</a>是欲轉增多，欲愛轉廣，然彼反以欲愛為樂。<a class='ref t' id='t0671c12' href='#t0671c12'>T 0671c12</a>彼若不斷欲，不離欲愛，內息心，已行、當行、<a class='ref t' id='t0671c13' href='#t0671c13'>T 0671c13</a>今行者，終無是處。所以者何？此非道理，斷<a class='ref t' id='t0671c14' href='#t0671c14'>T 0671c14</a>欲、離欲愛，謂行於欲。」</p>
<p>世尊告曰：「鬚閑提！猶<a class='ref t' id='t0671c15' href='#t0671c15'>T 0671c15</a>王及大臣，得五所欲，易不難得。彼若不斷<a class='ref t' id='t0671c16' href='#t0671c16'>T 0671c16</a>欲，不離欲愛，內息心，已行、當行、今行者，終無<a class='ref t' id='t0671c17' href='#t0671c17'>T 0671c17</a>是處。所以者何？此非道理，斷欲、離欲愛，謂<a class='ref t' id='t0671c18' href='#t0671c18'>T 0671c18</a>行於欲。如是，鬚閑提！眾生未離欲，為欲愛<a class='ref t' id='t0671c19' href='#t0671c19'>T 0671c19</a>所食，為欲熱所熱而行於欲。鬚閑提！若眾<a class='ref t' id='t0671c20' href='#t0671c20'>T 0671c20</a>生未離欲，為欲愛所食，為欲熱所熱而<a class='ref t' id='t0671c21' href='#t0671c21'>T 0671c21</a>行欲者，如是欲轉增多，欲愛轉廣，然彼反<a class='ref t' id='t0671c22' href='#t0671c22'>T 0671c22</a>以欲愛為樂。彼若不斷欲，不離欲愛，內<a class='ref t' id='t0671c23' href='#t0671c23'>T 0671c23</a>息心，已行、當行、今行者，終無是處。所以者何？<a class='ref t' id='t0671c24' href='#t0671c24'>T 0671c24</a>此非道理，斷欲、離欲愛，謂行於欲。</p>
<p>「鬚閑提！<a class='ref t' id='t0671c25' href='#t0671c25'>T 0671c25</a>猶病癩人身體爛熟，為蟲所食，爪擿瘡開，<a class='ref t' id='t0671c26' href='#t0671c26'>T 0671c26</a>臨火坑炙。有人為彼憐念愍傷，求利及饒<a class='ref t' id='t0671c27' href='#t0671c27'>T 0671c27</a>益，求安隱快樂，與如其像好藥，與如其像<a class='ref t' id='t0671c28' href='#t0671c28'>T 0671c28</a>好藥已，除病得力，不壞諸根，已脫癩病，<a class='ref t' id='t0671c29' href='#t0671c29'>T 0671c29</a>身體完健，平復如故，更還本所。彼若見人<a class='ref t' id='t0672a01' href='#t0672a01'>T 0672a01</a>有癩病者，身體爛熟，為蟲所食，以爪<a class='ref t' id='t0672a02' href='#t0672a02'>T 0672a02</a>擿瘡開，臨火坑炙。鬚閑提！彼人見已，寧復<a class='ref t' id='t0672a03' href='#t0672a03'>T 0672a03</a>意樂稱譽喜耶？」</p>
<p>答世尊曰：「不也。瞿曇！所以<a class='ref t' id='t0672a04' href='#t0672a04'>T 0672a04</a>者何？有病須藥，無病不須。」</p>
<p>「鬚閑提！於意<a class='ref t' id='t0672a05' href='#t0672a05'>T 0672a05</a>云何？若彼癩人除病得力，不壞諸根，已脫<a class='ref t' id='t0672a06' href='#t0672a06'>T 0672a06</a>癩病，身體完健，平復如故，更還本所，有二<a class='ref t' id='t0672a07' href='#t0672a07'>T 0672a07</a>力士，強捉彼人臨火坑炙。彼於其中慞<a class='ref t' id='t0672a08' href='#t0672a08'>T 0672a08</a>惶迴避，身生重熱。鬚閑提！於意云何？此火<a class='ref t' id='t0672a09' href='#t0672a09'>T 0672a09</a>坑者，於今更熱，大苦可患，甚於本耶？」</p>
<p>答世<a class='ref t' id='t0672a10' href='#t0672a10'>T 0672a10</a>尊曰：「不也。瞿曇！其本病癩，身體爛熟，為蟲所<a class='ref t' id='t0672a11' href='#t0672a11'>T 0672a11</a>食，爪擿瘡開，臨火坑炙。彼於苦大樂更<a class='ref t' id='t0672a12' href='#t0672a12'>T 0672a12</a>樂想，其心迷亂，有顛倒想。瞿曇！彼人於今除<a class='ref t' id='t0672a13' href='#t0672a13'>T 0672a13</a>病得力，不壞諸根，已脫癩病，身體完健，平<a class='ref t' id='t0672a14' href='#t0672a14'>T 0672a14</a>復如故，更還本所，彼於苦大苦更樂想，<a class='ref t' id='t0672a15' href='#t0672a15'>T 0672a15</a>其心泰然，無顛倒想。」</p>
<p>「鬚閑提！如病癩人身體<a class='ref t' id='t0672a16' href='#t0672a16'>T 0672a16</a>爛熟，為蟲所食，爪擿瘡開，臨火坑炙。彼<a class='ref t' id='t0672a17' href='#t0672a17'>T 0672a17</a>於苦大樂更樂想，其心迷亂，有顛倒想。如<a class='ref t' id='t0672a18' href='#t0672a18'>T 0672a18</a>是，鬚閑提！眾生不離欲，為欲愛所食，為<a class='ref t' id='t0672a19' href='#t0672a19'>T 0672a19</a>欲熱所熱而行於欲。彼於苦欲有樂欲想，<a class='ref t' id='t0672a20' href='#t0672a20'>T 0672a20</a>其心迷亂，有顛倒想。鬚閑提！猶如彼人除<a class='ref t' id='t0672a21' href='#t0672a21'>T 0672a21</a>病得力，不壞諸根，已脫癩病，身體完健，平<a class='ref t' id='t0672a22' href='#t0672a22'>T 0672a22</a>復如故，更還本所。彼於苦大苦更樂想，<a class='ref t' id='t0672a23' href='#t0672a23'>T 0672a23</a>其心泰然，無顛倒想。如是，鬚閑提！我於苦<a class='ref t' id='t0672a24' href='#t0672a24'>T 0672a24</a>欲有苦欲想，得如真實，無顛倒想。所以<a class='ref t' id='t0672a25' href='#t0672a25'>T 0672a25</a>者何？鬚閑提！過去時欲不淨臭處，意甚穢惡<a class='ref t' id='t0672a26' href='#t0672a26'>T 0672a26</a>而不可向，憎諍苦更觸，未來、現在欲亦不<a class='ref t' id='t0672a27' href='#t0672a27'>T 0672a27</a>淨臭處，意甚穢惡而不可向，憎諍苦更觸。<a class='ref t' id='t0672a28' href='#t0672a28'>T 0672a28</a>鬚閑提！如來、無所著、等正覺說無病第一利，<a class='ref t' id='t0672a29' href='#t0672a29'>T 0672a29</a>涅槃第一樂。」</p>
<p>鬚閑提異學白世尊曰：「瞿曇！<a class='ref t' id='t0672b01' href='#t0672b01'>T 0672b01</a>我亦曾從耆舊尊德長老久學梵行所，聞無<a class='ref t' id='t0672b02' href='#t0672b02'>T 0672b02</a>病第一利，涅槃第一樂。」</p>
<p>世尊問曰：「鬚閑提！若<a class='ref t' id='t0672b03' href='#t0672b03'>T 0672b03</a>汝曾從耆舊尊德長老久學梵行所，聞無病<a class='ref t' id='t0672b04' href='#t0672b04'>T 0672b04</a>第一利，涅槃第一樂。鬚閑提！何者無病？何者<a class='ref t' id='t0672b05' href='#t0672b05'>T 0672b05</a>涅槃耶？」</p>
<p>於是，鬚閑提異學身即是病、是癰、是<a class='ref t' id='t0672b06' href='#t0672b06'>T 0672b06</a>箭、是蛇、是無常、是苦、是空、是非神，以兩手<a class='ref t' id='t0672b07' href='#t0672b07'>T 0672b07</a>抆摸而作是說：「瞿曇！此是無病，此是涅槃。」</p>
<p><a class='ref t' id='t0672b08' href='#t0672b08'>T 0672b08</a>世尊語曰：「鬚閑提！猶如生盲，從有目人聞<a class='ref t' id='t0672b09' href='#t0672b09'>T 0672b09</a>其所說：『白淨無垢，白淨無垢。』彼聞此已，便求<a class='ref t' id='t0672b10' href='#t0672b10'>T 0672b10</a>白淨。有諂誑人而不為彼求利及饒益，求<a class='ref t' id='t0672b11' href='#t0672b11'>T 0672b11</a>安隱快樂，則以垢膩不淨之衣，持往語曰：『汝<a class='ref t' id='t0672b12' href='#t0672b12'>T 0672b12</a>當知之，此是白淨無垢之衣，汝以兩手敬<a class='ref t' id='t0672b13' href='#t0672b13'>T 0672b13</a>受被身。』彼盲子喜，即以兩手敬受被身而<a class='ref t' id='t0672b14' href='#t0672b14'>T 0672b14</a>作是說：『白淨無垢，白淨無垢。』鬚閑提！彼人<a class='ref t' id='t0672b15' href='#t0672b15'>T 0672b15</a>為自知說，為不知說？為自見說，為不見<a class='ref t' id='t0672b16' href='#t0672b16'>T 0672b16</a>說？」</p>
<p>鬚閑提異學答曰：「瞿曇！如是說者，實不知<a class='ref t' id='t0672b17' href='#t0672b17'>T 0672b17</a>見。」</p>
<p>世尊語曰：「如是。鬚閑提！如盲無目，身即<a class='ref t' id='t0672b18' href='#t0672b18'>T 0672b18</a>是病、是癰、是箭、是蛇、是無常、是苦、是空、是非<a class='ref t' id='t0672b19' href='#t0672b19'>T 0672b19</a>神，以兩手抆摸而作是說：『瞿曇！此是無<a class='ref t' id='t0672b20' href='#t0672b20'>T 0672b20</a>病，此是涅槃。』鬚閑提！汝尚不識於無病，何<a class='ref t' id='t0672b21' href='#t0672b21'>T 0672b21</a>況知見於涅槃耶？言知見者，終無是處。鬚<a class='ref t' id='t0672b22' href='#t0672b22'>T 0672b22</a>閑提！如來、無所著、等正覺說：</p>
<a class='ref t' id='t0672b23' href='#t0672b23'>T 0672b23</a>
<blockquote class='gatha'>
<p>「無病第一利，　　涅槃第一樂，<a class='ref t' id='t0672b24' href='#t0672b24'>T 0672b24</a><br>
諸道八正道，　　住安隱甘露。</p>
</blockquote>
<p><a class='ref t' id='t0672b25' href='#t0672b25'>T 0672b25</a>「彼眾多人並共聞之，眾多異學聞此偈已，<a class='ref t' id='t0672b26' href='#t0672b26'>T 0672b26</a>展轉相傳，不能知義。彼既聞已，而欲求教，<a class='ref t' id='t0672b27' href='#t0672b27'>T 0672b27</a>彼並愚癡，還相欺誑。彼自現身四大之種，從<a class='ref t' id='t0672b28' href='#t0672b28'>T 0672b28</a>父母生，飲食所長，常覆按摩澡浴，強忍、破<a class='ref t' id='t0672b29' href='#t0672b29'>T 0672b29</a>壞、磨滅，離散之法。然見神受神，緣受則有，緣<a class='ref t' id='t0672c01' href='#t0672c01'>T 0672c01</a>有則生，緣生則老死，緣老死則愁慼啼哭、<a class='ref t' id='t0672c02' href='#t0672c02'>T 0672c02</a>憂苦懊惱，如是此生純大苦陰。」</p>
<p>於是，鬚閑提<a class='ref t' id='t0672c03' href='#t0672c03'>T 0672c03</a>異學即從坐起，偏袒著衣，叉手向佛，白曰：<a class='ref t' id='t0672c04' href='#t0672c04'>T 0672c04</a>「瞿曇！我今極信沙門瞿曇！唯願瞿曇善為說<a class='ref t' id='t0672c05' href='#t0672c05'>T 0672c05</a>法，令我得知此是無病，此是涅槃。」</p>
<p>世尊告<a class='ref t' id='t0672c06' href='#t0672c06'>T 0672c06</a>曰：「鬚閑提！若汝聖慧眼未淨者，我為汝說<a class='ref t' id='t0672c07' href='#t0672c07'>T 0672c07</a>無病、涅槃，終不能知，唐煩勞我。鬚閑提！猶<a class='ref t' id='t0672c08' href='#t0672c08'>T 0672c08</a>生盲人，因他往語：『汝當知之，此是青色，黃、<a class='ref t' id='t0672c09' href='#t0672c09'>T 0672c09</a>赤、白色。』鬚閑提！彼生盲人頗因他說，知是<a class='ref t' id='t0672c10' href='#t0672c10'>T 0672c10</a>青色、黃、赤、白色耶？」</p>
<p>答世尊曰：「不也。瞿曇！」</p>
<p>「如<a class='ref t' id='t0672c11' href='#t0672c11'>T 0672c11</a>是。鬚閑提！若汝聖慧眼未淨者，我為汝說<a class='ref t' id='t0672c12' href='#t0672c12'>T 0672c12</a>無病、涅槃，終不能知，唐煩勞我。鬚閑提！我<a class='ref t' id='t0672c13' href='#t0672c13'>T 0672c13</a>為汝說如其像妙藥，令未淨聖慧眼而得<a class='ref t' id='t0672c14' href='#t0672c14'>T 0672c14</a>清淨。鬚閑提！若汝聖慧眼得清淨者，汝便<a class='ref t' id='t0672c15' href='#t0672c15'>T 0672c15</a>自知此是無病，此是涅槃。鬚閑提！猶生盲人，<a class='ref t' id='t0672c16' href='#t0672c16'>T 0672c16</a>有諸親親為彼慈愍，求利及饒益，求安隱<a class='ref t' id='t0672c17' href='#t0672c17'>T 0672c17</a>快樂故，為求眼醫，彼眼醫者與種種治，或<a class='ref t' id='t0672c18' href='#t0672c18'>T 0672c18</a>吐或下，或灌於鼻，或復灌下，或刺其脉，或<a class='ref t' id='t0672c19' href='#t0672c19'>T 0672c19</a>令淚出。鬚閑提！儻有此處，得淨兩眼。鬚閑<a class='ref t' id='t0672c20' href='#t0672c20'>T 0672c20</a>提！若彼兩眼得清淨者，則便自見此是<span class='corr' title='[清→青]'>青</span>色，<a class='ref t' id='t0672c21' href='#t0672c21'>T 0672c21</a>黃、赤、白色，見彼垢膩不淨之衣，便作是念：<a class='ref t' id='t0672c22' href='#t0672c22'>T 0672c22</a>『彼即怨家，長夜則以垢膩之衣欺誑於我。』便<a class='ref t' id='t0672c23' href='#t0672c23'>T 0672c23</a>有憎心。鬚閑提！此人儻能殺害於彼。如是，<a class='ref t' id='t0672c24' href='#t0672c24'>T 0672c24</a>鬚閑提！我為汝說如其像妙藥，令未淨聖<a class='ref t' id='t0672c25' href='#t0672c25'>T 0672c25</a>慧眼而得清淨。鬚閑提！若汝聖慧眼得淨<a class='ref t' id='t0672c26' href='#t0672c26'>T 0672c26</a>者，汝便自知此是無病，此是涅槃。</p>
<p>「鬚閑提！<a class='ref t' id='t0672c27' href='#t0672c27'>T 0672c27</a>有四種法，未淨聖慧眼而得清淨。云何為<a class='ref t' id='t0672c28' href='#t0672c28'>T 0672c28</a>四？親近善知識，恭敬、承事，聞善法，善思惟，<a class='ref t' id='t0672c29' href='#t0672c29'>T 0672c29</a>趣向法次法。鬚閑提！汝當如是學，親近<a class='ref t' id='t0673a01' href='#t0673a01'>T 0673a01</a>善知識，恭敬、承事，聞善法，善思惟，趣向法<a class='ref t' id='t0673a02' href='#t0673a02'>T 0673a02</a>次法。鬚閑提！當學如是。鬚閑提！汝親近<a class='ref t' id='t0673a03' href='#t0673a03'>T 0673a03</a>善知識，恭敬、承事已，便聞善法，聞善法已，<a class='ref t' id='t0673a04' href='#t0673a04'>T 0673a04</a>便善思惟，善思惟已便趣向法次法，趣向<a class='ref t' id='t0673a05' href='#t0673a05'>T 0673a05</a>法次法已，便知此苦如真，知此苦習、知此<a class='ref t' id='t0673a06' href='#t0673a06'>T 0673a06</a>苦滅、知此苦滅道如真。</p>
<p>「云何知苦如真？謂<a class='ref t' id='t0673a07' href='#t0673a07'>T 0673a07</a>生苦、老苦、病苦、死苦、怨憎會苦、愛別離苦、所<a class='ref t' id='t0673a08' href='#t0673a08'>T 0673a08</a>求不得苦、略五盛陰苦，如是知苦如真。云<a class='ref t' id='t0673a09' href='#t0673a09'>T 0673a09</a>何知苦習如真？謂此愛當受未來有，與喜<a class='ref t' id='t0673a10' href='#t0673a10'>T 0673a10</a>欲俱，願彼彼有，如是知苦習如真。云何<a class='ref t' id='t0673a11' href='#t0673a11'>T 0673a11</a>知苦滅如真？謂此愛當受未來有，與喜欲<a class='ref t' id='t0673a12' href='#t0673a12'>T 0673a12</a>俱，願彼彼有滅、無餘、斷、捨、吐、盡、無欲、沒、息止，<a class='ref t' id='t0673a13' href='#t0673a13'>T 0673a13</a>如是知苦滅如真。云何知苦滅道如真？謂<a class='ref t' id='t0673a14' href='#t0673a14'>T 0673a14</a>八支聖道，正見乃至正定，是謂為八，如是<a class='ref t' id='t0673a15' href='#t0673a15'>T 0673a15</a>知苦滅道如真。」</p>
<p>說此法已，鬚閑提異學遠<a class='ref t' id='t0673a16' href='#t0673a16'>T 0673a16</a>塵離垢，諸法法眼生。於是，鬚閑提異學見法<a class='ref t' id='t0673a17' href='#t0673a17'>T 0673a17</a>得法，覺白淨法，斷疑度惑，更無餘尊，不<a class='ref t' id='t0673a18' href='#t0673a18'>T 0673a18</a>復從他，無有猶豫，已住果證，於世尊法<a class='ref t' id='t0673a19' href='#t0673a19'>T 0673a19</a>得無所畏。即從座起，稽首佛足，白曰：「世<a class='ref t' id='t0673a20' href='#t0673a20'>T 0673a20</a>尊！願令我得出家學道，受具足，得比丘。」</p>
<p><a class='ref t' id='t0673a21' href='#t0673a21'>T 0673a21</a>世尊告曰：「善來比丘！修行梵行。」</p>
<p>鬚閑提異<a class='ref t' id='t0673a22' href='#t0673a22'>T 0673a22</a>學即是出家學道，受具足，得比丘。鬚閑提<a class='ref t' id='t0673a23' href='#t0673a23'>T 0673a23</a>出家學道，受具足，知法已，至得阿羅訶。</p>
<p>佛<a class='ref t' id='t0673a24' href='#t0673a24'>T 0673a24</a>說如是。尊者鬚閑提聞佛所說，歡喜奉行。</p>
<a class='ref t' id='t0673a25' href='#t0673a25'>T 0673a25</a>
<p class='endsutta'>鬚閑提經第二竟<span class='t-note'>（四千一百二十一字）</span></p>
<a class='ref t' id='t0673a26' href='#t0673a26'>T 0673a26</a>
<p class='endsection'><span class='t-juanname'>中阿含經卷第三十八<span class='t-note'>（八千六百六十二字）</span></span></p>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
