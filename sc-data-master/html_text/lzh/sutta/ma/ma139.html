<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma139' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 11</span> <span class='mirror-right'>大品</span></p>
<h1 class='mirror-row'><span class='mirror-left latin'>139.</span> <span class='mirror-right'>（一三九）息止道經</span></h1>
</header>
<p><a class='ref t' id='t0646c11' href='#t0646c11'>T 0646c11</a>我聞如是：</p>
<p>一時，佛遊舍衛國，在勝林給孤<a class='ref t' id='t0646c12' href='#t0646c12'>T 0646c12</a>獨園。</p>
<p>爾時，世尊告諸比丘：「年少比丘始成就<a class='ref t' id='t0646c13' href='#t0646c13'>T 0646c13</a>戒，當以數數詣息止道觀相，骨相、青相、腐<a class='ref t' id='t0646c14' href='#t0646c14'>T 0646c14</a>相、食相、骨鏁相。彼善受善持此相已，還至<a class='ref t' id='t0646c15' href='#t0646c15'>T 0646c15</a>住處，澡洗手足，敷尼師檀，在於床上結<a class='ref t' id='t0646c16' href='#t0646c16'>T 0646c16</a>加趺坐，即念此相，骨相、青相、腐相、食相、骨<a class='ref t' id='t0646c17' href='#t0646c17'>T 0646c17</a>鏁相。所以者何？若彼比丘修習此相，速除<a class='ref t' id='t0646c18' href='#t0646c18'>T 0646c18</a>心中欲恚之病。」</p>
<p>於是，世尊說此頌曰：</p>
<a class='ref t' id='t0646c19' href='#t0646c19'>T 0646c19</a>
<blockquote class='gatha'>
<p>「若年少比丘，　　覺未得上意，<a class='ref t' id='t0646c20' href='#t0646c20'>T 0646c20</a><br>
當詣息止道，　　欲除其婬欲。<a class='ref t' id='t0646c21' href='#t0646c21'>T 0646c21</a><br>
心中無恚諍，　　慈愍於眾生，<a class='ref t' id='t0646c22' href='#t0646c22'>T 0646c22</a><br>
遍滿一切方，　　往至觀諸身。<a class='ref t' id='t0646c23' href='#t0646c23'>T 0646c23</a><br>
當觀於青相，　　及以爛腐壞，<a class='ref t' id='t0646c24' href='#t0646c24'>T 0646c24</a><br>
觀鳥蟲所食，　　骨骨節相連。<a class='ref t' id='t0646c25' href='#t0646c25'>T 0646c25</a><br>
修習如是相，　　還歸至本處，<a class='ref t' id='t0646c26' href='#t0646c26'>T 0646c26</a><br>
澡洗於手足，　　敷床正基坐。<a class='ref t' id='t0646c27' href='#t0646c27'>T 0646c27</a><br>
當以觀真實，　　內身及外身，<a class='ref t' id='t0646c28' href='#t0646c28'>T 0646c28</a><br>
盛滿大小便，　　心腎肝肺等。<a class='ref t' id='t0646c29' href='#t0646c29'>T 0646c29</a><br>
若欲分衛食，　　到人村邑間，<a class='ref t' id='t0647a01' href='#t0647a01'>T 0647a01</a><br>
如將鎧纏絡，　　常正念在前。<a class='ref t' id='t0647a02' href='#t0647a02'>T 0647a02</a><br>
若見色可愛，　　清淨欲相應，<a class='ref t' id='t0647a03' href='#t0647a03'>T 0647a03</a><br>
見已觀如真，　　正念佛法律。<a class='ref t' id='t0647a04' href='#t0647a04'>T 0647a04</a><br>
此中無骨筋，　　無肉亦無血，<a class='ref t' id='t0647a05' href='#t0647a05'>T 0647a05</a><br>
無腎心肝肺，　　無有涕唾腦。<a class='ref t' id='t0647a06' href='#t0647a06'>T 0647a06</a><br>
一切地皆空，　　水種亦復然，<a class='ref t' id='t0647a07' href='#t0647a07'>T 0647a07</a><br>
空一切火種，　　風種亦復空。<a class='ref t' id='t0647a08' href='#t0647a08'>T 0647a08</a><br>
若所有諸覺，　　清淨欲相應，<a class='ref t' id='t0647a09' href='#t0647a09'>T 0647a09</a><br>
彼一切息止，　　如慧之所觀。<a class='ref t' id='t0647a10' href='#t0647a10'>T 0647a10</a><br>
如是行精懃，　　常念不淨想，<a class='ref t' id='t0647a11' href='#t0647a11'>T 0647a11</a><br>
永斷婬怒癡，　　除一切無明，<a class='ref t' id='t0647a12' href='#t0647a12'>T 0647a12</a><br>
興起清淨明，　　比丘得苦邊。」</p>
</blockquote>
<p><a class='ref t' id='t0647a13' href='#t0647a13'>T 0647a13</a>佛說如是。彼諸比丘聞佛所說，歡喜奉行。</p>
<a class='ref t' id='t0647a14' href='#t0647a14'>T 0647a14</a>
<p class='endsutta'>息止道經第二十三竟<span class='t-note'>（三百七十二字）</span></p>
<a class='ref t' id='t0647a15' href='#t0647a15'>T 0647a15</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṁghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
