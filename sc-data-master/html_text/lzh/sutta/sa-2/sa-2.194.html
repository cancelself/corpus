<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.194' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 194</span><span class='mirror-right'>（一九四）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0444b04' href='#t0444b04'>T 0444b04</a>林。爾時，犢子梵志往詣佛所，問訊佛已，却坐<a class='ref t' id='t0444b05' href='#t0444b05'>T 0444b05</a>一面。白佛言：「世尊！我有少疑，今欲諮問，若<a class='ref t' id='t0444b06' href='#t0444b06'>T 0444b06</a>有閑裕，願為解說。」</p>
<p>佛言：「隨意問難。」</p>
<p>犢子言：<a class='ref t' id='t0444b07' href='#t0444b07'>T 0444b07</a>「以何緣故？諸餘沙門、婆羅門等，有人來問，死<a class='ref t' id='t0444b08' href='#t0444b08'>T 0444b08</a>此生彼，乃至非生彼非非生彼，悉皆能答。沙<a class='ref t' id='t0444b09' href='#t0444b09'>T 0444b09</a>門瞿曇以斯問，死此生彼，乃至非生彼非非<a class='ref t' id='t0444b10' href='#t0444b10'>T 0444b10</a>生彼，無義理故，置而不答？」</p>
<p>佛告犢子：「吾今問<a class='ref t' id='t0444b11' href='#t0444b11'>T 0444b11</a>汝，隨汝所解，而答於我。於汝意云何？若因<a class='ref t' id='t0444b12' href='#t0444b12'>T 0444b12</a>若緣，若行若根本，若行所從生，若色若無色，<a class='ref t' id='t0444b13' href='#t0444b13'>T 0444b13</a>若有想若無想，以此因，以此緣，以此行，以此<a class='ref t' id='t0444b14' href='#t0444b14'>T 0444b14</a>根本，以此行所從，無餘寂滅，無想盡處，若<a class='ref t' id='t0444b15' href='#t0444b15'>T 0444b15</a>如是等，無有因緣，無行無想，及盡滅法，我寧<a class='ref t' id='t0444b16' href='#t0444b16'>T 0444b16</a>於此無因緣等，盡滅法中，說死此生彼，乃至<a class='ref t' id='t0444b17' href='#t0444b17'>T 0444b17</a>說非生彼非非生彼耶？」</p>
<p>犢子復白佛言：「如是<a class='ref t' id='t0444b18' href='#t0444b18'>T 0444b18</a>因，如是緣，如是行，如是根本，如是行所從生，<a class='ref t' id='t0444b19' href='#t0444b19'>T 0444b19</a>是色是無色，是想是無想，斯等諸法，皆至無<a class='ref t' id='t0444b20' href='#t0444b20'>T 0444b20</a>餘盡滅，無想滅處，如是諸法，無有因緣，吾當<a class='ref t' id='t0444b21' href='#t0444b21'>T 0444b21</a>云何而能答之？」爾時，犢子聞佛所說，心生歡<a class='ref t' id='t0444b22' href='#t0444b22'>T 0444b22</a>喜，而作是言：「希有瞿曇！汝今弟子，說義句<a class='ref t' id='t0444b23' href='#t0444b23'>T 0444b23</a>味，等無差別。」犢子復言：「我於異日，以少緣事，<a class='ref t' id='t0444b24' href='#t0444b24'>T 0444b24</a>曾至于彼那提城群寔迦所住之處，問沙門<a class='ref t' id='t0444b25' href='#t0444b25'>T 0444b25</a>僧提迦旃延如斯之事，彼以此義，而答於我，<a class='ref t' id='t0444b26' href='#t0444b26'>T 0444b26</a>然義句味，及其文字，與今所說，等無有異，<a class='ref t' id='t0444b27' href='#t0444b27'>T 0444b27</a>都無錯謬，是故我今稱為希有。如此教法，昔<a class='ref t' id='t0444b28' href='#t0444b28'>T 0444b28</a>所未有，亦未曾說，義理相順，善答斯問。」</p>
<p>犢子<a class='ref t' id='t0444b29' href='#t0444b29'>T 0444b29</a>梵志聞佛所說，歡喜而去。</p>
<a class='ref t' id='t0444c01' href='#t0444c01'>T 0444c01</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
