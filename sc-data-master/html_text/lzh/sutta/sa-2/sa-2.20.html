<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.20' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 20</span><span class='mirror-right'>（二〇）</span></h1>
</header>
<p>如是我聞：</p>
<p>一時，佛在波羅奈國古仙人住<a class='ref t' id='t0380b03' href='#t0380b03'>T 0380b03</a>處鹿野苑中。爾時，世尊時到，著衣持鉢，入城<a class='ref t' id='t0380b04' href='#t0380b04'>T 0380b04</a>乞食。有一比丘在天祠邊，心念惡覺，嗜欲在<a class='ref t' id='t0380b05' href='#t0380b05'>T 0380b05</a>心。時，佛世尊語比丘言：「比丘！比丘！汝種苦子，<a class='ref t' id='t0380b06' href='#t0380b06'>T 0380b06</a>極為鄙穢，諸根惡漏，有漏汁處，必有蠅集。」爾<a class='ref t' id='t0380b07' href='#t0380b07'>T 0380b07</a>時，比丘聞佛所說，知佛世尊識其心念，生大<a class='ref t' id='t0380b08' href='#t0380b08'>T 0380b08</a>怖畏，身毛皆竪，疾疾而去。</p>
<p>佛乞食還，食已洗<a class='ref t' id='t0380b09' href='#t0380b09'>T 0380b09</a>足，還僧坊中，入靜房坐。從靜房出，在眾僧前<a class='ref t' id='t0380b10' href='#t0380b10'>T 0380b10</a>敷座而坐。佛告諸比丘：「我今入城乞食，見一<a class='ref t' id='t0380b11' href='#t0380b11'>T 0380b11</a>比丘在天祠邊，心念惡覺。嗜欲在心。我即語<a class='ref t' id='t0380b12' href='#t0380b12'>T 0380b12</a>言：『比丘！比丘！汝種苦子，極為鄙穢，諸根惡<a class='ref t' id='t0380b13' href='#t0380b13'>T 0380b13</a>漏，有漏汁處，必有蠅集。』是時，比丘聞佛所說，<a class='ref t' id='t0380b14' href='#t0380b14'>T 0380b14</a>生大驚怖，身毛皆竪，疾疾而去。」</p>
<p>佛說是已，有<a class='ref t' id='t0380b15' href='#t0380b15'>T 0380b15</a>一比丘從坐而起，叉手合掌，白佛言：「世尊！<a class='ref t' id='t0380b16' href='#t0380b16'>T 0380b16</a>云何名種苦子？云何名為鄙穢？云何名為惡<a class='ref t' id='t0380b17' href='#t0380b17'>T 0380b17</a>漏？云何名為蠅集？」</p>
<p>佛言：「諦聽！諦聽！當為汝<a class='ref t' id='t0380b18' href='#t0380b18'>T 0380b18</a>說。瞋恚嫌害，名種苦子。縱心五欲，名為鄙<a class='ref t' id='t0380b19' href='#t0380b19'>T 0380b19</a>穢。由六觸入，不攝戒行，名為惡漏。煩惱止<a class='ref t' id='t0380b20' href='#t0380b20'>T 0380b20</a>住，能起無明、憍慢、無慚、無愧，起諸結使，所謂<a class='ref t' id='t0380b21' href='#t0380b21'>T 0380b21</a>蠅集。」</p>
<p>爾時，世尊即說偈言：</p>
<a class='ref t' id='t0380b22' href='#t0380b22'>T 0380b22</a>
<blockquote class='gatha'>
<p>「若有不攝諸根者，　　增長欲愛種苦子，<a class='ref t' id='t0380b23' href='#t0380b23'>T 0380b23</a><br>
作諸鄙穢常流出，　　親近欲覺惱害覺，<a class='ref t' id='t0380b24' href='#t0380b24'>T 0380b24</a><br>
若在聚落空閑處，　　心終無有暫樂時。<a class='ref t' id='t0380b25' href='#t0380b25'>T 0380b25</a><br>
若於己身修正定，　　修集諸通得三明，<a class='ref t' id='t0380b26' href='#t0380b26'>T 0380b26</a><br>
彼得快樂安隱眠，　　能滅覺蠅使無餘，<a class='ref t' id='t0380b27' href='#t0380b27'>T 0380b27</a><br>
能修得行住健處，　　履行聖迹到善方，<a class='ref t' id='t0380b28' href='#t0380b28'>T 0380b28</a><br>
得正智迹終不還，　　入於涅槃寂滅樂。」</p>
</blockquote>
<p><a class='ref t' id='t0380b29' href='#t0380b29'>T 0380b29</a>佛說是已，諸比丘聞已，歡喜奉行。</p>
<a class='ref t' id='t0380c01' href='#t0380c01'>T 0380c01</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
