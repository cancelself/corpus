<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.101' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 101</span><span class='mirror-right'>（一〇一）</span></h1>
</header>
<p>如是我聞：</p>
<p>一時，佛在優樓頻螺聚落，<a class='ref t' id='t0410a04' href='#t0410a04'>T 0410a04</a>泥連河岸菩提樹下，成佛未久。爾時，世尊獨<a class='ref t' id='t0410a05' href='#t0410a05'>T 0410a05</a>坐思惟，而作是念：「夫人無敬心，不能恭順於<a class='ref t' id='t0410a06' href='#t0410a06'>T 0410a06</a>其尊長，不受教誨，無所畏憚，縱情自逸，永<a class='ref t' id='t0410a07' href='#t0410a07'>T 0410a07</a>失義利。若如是者，眾苦纏集。若人孝事尊<a class='ref t' id='t0410a08' href='#t0410a08'>T 0410a08</a>長，敬養畏慎，隨順不逆，所願滿足，得大義<a class='ref t' id='t0410a09' href='#t0410a09'>T 0410a09</a>利。若如是者，觸事安樂。」復作是念：「一切世<a class='ref t' id='t0410a10' href='#t0410a10'>T 0410a10</a>間，若天、若人，若天世界、若人世界、若魔世<a class='ref t' id='t0410a11' href='#t0410a11'>T 0410a11</a>界、若梵世界、沙門、婆羅門，一切世間有生<a class='ref t' id='t0410a12' href='#t0410a12'>T 0410a12</a>類中，若有戒、定、慧、解脫、解脫知見勝於我者，<a class='ref t' id='t0410a13' href='#t0410a13'>T 0410a13</a>我當親近，依止於彼，供養恭敬。遍觀察已，都<a class='ref t' id='t0410a14' href='#t0410a14'>T 0410a14</a>不見於世間人、天、魔、梵、沙門、婆羅門，一切世間<a class='ref t' id='t0410a15' href='#t0410a15'>T 0410a15</a>有勝於我戒、定、慧、解脫、解脫知見，為我依止。」<a class='ref t' id='t0410a16' href='#t0410a16'>T 0410a16</a>復作是念：「我所覺法，我今應當親近、供養、恭<a class='ref t' id='t0410a17' href='#t0410a17'>T 0410a17</a>敬、誠心、尊重。何以故？過去諸佛，一切皆悉親<a class='ref t' id='t0410a18' href='#t0410a18'>T 0410a18</a>近、依止、供養、恭敬、尊重斯法，未來、現在諸佛，<a class='ref t' id='t0410a19' href='#t0410a19'>T 0410a19</a>亦復親近、依止斯法，供養、恭敬，生尊重心。我<a class='ref t' id='t0410a20' href='#t0410a20'>T 0410a20</a>今亦當如過去、未來、現在諸佛，親近、依止、供<a class='ref t' id='t0410a21' href='#t0410a21'>T 0410a21</a>養、恭敬、尊重於法。」</p>
<p>爾時，梵主天王遙知世尊<a class='ref t' id='t0410a22' href='#t0410a22'>T 0410a22</a>在優樓頻螺聚落，泥連河岸菩提樹下而作<a class='ref t' id='t0410a23' href='#t0410a23'>T 0410a23</a>是念：「觀察世間，若天、若人、若魔、若梵、沙門、婆<a class='ref t' id='t0410a24' href='#t0410a24'>T 0410a24</a>羅門，一切生類，若有勝我戒、定、慧、解脫、解脫<a class='ref t' id='t0410a25' href='#t0410a25'>T 0410a25</a>知見者，我當依止，然都不見有能勝我者。又<a class='ref t' id='t0410a26' href='#t0410a26'>T 0410a26</a>復觀察過去、未來、現在諸佛，悉皆親近、依止<a class='ref t' id='t0410a27' href='#t0410a27'>T 0410a27</a>於法，供養、恭敬，生尊重心，我今亦當隨三世<a class='ref t' id='t0410a28' href='#t0410a28'>T 0410a28</a>佛之所，應作親近、依止、供養、恭敬、尊重於法。」<a class='ref t' id='t0410a29' href='#t0410a29'>T 0410a29</a>時，梵主天復作是念：「我當從此處沒，往到<a class='ref t' id='t0410b01' href='#t0410b01'>T 0410b01</a>佛所。」時，梵主天譬如壯士屈申臂頃，來至<a class='ref t' id='t0410b02' href='#t0410b02'>T 0410b02</a>佛所。白佛言：「世尊！實如所念，誠如所念。」即<a class='ref t' id='t0410b03' href='#t0410b03'>T 0410b03</a>說偈言：</p>
<a class='ref t' id='t0410b04' href='#t0410b04'>T 0410b04</a>
<blockquote class='gatha'>
<p>「過去現在諸如來，　　未來世中一切佛，<a class='ref t' id='t0410b05' href='#t0410b05'>T 0410b05</a><br>
是諸正覺能除惱，　　一切皆依法為師。<a class='ref t' id='t0410b06' href='#t0410b06'>T 0410b06</a><br>
親近於法依止住，　　斯是三世諸佛法，<a class='ref t' id='t0410b07' href='#t0410b07'>T 0410b07</a><br>
是故欲尊於己者，　　應先尊重敬彼法。<a class='ref t' id='t0410b08' href='#t0410b08'>T 0410b08</a><br>
宜當憶念佛所教，　　尊重供養無上法。」</p>
</blockquote>
<p><a class='ref t' id='t0410b09' href='#t0410b09'>T 0410b09</a>爾時，梵王讚歎世尊，深生隨喜，作禮而去。</p>
<a class='ref t' id='t0410b10' href='#t0410b10'>T 0410b10</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
