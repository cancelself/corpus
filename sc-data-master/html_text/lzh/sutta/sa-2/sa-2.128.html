<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.128' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 128</span><span class='mirror-right'>（一二八）</span></h1>
</header>
<p>爾時，世尊遊行於末牢村邑，漸次至<a class='ref t' id='t0422c19' href='#t0422c19'>T 0422c19</a>於優樓頻螺聚落，在鸚鵡閻無果林中。時，驢<a class='ref t' id='t0422c20' href='#t0422c20'>T 0422c20</a>姓聚落主遙聞世尊遊末牢邑，至優樓頻螺<a class='ref t' id='t0422c21' href='#t0422c21'>T 0422c21</a>聚落鸚鵡閻無果林，作是思惟：「我聞世尊瞿<a class='ref t' id='t0422c22' href='#t0422c22'>T 0422c22</a>曇所說之法，能滅現在一切苦習，我亦欲滅<a class='ref t' id='t0422c23' href='#t0422c23'>T 0422c23</a>現在一切苦習，宜應詣彼，聽斯妙法，彼或為<a class='ref t' id='t0422c24' href='#t0422c24'>T 0422c24</a>我說於盡滅苦習之道。」時，彼驢姓思惟是已，<a class='ref t' id='t0422c25' href='#t0422c25'>T 0422c25</a>即出聚落，往世尊所，頂禮佛足，在一面坐。白<a class='ref t' id='t0422c26' href='#t0422c26'>T 0422c26</a>佛言：「世尊！我聞如來所說之法，能滅眾生現<a class='ref t' id='t0422c27' href='#t0422c27'>T 0422c27</a>在苦習。善哉！世尊垂哀矜愍，願為敷演現在<a class='ref t' id='t0422c28' href='#t0422c28'>T 0422c28</a>能滅苦習之義。」</p>
<p>爾時，世尊即告之曰：「我若為<a class='ref t' id='t0422c29' href='#t0422c29'>T 0422c29</a>汝說於過去曾更無量眾苦滅苦習法，汝或<a class='ref t' id='t0423a01' href='#t0423a01'>T 0423a01</a>時信，或不信，或樂不樂。我今亦欲為汝說於<a class='ref t' id='t0423a02' href='#t0423a02'>T 0423a02</a>未來無量眾苦滅苦習法，而汝或信，或不信，<a class='ref t' id='t0423a03' href='#t0423a03'>T 0423a03</a>或樂不樂。」佛復告曰：「我於今者，即於此處，為<a class='ref t' id='t0423a04' href='#t0423a04'>T 0423a04</a>汝說於滅苦習法，汝當諦聽，至心受持。諸有<a class='ref t' id='t0423a05' href='#t0423a05'>T 0423a05</a>眾生，起小苦處，而此苦中，種種差別，是等眾<a class='ref t' id='t0423a06' href='#t0423a06'>T 0423a06</a>苦，因欲而生，皆習於欲，欲為根本，欲為因<a class='ref t' id='t0423a07' href='#t0423a07'>T 0423a07</a>緣。」</p>
<p>時，聚落主復白佛言：「善哉！世尊！今我根<a class='ref t' id='t0423a08' href='#t0423a08'>T 0423a08</a>鈍，不解略說，唯願垂愍，廣演斯義，令我開<a class='ref t' id='t0423a09' href='#t0423a09'>T 0423a09</a>悟。」</p>
<p>佛復告言：「今我問汝，隨所樂答。此優樓<a class='ref t' id='t0423a10' href='#t0423a10'>T 0423a10</a>頻螺聚落中，所有民眾，假設有人盡繫縛之，<a class='ref t' id='t0423a11' href='#t0423a11'>T 0423a11</a>加諸罵辱，皆悉斬戮，汝頗於中，生苦惱不？」</p>
<p>聚<a class='ref t' id='t0423a12' href='#t0423a12'>T 0423a12</a>落主言：「雖復憂慘，不必一向生大苦惱。」復白<a class='ref t' id='t0423a13' href='#t0423a13'>T 0423a13</a>佛言：「世尊！此優樓頻螺聚落之中，是我愛者，<a class='ref t' id='t0423a14' href='#t0423a14'>T 0423a14</a>則能生我憂悲苦惱，心不悅豫；非我愛者，非<a class='ref t' id='t0423a15' href='#t0423a15'>T 0423a15</a>我所欲，非我所念，於斯等邊，我則無有憂悲<a class='ref t' id='t0423a16' href='#t0423a16'>T 0423a16</a>苦惱。」</p>
<p>佛告之曰：「聚落主！是故當知，一切種種<a class='ref t' id='t0423a17' href='#t0423a17'>T 0423a17</a>苦惱之生，皆由於欲，悉因於欲，欲為根本。」佛<a class='ref t' id='t0423a18' href='#t0423a18'>T 0423a18</a>復告言：「聚落主！於汝意云何？若汝子未生，未<a class='ref t' id='t0423a19' href='#t0423a19'>T 0423a19</a>依於母，未見聞時，頗於彼所，有欲親昵、愛念<a class='ref t' id='t0423a20' href='#t0423a20'>T 0423a20</a>心不？」</p>
<p>對曰：「無也。」</p>
<p>佛復告言：「汝子依母而生長<a class='ref t' id='t0423a21' href='#t0423a21'>T 0423a21</a>已，汝若見時，頗生欲親愛念以不？」</p>
<p>對曰：「實<a class='ref t' id='t0423a22' href='#t0423a22'>T 0423a22</a>爾。」</p>
<p>佛言：「汝子依母生已，漸大，設當敗壞，王賊<a class='ref t' id='t0423a23' href='#t0423a23'>T 0423a23</a>劫奪，若如是者，汝生苦惱憂悲念不？」</p>
<p>聚落主<a class='ref t' id='t0423a24' href='#t0423a24'>T 0423a24</a>曰：「若遭是事，當于爾時，我心愁毒，若死若<a class='ref t' id='t0423a25' href='#t0423a25'>T 0423a25</a>近死，況復不生憂悲苦惱？」</p>
<p>佛復告言：「是故當<a class='ref t' id='t0423a26' href='#t0423a26'>T 0423a26</a>知，一切種種苦惱之生，皆因於欲，悉從欲生，<a class='ref t' id='t0423a27' href='#t0423a27'>T 0423a27</a>欲為根本。」</p>
<p>聚落主言：「希有世尊！所說甚善！巧<a class='ref t' id='t0423a28' href='#t0423a28'>T 0423a28</a>為方喻。」復白佛言：「我子設當在于遠處，遣使<a class='ref t' id='t0423a29' href='#t0423a29'>T 0423a29</a>往看，使若還遲，我與其母心意不安，怪使遲<a class='ref t' id='t0423b01' href='#t0423b01'>T 0423b01</a>晚，我子將不平安耶？」</p>
<p>佛言：「聚落主！是故當<a class='ref t' id='t0423b02' href='#t0423b02'>T 0423b02</a>知，眾生苦惱，種種憂悲，皆因於欲，由欲而<a class='ref t' id='t0423b03' href='#t0423b03'>T 0423b03</a>生，欲為根本。假使四愛敗壞變異，便生四<a class='ref t' id='t0423b04' href='#t0423b04'>T 0423b04</a>種憂悲苦惱，若三亦皆生於憂悲苦惱，若有<a class='ref t' id='t0423b05' href='#t0423b05'>T 0423b05</a>一愛，便生一憂悲苦惱。若無愛者，是則無有<a class='ref t' id='t0423b06' href='#t0423b06'>T 0423b06</a>憂悲苦惱，離於塵垢，如池蓮華，不著於水。」</p>
<p><a class='ref t' id='t0423b07' href='#t0423b07'>T 0423b07</a>說是法時，驢姓聚落主遠離塵垢，得法眼淨，<a class='ref t' id='t0423b08' href='#t0423b08'>T 0423b08</a>見法得法，解法知法，度疑離惑，不從他心，<a class='ref t' id='t0423b09' href='#t0423b09'>T 0423b09</a>不趣異道，於佛教法，獲得辯力。即從坐起，整<a class='ref t' id='t0423b10' href='#t0423b10'>T 0423b10</a>衣服，合掌白佛，而作是言：「世尊！我已出離，歸<a class='ref t' id='t0423b11' href='#t0423b11'>T 0423b11</a>依三寶，從今日夜為優婆塞，盡我形壽，生清<a class='ref t' id='t0423b12' href='#t0423b12'>T 0423b12</a>淨信。」聞佛所說，歡喜頂禮而去。</p>
<p>諸比丘聞佛<a class='ref t' id='t0423b13' href='#t0423b13'>T 0423b13</a>所說，歡喜奉行。</p>
<a class='ref t' id='t0423b14' href='#t0423b14'>T 0423b14</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
