<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.276' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 276</span><span class='mirror-right'>（二七六）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0470a15' href='#t0470a15'>T 0470a15</a>林。爾時，提婆達多友瞿迦梨，往詣佛所，在一<a class='ref t' id='t0470a16' href='#t0470a16'>T 0470a16</a>面立。佛告瞿迦梨：「汝於舍利弗有緣，莫生嫌<a class='ref t' id='t0470a17' href='#t0470a17'>T 0470a17</a>想。舍利弗、目連淨修梵行，心意柔軟，汝莫生<a class='ref t' id='t0470a18' href='#t0470a18'>T 0470a18</a>嫌恨，長夜受諸苦惱。」</p>
<p>瞿迦梨言：「我信佛語，<a class='ref t' id='t0470a19' href='#t0470a19'>T 0470a19</a>我隨於佛，然舍利弗、目連實有惡欲，惡欲於<a class='ref t' id='t0470a20' href='#t0470a20'>T 0470a20</a>彼，實得自在，彼隨惡欲。」</p>
<p>佛復告瞿迦梨：「汝今<a class='ref t' id='t0470a21' href='#t0470a21'>T 0470a21</a>勿於彼二人所，生嫌恨心。」如是至三。而瞿迦<a class='ref t' id='t0470a22' href='#t0470a22'>T 0470a22</a>梨雖聞佛言，惡心不改，捨佛而去。去佛不遠，<a class='ref t' id='t0470a23' href='#t0470a23'>T 0470a23</a>身生惡瘡，初如芥子，須臾之頃，猶如豆許，復<a class='ref t' id='t0470a24' href='#t0470a24'>T 0470a24</a>漸長大，如毘梨果，身體爛潰，膿血流出，身壞<a class='ref t' id='t0470a25' href='#t0470a25'>T 0470a25</a>命終，墮大蓮華地獄。</p>
<p>時有三天，光色倍常，於<a class='ref t' id='t0470a26' href='#t0470a26'>T 0470a26</a>其夜中，來至佛所，頂禮佛足，在一面立。第一<a class='ref t' id='t0470a27' href='#t0470a27'>T 0470a27</a>天白佛言：「世尊！瞿迦梨是夜命終。」第二天言：<a class='ref t' id='t0470a28' href='#t0470a28'>T 0470a28</a>「墮大蓮華地獄。」第三天即說偈言：</p>
<a class='ref t' id='t0470a29' href='#t0470a29'>T 0470a29</a>
<blockquote class='gatha'>
<p>「夫人生世，　　斧在口中，　　由其惡言，<a class='ref t' id='t0470b01' href='#t0470b01'>T 0470b01</a><br>
自斬其身。　　應讚而毀，　　應毀而讚，<a class='ref t' id='t0470b02' href='#t0470b02'>T 0470b02</a><br>
口出綺語，　　後受苦殃。　　綺語奪財，<a class='ref t' id='t0470b03' href='#t0470b03'>T 0470b03</a><br>
是故小過，　　謗佛聖賢，　　是名大患。<a class='ref t' id='t0470b04' href='#t0470b04'>T 0470b04</a><br>
受苦長遠，　　具滿百千，　　入尼羅浮，<a class='ref t' id='t0470b05' href='#t0470b05'>T 0470b05</a><br>
及三十六，　　入阿浮陀，　　乃至墮彼，<a class='ref t' id='t0470b06' href='#t0470b06'>T 0470b06</a><br>
五阿浮陀。　　誹謗賢聖，　　口意造惡，<a class='ref t' id='t0470b07' href='#t0470b07'>T 0470b07</a><br>
入斯地獄。」</p>
</blockquote>
<p><a class='ref t' id='t0470b08' href='#t0470b08'>T 0470b08</a>時彼三天禮佛足已，還於天宮。</p>
<p><a class='ref t' id='t0470b09' href='#t0470b09'>T 0470b09</a>爾時，佛告諸比丘：「汝等欲聞彼阿浮陀地獄壽<a class='ref t' id='t0470b10' href='#t0470b10'>T 0470b10</a>命長短以不？」</p>
<p>比丘白言：「願為我說，我等聞已，<a class='ref t' id='t0470b11' href='#t0470b11'>T 0470b11</a>信受憶持。」</p>
<p>爾時，世尊告諸比丘：「二十佉利胡<a class='ref t' id='t0470b12' href='#t0470b12'>T 0470b12</a>麻得波羅捺，滿溢一車，有長壽人，足滿百<a class='ref t' id='t0470b13' href='#t0470b13'>T 0470b13</a>年取其一粒，如是胡麻一切都盡，此阿浮陀<a class='ref t' id='t0470b14' href='#t0470b14'>T 0470b14</a>地獄所得壽命，猶故未盡。此二十阿浮陀觝，<a class='ref t' id='t0470b15' href='#t0470b15'>T 0470b15</a>成一尼羅浮陀。二十尼羅浮陀觝，一呵吒吒。<a class='ref t' id='t0470b16' href='#t0470b16'>T 0470b16</a>二十呵吒吒觝，一睺睺。二十睺睺觝，一蓮華<a class='ref t' id='t0470b17' href='#t0470b17'>T 0470b17</a>地獄。二十蓮華地獄觝，一大蓮華地獄。瞿迦<a class='ref t' id='t0470b18' href='#t0470b18'>T 0470b18</a>梨比丘以謗舍利弗、目連故，墮是大蓮華地<a class='ref t' id='t0470b19' href='#t0470b19'>T 0470b19</a>獄中。」</p>
<p>佛告諸比丘：「被燒燋柱，尚不應謗，況情<a class='ref t' id='t0470b20' href='#t0470b20'>T 0470b20</a>識類。」</p>
<p>佛說是已，諸比丘聞佛所說，歡喜奉行。</p>
<a class='ref t' id='t0470b21' href='#t0470b21'>T 0470b21</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
