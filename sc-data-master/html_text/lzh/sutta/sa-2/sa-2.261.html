<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.261' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 261</span><span class='mirror-right'>（二六一）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0465c06' href='#t0465c06'>T 0465c06</a>獨園。爾時，有婆羅門名曰生聽，往詣佛所，問<a class='ref t' id='t0465c07' href='#t0465c07'>T 0465c07</a>訊已訖，在一面坐，即白佛言：「我曾聞人說：『世<a class='ref t' id='t0465c08' href='#t0465c08'>T 0465c08</a>尊言：「但施於我，莫施餘人，但施我弟子，莫施<a class='ref t' id='t0465c09' href='#t0465c09'>T 0465c09</a>他弟子。若能施我及我弟子，得大果報；若施<a class='ref t' id='t0465c10' href='#t0465c10'>T 0465c10</a>他人及餘弟子，不得果報。」』實說是不？將非世<a class='ref t' id='t0465c11' href='#t0465c11'>T 0465c11</a>人誹謗者乎？」</p>
<p>佛言：「此實虛妄，誹謗於我，都無<a class='ref t' id='t0465c12' href='#t0465c12'>T 0465c12</a>此語。若如是說，作二種難：一者遮難，二者受<a class='ref t' id='t0465c13' href='#t0465c13'>T 0465c13</a>者得減損難。若如此說，作大損減，身壞命終，<a class='ref t' id='t0465c14' href='#t0465c14'>T 0465c14</a>墮三惡道。汝今應知，乃至洗鉢之水，我尚說<a class='ref t' id='t0465c15' href='#t0465c15'>T 0465c15</a>言：『施與虫蟻，獲大福報。』況於施我？實作是語：<a class='ref t' id='t0465c16' href='#t0465c16'>T 0465c16</a>『施持戒者，得福甚多，施破戒者，得福尠少。』」</p>
<p>爾<a class='ref t' id='t0465c17' href='#t0465c17'>T 0465c17</a>時，世尊即說偈言：</p>
<a class='ref t' id='t0465c18' href='#t0465c18'>T 0465c18</a>
<blockquote class='gatha'>
<p>「一切布施處，　　我常生讚歎，<a class='ref t' id='t0465c19' href='#t0465c19'>T 0465c19</a><br>
破戒得福少，　　持戒獲大果。<a class='ref t' id='t0465c20' href='#t0465c20'>T 0465c20</a><br>
黑白赤青牛，　　生犢各差別，<a class='ref t' id='t0465c21' href='#t0465c21'>T 0465c21</a><br>
駕用取其力，　　不擇其產種。<a class='ref t' id='t0465c22' href='#t0465c22'>T 0465c22</a><br>
人亦復如是，　　剎利婆羅門，<a class='ref t' id='t0465c23' href='#t0465c23'>T 0465c23</a><br>
毘舍首陀羅，　　真陀羅富且，<a class='ref t' id='t0465c24' href='#t0465c24'>T 0465c24</a><br>
能持於淨戒，　　施之得大果，<a class='ref t' id='t0465c25' href='#t0465c25'>T 0465c25</a><br>
如似齎麻幹，　　捨之取珍寶。<a class='ref t' id='t0465c26' href='#t0465c26'>T 0465c26</a><br>
孾愚無智者，　　未曾聽聞法，<a class='ref t' id='t0465c27' href='#t0465c27'>T 0465c27</a><br>
不能修梵行，　　施之獲少果。<a class='ref t' id='t0465c28' href='#t0465c28'>T 0465c28</a><br>
若親近賢聖，　　正覺及聲聞，<a class='ref t' id='t0465c29' href='#t0465c29'>T 0465c29</a><br>
能信於善逝，　　信根立堅固，<a class='ref t' id='t0466a01' href='#t0466a01'>T 0466a01</a><br>
生處恒尊貴，　　最後得涅槃。」</p>
</blockquote>
<p><a class='ref t' id='t0466a02' href='#t0466a02'>T 0466a02</a>爾時，生聽聞佛所說，歡喜奉行。</p>
<a class='ref t' id='t0466a03' href='#t0466a03'>T 0466a03</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
