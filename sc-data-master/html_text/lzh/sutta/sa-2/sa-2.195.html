<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.195' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 195</span><span class='mirror-right'>（一九五）</span></h1>
</header>
<p>如是我聞：</p>
<p>一時，佛在王舍城靈鷲山迦<a class='ref t' id='t0444c02' href='#t0444c02'>T 0444c02</a>蘭陀竹林。彼時犢子梵志往詣佛所，問訊佛<a class='ref t' id='t0444c03' href='#t0444c03'>T 0444c03</a>已，在一面坐。白佛言：「瞿曇！一切眾生為有我<a class='ref t' id='t0444c04' href='#t0444c04'>T 0444c04</a>不？」佛默然不答。又問：「為無我耶？」佛亦不答。<a class='ref t' id='t0444c05' href='#t0444c05'>T 0444c05</a>爾時，犢子作是念：「我曾數問沙門瞿曇如是<a class='ref t' id='t0444c06' href='#t0444c06'>T 0444c06</a>之義，默不見答。」</p>
<p>爾時，阿難侍如來側，以扇扇<a class='ref t' id='t0444c07' href='#t0444c07'>T 0444c07</a>佛。彼時阿難聞其語已，即白佛言：「世尊！何故<a class='ref t' id='t0444c08' href='#t0444c08'>T 0444c08</a>犢子所問默然不答？若不答者，犢子當言：『我<a class='ref t' id='t0444c09' href='#t0444c09'>T 0444c09</a>問如來都不見答，增邪見耶？』」</p>
<p>佛告阿難：「於先<a class='ref t' id='t0444c10' href='#t0444c10'>T 0444c10</a>昔，彼問一切諸法，若有我者，吾可答彼犢子<a class='ref t' id='t0444c11' href='#t0444c11'>T 0444c11</a>所問。吾於昔時，寧可不於一切經說無我耶？<a class='ref t' id='t0444c12' href='#t0444c12'>T 0444c12</a>以無我故，答彼所問，則違道理。所以者何？一<a class='ref t' id='t0444c13' href='#t0444c13'>T 0444c13</a>切諸法，皆無我故。云何以我，而答於彼？若然<a class='ref t' id='t0444c14' href='#t0444c14'>T 0444c14</a>者，將更增彼昔來愚惑。復次，阿難！若說有我，<a class='ref t' id='t0444c15' href='#t0444c15'>T 0444c15</a>即墮常見；若說無我，即墮斷見。如來說法，捨<a class='ref t' id='t0444c16' href='#t0444c16'>T 0444c16</a>離二邊，會於中道，以此諸法壞故不常，續故<a class='ref t' id='t0444c17' href='#t0444c17'>T 0444c17</a>不斷，不常不斷，因是有是，因是生故，彼則得<a class='ref t' id='t0444c18' href='#t0444c18'>T 0444c18</a>生，若因不生，則彼不生，是故因於無明，則有<a class='ref t' id='t0444c19' href='#t0444c19'>T 0444c19</a>行生，因行故有識，因識故有名色，因名色故<a class='ref t' id='t0444c20' href='#t0444c20'>T 0444c20</a>有六入，因六入故有觸，因觸故有受，因受故<a class='ref t' id='t0444c21' href='#t0444c21'>T 0444c21</a>有愛，因愛故有取，因取故有有，因有故有生，<a class='ref t' id='t0444c22' href='#t0444c22'>T 0444c22</a>因生故有老死，憂悲苦惱，眾苦聚集。因是故<a class='ref t' id='t0444c23' href='#t0444c23'>T 0444c23</a>有果滅，無明滅則行滅，行滅則識滅，識滅則<a class='ref t' id='t0444c24' href='#t0444c24'>T 0444c24</a>名色滅，名色滅則六入滅，六入滅則觸滅，觸<a class='ref t' id='t0444c25' href='#t0444c25'>T 0444c25</a>滅則受滅，受滅則愛滅，愛滅則取滅，取滅則<a class='ref t' id='t0444c26' href='#t0444c26'>T 0444c26</a>有滅，有滅則生滅，生滅則老死，憂悲苦惱，眾<a class='ref t' id='t0444c27' href='#t0444c27'>T 0444c27</a>苦聚集滅盡，則大苦聚滅。」</p>
<p>佛說是已，諸比丘<a class='ref t' id='t0444c28' href='#t0444c28'>T 0444c28</a>聞佛所說，歡喜奉行。</p>
<a class='ref t' id='t0444c29' href='#t0444c29'>T 0444c29</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
