<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.187' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 187</span><span class='mirror-right'>（一八七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0441a28' href='#t0441a28'>T 0441a28</a>獨園。爾時，須達多長者遇病困篤。於時世尊<a class='ref t' id='t0441a29' href='#t0441a29'>T 0441a29</a>聞其病甚，即於晨朝，著衣持鉢，往詣其家。<a class='ref t' id='t0441b01' href='#t0441b01'>T 0441b01</a>須達長者遙見佛來，動身欲起，佛告長者：<a class='ref t' id='t0441b02' href='#t0441b02'>T 0441b02</a>「不須汝起。」爾時世尊別敷座坐，佛告長者：「汝<a class='ref t' id='t0441b03' href='#t0441b03'>T 0441b03</a>所患苦，為可忍不？醫療有降，不至增乎？」</p>
<p>長者<a class='ref t' id='t0441b04' href='#t0441b04'>T 0441b04</a>白佛：「今所患苦，甚為難忍，所受痛苦，遂漸增<a class='ref t' id='t0441b05' href='#t0441b05'>T 0441b05</a>長，苦痛逼切，甚可患厭。譬如力人以繩繫於<a class='ref t' id='t0441b06' href='#t0441b06'>T 0441b06</a>弱劣者頭，<span class='t-gaiji'>［打－丁＋（稯－禾）］<!--gaiji,,1[打-丁＋（稯－禾）],2&#x3A11;,3--></span>搣掣頓，揉捺其頭，我患首疾，<a class='ref t' id='t0441b07' href='#t0441b07'>T 0441b07</a>亦復如是。譬如屠家以彼利刀，而開牛腹，撓<a class='ref t' id='t0441b08' href='#t0441b08'>T 0441b08</a>攪五內，我患腹痛，亦復如是。譬如二大力士，<a class='ref t' id='t0441b09' href='#t0441b09'>T 0441b09</a>捉彼羸瘦極患之人，向火燺炙，我患身體，<a class='ref t' id='t0441b10' href='#t0441b10'>T 0441b10</a>煩熱苦痛，亦復如是。」</p>
<p>佛告長者：「汝於今者，應<a class='ref t' id='t0441b11' href='#t0441b11'>T 0441b11</a>於佛所生不壞信，法僧及戒，亦當如是。」</p>
<p>長者<a class='ref t' id='t0441b12' href='#t0441b12'>T 0441b12</a>白言：「如佛所說，四不壞信，我亦具得。」</p>
<p>佛告長<a class='ref t' id='t0441b13' href='#t0441b13'>T 0441b13</a>者：「依四不壞，爾今次應修於六念，汝當念佛<a class='ref t' id='t0441b14' href='#t0441b14'>T 0441b14</a>諸功德，憶佛十號，如來、應供、正遍知、明行足、<a class='ref t' id='t0441b15' href='#t0441b15'>T 0441b15</a>善逝、世間解、無上士、調御丈夫、天人師、佛、世<a class='ref t' id='t0441b16' href='#t0441b16'>T 0441b16</a>尊，是名念佛。云何念法？如來所說勝妙之<a class='ref t' id='t0441b17' href='#t0441b17'>T 0441b17</a>法，等同慶善，現在得利，及獲得證，離諸熱<a class='ref t' id='t0441b18' href='#t0441b18'>T 0441b18</a>惱，不擇時節，能向善趣。現在開示，乃至智<a class='ref t' id='t0441b19' href='#t0441b19'>T 0441b19</a>者自知，是名念法。云何念僧？常當憶念僧之<a class='ref t' id='t0441b20' href='#t0441b20'>T 0441b20</a>德行，如來聖僧，得向具足，應病授藥，正真向<a class='ref t' id='t0441b21' href='#t0441b21'>T 0441b21</a>道，所行次第，不越限度，能隨於佛。所行之<a class='ref t' id='t0441b22' href='#t0441b22'>T 0441b22</a>法，須陀洹果，向須陀洹，斯陀含果，向斯陀含，<a class='ref t' id='t0441b23' href='#t0441b23'>T 0441b23</a>阿那含果，向阿那含，阿羅漢果，向阿羅漢，<a class='ref t' id='t0441b24' href='#t0441b24'>T 0441b24</a>是名如來聲聞僧。具足戒、定、慧、解脫、解脫知<a class='ref t' id='t0441b25' href='#t0441b25'>T 0441b25</a>見，為他所請，如是等僧，宜應敬禮，合掌向<a class='ref t' id='t0441b26' href='#t0441b26'>T 0441b26</a>之，是名念僧。云何念戒？自念所行滿足之戒，<a class='ref t' id='t0441b27' href='#t0441b27'>T 0441b27</a>白淨戒，不瑕戒，不缺戒，不穿漏戒，純淨戒，<a class='ref t' id='t0441b28' href='#t0441b28'>T 0441b28</a>無垢穢戒，不求財物戒，智者所樂戒，無可譏<a class='ref t' id='t0441b29' href='#t0441b29'>T 0441b29</a>嫌戒。次應自念，是名念戒。云何念施？己所<a class='ref t' id='t0441c01' href='#t0441c01'>T 0441c01</a>行施，我得善利，應離慳貪，行於布施，心無所<a class='ref t' id='t0441c02' href='#t0441c02'>T 0441c02</a>著，悉能放捨。若施之時，手自授與，心常樂<a class='ref t' id='t0441c03' href='#t0441c03'>T 0441c03</a>施，無有厭倦，捨心具足。若有乞索，常為開<a class='ref t' id='t0441c04' href='#t0441c04'>T 0441c04</a>分，是名念施。云何念天？常當護心，念六欲天，<a class='ref t' id='t0441c05' href='#t0441c05'>T 0441c05</a>念須陀洹、斯陀含，生彼六天。」</p>
<p>須達多白佛言：<a class='ref t' id='t0441c06' href='#t0441c06'>T 0441c06</a>「世尊！如佛所說，六念之法，我已具修。」須達白<a class='ref t' id='t0441c07' href='#t0441c07'>T 0441c07</a>佛：「唯願世尊，在此中食。」佛默受請。日時既<a class='ref t' id='t0441c08' href='#t0441c08'>T 0441c08</a>到，須達長者為於如來設眾餚饌，種種備具，<a class='ref t' id='t0441c09' href='#t0441c09'>T 0441c09</a>清淨香潔。設是供已，合掌向佛，而作是言：「世<a class='ref t' id='t0441c10' href='#t0441c10'>T 0441c10</a>尊出世，難可值遇。」佛為長者種種說法，示教<a class='ref t' id='t0441c11' href='#t0441c11'>T 0441c11</a>利喜，從座而去。</p>
<p>須達長者於佛去後，尋於其<a class='ref t' id='t0441c12' href='#t0441c12'>T 0441c12</a>夜，身壞命終，得生天上。既生天上，尋還佛<a class='ref t' id='t0441c13' href='#t0441c13'>T 0441c13</a>所，須達天子光色倍常，照于祇洹，悉皆大明，<a class='ref t' id='t0441c14' href='#t0441c14'>T 0441c14</a>頂禮佛足，在一面坐，而說偈言：</p>
<a class='ref t' id='t0441c15' href='#t0441c15'>T 0441c15</a>
<blockquote class='gatha'>
<p>「此今猶故是，　　祇洹之園林，<a class='ref t' id='t0441c16' href='#t0441c16'>T 0441c16</a><br>
仙聖所住處，　　林池甚閑靜。<a class='ref t' id='t0441c17' href='#t0441c17'>T 0441c17</a><br>
法主居其中，　　我今生喜樂，<a class='ref t' id='t0441c18' href='#t0441c18'>T 0441c18</a><br>
信戒定慧業，　　正命能使淨。<a class='ref t' id='t0441c19' href='#t0441c19'>T 0441c19</a><br>
若能修如是，　　向來之上行，<a class='ref t' id='t0441c20' href='#t0441c20'>T 0441c20</a><br>
非種姓財富，　　能得獲斯事。<a class='ref t' id='t0441c21' href='#t0441c21'>T 0441c21</a><br>
智慧舍利弗，　　寂然持禁戒，<a class='ref t' id='t0441c22' href='#t0441c22'>T 0441c22</a><br>
空處樂恬靜，　　最勝無倫匹。」</p>
</blockquote>
<p><a class='ref t' id='t0441c23' href='#t0441c23'>T 0441c23</a>佛告天曰：「如是！如是。」爾時，世尊即說偈言：</p>
<a class='ref t' id='t0441c24' href='#t0441c24'>T 0441c24</a>
<blockquote class='gatha'>
<p>「信戒定慧業，　　正念能使淨，<a class='ref t' id='t0441c25' href='#t0441c25'>T 0441c25</a><br>
非種姓財富，　　能獲如斯事。<a class='ref t' id='t0441c26' href='#t0441c26'>T 0441c26</a><br>
智慧舍利弗，　　寂滅能持戒，<a class='ref t' id='t0441c27' href='#t0441c27'>T 0441c27</a><br>
空處樂恬靜，　　最上無倫匹。」</p>
</blockquote>
<p><a class='ref t' id='t0441c28' href='#t0441c28'>T 0441c28</a>須達天子聞佛所說，歡喜頂禮，於座上沒，還<a class='ref t' id='t0441c29' href='#t0441c29'>T 0441c29</a>於天宮。</p>
<p><a class='ref t' id='t0442a01' href='#t0442a01'>T 0442a01</a>爾時，世尊於天未曉，入講堂中，敷座而坐，告<a class='ref t' id='t0442a02' href='#t0442a02'>T 0442a02</a>諸比丘：「向有一天，光色倍常，來詣我所，其光<a class='ref t' id='t0442a03' href='#t0442a03'>T 0442a03</a>暉曜，普照祇洹，悉皆大明。禮我足已，却坐一<a class='ref t' id='t0442a04' href='#t0442a04'>T 0442a04</a>面，而說斯偈：</p>
<a class='ref t' id='t0442a05' href='#t0442a05'>T 0442a05</a>
<blockquote class='gatha'>
<p>「『此今猶故是，　　祇洹之園林，<a class='ref t' id='t0442a06' href='#t0442a06'>T 0442a06</a><br>
　仙聖所住處，　　林池甚閑靜。<a class='ref t' id='t0442a07' href='#t0442a07'>T 0442a07</a><br>
　法主居其中，　　我今生悅樂，<a class='ref t' id='t0442a08' href='#t0442a08'>T 0442a08</a><br>
　信戒定慧業，　　正命能使淨。<a class='ref t' id='t0442a09' href='#t0442a09'>T 0442a09</a><br>
　若能修如是，　　向來之上事，<a class='ref t' id='t0442a10' href='#t0442a10'>T 0442a10</a><br>
　非種姓財富，　　能獲如斯事。<a class='ref t' id='t0442a11' href='#t0442a11'>T 0442a11</a><br>
　智慧舍利弗，　　寂然持禁戒，<a class='ref t' id='t0442a12' href='#t0442a12'>T 0442a12</a><br>
　空處樂恬靜，　　最勝無倫匹。』」</p>
</blockquote>
<p><a class='ref t' id='t0442a13' href='#t0442a13'>T 0442a13</a>爾時，尊者阿難在如來後，聞天說偈，即白佛<a class='ref t' id='t0442a14' href='#t0442a14'>T 0442a14</a>言：「此必是須達長者，得生天上，是故還來<a class='ref t' id='t0442a15' href='#t0442a15'>T 0442a15</a>讚舍利弗。」</p>
<p>佛言：「如是！如是。彼須達多生天上，<a class='ref t' id='t0442a16' href='#t0442a16'>T 0442a16</a>來至我所，說如斯偈。」</p>
<p>爾時，阿難及諸比丘聞<a class='ref t' id='t0442a17' href='#t0442a17'>T 0442a17</a>佛所說，歡喜奉行。</p>
<a class='ref t' id='t0442a18' href='#t0442a18'>T 0442a18</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
