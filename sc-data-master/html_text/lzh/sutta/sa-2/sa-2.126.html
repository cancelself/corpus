<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.126' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 126</span><span class='mirror-right'>（一二六）</span></h1>
</header>
<p>爾時，有聚落主名如意珠頂髮，往詣<a class='ref t' id='t0421b12' href='#t0421b12'>T 0421b12</a>佛所，頂禮佛足，在一面坐，即白佛言：「世尊！<a class='ref t' id='t0421b13' href='#t0421b13'>T 0421b13</a>我於往日在王宮殿，與諸輔相共一處坐，群<a class='ref t' id='t0421b14' href='#t0421b14'>T 0421b14</a>臣眷屬詳議講論，所謂作沙門者，為得捉於<a class='ref t' id='t0421b15' href='#t0421b15'>T 0421b15</a>錢寶，以不得捉金不？時，彼眾中有一人言：『縱<a class='ref t' id='t0421b16' href='#t0421b16'>T 0421b16</a>令捉者，竟有何過？應當得捉。』有一人言：『不應<a class='ref t' id='t0421b17' href='#t0421b17'>T 0421b17</a>得捉。沙門釋子不捉金寶。』世尊！如是二語，<a class='ref t' id='t0421b18' href='#t0421b18'>T 0421b18</a>為得名為稱法而說，為不稱說？若作斯語，非<a class='ref t' id='t0421b19' href='#t0421b19'>T 0421b19</a>為毀佛，非過言耶？為是佛說，為非是乎？」</p>
<p>佛告<a class='ref t' id='t0421b20' href='#t0421b20'>T 0421b20</a>聚落主：「若作是說，斯名謗我，為不稱說，名為<a class='ref t' id='t0421b21' href='#t0421b21'>T 0421b21</a>過說。然我所說，實不同彼。何以故？為比丘<a class='ref t' id='t0421b22' href='#t0421b22'>T 0421b22</a>者，沙門釋子，法不應捉金等錢寶。若捉金等<a class='ref t' id='t0421b23' href='#t0421b23'>T 0421b23</a>錢寶，彼非沙門釋子之法，佛之教法轉勝<a class='ref t' id='t0421b24' href='#t0421b24'>T 0421b24</a>端嚴。佛如是說，為比丘者，不應捉於金等錢<a class='ref t' id='t0421b25' href='#t0421b25'>T 0421b25</a>寶，設有捉者，非沙門法。」</p>
<p>村主言：「我於彼時，<a class='ref t' id='t0421b26' href='#t0421b26'>T 0421b26</a>於大眾中，亦作是說，沙門釋子實不應捉金<a class='ref t' id='t0421b27' href='#t0421b27'>T 0421b27</a>等錢寶，若有捉者，宜應自恣放逸五欲。」時，<a class='ref t' id='t0421b28' href='#t0421b28'>T 0421b28</a>彼村主聞佛所說，頂禮而去。</p>
<p>當於爾時，阿難<a class='ref t' id='t0421b29' href='#t0421b29'>T 0421b29</a>比丘侍立佛側，以扇扇佛。佛告阿難曰：「汝<a class='ref t' id='t0421c01' href='#t0421c01'>T 0421c01</a>可召諸比丘依此王舍城而住止者，盡集講<a class='ref t' id='t0421c02' href='#t0421c02'>T 0421c02</a>堂。」爾時，阿難奉佛教已，如佛所命，勅諸比丘，<a class='ref t' id='t0421c03' href='#t0421c03'>T 0421c03</a>盡集講堂。時，諸比丘各來集已，阿難詣佛，頂<a class='ref t' id='t0421c04' href='#t0421c04'>T 0421c04</a>禮佛足，在一面坐。白佛言：「世尊！諸比丘僧<a class='ref t' id='t0421c05' href='#t0421c05'>T 0421c05</a>依王舍城迦蘭陀竹林者，皆來集在講堂之<a class='ref t' id='t0421c06' href='#t0421c06'>T 0421c06</a>中，唯願世尊宜知是時。」</p>
<p>爾時，世尊即往講堂，<a class='ref t' id='t0421c07' href='#t0421c07'>T 0421c07</a>於眾僧前敷座而坐。佛告比丘：「有如意珠頂<a class='ref t' id='t0421c08' href='#t0421c08'>T 0421c08</a>髮聚落主來至我所，頂禮我已，而作是言：『我<a class='ref t' id='t0421c09' href='#t0421c09'>T 0421c09</a>於往日，在王宮殿，與諸輔相共議講論沙<a class='ref t' id='t0421c10' href='#t0421c10'>T 0421c10</a>門之法，為應捉持金等錢寶，為不捉耶？時，彼<a class='ref t' id='t0421c11' href='#t0421c11'>T 0421c11</a>眾中有一人言：「假令沙門捉持錢寶及金<a class='ref t' id='t0421c12' href='#t0421c12'>T 0421c12</a>銀等，有何過咎？但捉無苦。」復有人言：「沙門之<a class='ref t' id='t0421c13' href='#t0421c13'>T 0421c13</a>法，法不應捉金等錢寶。」如斯二人，其語不<a class='ref t' id='t0421c14' href='#t0421c14'>T 0421c14</a>同，此二人言，何者稱法？』我即答言：『沙門釋<a class='ref t' id='t0421c15' href='#t0421c15'>T 0421c15</a>子不應捉持金等錢寶。』時，聚落主而作是<a class='ref t' id='t0421c16' href='#t0421c16'>T 0421c16</a>言：『我於昔時，於彼眾中，亦作是語，如斯沙<a class='ref t' id='t0421c17' href='#t0421c17'>T 0421c17</a>門，得捉金等及以錢寶，亦應恣令受於五欲。』<a class='ref t' id='t0421c18' href='#t0421c18'>T 0421c18</a>時，彼村主聞我所說，歡喜而去。」</p>
<p>佛告諸比丘：<a class='ref t' id='t0421c19' href='#t0421c19'>T 0421c19</a>「汝等當知，彼如意珠頂髮聚落主於眾人前<a class='ref t' id='t0421c20' href='#t0421c20'>T 0421c20</a>作師子吼言：『沙門法不應受取金銀錢寶。』汝<a class='ref t' id='t0421c21' href='#t0421c21'>T 0421c21</a>諸比丘從今已後，若有所須，欲捉之者，當作<a class='ref t' id='t0421c22' href='#t0421c22'>T 0421c22</a>草木及捉糞想，寧捉糞穢，不捉寶物。」</p>
<p>時，諸比<a class='ref t' id='t0421c23' href='#t0421c23'>T 0421c23</a>丘聞佛所說，歡喜頂禮而去。</p>
<a class='ref t' id='t0421c24' href='#t0421c24'>T 0421c24</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
