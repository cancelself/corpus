<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.322' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 322</span><span class='mirror-right'>（三二二）</span></h1>
</header>
<p>如是我聞：</p>
<p>一時佛遊摩竭提國，至摩<a class='ref t' id='t0481b02' href='#t0481b02'>T 0481b02</a>尼行夜叉宮。時摩尼行夜叉共諸夜叉，不<a class='ref t' id='t0481b03' href='#t0481b03'>T 0481b03</a>在己宮，集於餘處。有一女人，持好香華，并<a class='ref t' id='t0481b04' href='#t0481b04'>T 0481b04</a>齎美酒，來至於此夜叉宮中。爾時，世尊處彼<a class='ref t' id='t0481b05' href='#t0481b05'>T 0481b05</a>宮坐，諸根寂定。時此女人見於如來，在宮中<a class='ref t' id='t0481b06' href='#t0481b06'>T 0481b06</a>坐，顏色悅豫，志意湛然，諸根寂定，得上調心，<a class='ref t' id='t0481b07' href='#t0481b07'>T 0481b07</a>譬如金樓。見斯事已，即生此念：「我於今者，便<a class='ref t' id='t0481b08' href='#t0481b08'>T 0481b08</a>為現見摩尼行夜叉。」時此女人前禮佛足，而<a class='ref t' id='t0481b09' href='#t0481b09'>T 0481b09</a>說偈言：</p>
<a class='ref t' id='t0481b10' href='#t0481b10'>T 0481b10</a>
<blockquote class='gatha'>
<p>「汝實應供養，　　請與我所願，<a class='ref t' id='t0481b11' href='#t0481b11'>T 0481b11</a><br>
使汝得賢善，　　此摩竭提人，<a class='ref t' id='t0481b12' href='#t0481b12'>T 0481b12</a><br>
咸從汝求願，　　汝常稱其心，<a class='ref t' id='t0481b13' href='#t0481b13'>T 0481b13</a><br>
能與福慶祐。　　汝今稱我願，<a class='ref t' id='t0481b14' href='#t0481b14'>T 0481b14</a><br>
令我現在樂，　　來世得生天。」</p>
</blockquote>
<p><a class='ref t' id='t0481b15' href='#t0481b15'>T 0481b15</a>爾時，世尊以偈答曰：</p>
<a class='ref t' id='t0481b16' href='#t0481b16'>T 0481b16</a>
<blockquote class='gatha'>
<p>「汝慎莫放逸，　　而生於憍慢，<a class='ref t' id='t0481b17' href='#t0481b17'>T 0481b17</a><br>
常當樂信戒，　　汝當自化度。<a class='ref t' id='t0481b18' href='#t0481b18'>T 0481b18</a><br>
請求摩尼行，　　彼將何所為？<a class='ref t' id='t0481b19' href='#t0481b19'>T 0481b19</a><br>
未若汝自修，　　生天之業緣。」</p>
</blockquote>
<p><a class='ref t' id='t0481b20' href='#t0481b20'>T 0481b20</a>時彼女人聞斯偈已，復作是念：「彼必不是摩<a class='ref t' id='t0481b21' href='#t0481b21'>T 0481b21</a>尼夜叉，乃是瞿曇沙門。」即此女人尋以香花、<a class='ref t' id='t0481b22' href='#t0481b22'>T 0481b22</a>酒瓶，屏於一處，頂禮佛足，合掌向佛，而說偈<a class='ref t' id='t0481b23' href='#t0481b23'>T 0481b23</a>言：</p>
<a class='ref t' id='t0481b24' href='#t0481b24'>T 0481b24</a>
<blockquote class='gatha'>
<p>「云何能獲得，　　現樂後生天？<a class='ref t' id='t0481b25' href='#t0481b25'>T 0481b25</a><br>
趣向於何事，　　能得受快樂？<a class='ref t' id='t0481b26' href='#t0481b26'>T 0481b26</a><br>
當作何業行？　　我今問瞿曇，<a class='ref t' id='t0481b27' href='#t0481b27'>T 0481b27</a><br>
云何今得樂，　　命終得生天？」<a class='ref t' id='t0481b28' href='#t0481b28'>T 0481b28</a><br>
「施與調諸根，　　能生於快樂，<a class='ref t' id='t0481b29' href='#t0481b29'>T 0481b29</a><br>
正見賢善俱，　　親近於沙門，<a class='ref t' id='t0481c01' href='#t0481c01'>T 0481c01</a><br>
正命自活者，　　何用生于彼，<a class='ref t' id='t0481c02' href='#t0481c02'>T 0481c02</a><br>
三十三天中，　　彼即苦羅網。<a class='ref t' id='t0481c03' href='#t0481c03'>T 0481c03</a><br>
汝除於欲愛，　　至心聽我說，<a class='ref t' id='t0481c04' href='#t0481c04'>T 0481c04</a><br>
我今當為汝，　　說無塵垢法，<a class='ref t' id='t0481c05' href='#t0481c05'>T 0481c05</a><br>
汝諸夜叉眾，　　善哉聽甘露。」</p>
</blockquote>
<p><a class='ref t' id='t0481c06' href='#t0481c06'>T 0481c06</a>爾時，世尊即為說法，示教利喜，如諸佛法，說<a class='ref t' id='t0481c07' href='#t0481c07'>T 0481c07</a>施論、戒論、生天之論，欲為不淨，出世為要。佛<a class='ref t' id='t0481c08' href='#t0481c08'>T 0481c08</a>知其心，志意調順，為說四諦苦集滅道。女人<a class='ref t' id='t0481c09' href='#t0481c09'>T 0481c09</a>意聰，聞法信悟，如新淨<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>，易受染色，即於座<a class='ref t' id='t0481c10' href='#t0481c10'>T 0481c10</a>上見四聖諦法，知法逮得於法，盡法崖底，斷<a class='ref t' id='t0481c11' href='#t0481c11'>T 0481c11</a>於疑網，渡疑彼岸，不隨於他，即起禮佛，合掌<a class='ref t' id='t0481c12' href='#t0481c12'>T 0481c12</a>而言：「世尊！我已得出，我已得出，我盡形壽<a class='ref t' id='t0481c13' href='#t0481c13'>T 0481c13</a>歸依三寶，成就不殺。」</p>
<p>時此女人聞法歡喜，頂<a class='ref t' id='t0481c14' href='#t0481c14'>T 0481c14</a>禮而去。</p>
<a class='ref t' id='t0481c15' href='#t0481c15'>T 0481c15</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
