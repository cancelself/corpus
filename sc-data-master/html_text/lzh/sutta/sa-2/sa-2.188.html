<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.188' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 188</span><span class='mirror-right'>（一八八）</span></h1>
</header>
<p>如是我聞：</p>
<p>一時，佛在曠野園第一林<a class='ref t' id='t0442a19' href='#t0442a19'>T 0442a19</a>中。時首長者身遇困疾，爾時，世尊聞其患已，<a class='ref t' id='t0442a20' href='#t0442a20'>T 0442a20</a>後日晨朝，著衣持鉢，往詣其家。時首長者遙<a class='ref t' id='t0442a21' href='#t0442a21'>T 0442a21</a>見佛來，動身欲起，佛告長者：「不須汝起。」佛即<a class='ref t' id='t0442a22' href='#t0442a22'>T 0442a22</a>慰問：「汝所患苦，為可忍不？醫療有降，不至<a class='ref t' id='t0442a23' href='#t0442a23'>T 0442a23</a>增耶？」</p>
<p>長者白佛：「今我患苦，極為難忍，所受痛<a class='ref t' id='t0442a24' href='#t0442a24'>T 0442a24</a>劇，遂漸增長，苦痛逼切，甚可厭患。譬如有力<a class='ref t' id='t0442a25' href='#t0442a25'>T 0442a25</a>之人，以手<span class='t-gaiji'>［打－丁＋（稯－禾）］<!--gaiji,,1[打-丁＋（稯－禾）],2&#x3A11;,3--></span>搣無力者頭，揉捺牽掣，我患<a class='ref t' id='t0442a26' href='#t0442a26'>T 0442a26</a>頭痛，亦復如是。譬如屠者以彼利刀，撓攪牛<a class='ref t' id='t0442a27' href='#t0442a27'>T 0442a27</a>腹腸胃寸絕，我患腹痛，亦復如是。譬如二大<a class='ref t' id='t0442a28' href='#t0442a28'>T 0442a28</a>力人，捉一羸病，向火燺炙，身體焦爛，患體<a class='ref t' id='t0442a29' href='#t0442a29'>T 0442a29</a>熱痛，亦復如是。」</p>
<p>佛告長者：「汝今，應於佛所生<a class='ref t' id='t0442b01' href='#t0442b01'>T 0442b01</a>不壞信，法僧及戒，亦當如是。」</p>
<p>長者白佛：「如佛<a class='ref t' id='t0442b02' href='#t0442b02'>T 0442b02</a>所說，四不壞信，我已具得。」</p>
<p>佛告長者「依於如<a class='ref t' id='t0442b03' href='#t0442b03'>T 0442b03</a>是四不壞信，應修六念。」</p>
<p>長者白佛：「如此六念，<a class='ref t' id='t0442b04' href='#t0442b04'>T 0442b04</a>我已具修。」時首長者即白佛言：「唯願世尊，在<a class='ref t' id='t0442b05' href='#t0442b05'>T 0442b05</a>此中食。」佛默然受請。日時已到，彼首長者為<a class='ref t' id='t0442b06' href='#t0442b06'>T 0442b06</a>於如來設眾餚饍，種種備具，清淨香潔。設是<a class='ref t' id='t0442b07' href='#t0442b07'>T 0442b07</a>供已，尋便奉施，合掌向佛，而作是言：「世尊出<a class='ref t' id='t0442b08' href='#t0442b08'>T 0442b08</a>世，難可值遇。」佛為長者種種說法，示教利喜，<a class='ref t' id='t0442b09' href='#t0442b09'>T 0442b09</a>從座而去。</p>
<p>時首長者如來去後，尋於其夜，身<a class='ref t' id='t0442b10' href='#t0442b10'>T 0442b10</a>壞命終，生無熱天。既生天已，即作此念：「我於<a class='ref t' id='t0442b11' href='#t0442b11'>T 0442b11</a>今者，應往佛所。」作是念已，尋來佛所，光色倍<a class='ref t' id='t0442b12' href='#t0442b12'>T 0442b12</a>常，照于祇洹，悉皆大明，頂禮佛已，却坐一<a class='ref t' id='t0442b13' href='#t0442b13'>T 0442b13</a>面，身滲入地，譬如蘇油。</p>
<p>佛告天子：「汝可化<a class='ref t' id='t0442b14' href='#t0442b14'>T 0442b14</a>為麁身，當作住想。」時首天子受佛勅已，即便<a class='ref t' id='t0442b15' href='#t0442b15'>T 0442b15</a>化作欲界麁形，不復滲沒。佛告首天子言：<a class='ref t' id='t0442b16' href='#t0442b16'>T 0442b16</a>「汝行幾法不生厭足，身壞命終，生無熱天？」</p>
<p>首<a class='ref t' id='t0442b17' href='#t0442b17'>T 0442b17</a>天白佛：「我行三法，心無厭足，故得生天。見佛，<a class='ref t' id='t0442b18' href='#t0442b18'>T 0442b18</a>聽法，供養眾僧，無厭足故，命終得生無熱天<a class='ref t' id='t0442b19' href='#t0442b19'>T 0442b19</a>上。」時首天子即說偈言：</p>
<a class='ref t' id='t0442b20' href='#t0442b20'>T 0442b20</a>
<blockquote class='gatha'>
<p>「我樂常見佛，　　不捨於聽法，<a class='ref t' id='t0442b21' href='#t0442b21'>T 0442b21</a><br>
供養比丘僧，　　受持賢聖法，<a class='ref t' id='t0442b22' href='#t0442b22'>T 0442b22</a><br>
調伏貪嫉心，　　得生無熱天。」</p>
</blockquote>
<p><a class='ref t' id='t0442b23' href='#t0442b23'>T 0442b23</a>時首天子說是偈已，歡喜頂禮，即從座沒，還<a class='ref t' id='t0442b24' href='#t0442b24'>T 0442b24</a>於天宮。</p>
<a class='ref t' id='t0442b25' href='#t0442b25'>T 0442b25</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
