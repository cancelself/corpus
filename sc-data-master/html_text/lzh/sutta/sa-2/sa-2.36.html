<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.36' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 36</span><span class='mirror-right'>（三六）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0385a07' href='#t0385a07'>T 0385a07</a>獨園。爾時，世尊告諸比丘：「昔所有一夜叉，形<a class='ref t' id='t0385a08' href='#t0385a08'>T 0385a08</a>狀甚小，顏色鄙惡，身形又黑，人不喜見，坐帝<a class='ref t' id='t0385a09' href='#t0385a09'>T 0385a09</a>釋座上。爾時，三十三天見是夜叉坐於釋處，<a class='ref t' id='t0385a10' href='#t0385a10'>T 0385a10</a>皆大瞋忿，種種毀罵。爾時，夜叉惡相漸滅，善<a class='ref t' id='t0385a11' href='#t0385a11'>T 0385a11</a>色轉生，漸漸長大。諸天罵詈，瞋恚轉多，夜叉<a class='ref t' id='t0385a12' href='#t0385a12'>T 0385a12</a>遂復身形長大，顏色鮮盛。諸天相將至帝釋<a class='ref t' id='t0385a13' href='#t0385a13'>T 0385a13</a>所，白帝釋言：『有一夜叉，極為醜陋，身形甚<a class='ref t' id='t0385a14' href='#t0385a14'>T 0385a14</a>小，坐帝釋處。我等諸天，盡共罵詈，而夜叉<a class='ref t' id='t0385a15' href='#t0385a15'>T 0385a15</a>子顏色轉好，身形漸大。』帝釋語言：『有是夜<a class='ref t' id='t0385a16' href='#t0385a16'>T 0385a16</a>叉，得諸罵詈，形色轉好，名助人瞋。』爾時，帝<a class='ref t' id='t0385a17' href='#t0385a17'>T 0385a17</a>釋還向坐所，偏袒右肩，手擎香爐，語夜<a class='ref t' id='t0385a18' href='#t0385a18'>T 0385a18</a>又言：『大仙！我是帝釋，我是帝釋。』三自稱名，<a class='ref t' id='t0385a19' href='#t0385a19'>T 0385a19</a>夜叉轉小，形色轉惡，於是消滅。帝釋還復<a class='ref t' id='t0385a20' href='#t0385a20'>T 0385a20</a>帝釋坐，告諸天言：『自今以往，莫生瞋恚。若有<a class='ref t' id='t0385a21' href='#t0385a21'>T 0385a21</a>惡對，慎莫加瞋。』即說偈言：</p>
<a class='ref t' id='t0385a22' href='#t0385a22'>T 0385a22</a>
<blockquote class='gatha'>
<p>「『若他來侵欺，　　莫還侵欺彼，<a class='ref t' id='t0385a23' href='#t0385a23'>T 0385a23</a><br>
　於來侵害者，　　皆生於慈心。<a class='ref t' id='t0385a24' href='#t0385a24'>T 0385a24</a><br>
　無瞋無害者，　　常應親近之，<a class='ref t' id='t0385a25' href='#t0385a25'>T 0385a25</a><br>
　彼即是賢聖，　　亦賢聖弟子。<a class='ref t' id='t0385a26' href='#t0385a26'>T 0385a26</a><br>
　諸有瞋恚者，　　為瞋山所障。<a class='ref t' id='t0385a27' href='#t0385a27'>T 0385a27</a><br>
　若有瞋恚時，　　能少禁制者，<a class='ref t' id='t0385a28' href='#t0385a28'>T 0385a28</a><br>
　是名為善法，　　如轡制惡馬。』」</p>
</blockquote>
<p><a class='ref t' id='t0385a29' href='#t0385a29'>T 0385a29</a>佛告諸比丘：「帝釋居天王位，受諸欲樂，猶能<a class='ref t' id='t0385a30' href='#t0385a30'>T 0385a30</a>制瞋，又常讚嘆禁制瞋者，況汝比丘，信家非<a class='ref t' id='t0385b01' href='#t0385b01'>T 0385b01</a>家，出家入道，剃除鬚髮，被服法衣，而不制<a class='ref t' id='t0385b02' href='#t0385b02'>T 0385b02</a>瞋，讚離瞋者？是故比丘，當如是學。」</p>
<p>爾時，比<a class='ref t' id='t0385b03' href='#t0385b03'>T 0385b03</a>丘聞佛所說，歡喜奉行。</p>
<a class='ref t' id='t0385b04' href='#t0385b04'>T 0385b04</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
