<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.91' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 91</span><span class='mirror-right'>（九一）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0404c20' href='#t0404c20'>T 0404c20</a>獨園。爾時，有一摩納名曰佛移，往詣佛所，稽<a class='ref t' id='t0404c21' href='#t0404c21'>T 0404c21</a>首問訊，在一面坐。白佛言：「世尊！為有幾法，教<a class='ref t' id='t0404c22' href='#t0404c22'>T 0404c22</a>在家人處於家中得現報利，并得利樂？」</p>
<p>佛告<a class='ref t' id='t0404c23' href='#t0404c23'>T 0404c23</a>摩納：「有四法使在家人得現世報，獲利益<a class='ref t' id='t0404c24' href='#t0404c24'>T 0404c24</a>樂。何謂為四？一能精勤，二能守護諸根，三<a class='ref t' id='t0404c25' href='#t0404c25'>T 0404c25</a>得善知識，四正理養命。云何精勤？隨所作<a class='ref t' id='t0404c26' href='#t0404c26'>T 0404c26</a>業，家計資生，或為王臣，或為農夫，或復治<a class='ref t' id='t0404c27' href='#t0404c27'>T 0404c27</a>生，或復牧人，隨其所作，不憚劬勞，寒暑風<a class='ref t' id='t0404c28' href='#t0404c28'>T 0404c28</a>雨，飢渴飽滿，蚊虻蠅蜂，雖有勤苦，不捨作<a class='ref t' id='t0404c29' href='#t0404c29'>T 0404c29</a>業，為成業故，終不休廢，是名精勤。云何名<a class='ref t' id='t0405a01' href='#t0405a01'>T 0405a01</a>為守護諸根？若族姓子如法聚財，設有方計，<a class='ref t' id='t0405a02' href='#t0405a02'>T 0405a02</a>不為王賊水火之所劫奪，怨憎之處悉不得<a class='ref t' id='t0405a03' href='#t0405a03'>T 0405a03</a>侵，不生惡子，是名守護。云何名為近於善友？<a class='ref t' id='t0405a04' href='#t0405a04'>T 0405a04</a>若族姓子近於善友，而此善友資性賢良，終<a class='ref t' id='t0405a05' href='#t0405a05'>T 0405a05</a>不姦盜，亦不放逸飲酒醉亂，吐出實言，不為<a class='ref t' id='t0405a06' href='#t0405a06'>T 0405a06</a>欺誑。與如此人共為親友，未生憂惱能令不<a class='ref t' id='t0405a07' href='#t0405a07'>T 0405a07</a>生，已生憂惱能使滅除，未生喜樂能使得生，<a class='ref t' id='t0405a08' href='#t0405a08'>T 0405a08</a>已生喜樂能使不失，是名善友。云何名為正<a class='ref t' id='t0405a09' href='#t0405a09'>T 0405a09</a>理養命？若族姓子知其財物，量其多少，節其<a class='ref t' id='t0405a10' href='#t0405a10'>T 0405a10</a>財用，入多於出，莫苟輕用。譬如有人食優<a class='ref t' id='t0405a11' href='#t0405a11'>T 0405a11</a>曇果，初食之時，樹上甚多。既食之已，醉眠七<a class='ref t' id='t0405a12' href='#t0405a12'>T 0405a12</a>日。既醒悟已，方覺失果。宜處以理，奢儉得<a class='ref t' id='t0405a13' href='#t0405a13'>T 0405a13</a>中。若有錢財，不能衣食，不能惠施，極自儉<a class='ref t' id='t0405a14' href='#t0405a14'>T 0405a14</a>用，眾人咸言：『如此之人，死如狗死。』宜自籌<a class='ref t' id='t0405a15' href='#t0405a15'>T 0405a15</a>量，不奢不儉，是名正理養命。」</p>
<p>摩納復白佛言：<a class='ref t' id='t0405a16' href='#t0405a16'>T 0405a16</a>「修何等法，令在家人現受其利，後世得福？」</p>
<p>佛<a class='ref t' id='t0405a17' href='#t0405a17'>T 0405a17</a>告摩納：「有四種法能獲福報。何謂為四？所謂<a class='ref t' id='t0405a18' href='#t0405a18'>T 0405a18</a>信戒及施、聞、慧。云何名戒？能行不殺，乃至不<a class='ref t' id='t0405a19' href='#t0405a19'>T 0405a19</a>飲酒。云何名施？施沙門、婆羅門、師長、父母、貧<a class='ref t' id='t0405a20' href='#t0405a20'>T 0405a20</a>窮之者，乞與衣食、床敷、臥具、病瘦醫藥，種種<a class='ref t' id='t0405a21' href='#t0405a21'>T 0405a21</a>所須，盡能惠與，名之為施。云何聞慧？如實<a class='ref t' id='t0405a22' href='#t0405a22'>T 0405a22</a>知苦，知苦諦；如實知習，知習諦；如實知<a class='ref t' id='t0405a23' href='#t0405a23'>T 0405a23</a>道，知道諦；如實知滅，知滅諦；是名聞慧具<a class='ref t' id='t0405a24' href='#t0405a24'>T 0405a24</a>足。」</p>
<p>爾時，世尊即說偈言：</p>
<a class='ref t' id='t0405a25' href='#t0405a25'>T 0405a25</a>
<blockquote class='gatha'>
<p>「精心修事業，　　勤守護不失，<a class='ref t' id='t0405a26' href='#t0405a26'>T 0405a26</a><br>
親近於善友，　　能正理養命。<a class='ref t' id='t0405a27' href='#t0405a27'>T 0405a27</a><br>
信戒施聞慧，　　除斷於慳貪，<a class='ref t' id='t0405a28' href='#t0405a28'>T 0405a28</a><br>
若能如是者，　　速獲清淨道。<a class='ref t' id='t0405a29' href='#t0405a29'>T 0405a29</a><br>
如是八種法，　　能得現利喜，<a class='ref t' id='t0405b01' href='#t0405b01'>T 0405b01</a><br>
於未來之世，　　亦得天上樂。」</p>
</blockquote>
<p><a class='ref t' id='t0405b02' href='#t0405b02'>T 0405b02</a>佛說是已，佛移摩納聞佛所說，歡喜奉行。</p>
<a class='ref t' id='t0405b03' href='#t0405b03'>T 0405b03</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
