<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.227' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 227</span><span class='mirror-right'>（二二七）</span></h1>
</header>
<p>如是我聞：</p>
<p>一時，佛在王舍城住龍山<a class='ref t' id='t0457a13' href='#t0457a13'>T 0457a13</a>側，與大比丘眾五百人俱，皆是阿羅漢，諸漏<a class='ref t' id='t0457a14' href='#t0457a14'>T 0457a14</a>已盡，所作已辦，捨於重擔，盡諸有結，心得解<a class='ref t' id='t0457a15' href='#t0457a15'>T 0457a15</a>脫。爾時，尊者目連觀察時坐五百比丘，皆離<a class='ref t' id='t0457a16' href='#t0457a16'>T 0457a16</a>愛欲。爾時，世尊在眾僧前，敷座而坐。當於爾<a class='ref t' id='t0457a17' href='#t0457a17'>T 0457a17</a>時，月半說戒。時尊者婆耆奢亦在眾中，而作<a class='ref t' id='t0457a18' href='#t0457a18'>T 0457a18</a>是念：「我今在於佛僧之前，欲有讚說。」即從坐<a class='ref t' id='t0457a19' href='#t0457a19'>T 0457a19</a>起，整其衣服，合掌向佛，而作是言：「唯願世<a class='ref t' id='t0457a20' href='#t0457a20'>T 0457a20</a>尊，聽我所說。」</p>
<p>佛言：「婆耆奢！隨汝所說。」</p>
<p>爾時，<a class='ref t' id='t0457a21' href='#t0457a21'>T 0457a21</a>尊者婆耆奢即說偈言：</p>
<a class='ref t' id='t0457a22' href='#t0457a22'>T 0457a22</a>
<blockquote class='gatha'>
<p>「無上之商主，　　在於龍山側，<a class='ref t' id='t0457a23' href='#t0457a23'>T 0457a23</a><br>
智慧能撫慰，　　五百比丘僧。<a class='ref t' id='t0457a24' href='#t0457a24'>T 0457a24</a><br>
目連神足者，　　觀察五百心，<a class='ref t' id='t0457a25' href='#t0457a25'>T 0457a25</a><br>
知此諸比丘，　　咸斷欲結使。<a class='ref t' id='t0457a26' href='#t0457a26'>T 0457a26</a><br>
一切皆具足，　　牟尼大聖尊，<a class='ref t' id='t0457a27' href='#t0457a27'>T 0457a27</a><br>
能度於苦岸，　　世間最後身。<a class='ref t' id='t0457a28' href='#t0457a28'>T 0457a28</a><br>
我今歸命禮，　　瞿曇之大師。」</p>
</blockquote>
<a class='ref t' id='t0457a29' href='#t0457a29'>T 0457a29</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
