<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.155' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 155</span><span class='mirror-right'>（一五五）</span></h1>
</header>
<p>如是我聞：</p>
<p>一時，佛在迦毘羅衛國尼拘<a class='ref t' id='t0432b15' href='#t0432b15'>T 0432b15</a>陀林。爾時，釋摩男往詣佛所，頂禮佛足，却坐<a class='ref t' id='t0432b16' href='#t0432b16'>T 0432b16</a>一面，而白佛言：「世尊！此迦毘羅人民熾盛，安<a class='ref t' id='t0432b17' href='#t0432b17'>T 0432b17</a>隱豐樂。我常在中，每自思惟：『若有狂象奔車、<a class='ref t' id='t0432b18' href='#t0432b18'>T 0432b18</a>逸馬狂走之人來觸於我，我於爾時，或當忘<a class='ref t' id='t0432b19' href='#t0432b19'>T 0432b19</a>失念佛之心，或復忘失念法僧心。』復自念言：<a class='ref t' id='t0432b20' href='#t0432b20'>T 0432b20</a>『若當忘失三寶心者，命終之時，當生何處？入<a class='ref t' id='t0432b21' href='#t0432b21'>T 0432b21</a>何趣中？受何果報？』」</p>
<p>佛告之曰：「汝當爾時，勿<a class='ref t' id='t0432b22' href='#t0432b22'>T 0432b22</a>生怖畏，命終之後，生於善處，不墮惡趣，不受<a class='ref t' id='t0432b23' href='#t0432b23'>T 0432b23</a>惡報。譬如大樹初生長時，恒常東靡，若有斫<a class='ref t' id='t0432b24' href='#t0432b24'>T 0432b24</a>伐，當向何方，然後墜落？當知此樹必東向倒。<a class='ref t' id='t0432b25' href='#t0432b25'>T 0432b25</a>汝亦如是，長夜修善，若墮惡趣，受惡報者，無<a class='ref t' id='t0432b26' href='#t0432b26'>T 0432b26</a>有是處。」時釋摩男聞佛所說，頂禮佛足，還其<a class='ref t' id='t0432b27' href='#t0432b27'>T 0432b27</a>所止。</p>
<p>諸比丘聞佛所說，歡喜奉行。</p>
<a class='ref t' id='t0432b28' href='#t0432b28'>T 0432b28</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
