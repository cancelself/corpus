<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.157' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 157</span><span class='mirror-right'>（一五七）</span></h1>
</header>
<p>爾時，世尊在迦毘羅衛國尼拘陀林<a class='ref t' id='t0433b11' href='#t0433b11'>T 0433b11</a>夏坐安居。爾時，眾多比丘於夏欲末，在講堂<a class='ref t' id='t0433b12' href='#t0433b12'>T 0433b12</a>中，為佛縫衣。諸比丘等縫衣已訖，作是思<a class='ref t' id='t0433b13' href='#t0433b13'>T 0433b13</a>惟：「我等於今，縫衣已竟，當逐佛遊行。」時，釋摩<a class='ref t' id='t0433b14' href='#t0433b14'>T 0433b14</a>男聞諸比丘縫衣已訖，欲隨佛遊行，聞斯<a class='ref t' id='t0433b15' href='#t0433b15'>T 0433b15</a>語已，即往佛所，稽首禮足，在一面坐，而白<a class='ref t' id='t0433b16' href='#t0433b16'>T 0433b16</a>佛言：「世尊！我今身心甚為重鈍，迷於諸方，<a class='ref t' id='t0433b17' href='#t0433b17'>T 0433b17</a>雖復聽法，心不甘樂。所以者何？我聞諸比丘<a class='ref t' id='t0433b18' href='#t0433b18'>T 0433b18</a>等，縫衣已竟，當隨佛遊行，即生念言：『何時<a class='ref t' id='t0433b19' href='#t0433b19'>T 0433b19</a>當復還見世尊，及以修心諸比丘等？』」</p>
<p>佛告之<a class='ref t' id='t0433b20' href='#t0433b20'>T 0433b20</a>曰：「我及比丘雖去餘處，汝若恒欲見於如來<a class='ref t' id='t0433b21' href='#t0433b21'>T 0433b21</a>及比丘者，應以法眼至心觀察，常修五事。何<a class='ref t' id='t0433b22' href='#t0433b22'>T 0433b22</a>等為五？所謂以具信故，能隨順教，非是無<a class='ref t' id='t0433b23' href='#t0433b23'>T 0433b23</a>信，能隨順教。持淨戒故，能隨順教，非是毀<a class='ref t' id='t0433b24' href='#t0433b24'>T 0433b24</a>禁能順教也。以多聞故，能隨順教，非以少聞<a class='ref t' id='t0433b25' href='#t0433b25'>T 0433b25</a>能隨順教。非以慳悋能行布施，以捨心故，能<a class='ref t' id='t0433b26' href='#t0433b26'>T 0433b26</a>行布施。非以愚癡能修智慧，以慧心故，能識<a class='ref t' id='t0433b27' href='#t0433b27'>T 0433b27</a>法相。是故摩訶男！若欲見佛及比丘者，恒應<a class='ref t' id='t0433b28' href='#t0433b28'>T 0433b28</a>修習如是五事，并六念法，若如是者，我及比<a class='ref t' id='t0433b29' href='#t0433b29'>T 0433b29</a>丘便常在前。所謂僧者，名為和合。」</p>
<p>時摩訶<a class='ref t' id='t0433c01' href='#t0433c01'>T 0433c01</a>男聞佛所說，歡喜禮足而去。</p>
<a class='ref t' id='t0433c02' href='#t0433c02'>T 0433c02</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
