<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.255' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 255</span><span class='mirror-right'>（二五五）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0463a25' href='#t0463a25'>T 0463a25</a>林。爾時，尼瞿陀劫波比丘住彼第一曠野林<a class='ref t' id='t0463a26' href='#t0463a26'>T 0463a26</a>中，而此野中，復有一林。時此比丘於彼遇<a class='ref t' id='t0463a27' href='#t0463a27'>T 0463a27</a>病，尊者婆耆供給彼病尼瞿陀劫波比丘，因<a class='ref t' id='t0463a28' href='#t0463a28'>T 0463a28</a>此病故，即入涅槃。爾時，尊者婆耆奢耶旬供<a class='ref t' id='t0463a29' href='#t0463a29'>T 0463a29</a>養和上尼瞿陀劫波已，漸次遊行至王舍城<a class='ref t' id='t0463b01' href='#t0463b01'>T 0463b01</a>迦蘭陀竹林。時婆耆奢於其晨朝，著衣持鉢，<a class='ref t' id='t0463b02' href='#t0463b02'>T 0463b02</a>入王舍城乞食，乞食食已，洗鉢，收攝坐具，往<a class='ref t' id='t0463b03' href='#t0463b03'>T 0463b03</a>詣佛所，整其衣服，合掌向佛，說偈問曰：</p>
<a class='ref t' id='t0463b04' href='#t0463b04'>T 0463b04</a>
<blockquote class='gatha'>
<p>「我今欲問佛，　　無量之解慧，<a class='ref t' id='t0463b05' href='#t0463b05'>T 0463b05</a><br>
現在斷疑惑，　　於曠野城中，<a class='ref t' id='t0463b06' href='#t0463b06'>T 0463b06</a><br>
比丘入涅槃，　　生來有福德，<a class='ref t' id='t0463b07' href='#t0463b07'>T 0463b07</a><br>
守攝身口意，　　兼有大名聞，<a class='ref t' id='t0463b08' href='#t0463b08'>T 0463b08</a><br>
尼瞿陀劫賓，　　佛為作是名，<a class='ref t' id='t0463b09' href='#t0463b09'>T 0463b09</a><br>
佛為婆羅門，　　立如是名字。」</p>
</blockquote>
<a class='ref t' id='t0463b10' href='#t0463b10'>T 0463b10</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
