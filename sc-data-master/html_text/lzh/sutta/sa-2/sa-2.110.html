<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.110' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 110</span><span class='mirror-right'>（一一〇）</span></h1>
</header>
<p>如是我聞：</p>
<p>一時，佛在拘尸那竭力士生<a class='ref t' id='t0413a28' href='#t0413a28'>T 0413a28</a>地，娑羅林中。爾時，如來涅盤時到，告阿難<a class='ref t' id='t0413a29' href='#t0413a29'>T 0413a29</a>曰：「汝可為我於雙樹間，北首敷座。」於時，阿<a class='ref t' id='t0413b01' href='#t0413b01'>T 0413b01</a>難受佛勅已，於雙樹間，北首敷座。既敷座已，<a class='ref t' id='t0413b02' href='#t0413b02'>T 0413b02</a>還至佛所，頂禮佛足，在一面坐。白佛言：「世<a class='ref t' id='t0413b03' href='#t0413b03'>T 0413b03</a>尊！我於雙樹間，北首敷座，所作已竟。」</p>
<p>爾時，世<a class='ref t' id='t0413b04' href='#t0413b04'>T 0413b04</a>尊即從坐起，往趣雙樹敷上，北首右脇而臥，<a class='ref t' id='t0413b05' href='#t0413b05'>T 0413b05</a>足足相累，繫心在明，起於念覺，先作涅盤<a class='ref t' id='t0413b06' href='#t0413b06'>T 0413b06</a>想。爾時，拘尸那竭國有一梵志名須跋陀<a class='ref t' id='t0413b07' href='#t0413b07'>T 0413b07</a>羅，先住彼國，其年朽邁，一百二十。時，彼國<a class='ref t' id='t0413b08' href='#t0413b08'>T 0413b08</a>中諸力士輩供養恭敬，尊重讚歎是阿羅<a class='ref t' id='t0413b09' href='#t0413b09'>T 0413b09</a>漢。時，須跋陀羅傳聞人說婆伽婆於今日夜<a class='ref t' id='t0413b10' href='#t0413b10'>T 0413b10</a>當入涅盤，作是念言：「我於法中，有所疑惑，<a class='ref t' id='t0413b11' href='#t0413b11'>T 0413b11</a>唯有瞿曇，必能解釋，決我所疑。」作是念已，即<a class='ref t' id='t0413b12' href='#t0413b12'>T 0413b12</a>出拘尸那竭，往詣娑羅林。</p>
<p>尊者阿難在外經<a class='ref t' id='t0413b13' href='#t0413b13'>T 0413b13</a>行，時，須跋陀見阿難已，即詣其所，白阿難<a class='ref t' id='t0413b14' href='#t0413b14'>T 0413b14</a>言：「我聞他說，沙門瞿曇於今日中夜當入無<a class='ref t' id='t0413b15' href='#t0413b15'>T 0413b15</a>餘涅盤，吾今須見，諮決所疑。」阿難答言：「梵<a class='ref t' id='t0413b16' href='#t0413b16'>T 0413b16</a>志！佛身疲惓，汝今擾惱。」須跋陀羅白阿難<a class='ref t' id='t0413b17' href='#t0413b17'>T 0413b17</a>言：「我聞如來今日中夜入無餘涅盤，我昔<a class='ref t' id='t0413b18' href='#t0413b18'>T 0413b18</a>曾聞宿舊仙言：『若如來、至真、等正覺出現於<a class='ref t' id='t0413b19' href='#t0413b19'>T 0413b19</a>世，如優曇鉢花，難可值遇。』我有少疑，思得<a class='ref t' id='t0413b20' href='#t0413b20'>T 0413b20</a>諮決，願聽我見。」如是三請，阿難答言：「莫擾<a class='ref t' id='t0413b21' href='#t0413b21'>T 0413b21</a>惱佛！」</p>
<p><a class='ref t' id='t0413b22' href='#t0413b22'>T 0413b22</a>爾時，世尊以淨天耳遙聞阿難遮須跋陀，不<a class='ref t' id='t0413b23' href='#t0413b23'>T 0413b23</a>聽前進。佛告阿難：「莫遮彼人，聽其前進，隨意<a class='ref t' id='t0413b24' href='#t0413b24'>T 0413b24</a>問難。」時，須跋陀羅聞佛慈矜，聽令前進，踊躍<a class='ref t' id='t0413b25' href='#t0413b25'>T 0413b25</a>歡喜，即至佛所，問訊已訖，在一面坐。白佛言：<a class='ref t' id='t0413b26' href='#t0413b26'>T 0413b26</a>「世尊！我有少疑，聽我問不？」佛言：「恣汝所問。」<a class='ref t' id='t0413b27' href='#t0413b27'>T 0413b27</a>須跋陀羅既蒙聽許，白佛言：「世尊！外道六師<a class='ref t' id='t0413b28' href='#t0413b28'>T 0413b28</a>種種異見，富蘭那迦葉、未迦梨俱賒梨子、阿<a class='ref t' id='t0413b29' href='#t0413b29'>T 0413b29</a>闍耶毘羅坻子、阿闍多翅舍婆羅、迦尼陀迦<a class='ref t' id='t0413c01' href='#t0413c01'>T 0413c01</a>旃延、尼乾陀闍提子，斯等六師各各自稱已<a class='ref t' id='t0413c02' href='#t0413c02'>T 0413c02</a>為世尊竟，為實得一切智不？」</p>
<p>爾時，世尊即<a class='ref t' id='t0413c03' href='#t0413c03'>T 0413c03</a>說偈言：</p>
<a class='ref t' id='t0413c04' href='#t0413c04'>T 0413c04</a>
<blockquote class='gatha'>
<p>「三十一出家，　　爾來過五十，<a class='ref t' id='t0413c05' href='#t0413c05'>T 0413c05</a><br>
推求諸善法，　　戒定行明達。<a class='ref t' id='t0413c06' href='#t0413c06'>T 0413c06</a><br>
一切諸世間，　　不知實方所，<a class='ref t' id='t0413c07' href='#t0413c07'>T 0413c07</a><br>
況知實法者？　　若修八正道，<a class='ref t' id='t0413c08' href='#t0413c08'>T 0413c08</a><br>
能獲於初果，　　乃至第四果；<a class='ref t' id='t0413c09' href='#t0413c09'>T 0413c09</a><br>
若不修八正，　　初果不可知，<a class='ref t' id='t0413c10' href='#t0413c10'>T 0413c10</a><br>
況復第四果？　　我於大眾中，<a class='ref t' id='t0413c11' href='#t0413c11'>T 0413c11</a><br>
說法師子吼，　　如此正法外，<a class='ref t' id='t0413c12' href='#t0413c12'>T 0413c12</a><br>
亦無有沙門，　　及與婆羅門。」</p>
</blockquote>
<p><a class='ref t' id='t0413c13' href='#t0413c13'>T 0413c13</a>佛說是時，須跋陀羅遠塵離垢，得法眼淨。時，<a class='ref t' id='t0413c14' href='#t0413c14'>T 0413c14</a>須跋陀羅整欝多羅僧，合掌向佛，白佛言：「世<a class='ref t' id='t0413c15' href='#t0413c15'>T 0413c15</a>尊！我今已得過三惡道。」時，須跋陀羅白阿難<a class='ref t' id='t0413c16' href='#t0413c16'>T 0413c16</a>言：「善哉！阿難！汝獲大利，為佛弟子，給侍第一。<a class='ref t' id='t0413c17' href='#t0413c17'>T 0413c17</a>我於今者，亦得善利，於佛法中，願得出家。」阿<a class='ref t' id='t0413c18' href='#t0413c18'>T 0413c18</a>難合掌白佛言：「須跋陀羅於佛法中，願樂出<a class='ref t' id='t0413c19' href='#t0413c19'>T 0413c19</a>家。」爾時，世尊即告須跋陀羅：「善來比丘！鬚髮<a class='ref t' id='t0413c20' href='#t0413c20'>T 0413c20</a>自落，法衣著身。」即得具戒，得具戒已，即成羅<a class='ref t' id='t0413c21' href='#t0413c21'>T 0413c21</a>漢。</p>
<p>須跋陀羅即作是念：「我今不忍見於世尊<a class='ref t' id='t0413c22' href='#t0413c22'>T 0413c22</a>入般涅盤，我當先入。」須跋陀羅即時先入<a class='ref t' id='t0413c23' href='#t0413c23'>T 0413c23</a>涅盤，如來於後亦入涅盤。爾時，眾中有一<a class='ref t' id='t0413c24' href='#t0413c24'>T 0413c24</a>比丘。而說偈言：</p>
<a class='ref t' id='t0413c25' href='#t0413c25'>T 0413c25</a>
<blockquote class='gatha'>
<p>「雙樹入涅盤，　　枝條四遍布，<a class='ref t' id='t0413c26' href='#t0413c26'>T 0413c26</a><br>
上下而雨花，　　繽紛散佛上。<a class='ref t' id='t0413c27' href='#t0413c27'>T 0413c27</a><br>
所以雨花者，　　世尊入涅盤。」</p>
</blockquote>
<p><a class='ref t' id='t0413c28' href='#t0413c28'>T 0413c28</a>釋提桓因復說偈言：</p>
<a class='ref t' id='t0413c29' href='#t0413c29'>T 0413c29</a>
<blockquote class='gatha'>
<p>「諸行無常，　　是生滅法，　　生滅滅已，<a class='ref t' id='t0414a01' href='#t0414a01'>T 0414a01</a><br>
乃名涅盤。」</p>
</blockquote>
<p><a class='ref t' id='t0414a02' href='#t0414a02'>T 0414a02</a>時，梵主天復說偈言：</p>
<a class='ref t' id='t0414a03' href='#t0414a03'>T 0414a03</a>
<blockquote class='gatha'>
<p>「世間有生類，　　捨身歸終滅，<a class='ref t' id='t0414a04' href='#t0414a04'>T 0414a04</a><br>
今者大聖尊，　　具足於十力，<a class='ref t' id='t0414a05' href='#t0414a05'>T 0414a05</a><br>
世尊無等倫，　　今入於涅盤。」</p>
</blockquote>
<p><a class='ref t' id='t0414a06' href='#t0414a06'>T 0414a06</a>時，尊者阿那律復說偈言：</p>
<a class='ref t' id='t0414a07' href='#t0414a07'>T 0414a07</a>
<blockquote class='gatha'>
<p>「法主意止住，　　出入息已斷，<a class='ref t' id='t0414a08' href='#t0414a08'>T 0414a08</a><br>
如來所成就，　　行力悉滿足。<a class='ref t' id='t0414a09' href='#t0414a09'>T 0414a09</a><br>
今入於涅盤，　　其心無怖畏，<a class='ref t' id='t0414a10' href='#t0414a10'>T 0414a10</a><br>
都捨於諸受，　　如油盡燈滅，<a class='ref t' id='t0414a11' href='#t0414a11'>T 0414a11</a><br>
滅有入涅盤，　　心意得解脫。」</p>
</blockquote>
<p><a class='ref t' id='t0414a12' href='#t0414a12'>T 0414a12</a>時，眾覩已，身毛皆竪。佛入涅盤始經七日，爾<a class='ref t' id='t0414a13' href='#t0414a13'>T 0414a13</a>時，阿難闍維如來右遶說偈：</p>
<a class='ref t' id='t0414a14' href='#t0414a14'>T 0414a14</a>
<blockquote class='gatha'>
<p>「大悲梵世尊！　　體同真淨寶，<a class='ref t' id='t0414a15' href='#t0414a15'>T 0414a15</a><br>
有大神通力，　　火出自然身，<a class='ref t' id='t0414a16' href='#t0414a16'>T 0414a16</a><br>
千<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>用纏身，　　內外二不燒。」</p>
</blockquote>
<a class='ref t' id='t0414a17' href='#t0414a17'>T 0414a17</a>
<h2>二誦第一</h2>
<a class='ref t' id='t0414a18' href='#t0414a18'>T 0414a18</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
