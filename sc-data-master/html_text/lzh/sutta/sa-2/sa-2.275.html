<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.275' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 275</span><span class='mirror-right'>（二七五）</span></h1>
</header>
<p>如是我聞：</p>
<p>一時佛<span class='corr' title='[住→在] cf.【麗】'>在</span>舍衛國祇樹給孤<a class='ref t' id='t0469c11' href='#t0469c11'>T 0469c11</a>獨園。時有一天，威容光赫，顏色殊常，來詣佛<a class='ref t' id='t0469c12' href='#t0469c12'>T 0469c12</a>所，既頂禮已，退坐一面，而說偈言：</p>
<a class='ref t' id='t0469c13' href='#t0469c13'>T 0469c13</a>
<blockquote class='gatha'>
<p>「不以言說故，　　得名為沙門，<a class='ref t' id='t0469c14' href='#t0469c14'>T 0469c14</a><br>
此實趣向道，　　成就堅履跡。<a class='ref t' id='t0469c15' href='#t0469c15'>T 0469c15</a><br>
若有勇健者，　　能深修禪定，<a class='ref t' id='t0469c16' href='#t0469c16'>T 0469c16</a><br>
獲得於解脫，　　壞於魔結縛。<a class='ref t' id='t0469c17' href='#t0469c17'>T 0469c17</a><br>
作及不作業，　　二俱稱實說，<a class='ref t' id='t0469c18' href='#t0469c18'>T 0469c18</a><br>
詐偽無誠信，　　智者所棄捐。<a class='ref t' id='t0469c19' href='#t0469c19'>T 0469c19</a><br>
己身實無得，　　虛讚以自憍，<a class='ref t' id='t0469c20' href='#t0469c20'>T 0469c20</a><br>
詐偽虛誑說，　　世間之大賊。」</p>
</blockquote>
<p><a class='ref t' id='t0469c21' href='#t0469c21'>T 0469c21</a>爾時，世尊以偈答曰：</p>
<a class='ref t' id='t0469c22' href='#t0469c22'>T 0469c22</a>
<blockquote class='gatha'>
<p>「不顯己功德，　　不知他心行，<a class='ref t' id='t0469c23' href='#t0469c23'>T 0469c23</a><br>
知已復涅槃，　　能度世間愛。」</p>
</blockquote>
<p><a class='ref t' id='t0469c24' href='#t0469c24'>T 0469c24</a>爾時，此天聞佛偈已，而白佛言：「我於今者，實<a class='ref t' id='t0469c25' href='#t0469c25'>T 0469c25</a>有罪過，唯願聽我誠心懺悔。」時佛默然。天復<a class='ref t' id='t0469c26' href='#t0469c26'>T 0469c26</a>說偈言：</p>
<a class='ref t' id='t0469c27' href='#t0469c27'>T 0469c27</a>
<blockquote class='gatha'>
<p>「我今說罪悔，　　汝不受我悔，<a class='ref t' id='t0469c28' href='#t0469c28'>T 0469c28</a><br>
懷惡心不善，　　不捨於怨嫌。」</p>
</blockquote>
<p><a class='ref t' id='t0469c29' href='#t0469c29'>T 0469c29</a>世尊以偈復答天曰：</p>
<a class='ref t' id='t0470a01' href='#t0470a01'>T 0470a01</a>
<blockquote class='gatha'>
<p>「說罪言懺悔，　　內心實不滅，<a class='ref t' id='t0470a02' href='#t0470a02'>T 0470a02</a><br>
云何除嫌隟？　　云何而得善？」</p>
</blockquote>
<p><a class='ref t' id='t0470a03' href='#t0470a03'>T 0470a03</a>天又說偈重問曰：</p>
<a class='ref t' id='t0470a04' href='#t0470a04'>T 0470a04</a>
<blockquote class='gatha'>
<p>「人誰無<span class='t-gaiji'>愆<!--gaiji,愆,1[億-音＋（夫＊夫）],2&#x2039D;,3--></span>過？　　人誰無誤失？<a class='ref t' id='t0470a05' href='#t0470a05'>T 0470a05</a><br>
何誰離愚癡？　　何誰常具念？」</p>
</blockquote>
<p><a class='ref t' id='t0470a06' href='#t0470a06'>T 0470a06</a>爾時，世尊以偈答曰：</p>
<a class='ref t' id='t0470a07' href='#t0470a07'>T 0470a07</a>
<blockquote class='gatha'>
<p>「如來婆伽婆，　　正智得解脫，<a class='ref t' id='t0470a08' href='#t0470a08'>T 0470a08</a><br>
彼無諸<span class='t-gaiji'>愆<!--gaiji,愆,1[億-音＋（夫＊夫）],2&#x2039D;,3--></span>過，　　亦復無得失，<a class='ref t' id='t0470a09' href='#t0470a09'>T 0470a09</a><br>
彼已離愚癡，　　能具於正念。」</p>
</blockquote>
<p><a class='ref t' id='t0470a10' href='#t0470a10'>T 0470a10</a>天復以偈讚言：</p>
<a class='ref t' id='t0470a11' href='#t0470a11'>T 0470a11</a>
<blockquote class='gatha'>
<p>「我昔已曾見，　　婆羅門涅槃，<a class='ref t' id='t0470a12' href='#t0470a12'>T 0470a12</a><br>
久棄捨嫌怖，　　能度世間愛。」</p>
</blockquote>
<p><a class='ref t' id='t0470a13' href='#t0470a13'>T 0470a13</a>爾時，此天說此偈已，歡喜而去。</p>
<a class='ref t' id='t0470a14' href='#t0470a14'>T 0470a14</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
