<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.11' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 11</span><span class='mirror-right'>（一一）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0376b22' href='#t0376b22'>T 0376b22</a>獨園。爾時，長老僧鉗從驕薩羅國遊行至舍<a class='ref t' id='t0376b23' href='#t0376b23'>T 0376b23</a>衛國，到祇樹給孤獨園。爾時，本二知僧鉗來<a class='ref t' id='t0376b24' href='#t0376b24'>T 0376b24</a>至舍衛國，著衣服瓔珞，種種莊嚴，携將其子<a class='ref t' id='t0376b25' href='#t0376b25'>T 0376b25</a>至僧鉗房。時，尊者僧鉗露地經行。到尊者所<a class='ref t' id='t0376b26' href='#t0376b26'>T 0376b26</a>而語之言：「我子稚小，不能自活，故來相見尊<a class='ref t' id='t0376b27' href='#t0376b27'>T 0376b27</a>者。」雖與相見，不共其語。第二第三，亦作是<a class='ref t' id='t0376b28' href='#t0376b28'>T 0376b28</a>說。尊者僧鉗雖復相對，了不顧視，亦不與語。<a class='ref t' id='t0376b29' href='#t0376b29'>T 0376b29</a>本二即言：「我來見爾，不共我語，此是爾子，爾<a class='ref t' id='t0376c01' href='#t0376c01'>T 0376c01</a>自養活。」著經行道頭，棄之而去，遠住遙看。爾<a class='ref t' id='t0376c02' href='#t0376c02'>T 0376c02</a>時，尊者亦復不共子語。本二復自思念：「今此<a class='ref t' id='t0376c03' href='#t0376c03'>T 0376c03</a>沙門善得解脫，能斷愛結。彼仙所斷，盡以獲<a class='ref t' id='t0376c04' href='#t0376c04'>T 0376c04</a>得。」不滿所願，還來取兒，負還向家。</p>
<p>爾時，世尊<a class='ref t' id='t0376c05' href='#t0376c05'>T 0376c05</a>以淨天耳過於人耳，具聞僧鉗、本二所說。爾<a class='ref t' id='t0376c06' href='#t0376c06'>T 0376c06</a>時，世尊即說偈言：</p>
<a class='ref t' id='t0376c07' href='#t0376c07'>T 0376c07</a>
<blockquote class='gatha'>
<p>「見來亦不喜，　　見去亦不憂，<a class='ref t' id='t0376c08' href='#t0376c08'>T 0376c08</a><br>
捨除愛欲者，　　最上婆羅門。<a class='ref t' id='t0376c09' href='#t0376c09'>T 0376c09</a><br>
來時既不喜，　　去時亦不憂，<a class='ref t' id='t0376c10' href='#t0376c10'>T 0376c10</a><br>
離垢清淨行，　　名智婆羅門。」</p>
</blockquote>
<p><a class='ref t' id='t0376c11' href='#t0376c11'>T 0376c11</a>說是偈已，諸比丘聞佛所說，歡喜奉行。</p>
<a class='ref t' id='t0376c12' href='#t0376c12'>T 0376c12</a>
<blockquote class='gatha'>
<p>善生及惡色　　提婆并象首<a class='ref t' id='t0376c13' href='#t0376c13'>T 0376c13</a><br>
二難陀、窒師　　般闍羅、少年<a class='ref t' id='t0376c14' href='#t0376c14'>T 0376c14</a><br>
長老并僧鉗</p>
</blockquote>
<a class='ref t' id='t0376c15' href='#t0376c15'>T 0376c15</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
