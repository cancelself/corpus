<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.38' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 38</span><span class='mirror-right'>（三八）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0385c12' href='#t0385c12'>T 0385c12</a>獨園。爾時，世尊告諸比丘：「昔釋提桓因將諸<a class='ref t' id='t0385c13' href='#t0385c13'>T 0385c13</a>天眾，將欲往與阿脩羅戰。時，釋提桓因語毘<a class='ref t' id='t0385c14' href='#t0385c14'>T 0385c14</a>摩質多羅阿脩羅王言：『我等今者，不必苟須<a class='ref t' id='t0385c15' href='#t0385c15'>T 0385c15</a>多將人眾，共相傷害，但共講論，以決勝負。』毘<a class='ref t' id='t0385c16' href='#t0385c16'>T 0385c16</a>摩質多羅語釋提桓因言：『憍尸迦！我等講<a class='ref t' id='t0385c17' href='#t0385c17'>T 0385c17</a>論，若有勝負，誰當分別？』釋提桓因言：『我等<a class='ref t' id='t0385c18' href='#t0385c18'>T 0385c18</a>眾中，并阿修羅，亦有聰哲、智慧、辯才，能當<a class='ref t' id='t0385c19' href='#t0385c19'>T 0385c19</a>善惡，決勝負者。』毘摩質多言：『帝釋汝今先說。』<a class='ref t' id='t0385c20' href='#t0385c20'>T 0385c20</a>帝釋答言：『我亦能說；汝是舊天，應當先說。』</p>
<p>「毘<a class='ref t' id='t0385c21' href='#t0385c21'>T 0385c21</a>摩質多即說偈言：</p>
<a class='ref t' id='t0385c22' href='#t0385c22'>T 0385c22</a>
<blockquote class='gatha'>
<p>「『今我見忍過，　　愚者謂忍法，<a class='ref t' id='t0385c23' href='#t0385c23'>T 0385c23</a><br>
　彼怖故生忍，　　便以己為勝。』</p>
</blockquote>
<p><a class='ref t' id='t0385c24' href='#t0385c24'>T 0385c24</a>「釋提桓因復說偈言：</p>
<a class='ref t' id='t0385c25' href='#t0385c25'>T 0385c25</a>
<blockquote class='gatha'>
<p>「『隨彼言怖畏，　　己利最為勝，<a class='ref t' id='t0385c26' href='#t0385c26'>T 0385c26</a><br>
　財寶及諸利，　　無勝忍辱者。』</p>
</blockquote>
<p><a class='ref t' id='t0385c27' href='#t0385c27'>T 0385c27</a>「毘摩質多羅復說偈言：</p>
<a class='ref t' id='t0385c28' href='#t0385c28'>T 0385c28</a>
<blockquote class='gatha'>
<p>「『愚者無智慧，　　要當須止制，<a class='ref t' id='t0385c29' href='#t0385c29'>T 0385c29</a><br>
　譬如彼後牛，　　騰陌先牛上，<a class='ref t' id='t0386a01' href='#t0386a01'>T 0386a01</a><br>
　是故須刀杖，　　摧伏於愚者。』</p>
</blockquote>
<p><a class='ref t' id='t0386a02' href='#t0386a02'>T 0386a02</a>「釋提桓因以偈答言：</p>
<a class='ref t' id='t0386a03' href='#t0386a03'>T 0386a03</a>
<blockquote class='gatha'>
<p>「『我觀止制愚，　　默忍最為勝，<a class='ref t' id='t0386a04' href='#t0386a04'>T 0386a04</a><br>
　極大瞋恚忿，　　能忍彼自息。<a class='ref t' id='t0386a05' href='#t0386a05'>T 0386a05</a><br>
　無瞋無害者，　　彼即是賢聖，<a class='ref t' id='t0386a06' href='#t0386a06'>T 0386a06</a><br>
　亦賢聖弟子，　　常應親近之。<a class='ref t' id='t0386a07' href='#t0386a07'>T 0386a07</a><br>
　諸有瞋恚者，　　瞋重障如山。<a class='ref t' id='t0386a08' href='#t0386a08'>T 0386a08</a><br>
　若有瞋恚時，　　能少禁制者，<a class='ref t' id='t0386a09' href='#t0386a09'>T 0386a09</a><br>
　是名為善業，　　如轡制惡馬。』</p>
</blockquote>
<p><a class='ref t' id='t0386a10' href='#t0386a10'>T 0386a10</a>「諸天及阿脩羅眾有智慧者，詳共評議，量<a class='ref t' id='t0386a11' href='#t0386a11'>T 0386a11</a>其勝負。以阿脩羅說諍鬪為本，釋提桓因止<a class='ref t' id='t0386a12' href='#t0386a12'>T 0386a12</a>息諍訟，心無忿競，以阿脩羅負，帝釋為勝。」</p>
<p>佛<a class='ref t' id='t0386a13' href='#t0386a13'>T 0386a13</a>告諸比丘：「釋提桓因天中自在，長夜忍辱，讚<a class='ref t' id='t0386a14' href='#t0386a14'>T 0386a14</a>忍辱法，汝等比丘，若能忍辱，讚嘆忍者，稱出<a class='ref t' id='t0386a15' href='#t0386a15'>T 0386a15</a>家法。」</p>
<p>佛說是已，諸比丘聞佛所說，歡喜奉行。</p>
<a class='ref t' id='t0386a16' href='#t0386a16'>T 0386a16</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
