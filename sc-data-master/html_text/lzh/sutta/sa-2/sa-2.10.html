<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.10' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 10</span><span class='mirror-right'>（一〇）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0376b05' href='#t0376b05'>T 0376b05</a>獨園。時，有一比丘名曰長老，獨止一房，讚嘆<a class='ref t' id='t0376b06' href='#t0376b06'>T 0376b06</a>獨住。時，諸比丘往詣佛所，頂禮佛足，在一面<a class='ref t' id='t0376b07' href='#t0376b07'>T 0376b07</a>坐。白佛言：「世尊！此長老比丘讚嘆獨住、獨行、<a class='ref t' id='t0376b08' href='#t0376b08'>T 0376b08</a>獨坐。」</p>
<p>佛告比丘：「汝可喚彼長老比丘。」時，一比<a class='ref t' id='t0376b09' href='#t0376b09'>T 0376b09</a>丘往至其所，語長老言：「世尊喚汝。」長老比丘<a class='ref t' id='t0376b10' href='#t0376b10'>T 0376b10</a>受教勅已，來詣佛所，頂禮佛足，在一面立。</p>
<p>佛<a class='ref t' id='t0376b11' href='#t0376b11'>T 0376b11</a>告長老：「汝實獨住，讚嘆獨坐行法耶？」長老白<a class='ref t' id='t0376b12' href='#t0376b12'>T 0376b12</a>佛言：「實爾，世尊。」佛復告言：「汝今云何樂於獨<a class='ref t' id='t0376b13' href='#t0376b13'>T 0376b13</a>住，讚嘆獨住？」長老白佛言：「世尊！我實獨入聚<a class='ref t' id='t0376b14' href='#t0376b14'>T 0376b14</a>落，獨出獨坐。」佛復告言：「更有獨住，勝汝獨住。<a class='ref t' id='t0376b15' href='#t0376b15'>T 0376b15</a>何等是耶？欲本乾竭，來欲不起，現欲不生，是<a class='ref t' id='t0376b16' href='#t0376b16'>T 0376b16</a>名婆羅門。無我、我所，斷於疑結，遠離諸入，滅<a class='ref t' id='t0376b17' href='#t0376b17'>T 0376b17</a>於煩惱。」</p>
<p>爾時，世尊即說偈言：</p>
<a class='ref t' id='t0376b18' href='#t0376b18'>T 0376b18</a>
<blockquote class='gatha'>
<p>「一切世間，　　我悉知之。　　捨棄一切，<a class='ref t' id='t0376b19' href='#t0376b19'>T 0376b19</a><br>
盡諸愛結。　　如此勝法，　　名為獨住。」</p>
</blockquote>
<p><a class='ref t' id='t0376b20' href='#t0376b20'>T 0376b20</a>佛說是已，諸比丘聞佛所說，歡喜奉行。</p>
<a class='ref t' id='t0376b21' href='#t0376b21'>T 0376b21</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
