<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.34' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 34</span><span class='mirror-right'>（三四）</span></h1>
</header>
<p>如是我聞：</p>
<p>一時，佛在毘舍離獼猴彼岸<a class='ref t' id='t0384b25' href='#t0384b25'>T 0384b25</a>大講堂中。有一離車，名摩訶離，來詣佛所，禮<a class='ref t' id='t0384b26' href='#t0384b26'>T 0384b26</a>佛足已，在一面坐。白佛言：「世尊！頗曾見帝釋<a class='ref t' id='t0384b27' href='#t0384b27'>T 0384b27</a>不？」佛言：「我見。」離車白佛言：「有夜叉鬼，狀似<a class='ref t' id='t0384b28' href='#t0384b28'>T 0384b28</a>帝釋，世尊所見將無是彼夜叉鬼耶？」佛告離<a class='ref t' id='t0384b29' href='#t0384b29'>T 0384b29</a>車：「是帝釋身，我善識之。夜叉之形如帝釋者，<a class='ref t' id='t0384c01' href='#t0384c01'>T 0384c01</a>我亦識知。帝釋本行，及所行事，我亦盡知。帝<a class='ref t' id='t0384c02' href='#t0384c02'>T 0384c02</a>釋本為人時，極孝順父母；敬於尊長；所言柔<a class='ref t' id='t0384c03' href='#t0384c03'>T 0384c03</a>軟，斷於兩舌；除去慳嫉；常好布施；口常實<a class='ref t' id='t0384c04' href='#t0384c04'>T 0384c04</a>語；除於瞋恚，不起嫌恨。」</p>
<p>爾時，世尊即說偈言：</p>
<a class='ref t' id='t0384c05' href='#t0384c05'>T 0384c05</a>
<blockquote class='gatha'>
<p>「於父母所，　　極能孝順，　　於諸尊長，<a class='ref t' id='t0384c06' href='#t0384c06'>T 0384c06</a><br>
深心恭敬，　　恒作軟善，　　恩柔好語，<a class='ref t' id='t0384c07' href='#t0384c07'>T 0384c07</a><br>
斷於兩舌，　　慳貪瞋恚。　　三十三天，<a class='ref t' id='t0384c08' href='#t0384c08'>T 0384c08</a><br>
各作是語：　　『如是行者，　　勝我等輩，<a class='ref t' id='t0384c09' href='#t0384c09'>T 0384c09</a><br>
應當別住，　　以為天王。』」</p>
</blockquote>
<p><a class='ref t' id='t0384c10' href='#t0384c10'>T 0384c10</a>佛說是已，諸比丘聞佛所說，歡喜奉行。</p>
<a class='ref t' id='t0384c11' href='#t0384c11'>T 0384c11</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
