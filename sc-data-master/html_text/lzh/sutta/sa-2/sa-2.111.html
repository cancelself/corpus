<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.111' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 111</span><span class='mirror-right'>（一一一）</span></h1>
</header>
<p>佛在王舍城迦蘭陀竹林。爾時，世尊<a class='ref t' id='t0414a19' href='#t0414a19'>T 0414a19</a>告諸比丘：「汝等皆當勤修善行，漸漸增長，如<a class='ref t' id='t0414a20' href='#t0414a20'>T 0414a20</a>月初生。」時，有比丘初始受戒，漸修慚愧，善持<a class='ref t' id='t0414a21' href='#t0414a21'>T 0414a21</a>威儀，往返人間，柔和恭順，不為佷戾，能制身<a class='ref t' id='t0414a22' href='#t0414a22'>T 0414a22</a>心，如明眼人避深空井，及山峻岸。比丘亦<a class='ref t' id='t0414a23' href='#t0414a23'>T 0414a23</a>爾，如月初生，漸漸增長，善行日新。佛復告諸<a class='ref t' id='t0414a24' href='#t0414a24'>T 0414a24</a>比丘：「今此會中，迦葉比丘勤修善行，如月<a class='ref t' id='t0414a25' href='#t0414a25'>T 0414a25</a>初生，漸漸增長，漸修慚愧，往返人間，能制身<a class='ref t' id='t0414a26' href='#t0414a26'>T 0414a26</a>心，柔和恭順，終不佷戾，如明眼人能避深<a class='ref t' id='t0414a27' href='#t0414a27'>T 0414a27</a>井，遠離峻谷，迦葉比丘亦復如是。」</p>
<p>佛告比<a class='ref t' id='t0414a28' href='#t0414a28'>T 0414a28</a>丘：「何等比丘與法相應，堪至諸家？」時，諸比丘<a class='ref t' id='t0414a29' href='#t0414a29'>T 0414a29</a>白佛言：「世尊！如來則是諸法根本，諸法之導，<a class='ref t' id='t0414b01' href='#t0414b01'>T 0414b01</a>法所依憑。善哉！世尊！願為我等敷演斯義，我<a class='ref t' id='t0414b02' href='#t0414b02'>T 0414b02</a>等聞已，至心受持。」</p>
<p>佛復告諸比丘：「諦聽！諦聽！<a class='ref t' id='t0414b03' href='#t0414b03'>T 0414b03</a>至心憶念。若有比丘，無所染著，不愛縛家，不<a class='ref t' id='t0414b04' href='#t0414b04'>T 0414b04</a>生增減，心無嫌恨，亦不嫉妬。見他利養，心生<a class='ref t' id='t0414b05' href='#t0414b05'>T 0414b05</a>歡喜。見他施彼，亦不忿恨。於修福者，咸皆隨<a class='ref t' id='t0414b06' href='#t0414b06'>T 0414b06</a>喜。又不自讚己有德行，諸所言說，恒為一切。<a class='ref t' id='t0414b07' href='#t0414b07'>T 0414b07</a>見餘比丘，同至他家，終不譏毀，於自他所，心<a class='ref t' id='t0414b08' href='#t0414b08'>T 0414b08</a>無高下。若諸比丘能修善心，如向所說，乃名<a class='ref t' id='t0414b09' href='#t0414b09'>T 0414b09</a>隨順，如法周旋，往返人間。」</p>
<p>爾時，世尊於虛空<a class='ref t' id='t0414b10' href='#t0414b10'>T 0414b10</a>中而自運手，告諸比丘：「今我此手，不著於<a class='ref t' id='t0414b11' href='#t0414b11'>T 0414b11</a>空，不縛於空，無有嫌隙，亦無瞋恚，此手寧<a class='ref t' id='t0414b12' href='#t0414b12'>T 0414b12</a>有縛著、增減已不？」諸比丘即白佛言：「世尊！<a class='ref t' id='t0414b13' href='#t0414b13'>T 0414b13</a>此空中手無縛無著，無有增減。」</p>
<p>佛告比丘：「如<a class='ref t' id='t0414b14' href='#t0414b14'>T 0414b14</a>是，如是。若有比丘心無縛著，如空運手，乃<a class='ref t' id='t0414b15' href='#t0414b15'>T 0414b15</a>可出入，往返諸家，不生增減，不生懊惱，亦不<a class='ref t' id='t0414b16' href='#t0414b16'>T 0414b16</a>嫉妬。見他利養，心生歡喜。見他布施，不與於<a class='ref t' id='t0414b17' href='#t0414b17'>T 0414b17</a>己，亦不忿恨。見修福者，普皆隨喜，乃至心無<a class='ref t' id='t0414b18' href='#t0414b18'>T 0414b18</a>高下。」佛告比丘：「迦葉比丘亦復如是，往返人<a class='ref t' id='t0414b19' href='#t0414b19'>T 0414b19</a>間，心無縛著，乃至心無高下。」</p>
<p>佛復空中第二<a class='ref t' id='t0414b20' href='#t0414b20'>T 0414b20</a>運手，告諸比丘：「如上所說，乃至迦葉比丘亦<a class='ref t' id='t0414b21' href='#t0414b21'>T 0414b21</a>復如是。」</p>
<p>佛告比丘：「云何比丘出入諸家，為人<a class='ref t' id='t0414b22' href='#t0414b22'>T 0414b22</a>說法？云何得名清淨說法？云何名為不清淨<a class='ref t' id='t0414b23' href='#t0414b23'>T 0414b23</a>說？」時，諸比丘白佛言：「世尊！如來則是諸法<a class='ref t' id='t0414b24' href='#t0414b24'>T 0414b24</a>根本，法之所導，法所依憑。善哉！世尊！願為敷<a class='ref t' id='t0414b25' href='#t0414b25'>T 0414b25</a>演，我等聞已，至心受持。」</p>
<p>佛告諸比丘：「諦聽！<a class='ref t' id='t0414b26' href='#t0414b26'>T 0414b26</a>諦聽！至心憶念。若有比丘為人說法，作如<a class='ref t' id='t0414b27' href='#t0414b27'>T 0414b27</a>是念：『我為彼人而說於法，當令彼人信敬於<a class='ref t' id='t0414b28' href='#t0414b28'>T 0414b28</a>我，能多與我飲食、衣服、病瘦醫藥。』若作是說<a class='ref t' id='t0414b29' href='#t0414b29'>T 0414b29</a>者，是名不淨。若有比丘為人說法，欲令聽<a class='ref t' id='t0414c01' href='#t0414c01'>T 0414c01</a>者證解佛法，除現在苦，離諸熱惱，不擇時節，<a class='ref t' id='t0414c02' href='#t0414c02'>T 0414c02</a>導示善趣，為其顯現，乃至能令知者自知，<a class='ref t' id='t0414c03' href='#t0414c03'>T 0414c03</a>不從他教，<span class='corr' title='[難→離] cf.【麗】'>離</span>於生老病死、憂悲苦惱，能令聽<a class='ref t' id='t0414c04' href='#t0414c04'>T 0414c04</a>者聞其所說，如法修行。為令聽者於長夜中，<a class='ref t' id='t0414c05' href='#t0414c05'>T 0414c05</a>得法、得義、得利、得安，如是說者，名為清淨慈<a class='ref t' id='t0414c06' href='#t0414c06'>T 0414c06</a>悲之說。憐愍利益，欲使正法得久住故，如是<a class='ref t' id='t0414c07' href='#t0414c07'>T 0414c07</a>說法名為清淨。是故比丘應作是念，為人說<a class='ref t' id='t0414c08' href='#t0414c08'>T 0414c08</a>法，當作是學。第三亦如上所說，迦葉比丘<a class='ref t' id='t0414c09' href='#t0414c09'>T 0414c09</a>能如是說，為令聽者證解佛法，乃至欲令正<a class='ref t' id='t0414c10' href='#t0414c10'>T 0414c10</a>法得久住故，憐愍利益，作如是說，是名清淨，<a class='ref t' id='t0414c11' href='#t0414c11'>T 0414c11</a>稱可佛法。」</p>
<p>時，諸比丘聞佛所說，歡喜奉行。</p>
<a class='ref t' id='t0414c12' href='#t0414c12'>T 0414c12</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
