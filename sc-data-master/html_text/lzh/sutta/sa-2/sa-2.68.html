<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.68' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 68</span><span class='mirror-right'>（六八）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0397b04' href='#t0397b04'>T 0397b04</a>獨園。爾時，波斯匿王往詣佛所，頂禮佛足，在<a class='ref t' id='t0397b05' href='#t0397b05'>T 0397b05</a>一面坐。白佛言：「世尊！布施之時，應與何處？」<a class='ref t' id='t0397b06' href='#t0397b06'>T 0397b06</a>佛答王曰：「修布施者，隨意所樂，布施於彼。」</p>
<p><a class='ref t' id='t0397b07' href='#t0397b07'>T 0397b07</a>王復問佛：「布施何處，得大果報？」</p>
<p>佛答王曰：「汝<a class='ref t' id='t0397b08' href='#t0397b08'>T 0397b08</a>問異前。我今問汝，隨汝意答。如出軍陣，欲鬪<a class='ref t' id='t0397b09' href='#t0397b09'>T 0397b09</a>戰時，如東方有剎利，盛壯有力，然其不能善<a class='ref t' id='t0397b10' href='#t0397b10'>T 0397b10</a>解兵法，亦復不知善調其身，及以射術，畏憚<a class='ref t' id='t0397b11' href='#t0397b11'>T 0397b11</a>前敵，生于驚懼，每常先退，不能住其所止之<a class='ref t' id='t0397b12' href='#t0397b12'>T 0397b12</a>處；射箭不遠，設復射箭，終無所中，不堪處彼<a class='ref t' id='t0397b13' href='#t0397b13'>T 0397b13</a>大陣之中。大王若鬪戰時，有如此人，王當安<a class='ref t' id='t0397b14' href='#t0397b14'>T 0397b14</a>慰，汝親近我，當重賞賜。王能爾不？」</p>
<p>王言：「世<a class='ref t' id='t0397b15' href='#t0397b15'>T 0397b15</a>尊！我實不用如是之人。何以故？鬪戰之時，所<a class='ref t' id='t0397b16' href='#t0397b16'>T 0397b16</a>不須故。」</p>
<p>「南方有婆羅門，西方有毘舍，北方有<a class='ref t' id='t0397b17' href='#t0397b17'>T 0397b17</a>首陀，亦復如是。如此人等，王當用不？」</p>
<p>王言：<a class='ref t' id='t0397b18' href='#t0397b18'>T 0397b18</a>「若鬪戰時，皆所不用。」</p>
<p>佛言：「若鬪戰時，東方有<a class='ref t' id='t0397b19' href='#t0397b19'>T 0397b19</a>剎利來，年在盛壯，身體丁大，驍勇有力，善<a class='ref t' id='t0397b20' href='#t0397b20'>T 0397b20</a>解兵法，兼知射術，種種諸術，多諸手伎，善<a class='ref t' id='t0397b21' href='#t0397b21'>T 0397b21</a>能調身，勇於向敵，大膽不懼，心無驚畏，見<a class='ref t' id='t0397b22' href='#t0397b22'>T 0397b22</a>敵不退，住所住處；彎弓遠射，能中於物，箭<a class='ref t' id='t0397b23' href='#t0397b23'>T 0397b23</a>不虛發，勇捍直進，能壞大陣。大王若鬪戰<a class='ref t' id='t0397b24' href='#t0397b24'>T 0397b24</a>時，當用何者？」</p>
<p>王答佛言：「用勇健者。何以故？<a class='ref t' id='t0397b25' href='#t0397b25'>T 0397b25</a>鬪戰之法，須勇健故。南西北方，亦復如是。」</p>
<p>佛<a class='ref t' id='t0397b26' href='#t0397b26'>T 0397b26</a>告大王：「如是。大王！若有沙門、婆羅門，五支不<a class='ref t' id='t0397b27' href='#t0397b27'>T 0397b27</a>具，不任福田。復有五支滿足，堪任福田，施得<a class='ref t' id='t0397b28' href='#t0397b28'>T 0397b28</a>大果，得大利益，極為熾盛，果報增廣。云何名<a class='ref t' id='t0397b29' href='#t0397b29'>T 0397b29</a>為具於五支？斷除五蓋。云<span class='corr' title='[→何] cf.【麗】'>何</span>斷除五蓋？斷除<a class='ref t' id='t0397c01' href='#t0397c01'>T 0397c01</a>欲蓋、瞋恚、睡眠、調悔及疑。自知除五欲，名斷<a class='ref t' id='t0397c02' href='#t0397c02'>T 0397c02</a>除五蓋。云何滿足五支？滿足無學戒、定、慧、解<a class='ref t' id='t0397c03' href='#t0397c03'>T 0397c03</a>脫、解脫知見。若能滿足如是五支，沙門、婆羅<a class='ref t' id='t0397c04' href='#t0397c04'>T 0397c04</a>門，施得大果，名大熾然，果報深廣。」</p>
<p>爾時，世尊<a class='ref t' id='t0397c05' href='#t0397c05'>T 0397c05</a>即說偈言：</p>
<a class='ref t' id='t0397c06' href='#t0397c06'>T 0397c06</a>
<blockquote class='gatha'>
<p>「譬如有一人，　　驍勇有大力，<a class='ref t' id='t0397c07' href='#t0397c07'>T 0397c07</a><br>
兼善解射術，　　眾技悉備知。<a class='ref t' id='t0397c08' href='#t0397c08'>T 0397c08</a><br>
鬪戰須此人，　　當厚賜財寶，<a class='ref t' id='t0397c09' href='#t0397c09'>T 0397c09</a><br>
并與其爵賞，　　不擇其種姓，<a class='ref t' id='t0397c10' href='#t0397c10'>T 0397c10</a><br>
但錄其功勳，　　大王應如是。<a class='ref t' id='t0397c11' href='#t0397c11'>T 0397c11</a><br>
若能行善者，　　柔和修忍辱，<a class='ref t' id='t0397c12' href='#t0397c12'>T 0397c12</a><br>
能見四真諦，　　得入於聖位。<a class='ref t' id='t0397c13' href='#t0397c13'>T 0397c13</a><br>
供養黠慧者，　　不應擇種姓，<a class='ref t' id='t0397c14' href='#t0397c14'>T 0397c14</a><br>
住處悉應有，　　飲食并臥具，<a class='ref t' id='t0397c15' href='#t0397c15'>T 0397c15</a><br>
如此之供養，　　應有具戒者。<a class='ref t' id='t0397c16' href='#t0397c16'>T 0397c16</a><br>
於大洪流中，　　應作浮囊栰，<a class='ref t' id='t0397c17' href='#t0397c17'>T 0397c17</a><br>
并造作橋船，　　自渡亦濟他。<a class='ref t' id='t0397c18' href='#t0397c18'>T 0397c18</a><br>
安直多聞者，　　譬如有密雲，<a class='ref t' id='t0397c19' href='#t0397c19'>T 0397c19</a><br>
遍覆於世界，　　電光甚赫曜，<a class='ref t' id='t0397c20' href='#t0397c20'>T 0397c20</a><br>
雷音聲遠震，　　降注于大雨，<a class='ref t' id='t0397c21' href='#t0397c21'>T 0397c21</a><br>
土地普沾洽，　　眾卉木叢林，<a class='ref t' id='t0397c22' href='#t0397c22'>T 0397c22</a><br>
無不蒙潤者。　　禾稼既滋茂，<a class='ref t' id='t0397c23' href='#t0397c23'>T 0397c23</a><br>
農夫生悅慶，　　如是信施主，<a class='ref t' id='t0397c24' href='#t0397c24'>T 0397c24</a><br>
多聞能惠施，　　無有慳嫉者。<a class='ref t' id='t0397c25' href='#t0397c25'>T 0397c25</a><br>
潤澤喻飲食，　　勸讓益進與，<a class='ref t' id='t0397c26' href='#t0397c26'>T 0397c26</a><br>
如雷音遠震，　　譬如降注雨，<a class='ref t' id='t0397c27' href='#t0397c27'>T 0397c27</a><br>
大獲於子實。　　能修布施者，<a class='ref t' id='t0397c28' href='#t0397c28'>T 0397c28</a><br>
大獲於功德，　　後得涅槃樂。」</p>
</blockquote>
<p><a class='ref t' id='t0397c29' href='#t0397c29'>T 0397c29</a>佛說是已，諸比丘聞佛所說，歡喜奉行。</p>
<a class='ref t' id='t0398a01' href='#t0398a01'>T 0398a01</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
