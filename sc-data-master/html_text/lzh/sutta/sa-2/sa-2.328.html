<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.328' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 328</span><span class='mirror-right'>（三二八）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0483c18' href='#t0483c18'>T 0483c18</a>林。時二夜叉：一名七岳，二名雪山。此二夜叉<a class='ref t' id='t0483c19' href='#t0483c19'>T 0483c19</a>共為親友，而作誓言：「若汝宮中有妙寶出，當<a class='ref t' id='t0483c20' href='#t0483c20'>T 0483c20</a>語於我；若我宮中有妙寶出，亦當語汝。」時雪<a class='ref t' id='t0483c21' href='#t0483c21'>T 0483c21</a>山夜叉宮中，有千葉蓮花，大如車輪，紺瑠璃<a class='ref t' id='t0483c22' href='#t0483c22'>T 0483c22</a>莖，金剛為鬚。雪山夜叉覩斯事已，即便遣使<a class='ref t' id='t0483c23' href='#t0483c23'>T 0483c23</a>語彼七岳言：「我宮中有是異物，汝可來觀。」</p>
<p>爾<a class='ref t' id='t0483c24' href='#t0483c24'>T 0483c24</a>時，七岳夜叉聞是語已，即作心念：「如來世尊<a class='ref t' id='t0483c25' href='#t0483c25'>T 0483c25</a>近在不遠，可使詣雪山夜叉所言，我當必詣<a class='ref t' id='t0483c26' href='#t0483c26'>T 0483c26</a>彼，往看寶華。」作是念已，即復遣使言：「我此中<a class='ref t' id='t0483c27' href='#t0483c27'>T 0483c27</a>有如來、至真、等正覺，在此現形，汝宮雖有如<a class='ref t' id='t0483c28' href='#t0483c28'>T 0483c28</a>是寶華，為何所益？」</p>
<p>爾時，雪山夜叉聞其使語，<a class='ref t' id='t0483c29' href='#t0483c29'>T 0483c29</a>侍從五百夜叉，往詣于彼七岳夜叉所止宮<a class='ref t' id='t0484a01' href='#t0484a01'>T 0484a01</a>中。雪山夜叉向於七岳而說偈言：</p>
<a class='ref t' id='t0484a02' href='#t0484a02'>T 0484a02</a>
<blockquote class='gatha'>
<p>「十五日夜月，　　圓足極淨明，<a class='ref t' id='t0484a03' href='#t0484a03'>T 0484a03</a><br>
聞命將徒眾，　　今故來相造，<a class='ref t' id='t0484a04' href='#t0484a04'>T 0484a04</a><br>
應當親近誰？　　誰是汝羅漢？」</p>
</blockquote>
<p><a class='ref t' id='t0484a05' href='#t0484a05'>T 0484a05</a>七岳夜叉說偈答曰：</p>
<a class='ref t' id='t0484a06' href='#t0484a06'>T 0484a06</a>
<blockquote class='gatha'>
<p>「如來世所尊，　　王舍城最上，<a class='ref t' id='t0484a07' href='#t0484a07'>T 0484a07</a><br>
說於四諦法，　　斷除一切苦。<a class='ref t' id='t0484a08' href='#t0484a08'>T 0484a08</a><br>
說苦從因生，　　能生苦名習，<a class='ref t' id='t0484a09' href='#t0484a09'>T 0484a09</a><br>
賢聖八正道，　　趣向於寂滅。<a class='ref t' id='t0484a10' href='#t0484a10'>T 0484a10</a><br>
彼是我羅漢，　　汝當親近之。」</p>
</blockquote>
<p><a class='ref t' id='t0484a11' href='#t0484a11'>T 0484a11</a>雪山夜叉復說偈言：</p>
<a class='ref t' id='t0484a12' href='#t0484a12'>T 0484a12</a>
<blockquote class='gatha'>
<p>「普於群生類，　　若有慈等心，<a class='ref t' id='t0484a13' href='#t0484a13'>T 0484a13</a><br>
於愛不愛覺，　　為得自在不？」</p>
</blockquote>
<p><a class='ref t' id='t0484a14' href='#t0484a14'>T 0484a14</a>七岳夜叉復以偈答：</p>
<a class='ref t' id='t0484a15' href='#t0484a15'>T 0484a15</a>
<blockquote class='gatha'>
<p>「心意極調柔，　　於諸群萠類，<a class='ref t' id='t0484a16' href='#t0484a16'>T 0484a16</a><br>
了知一切法，　　為世大導師，<a class='ref t' id='t0484a17' href='#t0484a17'>T 0484a17</a><br>
於愛不愛覺，　　心皆得自在。」</p>
</blockquote>
<p><a class='ref t' id='t0484a18' href='#t0484a18'>T 0484a18</a>雪山夜叉復說偈言：</p>
<a class='ref t' id='t0484a19' href='#t0484a19'>T 0484a19</a>
<blockquote class='gatha'>
<p>「若能真實語，　　終不虛妄言，<a class='ref t' id='t0484a20' href='#t0484a20'>T 0484a20</a><br>
慈愍眾生類，　　除斷於殺生，<a class='ref t' id='t0484a21' href='#t0484a21'>T 0484a21</a><br>
遠離於放逸，　　於禪而不空。」</p>
</blockquote>
<p><a class='ref t' id='t0484a22' href='#t0484a22'>T 0484a22</a>七岳夜叉復說偈言：</p>
<a class='ref t' id='t0484a23' href='#t0484a23'>T 0484a23</a>
<blockquote class='gatha'>
<p>「終不虛妄語，　　遠離於殺害，<a class='ref t' id='t0484a24' href='#t0484a24'>T 0484a24</a><br>
常捨諸放逸，　　佛無不定時。」</p>
</blockquote>
<p><a class='ref t' id='t0484a25' href='#t0484a25'>T 0484a25</a>雪山夜叉復說偈言：</p>
<a class='ref t' id='t0484a26' href='#t0484a26'>T 0484a26</a>
<blockquote class='gatha'>
<p>「若不著於欲，　　心無諸擾亂，<a class='ref t' id='t0484a27' href='#t0484a27'>T 0484a27</a><br>
為有法眼耶？　　盡於愚癡不？<a class='ref t' id='t0484a28' href='#t0484a28'>T 0484a28</a><br>
能捨諸煩惱，　　得於解脫不？」</p>
</blockquote>
<p><a class='ref t' id='t0484a29' href='#t0484a29'>T 0484a29</a>七岳夜叉復以偈答：</p>
<a class='ref t' id='t0484b01' href='#t0484b01'>T 0484b01</a>
<blockquote class='gatha'>
<p>「超出欲淤泥，　　心淨無擾亂，<a class='ref t' id='t0484b02' href='#t0484b02'>T 0484b02</a><br>
法眼甚清徹，　　得盡於愚癡，<a class='ref t' id='t0484b03' href='#t0484b03'>T 0484b03</a><br>
永離眾結使，　　獲得於解脫。」</p>
</blockquote>
<p><a class='ref t' id='t0484b04' href='#t0484b04'>T 0484b04</a>雪山夜叉復說偈言：</p>
<a class='ref t' id='t0484b05' href='#t0484b05'>T 0484b05</a>
<blockquote class='gatha'>
<p>「誰無別離惱？　　誰能不綺語？<a class='ref t' id='t0484b06' href='#t0484b06'>T 0484b06</a><br>
誰見物不貪？　　誰不生想見？」</p>
</blockquote>
<p><a class='ref t' id='t0484b07' href='#t0484b07'>T 0484b07</a>七岳夜叉復以偈答：</p>
<a class='ref t' id='t0484b08' href='#t0484b08'>T 0484b08</a>
<blockquote class='gatha'>
<p>「久斷愛別苦，　　未曾無義言，<a class='ref t' id='t0484b09' href='#t0484b09'>T 0484b09</a><br>
除捨貪欲心，　　永無邪見想。」</p>
</blockquote>
<p><a class='ref t' id='t0484b10' href='#t0484b10'>T 0484b10</a>雪山夜叉復說偈言：</p>
<a class='ref t' id='t0484b11' href='#t0484b11'>T 0484b11</a>
<blockquote class='gatha'>
<p>「頗具於諸明，　　戒行清淨不？<a class='ref t' id='t0484b12' href='#t0484b12'>T 0484b12</a><br>
為能盡諸漏，　　不受後有耶？」</p>
</blockquote>
<p><a class='ref t' id='t0484b13' href='#t0484b13'>T 0484b13</a>七岳夜叉復以偈答：</p>
<a class='ref t' id='t0484b14' href='#t0484b14'>T 0484b14</a>
<blockquote class='gatha'>
<p>「明行悉具足，　　持戒行清淨，<a class='ref t' id='t0484b15' href='#t0484b15'>T 0484b15</a><br>
久斷諸結漏，　　永不受後有。」</p>
</blockquote>
<p><a class='ref t' id='t0484b16' href='#t0484b16'>T 0484b16</a>雪山夜叉復說偈言：</p>
<a class='ref t' id='t0484b17' href='#t0484b17'>T 0484b17</a>
<blockquote class='gatha'>
<p>「如來三業中，　　頗具眾善行，<a class='ref t' id='t0484b18' href='#t0484b18'>T 0484b18</a><br>
汝今得遵行，　　讚歎真實法。」</p>
</blockquote>
<p><a class='ref t' id='t0484b19' href='#t0484b19'>T 0484b19</a>七岳夜叉復以偈答：</p>
<a class='ref t' id='t0484b20' href='#t0484b20'>T 0484b20</a>
<blockquote class='gatha'>
<p>「如來身口意，　　具足眾善行，<a class='ref t' id='t0484b21' href='#t0484b21'>T 0484b21</a><br>
明達悉充備，　　我讚真實法。」</p>
</blockquote>
<p><a class='ref t' id='t0484b22' href='#t0484b22'>T 0484b22</a>雪山夜叉復說偈言：</p>
<a class='ref t' id='t0484b23' href='#t0484b23'>T 0484b23</a>
<blockquote class='gatha'>
<p>「牟尼天世雄，　　<span class='t-gaiji'>［蹲－酋＋（十／田／ㄙ）］<!--gaiji,,1[蹲-酋＋（十／田／ㄙ）],2&#x28114;,3--></span>如伊梨延，<a class='ref t' id='t0484b24' href='#t0484b24'>T 0484b24</a><br>
少食不著味。　　仙聖處林禪，<a class='ref t' id='t0484b25' href='#t0484b25'>T 0484b25</a><br>
我等可共往，　　禮敬瞿曇尊。」</p>
</blockquote>
<p><a class='ref t' id='t0484b26' href='#t0484b26'>T 0484b26</a>爾時，七岳夜叉共雪山等，將千夜叉同時俱<a class='ref t' id='t0484b27' href='#t0484b27'>T 0484b27</a>往，既到佛所，各整衣服，合掌敬禮，而說偈言：</p>
<a class='ref t' id='t0484b28' href='#t0484b28'>T 0484b28</a>
<blockquote class='gatha'>
<p>「婆伽婆世雄，　　佛陀兩足尊，<a class='ref t' id='t0484b29' href='#t0484b29'>T 0484b29</a><br>
諸天所不知，　　具眼悉明了。」</p>
</blockquote>
<p><a class='ref t' id='t0484c01' href='#t0484c01'>T 0484c01</a>爾時，雪山、七岳等說此偈已，在一面坐。雪山<a class='ref t' id='t0484c02' href='#t0484c02'>T 0484c02</a>夜叉以偈問佛：</p>
<a class='ref t' id='t0484c03' href='#t0484c03'>T 0484c03</a>
<blockquote class='gatha'>
<p>「云何苦出要？　　云何捨離苦？<a class='ref t' id='t0484c04' href='#t0484c04'>T 0484c04</a><br>
世尊為我說，　　苦於何處盡？」</p>
</blockquote>
<p><a class='ref t' id='t0484c05' href='#t0484c05'>T 0484c05</a>爾時，世尊以偈答曰：</p>
<a class='ref t' id='t0484c06' href='#t0484c06'>T 0484c06</a>
<blockquote class='gatha'>
<p>「五欲意第六，　　於此處離欲，<a class='ref t' id='t0484c07' href='#t0484c07'>T 0484c07</a><br>
解脫於諸苦，　　斯是苦出要。<a class='ref t' id='t0484c08' href='#t0484c08'>T 0484c08</a><br>
如斯解脫苦，　　即於苦處滅。<a class='ref t' id='t0484c09' href='#t0484c09'>T 0484c09</a><br>
汝今問於我，　　為汝如是說。」</p>
</blockquote>
<p><a class='ref t' id='t0484c10' href='#t0484c10'>T 0484c10</a>雪山夜叉復以偈問：</p>
<a class='ref t' id='t0484c11' href='#t0484c11'>T 0484c11</a>
<blockquote class='gatha'>
<p>「云何池流迴？　　何處無安立？<a class='ref t' id='t0484c12' href='#t0484c12'>T 0484c12</a><br>
苦樂於何處，　　滅盡無有餘？」</p>
</blockquote>
<p><a class='ref t' id='t0484c13' href='#t0484c13'>T 0484c13</a>爾時，世尊以偈答曰：</p>
<a class='ref t' id='t0484c14' href='#t0484c14'>T 0484c14</a>
<blockquote class='gatha'>
<p>「眼耳鼻舌身，　　意根為第六，<a class='ref t' id='t0484c15' href='#t0484c15'>T 0484c15</a><br>
此處池流迴，　　此無安立處。<a class='ref t' id='t0484c16' href='#t0484c16'>T 0484c16</a><br>
名色不起轉，　　此處得盡滅。」</p>
</blockquote>
<p><a class='ref t' id='t0484c17' href='#t0484c17'>T 0484c17</a>雪山夜叉復以偈問：</p>
<a class='ref t' id='t0484c18' href='#t0484c18'>T 0484c18</a>
<blockquote class='gatha'>
<p>「云何世間生？　　云何得和聚？<a class='ref t' id='t0484c19' href='#t0484c19'>T 0484c19</a><br>
幾為世間受？　　幾事為苦求？」</p>
</blockquote>
<p><a class='ref t' id='t0484c20' href='#t0484c20'>T 0484c20</a>爾時，世尊以偈答曰：</p>
<a class='ref t' id='t0484c21' href='#t0484c21'>T 0484c21</a>
<blockquote class='gatha'>
<p>「世間從六生，　　因六得和集，<a class='ref t' id='t0484c22' href='#t0484c22'>T 0484c22</a><br>
從六生於受，　　六事恒苦求。」</p>
</blockquote>
<p><a class='ref t' id='t0484c23' href='#t0484c23'>T 0484c23</a>雪山夜叉復以偈問：</p>
<a class='ref t' id='t0484c24' href='#t0484c24'>T 0484c24</a>
<blockquote class='gatha'>
<p>「云何修善法，　　晝夜不懈怠？<a class='ref t' id='t0484c25' href='#t0484c25'>T 0484c25</a><br>
云何度駛流，　　無有安足處，<a class='ref t' id='t0484c26' href='#t0484c26'>T 0484c26</a><br>
亦無所攀緣，　　處深不沈沒？」</p>
</blockquote>
<p><a class='ref t' id='t0484c27' href='#t0484c27'>T 0484c27</a>爾時，世尊以偈答曰：</p>
<a class='ref t' id='t0484c28' href='#t0484c28'>T 0484c28</a>
<blockquote class='gatha'>
<p>「一切戒無犯，　　智慧具禪定，<a class='ref t' id='t0484c29' href='#t0484c29'>T 0484c29</a><br>
思惟眾過患，　　具足於念力。<a class='ref t' id='t0485a01' href='#t0485a01'>T 0485a01</a><br>
此能度難度，　　遠離欲和合，<a class='ref t' id='t0485a02' href='#t0485a02'>T 0485a02</a><br>
捨諸有結使，　　盡於歡喜有。<a class='ref t' id='t0485a03' href='#t0485a03'>T 0485a03</a><br>
如是人名為，　　處深不沈沒。」</p>
</blockquote>
<p><a class='ref t' id='t0485a04' href='#t0485a04'>T 0485a04</a>雪山夜叉復以偈問：</p>
<a class='ref t' id='t0485a05' href='#t0485a05'>T 0485a05</a>
<blockquote class='gatha'>
<p>「誰度於駛流？　　孰能越大海？<a class='ref t' id='t0485a06' href='#t0485a06'>T 0485a06</a><br>
誰能捨於苦？　　云何得清淨？」</p>
</blockquote>
<p><a class='ref t' id='t0485a07' href='#t0485a07'>T 0485a07</a>爾時，世尊以偈答曰：</p>
<a class='ref t' id='t0485a08' href='#t0485a08'>T 0485a08</a>
<blockquote class='gatha'>
<p>「信能度駛流，　　不放逸越海，<a class='ref t' id='t0485a09' href='#t0485a09'>T 0485a09</a><br>
精進能捨苦，　　智慧能使淨。<a class='ref t' id='t0485a10' href='#t0485a10'>T 0485a10</a><br>
汝詣諸沙門，　　及諸婆羅門，<a class='ref t' id='t0485a11' href='#t0485a11'>T 0485a11</a><br>
各各種別問，　　誰有知法者？<a class='ref t' id='t0485a12' href='#t0485a12'>T 0485a12</a><br>
誰能說實捨？　　離我誰能說？」</p>
</blockquote>
<p><a class='ref t' id='t0485a13' href='#t0485a13'>T 0485a13</a>雪山夜叉復以偈問：</p>
<a class='ref t' id='t0485a14' href='#t0485a14'>T 0485a14</a>
<blockquote class='gatha'>
<p>「我今聞佛說，　　疑網皆已除，<a class='ref t' id='t0485a15' href='#t0485a15'>T 0485a15</a><br>
何須種別問，　　沙門婆羅門？<a class='ref t' id='t0485a16' href='#t0485a16'>T 0485a16</a><br>
世雄善顯示，　　具實分別說，<a class='ref t' id='t0485a17' href='#t0485a17'>T 0485a17</a><br>
七岳恩深重，　　能使我得見。<a class='ref t' id='t0485a18' href='#t0485a18'>T 0485a18</a><br>
無上大導師，　　我今所至處，<a class='ref t' id='t0485a19' href='#t0485a19'>T 0485a19</a><br>
城邑及聚落，　　在在并處處，<a class='ref t' id='t0485a20' href='#t0485a20'>T 0485a20</a><br>
日夜常歸依，　　如來三佛陀，<a class='ref t' id='t0485a21' href='#t0485a21'>T 0485a21</a><br>
法中之正法。」　　一千諸夜叉，<a class='ref t' id='t0485a22' href='#t0485a22'>T 0485a22</a><br>
心各懷踊躍，　　皆合掌向佛，<a class='ref t' id='t0485a23' href='#t0485a23'>T 0485a23</a><br>
咸求為弟子，　　歸依佛世尊。</p>
</blockquote>
<a class='ref t' id='t0485a24' href='#t0485a24'>T 0485a24</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
