<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.87' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 87</span><span class='mirror-right'>（八七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0403c13' href='#t0403c13'>T 0403c13</a>獨園。爾時，有一老婆羅門往至佛所，問訊佛<a class='ref t' id='t0403c14' href='#t0403c14'>T 0403c14</a>已，在一面坐，白佛言：「世尊！吾今朽邁，往昔<a class='ref t' id='t0403c15' href='#t0403c15'>T 0403c15</a>已來，造作眾惡，未曾作福，未更修善，又所不<a class='ref t' id='t0403c16' href='#t0403c16'>T 0403c16</a>行離於怖畏救護之法。善哉！瞿曇！為我說法，<a class='ref t' id='t0403c17' href='#t0403c17'>T 0403c17</a>使我命終有所救護、屋宅、歸依、逃避之處。」</p>
<p>佛<a class='ref t' id='t0403c18' href='#t0403c18'>T 0403c18</a>告婆羅門：「世間熾然。何謂熾然？謂老病死。以<a class='ref t' id='t0403c19' href='#t0403c19'>T 0403c19</a>是之故，應身修善，口意亦然。汝都不修身口<a class='ref t' id='t0403c20' href='#t0403c20'>T 0403c20</a>意善，汝今若能於身口意修於善者，即是汝<a class='ref t' id='t0403c21' href='#t0403c21'>T 0403c21</a>之船濟，乃至死時，能為汝救護，為汝屋宅，為<a class='ref t' id='t0403c22' href='#t0403c22'>T 0403c22</a>汝歸依、逃避之處。」</p>
<p><a class='ref t' id='t0403c23' href='#t0403c23'>T 0403c23</a>爾時，世尊即說偈言：</p>
<a class='ref t' id='t0403c24' href='#t0403c24'>T 0403c24</a>
<blockquote class='gatha'>
<p>「譬如失火家，　　焚燒於屋宅，<a class='ref t' id='t0403c25' href='#t0403c25'>T 0403c25</a><br>
宜急出財寶，　　以置無火處。<a class='ref t' id='t0403c26' href='#t0403c26'>T 0403c26</a><br>
生老病死火，　　焚燒於眾生，<a class='ref t' id='t0403c27' href='#t0403c27'>T 0403c27</a><br>
宜應修惠施，　　賑眾於貧窮。<a class='ref t' id='t0403c28' href='#t0403c28'>T 0403c28</a><br>
世間金寶等，　　王賊水火侵，<a class='ref t' id='t0403c29' href='#t0403c29'>T 0403c29</a><br>
死時悉捨離，　　無有隨人者。<a class='ref t' id='t0404a01' href='#t0404a01'>T 0404a01</a><br>
施逐人不捨，　　猶如堅牢藏，<a class='ref t' id='t0404a02' href='#t0404a02'>T 0404a02</a><br>
王賊及水火，　　無能侵奪者。<a class='ref t' id='t0404a03' href='#t0404a03'>T 0404a03</a><br>
慳貪不布施，　　是名常睡眠；<a class='ref t' id='t0404a04' href='#t0404a04'>T 0404a04</a><br>
修施濟匱乏，　　是名為覺悟。」</p>
</blockquote>
<p><a class='ref t' id='t0404a05' href='#t0404a05'>T 0404a05</a>佛說是已，諸比丘聞佛所說，歡喜奉行。</p>
<a class='ref t' id='t0404a06' href='#t0404a06'>T 0404a06</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
