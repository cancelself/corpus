<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.364' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 364</span><span class='mirror-right'>（三六四）</span></h1>
</header>
<p>爾時，憍薩羅國有一比丘，林中止住，<a class='ref t' id='t0491c27' href='#t0491c27'>T 0491c27</a>與一長者共為親友。是時長者有一兒婦，年<a class='ref t' id='t0491c28' href='#t0491c28'>T 0491c28</a>少端正，時，此比丘少共語言，眾人皆謗，謂為<a class='ref t' id='t0491c29' href='#t0491c29'>T 0491c29</a>非法。是時比丘聞是語已，心中懊惱，欲向林<a class='ref t' id='t0492a01' href='#t0492a01'>T 0492a01</a>中而自刑戮。天神念言：「彼比丘實無過患，<a class='ref t' id='t0492a02' href='#t0492a02'>T 0492a02</a>於此林中，若自刑害，甚為非理。我當令其使<a class='ref t' id='t0492a03' href='#t0492a03'>T 0492a03</a>得覺悟。」</p>
<p>時此天神即便化作彼兒婦形，至比<a class='ref t' id='t0492a04' href='#t0492a04'>T 0492a04</a>丘所。比丘見已，即向化婦而說偈言：</p>
<a class='ref t' id='t0492a05' href='#t0492a05'>T 0492a05</a>
<blockquote class='gatha'>
<p>「如市在四衢，　　甚為寬博處，<a class='ref t' id='t0492a06' href='#t0492a06'>T 0492a06</a><br>
唯有染污語，　　三四人眾中，<a class='ref t' id='t0492a07' href='#t0492a07'>T 0492a07</a><br>
親近生誹謗。　　汝知是事已，<a class='ref t' id='t0492a08' href='#t0492a08'>T 0492a08</a><br>
宜應速疾去，　　勿得此間住。」</p>
</blockquote>
<p><a class='ref t' id='t0492a09' href='#t0492a09'>T 0492a09</a>時化天神復說偈言：</p>
<a class='ref t' id='t0492a10' href='#t0492a10'>T 0492a10</a>
<blockquote class='gatha'>
<p>「出家應忍受，　　譏毀誹謗言，<a class='ref t' id='t0492a11' href='#t0492a11'>T 0492a11</a><br>
謗語是不實，　　不宜生愁惱。<a class='ref t' id='t0492a12' href='#t0492a12'>T 0492a12</a><br>
空聲不著己，　　但是虛妄語，<a class='ref t' id='t0492a13' href='#t0492a13'>T 0492a13</a><br>
自省無過咎，　　不應生惱苦。<a class='ref t' id='t0492a14' href='#t0492a14'>T 0492a14</a><br>
聞謗而恐畏，　　云何處深林？<a class='ref t' id='t0492a15' href='#t0492a15'>T 0492a15</a><br>
譬如彼野鹿，　　終身行不立，<a class='ref t' id='t0492a16' href='#t0492a16'>T 0492a16</a><br>
能忍諸音聲，　　善惡上中下，<a class='ref t' id='t0492a17' href='#t0492a17'>T 0492a17</a><br>
有識之佳人，　　成就具正行，<a class='ref t' id='t0492a18' href='#t0492a18'>T 0492a18</a><br>
不以他語故，　　得名賊牟尼。<a class='ref t' id='t0492a19' href='#t0492a19'>T 0492a19</a><br>
汝今自審己，　　既無諸過咎，<a class='ref t' id='t0492a20' href='#t0492a20'>T 0492a20</a><br>
賢聖及諸天，　　亦知汝無過。」</p>
</blockquote>
<p><a class='ref t' id='t0492a21' href='#t0492a21'>T 0492a21</a>時化天神說是偈已，即於其處隱沒不現。彼<a class='ref t' id='t0492a22' href='#t0492a22'>T 0492a22</a>時比丘晝夜精勤，心不懈息，斷除煩惱，得成<a class='ref t' id='t0492a23' href='#t0492a23'>T 0492a23</a>羅漢。</p>
<a class='ref t' id='t0492a24' href='#t0492a24'>T 0492a24</a>
<p class='endsutta'><span class='t-juanname'>別譯雜阿含經卷第十六</span></p>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
