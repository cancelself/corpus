<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.178' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 178</span><span class='mirror-right'>（一七八）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0438b09' href='#t0438b09'>T 0438b09</a>獨園。時有一天，光色倍常，於其夜中，來詣佛<a class='ref t' id='t0438b10' href='#t0438b10'>T 0438b10</a>所，威光普照，遍于祇洹，赫然大明，却坐一<a class='ref t' id='t0438b11' href='#t0438b11'>T 0438b11</a>面，而說偈言：</p>
<a class='ref t' id='t0438b12' href='#t0438b12'>T 0438b12</a>
<blockquote class='gatha'>
<p>「都無所緣攀，　　又無安足處，<a class='ref t' id='t0438b13' href='#t0438b13'>T 0438b13</a><br>
甚深洪流中，　　誰能不沈沒？<a class='ref t' id='t0438b14' href='#t0438b14'>T 0438b14</a><br>
誰有勤精進，　　能度瀑駛流？」</p>
</blockquote>
<p><a class='ref t' id='t0438b15' href='#t0438b15'>T 0438b15</a>爾時，世尊以偈答曰：</p>
<a class='ref t' id='t0438b16' href='#t0438b16'>T 0438b16</a>
<blockquote class='gatha'>
<p>「淨持於禁戒，　　修智及禪定，<a class='ref t' id='t0438b17' href='#t0438b17'>T 0438b17</a><br>
觀察內身念，　　難度而得度。<a class='ref t' id='t0438b18' href='#t0438b18'>T 0438b18</a><br>
得離於欲結，　　出過色有使，<a class='ref t' id='t0438b19' href='#t0438b19'>T 0438b19</a><br>
盡於歡喜有，　　如是能履深，<a class='ref t' id='t0438b20' href='#t0438b20'>T 0438b20</a><br>
而不為沒溺，　　能度瀑駛流。」</p>
</blockquote>
<p><a class='ref t' id='t0438b21' href='#t0438b21'>T 0438b21</a>天復以偈讚言：</p>
<a class='ref t' id='t0438b22' href='#t0438b22'>T 0438b22</a>
<blockquote class='gatha'>
<p>「往昔已曾見，　　婆羅門涅槃，<a class='ref t' id='t0438b23' href='#t0438b23'>T 0438b23</a><br>
嫌怖久棄捨，　　能度世間愛。」</p>
</blockquote>
<p><a class='ref t' id='t0438b24' href='#t0438b24'>T 0438b24</a>爾時，此天說此偈已，歡喜還宮。</p>
<a class='ref t' id='t0438b25' href='#t0438b25'>T 0438b25</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
