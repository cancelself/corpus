<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.229' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 229</span><span class='mirror-right'>（二二九）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0458a01' href='#t0458a01'>T 0458a01</a>獨園。爾時，尊者婆耆奢在空靜處，時欲撿<a class='ref t' id='t0458a02' href='#t0458a02'>T 0458a02</a>心，繫念思惟，卒起異想，生不憙樂，即自覺<a class='ref t' id='t0458a03' href='#t0458a03'>T 0458a03</a>知：「我於今者，便失善利。夫出家者，名為難<a class='ref t' id='t0458a04' href='#t0458a04'>T 0458a04</a>得；若有是心不名難得，我今便為退失善心，<a class='ref t' id='t0458a05' href='#t0458a05'>T 0458a05</a>得于惡心，今當說心，多諸過惡，說厭患偈。」時<a class='ref t' id='t0458a06' href='#t0458a06'>T 0458a06</a>彼尊者即說偈言：</p>
<a class='ref t' id='t0458a07' href='#t0458a07'>T 0458a07</a>
<blockquote class='gatha'>
<p>「棄捨樂諸著，　　及不樂著者，<a class='ref t' id='t0458a08' href='#t0458a08'>T 0458a08</a><br>
捨衣貪嗜覺，　　不造煩惱林。<a class='ref t' id='t0458a09' href='#t0458a09'>T 0458a09</a><br>
欲枝下垂布，　　眾生樂緣著，<a class='ref t' id='t0458a10' href='#t0458a10'>T 0458a10</a><br>
能斷於欲林，　　是名為比丘。<a class='ref t' id='t0458a11' href='#t0458a11'>T 0458a11</a><br>
不垂下著欲，　　無林名比丘，<a class='ref t' id='t0458a12' href='#t0458a12'>T 0458a12</a><br>
第六意出覺。　　然此欲覺者，<a class='ref t' id='t0458a13' href='#t0458a13'>T 0458a13</a><br>
世間所樂著，　　若得出覺意，<a class='ref t' id='t0458a14' href='#t0458a14'>T 0458a14</a><br>
能離非結著，　　不樂於勝欲。<a class='ref t' id='t0458a15' href='#t0458a15'>T 0458a15</a><br>
樂出麁惡言，　　不名為比丘，<a class='ref t' id='t0458a16' href='#t0458a16'>T 0458a16</a><br>
樂嗜於受身，　　因見聞意識，<a class='ref t' id='t0458a17' href='#t0458a17'>T 0458a17</a><br>
想著生五根，　　能離欲想著，<a class='ref t' id='t0458a18' href='#t0458a18'>T 0458a18</a><br>
不受塗污辱，　　是名得解脫。<a class='ref t' id='t0458a19' href='#t0458a19'>T 0458a19</a><br>
大地及虛空，　　世間有色處，<a class='ref t' id='t0458a20' href='#t0458a20'>T 0458a20</a><br>
悉皆歸散壞，　　一切同盡滅。<a class='ref t' id='t0458a21' href='#t0458a21'>T 0458a21</a><br>
知見是事已，　　行法已決定，<a class='ref t' id='t0458a22' href='#t0458a22'>T 0458a22</a><br>
諸處不生受，　　質直不諂偽。<a class='ref t' id='t0458a23' href='#t0458a23'>T 0458a23</a><br>
雖求念存身，　　為有所利益，<a class='ref t' id='t0458a24' href='#t0458a24'>T 0458a24</a><br>
若能如是者，　　同彼入涅槃。」</p>
</blockquote>
<a class='ref t' id='t0458a25' href='#t0458a25'>T 0458a25</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
