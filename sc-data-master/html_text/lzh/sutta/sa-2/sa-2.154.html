<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.154' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 154</span><span class='mirror-right'>（一五四）</span></h1>
</header>
<p>如是我聞：</p>
<p>一時，佛在迦毘羅衛國尼拘<a class='ref t' id='t0431c13' href='#t0431c13'>T 0431c13</a>陀林。時釋摩男往詣佛所，修敬已畢，在一面<a class='ref t' id='t0431c14' href='#t0431c14'>T 0431c14</a>坐，而白佛言：「世尊！云何名優婆塞具丈夫志？<a class='ref t' id='t0431c15' href='#t0431c15'>T 0431c15</a>廣說如上。復當云何滿足諸行？」</p>
<p>佛告摩訶男：<a class='ref t' id='t0431c16' href='#t0431c16'>T 0431c16</a>「優婆塞雖具足信，未具禁戒，是名有信，不具<a class='ref t' id='t0431c17' href='#t0431c17'>T 0431c17</a>於戒。欲求具足信戒之者，當勤方便，求使具<a class='ref t' id='t0431c18' href='#t0431c18'>T 0431c18</a>足，是名信戒滿足優婆塞。」佛復告摩訶男：「優<a class='ref t' id='t0431c19' href='#t0431c19'>T 0431c19</a>婆塞雖具信戒，捨不具足，為具足故，勤修方<a class='ref t' id='t0431c20' href='#t0431c20'>T 0431c20</a>便，令得具足。」</p>
<p>時，摩訶男白佛言：「世尊！我於<a class='ref t' id='t0431c21' href='#t0431c21'>T 0431c21</a>今者，具信、戒、捨，具足三支。」</p>
<p>佛告摩訶男：「雖具<a class='ref t' id='t0431c22' href='#t0431c22'>T 0431c22</a>三事，然不數往僧坊精舍，以是因緣，名不具<a class='ref t' id='t0431c23' href='#t0431c23'>T 0431c23</a>足，應勤方便，數往塔寺。」</p>
<p>時，摩訶男言諸優婆<a class='ref t' id='t0431c24' href='#t0431c24'>T 0431c24</a>塞：「我今應當具足信戒，及以捨心，詣於塔寺。」</p>
<p><a class='ref t' id='t0431c25' href='#t0431c25'>T 0431c25</a>佛告摩訶男：「若能具足信、戒、捨心，數詣塔寺，<a class='ref t' id='t0431c26' href='#t0431c26'>T 0431c26</a>親近眾僧，是名具足。」佛告摩訶男：「雖復具足<a class='ref t' id='t0431c27' href='#t0431c27'>T 0431c27</a>如上四事，若不聽法，名不具足。」</p>
<p>摩訶男言：「我<a class='ref t' id='t0431c28' href='#t0431c28'>T 0431c28</a>能聽法。」</p>
<p>佛復告摩訶男：「雖能聽經，若不受持，<a class='ref t' id='t0431c29' href='#t0431c29'>T 0431c29</a>亦名不具。雖能受持，不解其義，亦名不具。雖<a class='ref t' id='t0432a01' href='#t0432a01'>T 0432a01</a>解義趣，而未能得如說修行，亦名不具。若能<a class='ref t' id='t0432a02' href='#t0432a02'>T 0432a02</a>具足信、戒、捨心，數往塔寺聽法，受持、解其義<a class='ref t' id='t0432a03' href='#t0432a03'>T 0432a03</a>趣，如說修行，是則名為滿足之行。摩訶男<a class='ref t' id='t0432a04' href='#t0432a04'>T 0432a04</a>雖復具足信、戒、捨心，數詣塔寺，親近眾僧，然<a class='ref t' id='t0432a05' href='#t0432a05'>T 0432a05</a>猶未能專心聽法，是亦名為行不具足。以斯<a class='ref t' id='t0432a06' href='#t0432a06'>T 0432a06</a>義故，應當方便專心聽法。雖能聽法，若不受<a class='ref t' id='t0432a07' href='#t0432a07'>T 0432a07</a>持，亦名不具，是故應當受持正法。雖能受<a class='ref t' id='t0432a08' href='#t0432a08'>T 0432a08</a>持，若不解義，亦名不具，是故應當解其言趣。<a class='ref t' id='t0432a09' href='#t0432a09'>T 0432a09</a>雖解義味，若復不能如說修行，亦名不具，<a class='ref t' id='t0432a10' href='#t0432a10'>T 0432a10</a>是故應當如說修行。若能具足信心，持戒及<a class='ref t' id='t0432a11' href='#t0432a11'>T 0432a11</a>捨心等，數往僧坊，專心聽法，受持莫忘，解其<a class='ref t' id='t0432a12' href='#t0432a12'>T 0432a12</a>義趣，信戒捨心，往詣塔寺，聽受經法，受持不<a class='ref t' id='t0432a13' href='#t0432a13'>T 0432a13</a>忘，解其義趣。若復不能如說修行，是亦名為<a class='ref t' id='t0432a14' href='#t0432a14'>T 0432a14</a>不具足也。摩訶男！優婆塞以信心故，則能持<a class='ref t' id='t0432a15' href='#t0432a15'>T 0432a15</a>戒。以持戒故，能具捨心。具捨心故，能往詣<a class='ref t' id='t0432a16' href='#t0432a16'>T 0432a16</a>僧坊。往詣僧坊故，能專心聽法。專心聽法故，<a class='ref t' id='t0432a17' href='#t0432a17'>T 0432a17</a>則能受持。能受持故，解其義趣。解其義趣，能<a class='ref t' id='t0432a18' href='#t0432a18'>T 0432a18</a>如說修行。能如說修行故，勤作方便，能令滿<a class='ref t' id='t0432a19' href='#t0432a19'>T 0432a19</a>足。」</p>
<p>時摩訶男復白佛言：「世尊！云何優婆塞具<a class='ref t' id='t0432a20' href='#t0432a20'>T 0432a20</a>足幾支，自利未利於他？」</p>
<p>佛告摩訶男：「具足八<a class='ref t' id='t0432a21' href='#t0432a21'>T 0432a21</a>支能自利益，未利於他。何等為八？優婆塞自<a class='ref t' id='t0432a22' href='#t0432a22'>T 0432a22</a>己有信，不能教他。自持淨戒，不能教人令持<a class='ref t' id='t0432a23' href='#t0432a23'>T 0432a23</a>禁戒。自修於捨，不能教人令行布施。自往詣<a class='ref t' id='t0432a24' href='#t0432a24'>T 0432a24</a>塔寺，親近比丘，不能教人往詣塔寺，親近比<a class='ref t' id='t0432a25' href='#t0432a25'>T 0432a25</a>丘。自能聽法，不能教人令聽正法。自能受持，<a class='ref t' id='t0432a26' href='#t0432a26'>T 0432a26</a>不能教人受持。自能解義，不能教人令解其<a class='ref t' id='t0432a27' href='#t0432a27'>T 0432a27</a>義。自能如說修行，不教他人如說修行。是名<a class='ref t' id='t0432a28' href='#t0432a28'>T 0432a28</a>具足八支，唯能自利不能利他。」</p>
<p>時摩訶男復<a class='ref t' id='t0432a29' href='#t0432a29'>T 0432a29</a>白佛言：「具足幾法，能自利益，亦利於他？」</p>
<p>佛告<a class='ref t' id='t0432b01' href='#t0432b01'>T 0432b01</a>之曰：「若能具足十六支者，如是之人，能自他<a class='ref t' id='t0432b02' href='#t0432b02'>T 0432b02</a>利。自生信心，教人令得。自行受持，教人受<a class='ref t' id='t0432b03' href='#t0432b03'>T 0432b03</a>持。自行捨心，亦復教人令行捨心。身自往詣<a class='ref t' id='t0432b04' href='#t0432b04'>T 0432b04</a>僧坊塔寺，亦復教人往詣僧坊，親近比丘。自<a class='ref t' id='t0432b05' href='#t0432b05'>T 0432b05</a>能聽法，亦復教人令聽正法。自能受持，亦復<a class='ref t' id='t0432b06' href='#t0432b06'>T 0432b06</a>教人令受持法。自解義趣，亦復教人解其義<a class='ref t' id='t0432b07' href='#t0432b07'>T 0432b07</a>味。自如說行，亦復教人如說修行。若能具足<a class='ref t' id='t0432b08' href='#t0432b08'>T 0432b08</a>十六支，此則名為自利利他。如斯之人，若<a class='ref t' id='t0432b09' href='#t0432b09'>T 0432b09</a>在剎利眾，若婆羅門眾，若居士眾，若沙門眾，<a class='ref t' id='t0432b10' href='#t0432b10'>T 0432b10</a>隨所至處，能為此眾作大照明，猶如日光，<a class='ref t' id='t0432b11' href='#t0432b11'>T 0432b11</a>除諸闇冥，當知是人，甚為希有。」佛說是已，<a class='ref t' id='t0432b12' href='#t0432b12'>T 0432b12</a>釋摩男禮佛而退。</p>
<p>時諸比丘聞佛所說，歡喜<a class='ref t' id='t0432b13' href='#t0432b13'>T 0432b13</a>奉行。</p>
<a class='ref t' id='t0432b14' href='#t0432b14'>T 0432b14</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
