<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.152' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 152</span><span class='mirror-right'>（一五二）</span></h1>
</header>
<p>如是我聞：</p>
<p>一時，佛在迦毘羅衛國尼拘<a class='ref t' id='t0431b06' href='#t0431b06'>T 0431b06</a>陀林。時釋摩男往詣佛所，頂禮佛足，在一面<a class='ref t' id='t0431b07' href='#t0431b07'>T 0431b07</a>坐，而白佛言：「世尊！云何名為優婆塞義？唯願<a class='ref t' id='t0431b08' href='#t0431b08'>T 0431b08</a>如來為我敷演。」</p>
<p>佛告釋摩男：「在家白衣歸依<a class='ref t' id='t0431b09' href='#t0431b09'>T 0431b09</a>三寶，以是義故，名優婆塞，汝即其人。」</p>
<p>時，釋摩<a class='ref t' id='t0431b10' href='#t0431b10'>T 0431b10</a>男復白佛言：「世尊！云何名優婆塞信？」</p>
<p>佛告<a class='ref t' id='t0431b11' href='#t0431b11'>T 0431b11</a>釋摩男：「於如來所，深生信心，安住信中，終不<a class='ref t' id='t0431b12' href='#t0431b12'>T 0431b12</a>為彼沙門、婆羅門、若天、若魔、若梵、若人，不信<a class='ref t' id='t0431b13' href='#t0431b13'>T 0431b13</a>所壞，是名優婆塞信。」</p>
<p>時釋摩男復白佛言：「云<a class='ref t' id='t0431b14' href='#t0431b14'>T 0431b14</a>何優婆塞戒？」</p>
<p>佛告釋摩男：「不殺、不盜、不婬、不<a class='ref t' id='t0431b15' href='#t0431b15'>T 0431b15</a>欺，及不飲酒等，是名優婆塞戒。」</p>
<p>又問：「云何<a class='ref t' id='t0431b16' href='#t0431b16'>T 0431b16</a>施具足？」</p>
<p>佛告釋摩男：「優婆塞法應捨慳貪，一<a class='ref t' id='t0431b17' href='#t0431b17'>T 0431b17</a>切眾生，皆悉為彼貪嫉所覆，以是義故，應離<a class='ref t' id='t0431b18' href='#t0431b18'>T 0431b18</a>慳貪及嫉妬意，生放捨心，躬自施與，無有疲<a class='ref t' id='t0431b19' href='#t0431b19'>T 0431b19</a>厭，是名施具足。」</p>
<p>又問：「云何智慧具足？」</p>
<p>佛告<a class='ref t' id='t0431b20' href='#t0431b20'>T 0431b20</a>釋摩男：「優婆塞如實知苦，如實知苦集，如<a class='ref t' id='t0431b21' href='#t0431b21'>T 0431b21</a>實知苦滅，如實知苦滅道，知此四諦，決定明<a class='ref t' id='t0431b22' href='#t0431b22'>T 0431b22</a>了，是名慧具足。」</p>
<p>佛說是已，諸比丘聞佛所<a class='ref t' id='t0431b23' href='#t0431b23'>T 0431b23</a>說，歡喜奉行。</p>
<a class='ref t' id='t0431b24' href='#t0431b24'>T 0431b24</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
