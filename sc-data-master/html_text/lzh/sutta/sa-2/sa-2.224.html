<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.224' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 224</span><span class='mirror-right'>（二二四）</span></h1>
</header>
<p>◎如是我聞：</p>
<p>一時，佛在薩婆國竭闍池<a class='ref t' id='t0456b25' href='#t0456b25'>T 0456b25</a>岸。爾時，世尊月十五日，在僧前坐說戒。當於<a class='ref t' id='t0456b26' href='#t0456b26'>T 0456b26</a>是夜，月初出時，婆耆奢在彼眾中，作是念言：<a class='ref t' id='t0456b27' href='#t0456b27'>T 0456b27</a>「我今欲以月為喻，讚歎於佛。」作是念已，從座<a class='ref t' id='t0456b28' href='#t0456b28'>T 0456b28</a>而起，合掌向佛言：「世尊！我今欲有所說，唯願<a class='ref t' id='t0456b29' href='#t0456b29'>T 0456b29</a>善逝垂哀聽許。」</p>
<p>佛告婆耆奢：「聽汝所說。」</p>
<p>尊者<a class='ref t' id='t0456c01' href='#t0456c01'>T 0456c01</a>婆耆奢即說偈言：</p>
<a class='ref t' id='t0456c02' href='#t0456c02'>T 0456c02</a>
<blockquote class='gatha'>
<p>「猶如盛滿月，　　無雲處空中，<a class='ref t' id='t0456c03' href='#t0456c03'>T 0456c03</a><br>
光明照世界，　　一切皆樂見。<a class='ref t' id='t0456c04' href='#t0456c04'>T 0456c04</a><br>
釋迦牟尼尊，　　世間大導師，<a class='ref t' id='t0456c05' href='#t0456c05'>T 0456c05</a><br>
端嚴甚殊特，　　名聞悉充滿。<a class='ref t' id='t0456c06' href='#t0456c06'>T 0456c06</a><br>
月出白蓮榮，　　日現紅蓮敷，<a class='ref t' id='t0456c07' href='#t0456c07'>T 0456c07</a><br>
從佛受化者，　　譬如華敷榮，<a class='ref t' id='t0456c08' href='#t0456c08'>T 0456c08</a><br>
開彼宿善根，　　悉令見道跡。」</p>
</blockquote>
<p><a class='ref t' id='t0456c09' href='#t0456c09'>T 0456c09</a>時婆耆奢說此偈已，歡喜踊躍，還于所止。</p>
<a class='ref t' id='t0456c10' href='#t0456c10'>T 0456c10</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
