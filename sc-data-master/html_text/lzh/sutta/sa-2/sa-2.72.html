<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.72' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 72</span><span class='mirror-right'>（七二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0399b29' href='#t0399b29'>T 0399b29</a>獨園。爾時，有五國王共集一處，各相謂言：「五<a class='ref t' id='t0399c01' href='#t0399c01'>T 0399c01</a>欲之中，何者最妙？」一王說曰：「色為第一。」次王<a class='ref t' id='t0399c02' href='#t0399c02'>T 0399c02</a>說言：「聲為第一。」次王說言：「味為第一。」第四王<a class='ref t' id='t0399c03' href='#t0399c03'>T 0399c03</a>言：「香為第一。」第五王言：「細滑第一。」諸王心<a class='ref t' id='t0399c04' href='#t0399c04'>T 0399c04</a>意，人各不同，各見第一，乃相謂言：「我等心<a class='ref t' id='t0399c05' href='#t0399c05'>T 0399c05</a>意，所美不同，各競其理，可詣佛所，稟受分<a class='ref t' id='t0399c06' href='#t0399c06'>T 0399c06</a>別。」波斯匿王而為上首，共詣佛所。五王爾時<a class='ref t' id='t0399c07' href='#t0399c07'>T 0399c07</a>禮佛足已，在一面立。白佛言：「世尊！我等五王<a class='ref t' id='t0399c08' href='#t0399c08'>T 0399c08</a>私共議論五欲之中，何者第一？一王說言，色<a class='ref t' id='t0399c09' href='#t0399c09'>T 0399c09</a>為第一。如此五王，所說不同，各稱第一。所<a class='ref t' id='t0399c10' href='#t0399c10'>T 0399c10</a>說不同故，來詣佛所，諮問斯義，何者第一？」</p>
<p><a class='ref t' id='t0399c11' href='#t0399c11'>T 0399c11</a>佛說：「若於色中，取其像貌，心意封著，稱適其<a class='ref t' id='t0399c12' href='#t0399c12'>T 0399c12</a>意。當於爾時，設有妙色勝於此者，但以所著<a class='ref t' id='t0399c13' href='#t0399c13'>T 0399c13</a>為勝，不顧色妙。聲香味觸，亦復如是，乃至於<a class='ref t' id='t0399c14' href='#t0399c14'>T 0399c14</a>觸受，其相貌心意計著，以為最勝。」</p>
<p>爾時，有一<a class='ref t' id='t0399c15' href='#t0399c15'>T 0399c15</a>婆羅門名曰卑嶷，即從坐起，偏袒右肩，右膝<a class='ref t' id='t0399c16' href='#t0399c16'>T 0399c16</a>著地，合掌向佛，白言：「世尊！欲有所說，唯願<a class='ref t' id='t0399c17' href='#t0399c17'>T 0399c17</a>聽許。」佛告卑嶷：「宜知是時。」</p>
<p>卑嶷即說偈言：</p>
<a class='ref t' id='t0399c18' href='#t0399c18'>T 0399c18</a>
<blockquote class='gatha'>
<p>「央伽大王畜寶鎧，　　摩竭提主得大利，<a class='ref t' id='t0399c19' href='#t0399c19'>T 0399c19</a><br>
佛出其國最上寶，　　名稱普聞如山王。<a class='ref t' id='t0399c20' href='#t0399c20'>T 0399c20</a><br>
譬如蓮華新敷榮，　　光映泉池香遍至，<a class='ref t' id='t0399c21' href='#t0399c21'>T 0399c21</a><br>
佛亦如日處虛空，　　光明周普照世界。<a class='ref t' id='t0399c22' href='#t0399c22'>T 0399c22</a><br>
諦視如來智慧力，　　猶如猛火炎熾盛，<a class='ref t' id='t0399c23' href='#t0399c23'>T 0399c23</a><br>
開諸眼目作大明，　　諸有疑惑來稟化，<a class='ref t' id='t0399c24' href='#t0399c24'>T 0399c24</a><br>
一切悉得決所疑。」</p>
</blockquote>
<p><a class='ref t' id='t0399c25' href='#t0399c25'>T 0399c25</a>五王皆讚美偈訖，各以上衣以用賞之。爾時，<a class='ref t' id='t0399c26' href='#t0399c26'>T 0399c26</a>五王聞佛所說，皆大歡喜，從坐而去。王去已<a class='ref t' id='t0399c27' href='#t0399c27'>T 0399c27</a>後，卑嶷合掌向佛，即以五衣奉上於佛，唯願<a class='ref t' id='t0399c28' href='#t0399c28'>T 0399c28</a>納受，佛即納受。</p>
<p>佛說是已，諸比丘聞佛所說，<a class='ref t' id='t0399c29' href='#t0399c29'>T 0399c29</a>歡喜奉行。</p>
<a class='ref t' id='t0400a01' href='#t0400a01'>T 0400a01</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
