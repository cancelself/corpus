<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.201' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 201</span><span class='mirror-right'>（二〇一）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0448a23' href='#t0448a23'>T 0448a23</a>林。爾時，尊者阿難於是夜中，詣多跋河，脫其<a class='ref t' id='t0448a24' href='#t0448a24'>T 0448a24</a>衣裳，置于岸上，入河澡浴，著一浴衣，即出于<a class='ref t' id='t0448a25' href='#t0448a25'>T 0448a25</a>水，待自身乾。時有外道，名具迦那提，往至<a class='ref t' id='t0448a26' href='#t0448a26'>T 0448a26</a>彼河。尊者阿難聞彼行聲，及<span class='t-gaiji'>［口＊磬］<!--gaiji,,1[口＊磬],2&#x21107;,3--></span>咳聲，外道亦<a class='ref t' id='t0448a27' href='#t0448a27'>T 0448a27</a>聞尊者之聲。</p>
<p>外道問言：「汝為是誰？」</p>
<p>阿難答言：<a class='ref t' id='t0448a28' href='#t0448a28'>T 0448a28</a>「我是沙門。」</p>
<p>「沙門甚多，汝今為是何等沙門？」</p>
<p>阿<a class='ref t' id='t0448a29' href='#t0448a29'>T 0448a29</a>難答言：「我是釋子。」</p>
<p>外道言：「我欲問難，汝若閑<a class='ref t' id='t0448b01' href='#t0448b01'>T 0448b01</a>暇，聽我所問。」</p>
<p>阿難答言：「欲問便問，聽已當知。」</p>
<p><a class='ref t' id='t0448b02' href='#t0448b02'>T 0448b02</a>外道問言：「我死此生彼以不？」</p>
<p>阿難言：「如來不<a class='ref t' id='t0448b03' href='#t0448b03'>T 0448b03</a>說。」</p>
<p>又問：「我死此不生彼，亦生亦不生，非生非<a class='ref t' id='t0448b04' href='#t0448b04'>T 0448b04</a>非生彼不？」</p>
<p>阿難又言：「如斯等問，佛悉不答。」</p>
<p>外<a class='ref t' id='t0448b05' href='#t0448b05'>T 0448b05</a>道言：「我今問汝，死此生彼，乃至非生非非生，<a class='ref t' id='t0448b06' href='#t0448b06'>T 0448b06</a>悉不見答，汝寧不知如此事乎？」</p>
<p>阿難言：「如是<a class='ref t' id='t0448b07' href='#t0448b07'>T 0448b07</a>之事，我悉知見，非不知見。」</p>
<p>外道言：「汝所知<a class='ref t' id='t0448b08' href='#t0448b08'>T 0448b08</a>見，為何謂也？」</p>
<p>阿難答言：「我所知見，見彼處<a class='ref t' id='t0448b09' href='#t0448b09'>T 0448b09</a>所，見眾生行，乃至知見彼所從生，知見結<a class='ref t' id='t0448b10' href='#t0448b10'>T 0448b10</a>業，舉動所作，見煩惱結，如墨聚集，無聞凡<a class='ref t' id='t0448b11' href='#t0448b11'>T 0448b11</a>愚，與見結相應，順於未來，長處生死。我所知<a class='ref t' id='t0448b12' href='#t0448b12'>T 0448b12</a>見，其事如是，豈可謂為不知見乎？」</p>
<p>外道俱迦<a class='ref t' id='t0448b13' href='#t0448b13'>T 0448b13</a>那即問之曰：「汝名何等？」</p>
<p>阿難答言：「我名阿難。」</p>
<p><a class='ref t' id='t0448b14' href='#t0448b14'>T 0448b14</a>外道復言：「善哉，善哉！大師弟子，我今乃至共<a class='ref t' id='t0448b15' href='#t0448b15'>T 0448b15</a>相談論，而不知汝乃是阿難，我若知汝，終不<a class='ref t' id='t0448b16' href='#t0448b16'>T 0448b16</a>能得共相抗對。」</p>
<p>時彼外道聞阿難所說，歡喜<a class='ref t' id='t0448b17' href='#t0448b17'>T 0448b17</a>而去。</p>
<a class='ref t' id='t0448b18' href='#t0448b18'>T 0448b18</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
