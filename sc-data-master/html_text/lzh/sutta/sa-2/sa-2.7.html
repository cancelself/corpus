<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.7' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 7</span><span class='mirror-right'>（七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0375b22' href='#t0375b22'>T 0375b22</a>獨園。爾時，有比丘名曰窒師，是佛姑子。恃佛<a class='ref t' id='t0375b23' href='#t0375b23'>T 0375b23</a>故，恒懷憍慢，不敬長老有德比丘，無有慚愧，<a class='ref t' id='t0375b24' href='#t0375b24'>T 0375b24</a>每常多言。若諸比丘少有所說，便生瞋恚。時，<a class='ref t' id='t0375b25' href='#t0375b25'>T 0375b25</a>諸比丘見其如是，往詣佛所，合掌禮足，在一<a class='ref t' id='t0375b26' href='#t0375b26'>T 0375b26</a>面坐。白佛言：「世尊！窒師比丘常生憍慢，自說<a class='ref t' id='t0375b27' href='#t0375b27'>T 0375b27</a>我是佛姑之子，輕慢諸餘長老比丘，恒多言<a class='ref t' id='t0375b28' href='#t0375b28'>T 0375b28</a>說。若諸比丘少有所說，便生瞋忿。」</p>
<p>佛告諸<a class='ref t' id='t0375b29' href='#t0375b29'>T 0375b29</a>比丘：「汝等今者可往喚彼窒師比丘。」諸比丘<a class='ref t' id='t0375c01' href='#t0375c01'>T 0375c01</a>等受佛教已，往喚窒師。窒師受勅，即詣佛所，<a class='ref t' id='t0375c02' href='#t0375c02'>T 0375c02</a>禮佛足已，在一面立。</p>
<p>如來爾時告窒師言：「汝<a class='ref t' id='t0375c03' href='#t0375c03'>T 0375c03</a>見諸長宿比丘無恭敬心，無慚無愧，自多言<a class='ref t' id='t0375c04' href='#t0375c04'>T 0375c04</a>說。若諸比丘少有所說，便生瞋忿。為實爾不？」<a class='ref t' id='t0375c05' href='#t0375c05'>T 0375c05</a>窒師白言：「實爾，世尊。」</p>
<p>佛告窒師：「汝今若是我<a class='ref t' id='t0375c06' href='#t0375c06'>T 0375c06</a>姑之子，應於宿德長老諸比丘深生恭敬，<a class='ref t' id='t0375c07' href='#t0375c07'>T 0375c07</a>有慚有愧，應自少語。聞他所說，宜應忍受。」</p>
<p>爾<a class='ref t' id='t0375c08' href='#t0375c08'>T 0375c08</a>時，世尊即說偈言：</p>
<a class='ref t' id='t0375c09' href='#t0375c09'>T 0375c09</a>
<blockquote class='gatha'>
<p>「恒應修善莫生瞋，　　若生瞋恚名不善。<a class='ref t' id='t0375c10' href='#t0375c10'>T 0375c10</a><br>
窒師汝今於我所，　　宜應斷瞋及憍慢，<a class='ref t' id='t0375c11' href='#t0375c11'>T 0375c11</a><br>
習行諸善修梵行，　　若如是者我慶悅。」</p>
</blockquote>
<p><a class='ref t' id='t0375c12' href='#t0375c12'>T 0375c12</a>佛說是已，諸比丘聞佛所說，歡喜奉行。</p>
<a class='ref t' id='t0375c13' href='#t0375c13'>T 0375c13</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
