<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.207' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 207</span><span class='mirror-right'>（二〇七）</span></h1>
</header>
<p>爾時，尊者阿難在拘睒彌國瞿師羅<a class='ref t' id='t0451a12' href='#t0451a12'>T 0451a12</a>園。時有梵志名曰<span class='corr' title='[聞→闡]'>闡</span>陀，詣阿難所，問訊已<a class='ref t' id='t0451a13' href='#t0451a13'>T 0451a13</a>訖，在一面坐，而作是言：「汝以何事，於彼沙<a class='ref t' id='t0451a14' href='#t0451a14'>T 0451a14</a>門瞿曇法中，出家學道？」</p>
<p>阿難答言：「我今為欲<a class='ref t' id='t0451a15' href='#t0451a15'>T 0451a15</a>斷惡生善，以是義故，於佛法中，出家學道。」</p>
<p>梵<a class='ref t' id='t0451a16' href='#t0451a16'>T 0451a16</a>志復言：「斷何等惡？」</p>
<p>阿難答言：「我今欲為斷<a class='ref t' id='t0451a17' href='#t0451a17'>T 0451a17</a>除貪欲、瞋恚、愚癡。」</p>
<p>梵志復言：「汝等亦知斷除<a class='ref t' id='t0451a18' href='#t0451a18'>T 0451a18</a>貪欲、瞋恚、癡耶？」</p>
<p>阿難答曰：「唯佛法中，有斷<a class='ref t' id='t0451a19' href='#t0451a19'>T 0451a19</a>如是貪欲、瞋恚、愚癡之法，禁制身心。」</p>
<p>梵志又<a class='ref t' id='t0451a20' href='#t0451a20'>T 0451a20</a>言：「如此貪欲、瞋恚、愚癡，有何過患？汝等法中<a class='ref t' id='t0451a21' href='#t0451a21'>T 0451a21</a>禁制之耶？」</p>
<p>阿難對曰：「欲愛染著能生惱亂，於<a class='ref t' id='t0451a22' href='#t0451a22'>T 0451a22</a>現在世，增長惡法，憂悲苦惱，由之而生；未<a class='ref t' id='t0451a23' href='#t0451a23'>T 0451a23</a>來世中，亦復如是。瞋恚所著，愚癡所著，能壞<a class='ref t' id='t0451a24' href='#t0451a24'>T 0451a24</a>己心，亦壞他心，自他俱惱，於現在世，增長<a class='ref t' id='t0451a25' href='#t0451a25'>T 0451a25</a>諸惡；未來世中，亦復如是，增長諸惡。復次，若<a class='ref t' id='t0451a26' href='#t0451a26'>T 0451a26</a>有染著此貪欲者，能令眾生盲無慧眼。貪欲<a class='ref t' id='t0451a27' href='#t0451a27'>T 0451a27</a>因緣能令智慧微弱，損減諸善，不趣涅槃，不<a class='ref t' id='t0451a28' href='#t0451a28'>T 0451a28</a>得三明及六神通，離菩提道。如貪欲，瞋恚、愚<a class='ref t' id='t0451a29' href='#t0451a29'>T 0451a29</a>癡亦復如是。我等見斯貪欲、瞋恚、愚癡，有如<a class='ref t' id='t0451b01' href='#t0451b01'>T 0451b01</a>是過患，以是義故，禁斷貪欲、瞋恚、愚癡。」</p>
<p>梵志<a class='ref t' id='t0451b02' href='#t0451b02'>T 0451b02</a>又問：「頗復有道修集增廣，能斷貪欲、瞋恚、愚<a class='ref t' id='t0451b03' href='#t0451b03'>T 0451b03</a>癡耶？」</p>
<p>阿難答言：「有八聖道，所謂正見、正語、正<a class='ref t' id='t0451b04' href='#t0451b04'>T 0451b04</a>業、正命、正方便、正定、正念、正志，能斷貪欲、瞋<a class='ref t' id='t0451b05' href='#t0451b05'>T 0451b05</a>恚、愚癡，趣向涅槃。」</p>
<p>梵志復言：「如斯之道，極為<a class='ref t' id='t0451b06' href='#t0451b06'>T 0451b06</a>甚善，修集增廣，能斷貪欲、瞋恚、愚癡。阿難當<a class='ref t' id='t0451b07' href='#t0451b07'>T 0451b07</a>知，我今緣務，極為猥多，今欲還歸。」</p>
<p>阿難告曰：<a class='ref t' id='t0451b08' href='#t0451b08'>T 0451b08</a>「宜知是時。」</p>
<p>梵志聞阿難所說，歡喜而去。</p>
<a class='ref t' id='t0451b09' href='#t0451b09'>T 0451b09</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
