<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.259' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 259</span><span class='mirror-right'>（二五九）</span></h1>
</header>
<p>如是我聞：</p>
<p>一時佛遊俱薩羅，至舍衛<a class='ref t' id='t0464b15' href='#t0464b15'>T 0464b15</a>國祇樹給孤獨園。爾時，優竭提舍利婆羅門<a class='ref t' id='t0464b16' href='#t0464b16'>T 0464b16</a>施設大祀，七百牛王繫之於柱，牸牛、犢子、<span class='t-gaiji'>牂<!--gaiji,牂,1[牛＊羊],2&#x4367;,3--></span><a class='ref t' id='t0464b17' href='#t0464b17'>T 0464b17</a>羖羊等，如是種種所有畜生，不可稱計，在祀<a class='ref t' id='t0464b18' href='#t0464b18'>T 0464b18</a>場中，處處繫之，設諸餚饍，種種飲食。爾時，餘<a class='ref t' id='t0464b19' href='#t0464b19'>T 0464b19</a>國諸婆羅門聞彼設祀，悉來雲集。</p>
<p>時優竭提<a class='ref t' id='t0464b20' href='#t0464b20'>T 0464b20</a>舍利婆羅門聞佛從俱薩羅到舍衛國祇樹<a class='ref t' id='t0464b21' href='#t0464b21'>T 0464b21</a>給孤獨園，欲往佛所，作是念言：「我今設祀，所<a class='ref t' id='t0464b22' href='#t0464b22'>T 0464b22</a>作會具，當問瞿曇，將不少耶？」時婆羅門乘羽<a class='ref t' id='t0464b23' href='#t0464b23'>T 0464b23</a>葆車，所著衣裳，上下純白，提三岐金叉，持金<a class='ref t' id='t0464b24' href='#t0464b24'>T 0464b24</a>藻盥，滿中淨水，諸摩納眾圍遶左右，餘國種<a class='ref t' id='t0464b25' href='#t0464b25'>T 0464b25</a>種諸婆羅門亦為翼從，來詣佛所，問訊已訖，<a class='ref t' id='t0464b26' href='#t0464b26'>T 0464b26</a>在一面坐，具白佛言：「世尊！我於今者，設斯大<a class='ref t' id='t0464b27' href='#t0464b27'>T 0464b27</a>祀，繫七百牛王及諸畜生，乃至餘國婆羅門<a class='ref t' id='t0464b28' href='#t0464b28'>T 0464b28</a>等，悉來雲集。辦具已訖，欲設大祀。願佛教我，<a class='ref t' id='t0464b29' href='#t0464b29'>T 0464b29</a>滿足有勝，無少減不？」</p>
<p>佛言：「婆羅門！汝為祀主，<a class='ref t' id='t0464c01' href='#t0464c01'>T 0464c01</a>大施求福，亦大得罪，竪三種刀，斯名不善。作<a class='ref t' id='t0464c02' href='#t0464c02'>T 0464c02</a>於苦因，亦得苦報，得於苦利，受報亦苦。云何<a class='ref t' id='t0464c03' href='#t0464c03'>T 0464c03</a>名為三種刀？意、口、身刀也。何名意刀？汝若祀<a class='ref t' id='t0464c04' href='#t0464c04'>T 0464c04</a>時，意業不善，殺諸畜生，以為大祀，是名竪於<a class='ref t' id='t0464c05' href='#t0464c05'>T 0464c05</a>意刀。何者口刀？汝欲祀時，而作是言：『我於明<a class='ref t' id='t0464c06' href='#t0464c06'>T 0464c06</a>日當殺爾許種種生命。』是名竪於口刀。云何<a class='ref t' id='t0464c07' href='#t0464c07'>T 0464c07</a>名為身刀？汝若祀時，手牽牛王及諸畜生，受<a class='ref t' id='t0464c08' href='#t0464c08'>T 0464c08</a>於呪願，是名竪於身刀。」</p>
<p>佛言：「又有三種火，最<a class='ref t' id='t0464c09' href='#t0464c09'>T 0464c09</a>勝最妙，宜應謹慎，亦當恭敬，非汝所事，邪見<a class='ref t' id='t0464c10' href='#t0464c10'>T 0464c10</a>火也。何謂為三？一名恭敬火。二名苦樂俱火。<a class='ref t' id='t0464c11' href='#t0464c11'>T 0464c11</a>三名福田火。云何名為恭敬火？應當供養、尊<a class='ref t' id='t0464c12' href='#t0464c12'>T 0464c12</a>重、恭敬、擁護父母。何以故？父母求子，禱祀神<a class='ref t' id='t0464c13' href='#t0464c13'>T 0464c13</a>祇，然後得子，父母赤白和合成身，生育長養，<a class='ref t' id='t0464c14' href='#t0464c14'>T 0464c14</a>以是之故，名恭敬火。如是之火，應正供養，與<a class='ref t' id='t0464c15' href='#t0464c15'>T 0464c15</a>眾快樂，令無乏苦。云何名為苦樂俱火？若族<a class='ref t' id='t0464c16' href='#t0464c16'>T 0464c16</a>姓子起於精勤，積集錢財，於其妻子，并諸眷<a class='ref t' id='t0464c17' href='#t0464c17'>T 0464c17</a>屬、奴婢、僕使、知友、輔相，及諸親族，皆應供養，供<a class='ref t' id='t0464c18' href='#t0464c18'>T 0464c18</a>給所須，與其利樂，如是等輩，皆同苦樂，是名<a class='ref t' id='t0464c19' href='#t0464c19'>T 0464c19</a>苦樂俱火。云何名為福田火？若沙門、婆羅門<a class='ref t' id='t0464c20' href='#t0464c20'>T 0464c20</a>能斷貪欲，解脫貪欲，能斷瞋恚，解脫瞋恚，能<a class='ref t' id='t0464c21' href='#t0464c21'>T 0464c21</a>斷愚癡，解脫愚癡，如是等沙門、婆羅門，名福<a class='ref t' id='t0464c22' href='#t0464c22'>T 0464c22</a>田火。上趣諸天，能招樂報，此名福田火。是以<a class='ref t' id='t0464c23' href='#t0464c23'>T 0464c23</a>族姓子，應當至心供養、恭敬，使得快樂。又有<a class='ref t' id='t0464c24' href='#t0464c24'>T 0464c24</a>三種火必應滅之，何者三火？所謂貪欲、愚癡、<a class='ref t' id='t0464c25' href='#t0464c25'>T 0464c25</a>瞋恚火，不如世間火，有時須然，有時須滅。」</p>
<p>爾<a class='ref t' id='t0464c26' href='#t0464c26'>T 0464c26</a>時，世尊即說偈言：</p>
<a class='ref t' id='t0464c27' href='#t0464c27'>T 0464c27</a>
<blockquote class='gatha'>
<p>「恭敬俱福田，　　此三火應祀，<a class='ref t' id='t0464c28' href='#t0464c28'>T 0464c28</a><br>
若勤心供養，　　獲得三種樂。<a class='ref t' id='t0464c29' href='#t0464c29'>T 0464c29</a><br>
云何為三樂？　　施戒及修定，<a class='ref t' id='t0465a01' href='#t0465a01'>T 0465a01</a><br>
三種之果報，　　人天涅槃樂。<a class='ref t' id='t0465a02' href='#t0465a02'>T 0465a02</a><br>
若人於一切，　　善解於方法，<a class='ref t' id='t0465a03' href='#t0465a03'>T 0465a03</a><br>
於祠祀時節，　　能養其眷屬，<a class='ref t' id='t0465a04' href='#t0465a04'>T 0465a04</a><br>
供養應供者，　　能供養應供，<a class='ref t' id='t0465a05' href='#t0465a05'>T 0465a05</a><br>
終竟必獲得，　　永離災患處。」</p>
</blockquote>
<p><a class='ref t' id='t0465a06' href='#t0465a06'>T 0465a06</a>爾時，優竭提舍利婆羅門聞佛所說，即語烏<a class='ref t' id='t0465a07' href='#t0465a07'>T 0465a07</a>答摩納：「汝可往詣彼祀場中，先所繫養諸畜<a class='ref t' id='t0465a08' href='#t0465a08'>T 0465a08</a>生等，以係祀者，今悉散放，隨逐水草，盡其壽<a class='ref t' id='t0465a09' href='#t0465a09'>T 0465a09</a>命，莫作拘礙。」</p>
<p>烏答摩納言：「和上如所教勅，我<a class='ref t' id='t0465a10' href='#t0465a10'>T 0465a10</a>能為之。」即往祀場，宣告諸人：「我受優竭提舍<a class='ref t' id='t0465a11' href='#t0465a11'>T 0465a11</a>利教勅，一切畜生悉皆解放，任意令去。」</p>
<p>烏答<a class='ref t' id='t0465a12' href='#t0465a12'>T 0465a12</a>摩納往祀場所未久之間，如來於後即為優<a class='ref t' id='t0465a13' href='#t0465a13'>T 0465a13</a>竭提舍利婆羅門如諸佛法為說法要，示教<a class='ref t' id='t0465a14' href='#t0465a14'>T 0465a14</a>利喜。時婆羅門即受禁戒，乃至見諦。餘如突<a class='ref t' id='t0465a15' href='#t0465a15'>T 0465a15</a>羅闍品中所說。</p>
<p>時優竭提舍利婆羅門即整<a class='ref t' id='t0465a16' href='#t0465a16'>T 0465a16</a>衣服，頂禮佛足，白佛言：「世尊！唯願明日與諸<a class='ref t' id='t0465a17' href='#t0465a17'>T 0465a17</a>大眾往祀場中，受我供設。」爾時，世尊默然受<a class='ref t' id='t0465a18' href='#t0465a18'>T 0465a18</a>請。時婆羅門聞佛所說，又見受請，歡喜而去。</p>
<p><a class='ref t' id='t0465a19' href='#t0465a19'>T 0465a19</a>時婆羅門至祀場已，通夜辦具種種餚饍，乃<a class='ref t' id='t0465a20' href='#t0465a20'>T 0465a20</a>至敷座，又具淨水。後日晨朝，往詣佛所，白佛<a class='ref t' id='t0465a21' href='#t0465a21'>T 0465a21</a>言：「時到。」爾時，如來與諸大眾著衣持鉢，往詣<a class='ref t' id='t0465a22' href='#t0465a22'>T 0465a22</a>祀場，在眾僧前敷座而坐。時婆羅門覩佛大<a class='ref t' id='t0465a23' href='#t0465a23'>T 0465a23</a>眾，寂然坐定，手行淨水，施設種種餚饍飲食，<a class='ref t' id='t0465a24' href='#t0465a24'>T 0465a24</a>食訖攝鉢。時婆羅門在世尊前敷座而坐，願<a class='ref t' id='t0465a25' href='#t0465a25'>T 0465a25</a>樂聽法。</p>
<p>爾時，如來即為呪願：</p>
<a class='ref t' id='t0465a26' href='#t0465a26'>T 0465a26</a>
<blockquote class='gatha'>
<p>「於諸大祀中，　　祠祀火為上。<a class='ref t' id='t0465a27' href='#t0465a27'>T 0465a27</a><br>
婆羅門書中，　　薩婆底為上。<a class='ref t' id='t0465a28' href='#t0465a28'>T 0465a28</a><br>
一切國土中，　　人王最為上。<a class='ref t' id='t0465a29' href='#t0465a29'>T 0465a29</a><br>
百川眾流中，　　海水最為上。<a class='ref t' id='t0465b01' href='#t0465b01'>T 0465b01</a><br>
列宿麗于天，　　月光最為上。<a class='ref t' id='t0465b02' href='#t0465b02'>T 0465b02</a><br>
一切眾明中，　　日光最為上。<a class='ref t' id='t0465b03' href='#t0465b03'>T 0465b03</a><br>
十方世界中，　　佛為第一尊。」</p>
</blockquote>
<p><a class='ref t' id='t0465b04' href='#t0465b04'>T 0465b04</a>爾時，世尊為婆羅門種種說法，示教利喜，從<a class='ref t' id='t0465b05' href='#t0465b05'>T 0465b05</a>座而去。</p>
<a class='ref t' id='t0465b06' href='#t0465b06'>T 0465b06</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
