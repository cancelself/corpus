<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.41' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 41</span><span class='mirror-right'>（四一）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0387a03' href='#t0387a03'>T 0387a03</a>獨園。爾時，世尊告諸比丘：「昔釋提桓因欲詣<a class='ref t' id='t0387a04' href='#t0387a04'>T 0387a04</a>遊戲園，勅御者摩得梨：『汝駕千馬車。』時，摩得<a class='ref t' id='t0387a05' href='#t0387a05'>T 0387a05</a>梨尋駕車已，詣帝釋所，即白釋言：『嚴駕已<a class='ref t' id='t0387a06' href='#t0387a06'>T 0387a06</a>訖，宜知是時。』爾時，帝釋出毘禪延堂，合掌南<a class='ref t' id='t0387a07' href='#t0387a07'>T 0387a07</a>向。時，摩得梨見已，心亦驚怕，失鞭及轡。帝釋<a class='ref t' id='t0387a08' href='#t0387a08'>T 0387a08</a>語言：『汝見何事，驚怖乃爾？』摩得梨言：『摩佉釋<a class='ref t' id='t0387a09' href='#t0387a09'>T 0387a09</a>脂之夫！我今見汝合掌南向，心懷懼故，致失<a class='ref t' id='t0387a10' href='#t0387a10'>T 0387a10</a>鞭轡。一切有生，皆敬於汝。一切地主，盡屬於<a class='ref t' id='t0387a11' href='#t0387a11'>T 0387a11</a>汝。四天王天及三十三天，皆禮敬汝。誰復<a class='ref t' id='t0387a12' href='#t0387a12'>T 0387a12</a>有德，勝於汝者？叉手合掌，南向而立。』帝釋答<a class='ref t' id='t0387a13' href='#t0387a13'>T 0387a13</a>言：『一切敬我，信如汝言。一切天人，所恭敬<a class='ref t' id='t0387a14' href='#t0387a14'>T 0387a14</a>者，名之為法，我今恭敬禮具足戒法。』爾時，<a class='ref t' id='t0387a15' href='#t0387a15'>T 0387a15</a>帝釋即說偈言：</p>
<a class='ref t' id='t0387a16' href='#t0387a16'>T 0387a16</a>
<blockquote class='gatha'>
<p>「『有諸出家者，　　以修不放逸，<a class='ref t' id='t0387a17' href='#t0387a17'>T 0387a17</a><br>
　長夜入寂定，　　修最上梵行。<a class='ref t' id='t0387a18' href='#t0387a18'>T 0387a18</a><br>
　捨棄於三毒，　　能得解脫法，<a class='ref t' id='t0387a19' href='#t0387a19'>T 0387a19</a><br>
　有如是等法，　　我今恭敬禮。<a class='ref t' id='t0387a20' href='#t0387a20'>T 0387a20</a><br>
　諸大阿羅漢，　　遠離於欲者，<a class='ref t' id='t0387a21' href='#t0387a21'>T 0387a21</a><br>
　能滅無明闇，　　斷除諸結使；<a class='ref t' id='t0387a22' href='#t0387a22'>T 0387a22</a><br>
　并在家修善，　　不作惡業者，<a class='ref t' id='t0387a23' href='#t0387a23'>T 0387a23</a><br>
　如是正法子，　　今我皆敬禮。』</p>
</blockquote>
<p><a class='ref t' id='t0387a24' href='#t0387a24'>T 0387a24</a>「摩得梨言：『汝禮最勝，我願隨禮。』爾時，帝釋作<a class='ref t' id='t0387a25' href='#t0387a25'>T 0387a25</a>是語已，合掌敬禮，乘輦而去。」</p>
<p>佛告諸比丘：<a class='ref t' id='t0387a26' href='#t0387a26'>T 0387a26</a>「帝釋處於人天，而得自在，尚能恭敬禮敬於<a class='ref t' id='t0387a27' href='#t0387a27'>T 0387a27</a>法，況汝比丘，剃除鬚髮，出家學道，而當不勤<a class='ref t' id='t0387a28' href='#t0387a28'>T 0387a28</a>恭敬於法？」</p>
<p>佛說是已，諸比丘聞佛所說，歡喜<a class='ref t' id='t0387a29' href='#t0387a29'>T 0387a29</a>奉行。</p>
<a class='ref t' id='t0387b01' href='#t0387b01'>T 0387b01</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
