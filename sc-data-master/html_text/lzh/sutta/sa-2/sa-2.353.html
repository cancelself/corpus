<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.353' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 353</span><span class='mirror-right'>（三五三）</span></h1>
</header>
<p>爾時，復有一比丘，亦住於彼俱薩羅林，<a class='ref t' id='t0490a04' href='#t0490a04'>T 0490a04</a>晝入房坐，起於惡覺，依於貪嗜。時林天神<span class='corr' title='[如→知] cf.【麗】'>知</span><a class='ref t' id='t0490a05' href='#t0490a05'>T 0490a05</a>彼比丘起於惡覺，依於貪嗜。「不能稱可出家<a class='ref t' id='t0490a06' href='#t0490a06'>T 0490a06</a>法式，是不善事，處此林中，起於惡覺。我於今<a class='ref t' id='t0490a07' href='#t0490a07'>T 0490a07</a>者，當<span class='t-gaiji'>［寤－吾＋告］<!--gaiji,,1[寤-吾＋告],2,3--></span>悟之。」作是念已，即往其所，而說偈言：</p>
<a class='ref t' id='t0490a08' href='#t0490a08'>T 0490a08</a>
<blockquote class='gatha'>
<p>「比丘惡怖欲，　　故來處此林，<a class='ref t' id='t0490a09' href='#t0490a09'>T 0490a09</a><br>
形雖坐林間，　　心意出林表，<a class='ref t' id='t0490a10' href='#t0490a10'>T 0490a10</a><br>
馳騁逐外塵，　　起于惡覺觀。<a class='ref t' id='t0490a11' href='#t0490a11'>T 0490a11</a><br>
若滅諸欲著，　　然後得解脫，<a class='ref t' id='t0490a12' href='#t0490a12'>T 0490a12</a><br>
既得解脫已，　　乃爾知快樂。<a class='ref t' id='t0490a13' href='#t0490a13'>T 0490a13</a><br>
汝應捨不樂，　　安心樂此法，<a class='ref t' id='t0490a14' href='#t0490a14'>T 0490a14</a><br>
我今<span class='t-gaiji'>［寤－吾＋告］<!--gaiji,,1[寤-吾＋告],2,3--></span>悟汝，　　令汝還得念。<a class='ref t' id='t0490a15' href='#t0490a15'>T 0490a15</a><br>
欲如惡焦山，　　煎涸諸善法，<a class='ref t' id='t0490a16' href='#t0490a16'>T 0490a16</a><br>
惡焦無厭足，　　難可得小離。<a class='ref t' id='t0490a17' href='#t0490a17'>T 0490a17</a><br>
勿貪於欲樂，　　坌污已淨心，<a class='ref t' id='t0490a18' href='#t0490a18'>T 0490a18</a><br>
如鳥為塵坌，　　奮翮振塵穢。<a class='ref t' id='t0490a19' href='#t0490a19'>T 0490a19</a><br>
比丘亦如是，　　禪思去塵勞，<a class='ref t' id='t0490a20' href='#t0490a20'>T 0490a20</a><br>
塵垢來染心，　　正念能除捨。<a class='ref t' id='t0490a21' href='#t0490a21'>T 0490a21</a><br>
愛欲即塵垢，　　非謂外埃土，<a class='ref t' id='t0490a22' href='#t0490a22'>T 0490a22</a><br>
欲覺及瞋癡，　　謂之為塵勞。<a class='ref t' id='t0490a23' href='#t0490a23'>T 0490a23</a><br>
攝心有智者，　　爾乃能除去。」</p>
</blockquote>
<a class='ref t' id='t0490a24' href='#t0490a24'>T 0490a24</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
