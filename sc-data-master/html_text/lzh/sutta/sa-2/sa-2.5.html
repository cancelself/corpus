<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.5' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 5</span><span class='mirror-right'>（五）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0375a01' href='#t0375a01'>T 0375a01</a>獨園。爾時，長老難陀著鮮淨衣，執持好鉢，意<a class='ref t' id='t0375a02' href='#t0375a02'>T 0375a02</a>氣憍慢，陵蔑餘人，自貢高言：「我是佛弟姨<a class='ref t' id='t0375a03' href='#t0375a03'>T 0375a03</a>母之子。」爾時眾多比丘往至佛所，頂禮佛足，<a class='ref t' id='t0375a04' href='#t0375a04'>T 0375a04</a>在一面坐。白佛言：「世尊！難陀比丘著鮮潔<a class='ref t' id='t0375a05' href='#t0375a05'>T 0375a05</a>衣，手持淨鉢，稱是佛弟，云是姨子，內自憍<a class='ref t' id='t0375a06' href='#t0375a06'>T 0375a06</a>慢，陵蔑餘人。」佛聞語已，遣一比丘往召難<a class='ref t' id='t0375a07' href='#t0375a07'>T 0375a07</a>陀。時，一比丘受佛勅已，往至其所，語難陀言：<a class='ref t' id='t0375a08' href='#t0375a08'>T 0375a08</a>「世尊喚汝。」難陀聞已，即詣佛所，頂禮佛足，<a class='ref t' id='t0375a09' href='#t0375a09'>T 0375a09</a>在一面立。</p>
<p>佛告難陀：「汝實著鮮潔衣，手持<a class='ref t' id='t0375a10' href='#t0375a10'>T 0375a10</a>好鉢，稱是佛弟姨母之子，憍慢於人，有是<a class='ref t' id='t0375a11' href='#t0375a11'>T 0375a11</a>事不？」難陀答言：「實爾，世尊。」</p>
<p>佛告難陀：「汝今不<a class='ref t' id='t0375a12' href='#t0375a12'>T 0375a12</a>應作如是事，汝今應當樂阿練若，處塚間樹<a class='ref t' id='t0375a13' href='#t0375a13'>T 0375a13</a>下，納衣乞食。若是我弟姨母所生，應當修行<a class='ref t' id='t0375a14' href='#t0375a14'>T 0375a14</a>如是等事。」</p>
<p>爾時，世尊即說偈言：</p>
<a class='ref t' id='t0375a15' href='#t0375a15'>T 0375a15</a>
<blockquote class='gatha'>
<p>「我當云何見？　　難陀樂苦行，<a class='ref t' id='t0375a16' href='#t0375a16'>T 0375a16</a><br>
如彼阿練若，　　塚間坐乞食，<a class='ref t' id='t0375a17' href='#t0375a17'>T 0375a17</a><br>
山林閑靜處，　　捨欲而入定。」</p>
</blockquote>
<p><a class='ref t' id='t0375a18' href='#t0375a18'>T 0375a18</a>佛說是偈已，諸比丘聞佛所說，歡喜奉行。</p>
<a class='ref t' id='t0375a19' href='#t0375a19'>T 0375a19</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
