<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.222' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 222</span><span class='mirror-right'>（二二二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0455c24' href='#t0455c24'>T 0455c24</a>獨園。爾時優波折羅比丘尼，住王園精舍，<a class='ref t' id='t0455c25' href='#t0455c25'>T 0455c25</a>於其晨朝，著衣持鉢，入舍衛城乞食，乞食已，<a class='ref t' id='t0455c26' href='#t0455c26'>T 0455c26</a>洗鉢洗足，攝持坐具，詣得眼林，在一樹下，正<a class='ref t' id='t0455c27' href='#t0455c27'>T 0455c27</a>身端坐，入於天住。爾時，魔王作是念言：「今瞿<a class='ref t' id='t0455c28' href='#t0455c28'>T 0455c28</a>曇沙門在舍衛國祇樹給孤獨園。王園精舍<a class='ref t' id='t0455c29' href='#t0455c29'>T 0455c29</a>有比丘尼，名曰優波折羅，於其晨朝，著衣持<a class='ref t' id='t0456a01' href='#t0456a01'>T 0456a01</a>鉢，入舍衛城乞食，食訖洗足，收攝坐具，詣得<a class='ref t' id='t0456a02' href='#t0456a02'>T 0456a02</a>眼林，在一樹下，正身端坐，入於天住。我今當<a class='ref t' id='t0456a03' href='#t0456a03'>T 0456a03</a>往而作壞亂。」作是念已，化作<span class='corr' title='[魔→摩]'>摩</span>納，即往其所，<a class='ref t' id='t0456a04' href='#t0456a04'>T 0456a04</a>問比丘尼言：「阿利耶欲何處受身？」</p>
<p>比丘尼答<a class='ref t' id='t0456a05' href='#t0456a05'>T 0456a05</a>曰：「我都無受身處。」</p>
<p>爾時，摩納即說偈言：</p>
<a class='ref t' id='t0456a06' href='#t0456a06'>T 0456a06</a>
<blockquote class='gatha'>
<p>「忉利及炎摩，　　兜率與化樂，<a class='ref t' id='t0456a07' href='#t0456a07'>T 0456a07</a><br>
他化自在天，　　是處極快樂，<a class='ref t' id='t0456a08' href='#t0456a08'>T 0456a08</a><br>
汝應願樂彼，　　受於勝妙事。」</p>
</blockquote>
<p><a class='ref t' id='t0456a09' href='#t0456a09'>T 0456a09</a>優波折羅比丘尼復說偈言：</p>
<a class='ref t' id='t0456a10' href='#t0456a10'>T 0456a10</a>
<blockquote class='gatha'>
<p>「忉利及炎摩，　　兜率與化樂，<a class='ref t' id='t0456a11' href='#t0456a11'>T 0456a11</a><br>
他化自在天，　　諸處雖受樂，<a class='ref t' id='t0456a12' href='#t0456a12'>T 0456a12</a><br>
不離於我見，　　必為魔所縛，<a class='ref t' id='t0456a13' href='#t0456a13'>T 0456a13</a><br>
世間皆動搖，　　彼亦歸遷謝。<a class='ref t' id='t0456a14' href='#t0456a14'>T 0456a14</a><br>
無有諸凡夫，　　離魔之境界，<a class='ref t' id='t0456a15' href='#t0456a15'>T 0456a15</a><br>
世間皆熾然，　　世間皆烟出，<a class='ref t' id='t0456a16' href='#t0456a16'>T 0456a16</a><br>
離於動搖者，　　我樂如此處，<a class='ref t' id='t0456a17' href='#t0456a17'>T 0456a17</a><br>
斷除一切愛，　　滅諸無明闇，<a class='ref t' id='t0456a18' href='#t0456a18'>T 0456a18</a><br>
逮得於滅盡，　　安住無漏法。<a class='ref t' id='t0456a19' href='#t0456a19'>T 0456a19</a><br>
以是故當知，　　波旬墮負處。」</p>
</blockquote>
<p><a class='ref t' id='t0456a20' href='#t0456a20'>T 0456a20</a>爾時，魔王而作此念：「此比丘尼善知我心。」憂<a class='ref t' id='t0456a21' href='#t0456a21'>T 0456a21</a>愁悔恨，慚愧還宮。</p>
<a class='ref t' id='t0456a22' href='#t0456a22'>T 0456a22</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
