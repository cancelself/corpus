<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.325' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 325</span><span class='mirror-right'>（三二五）</span></h1>
</header>
<p>如是我聞：</p>
<p>一時佛遊摩竭提國，往至於<a class='ref t' id='t0482c09' href='#t0482c09'>T 0482c09</a>彼曠野夜叉所住之宮，於夜止宿。時彼夜叉<a class='ref t' id='t0482c10' href='#t0482c10'>T 0482c10</a>與諸夜叉餘處聚會，不在己宮。時有夜叉名<a class='ref t' id='t0482c11' href='#t0482c11'>T 0482c11</a>曰驢駒，見於如來在曠野宮宿，即往於彼曠<a class='ref t' id='t0482c12' href='#t0482c12'>T 0482c12</a>野鬼所，而語之言：「汝獲大利，如來、至真、等正<a class='ref t' id='t0482c13' href='#t0482c13'>T 0482c13</a>覺在汝宮宿。」</p>
<p>曠野答言：「彼人云何在我宮宿？」</p>
<p><a class='ref t' id='t0482c14' href='#t0482c14'>T 0482c14</a>時驢駒夜叉復語之言：「雖是人類，實是如來、<a class='ref t' id='t0482c15' href='#t0482c15'>T 0482c15</a>至真、等正覺。」</p>
<p>曠野復言：「汝審真實，是如來、至<a class='ref t' id='t0482c16' href='#t0482c16'>T 0482c16</a>真、等正覺？為非是耶？」爾時，曠野聚會已訖，還<a class='ref t' id='t0482c17' href='#t0482c17'>T 0482c17</a>於己宮，既見佛已，而作是言：「出去！沙門。」如來<a class='ref t' id='t0482c18' href='#t0482c18'>T 0482c18</a>爾時以彼住處故，隨語出。復語佛言：「沙門還<a class='ref t' id='t0482c19' href='#t0482c19'>T 0482c19</a>入。」佛斷我慢，復隨語入。第二第三，語佛出入，<a class='ref t' id='t0482c20' href='#t0482c20'>T 0482c20</a>佛悉隨之。第四亦言：「沙門出去。」佛言：「汝已三<a class='ref t' id='t0482c21' href='#t0482c21'>T 0482c21</a>請，我於今者，不為汝出。」</p>
<p>曠野即言：「我欲問<a class='ref t' id='t0482c22' href='#t0482c22'>T 0482c22</a>難，汝若解釋，當聽汝坐；若不答我，當令汝心<a class='ref t' id='t0482c23' href='#t0482c23'>T 0482c23</a>意倒錯，又破汝心，使熱沸血從面而出，挽汝<a class='ref t' id='t0482c24' href='#t0482c24'>T 0482c24</a>之膊，擲置婆耆河岸。」</p>
<p>佛言：「不見世間若天、若<a class='ref t' id='t0482c25' href='#t0482c25'>T 0482c25</a>魔、若梵、沙門、婆羅門，有能以我如汝語者。汝<a class='ref t' id='t0482c26' href='#t0482c26'>T 0482c26</a>欲問者，隨汝所問。」</p>
<p>時曠野鬼即說偈言：</p>
<a class='ref t' id='t0482c27' href='#t0482c27'>T 0482c27</a>
<blockquote class='gatha'>
<p>「一切財寶中，　　何者最為勝？<a class='ref t' id='t0482c28' href='#t0482c28'>T 0482c28</a><br>
修行何善行，　　能招於樂報？<a class='ref t' id='t0482c29' href='#t0482c29'>T 0482c29</a><br>
於諸美味中，　　何者最為勝？<a class='ref t' id='t0483a01' href='#t0483a01'>T 0483a01</a><br>
於諸壽命中，　　何者壽命勝？」</p>
</blockquote>
<p><a class='ref t' id='t0483a02' href='#t0483a02'>T 0483a02</a>爾時，世尊以偈答曰：</p>
<a class='ref t' id='t0483a03' href='#t0483a03'>T 0483a03</a>
<blockquote class='gatha'>
<p>「於諸人中財，　　信財第一勝。<a class='ref t' id='t0483a04' href='#t0483a04'>T 0483a04</a><br>
修行於法者，　　能得於快樂。<a class='ref t' id='t0483a05' href='#t0483a05'>T 0483a05</a><br>
實語最美味，　　智慧壽命勝。」</p>
</blockquote>
<p><a class='ref t' id='t0483a06' href='#t0483a06'>T 0483a06</a>時曠野夜叉復說偈言：</p>
<a class='ref t' id='t0483a07' href='#t0483a07'>T 0483a07</a>
<blockquote class='gatha'>
<p>「誰渡於駛流？　　誰渡於大海？<a class='ref t' id='t0483a08' href='#t0483a08'>T 0483a08</a><br>
誰能捨離苦？　　誰得於清淨？」</p>
</blockquote>
<p><a class='ref t' id='t0483a09' href='#t0483a09'>T 0483a09</a>爾時，世尊以偈答曰：</p>
<a class='ref t' id='t0483a10' href='#t0483a10'>T 0483a10</a>
<blockquote class='gatha'>
<p>「信能渡駛流，　　不放逸渡海，<a class='ref t' id='t0483a11' href='#t0483a11'>T 0483a11</a><br>
精進能離苦，　　智慧能清淨。」</p>
</blockquote>
<p><a class='ref t' id='t0483a12' href='#t0483a12'>T 0483a12</a>曠野夜叉復說偈言：</p>
<a class='ref t' id='t0483a13' href='#t0483a13'>T 0483a13</a>
<blockquote class='gatha'>
<p>「云何能得信？　　云何能得財？<a class='ref t' id='t0483a14' href='#t0483a14'>T 0483a14</a><br>
云何得名稱？　　云何得善友？」</p>
</blockquote>
<p><a class='ref t' id='t0483a15' href='#t0483a15'>T 0483a15</a>爾時，世尊復以偈言：</p>
<a class='ref t' id='t0483a16' href='#t0483a16'>T 0483a16</a>
<blockquote class='gatha'>
<p>「阿羅漢得信，　　行法得涅槃，<a class='ref t' id='t0483a17' href='#t0483a17'>T 0483a17</a><br>
順行所應作，　　精勤能聚財。<a class='ref t' id='t0483a18' href='#t0483a18'>T 0483a18</a><br>
實語名遠聞，　　廣施得親友，<a class='ref t' id='t0483a19' href='#t0483a19'>T 0483a19</a><br>
汝可廣請問，　　沙門婆羅門，<a class='ref t' id='t0483a20' href='#t0483a20'>T 0483a20</a><br>
誰邊得實語？　　離我誰有法？<a class='ref t' id='t0483a21' href='#t0483a21'>T 0483a21</a><br>
九十六種道，　　汝觀察諦問，<a class='ref t' id='t0483a22' href='#t0483a22'>T 0483a22</a><br>
誰法有不害，　　能具調順者？」</p>
</blockquote>
<p><a class='ref t' id='t0483a23' href='#t0483a23'>T 0483a23</a>爾時，曠野復說偈言：</p>
<a class='ref t' id='t0483a24' href='#t0483a24'>T 0483a24</a>
<blockquote class='gatha'>
<p>「何須更問彼？　　沙門婆羅門，<a class='ref t' id='t0483a25' href='#t0483a25'>T 0483a25</a><br>
大精進顯示，　　善分別說法。<a class='ref t' id='t0483a26' href='#t0483a26'>T 0483a26</a><br>
我今念汝恩，　　由汝示我故，<a class='ref t' id='t0483a27' href='#t0483a27'>T 0483a27</a><br>
令我今得見，　　無上大商主。<a class='ref t' id='t0483a28' href='#t0483a28'>T 0483a28</a><br>
我從於今日，　　隨所行來處，<a class='ref t' id='t0483a29' href='#t0483a29'>T 0483a29</a><br>
城邑及聚落，　　常當歸命佛，<a class='ref t' id='t0483b01' href='#t0483b01'>T 0483b01</a><br>
顯示於正法。」</p>
</blockquote>
<p><a class='ref t' id='t0483b02' href='#t0483b02'>T 0483b02</a>時曠野夜叉聞佛所說，歡喜踊躍，歸依三寶，<a class='ref t' id='t0483b03' href='#t0483b03'>T 0483b03</a>并受禁戒為佛弟子。</p>
<a class='ref t' id='t0483b04' href='#t0483b04'>T 0483b04</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
