<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.205' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 205</span><span class='mirror-right'>（二〇五）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0450a24' href='#t0450a24'>T 0450a24</a>林。時有梵志，名曰重巢，居在於彼須摩竭陀<a class='ref t' id='t0450a25' href='#t0450a25'>T 0450a25</a>池岸上，於彼眾中作是唱言：「我所說偈，若有<a class='ref t' id='t0450a26' href='#t0450a26'>T 0450a26</a>人能具足分別，顯示其義，我當為其而作弟<a class='ref t' id='t0450a27' href='#t0450a27'>T 0450a27</a>子。」時諸比丘食時已到，著衣持鉢，入王舍城<a class='ref t' id='t0450a28' href='#t0450a28'>T 0450a28</a>次第乞食，乞食已訖，即便還歸於其中，路經<a class='ref t' id='t0450a29' href='#t0450a29'>T 0450a29</a>須摩竭陀池岸，聞彼梵志作是語已，即還僧<a class='ref t' id='t0450b01' href='#t0450b01'>T 0450b01</a>坊，收攝衣鉢，洗手足已，往詣佛所，頂禮佛足，<a class='ref t' id='t0450b02' href='#t0450b02'>T 0450b02</a>在一面坐。白佛言：「世尊！須摩竭陀池岸，有重<a class='ref t' id='t0450b03' href='#t0450b03'>T 0450b03</a>巢梵志作如是語：『我所說偈，若有人能具足<a class='ref t' id='t0450b04' href='#t0450b04'>T 0450b04</a>分別，顯示其義，我當為彼而作弟子。』唯願世<a class='ref t' id='t0450b05' href='#t0450b05'>T 0450b05</a>尊往至彼池。」爾時，如來默然許之，與諸比丘<a class='ref t' id='t0450b06' href='#t0450b06'>T 0450b06</a>前後圍遶，往詣彼池。</p>
<p>爾時，重巢梵志遙見佛<a class='ref t' id='t0450b07' href='#t0450b07'>T 0450b07</a>來，即從坐起，敷置高座，語佛言：「瞿曇！可就<a class='ref t' id='t0450b08' href='#t0450b08'>T 0450b08</a>此座。」于時如來即就其座，而告之曰：「云汝<a class='ref t' id='t0450b09' href='#t0450b09'>T 0450b09</a>自言：『我所作偈，若有人能具足分別，顯示其<a class='ref t' id='t0450b10' href='#t0450b10'>T 0450b10</a>義，我當為彼而作弟子。』為有是不？」</p>
<p>梵志對曰：<a class='ref t' id='t0450b11' href='#t0450b11'>T 0450b11</a>「實爾。瞿曇！」</p>
<p>佛復告曰：「汝所作偈，今當為我誦<a class='ref t' id='t0450b12' href='#t0450b12'>T 0450b12</a>其章句，吾當為汝分別解說。」</p>
<p>爾時，重巢梵志<a class='ref t' id='t0450b13' href='#t0450b13'>T 0450b13</a>復敷高床而坐其上，自說偈言：</p>
<a class='ref t' id='t0450b14' href='#t0450b14'>T 0450b14</a>
<blockquote class='gatha'>
<p>「若是比丘，　　釋種子者，　　應當如法，<a class='ref t' id='t0450b15' href='#t0450b15'>T 0450b15</a><br>
清淨活命，　　不宜嬈害，　　於諸眾生。<a class='ref t' id='t0450b16' href='#t0450b16'>T 0450b16</a><br>
宜應遠離，　　不善諸法，　　守意清淨，<a class='ref t' id='t0450b17' href='#t0450b17'>T 0450b17</a><br>
護所受戒，　　如是調伏，　　隨順定智。」</p>
</blockquote>
<p><a class='ref t' id='t0450b18' href='#t0450b18'>T 0450b18</a>爾時，世尊以偈答曰：</p>
<a class='ref t' id='t0450b19' href='#t0450b19'>T 0450b19</a>
<blockquote class='gatha'>
<p>「若稱如是外，　　隨順而履行，<a class='ref t' id='t0450b20' href='#t0450b20'>T 0450b20</a><br>
於善丈夫中，　　汝得為最勝。<a class='ref t' id='t0450b21' href='#t0450b21'>T 0450b21</a><br>
比丘處閑靜，　　清淨自調順，<a class='ref t' id='t0450b22' href='#t0450b22'>T 0450b22</a><br>
不惱害眾生，　　遠離一切惡。<a class='ref t' id='t0450b23' href='#t0450b23'>T 0450b23</a><br>
如是調伏者，　　隨順於定智，<a class='ref t' id='t0450b24' href='#t0450b24'>T 0450b24</a><br>
柔和善濡心，　　身口不造惡。<a class='ref t' id='t0450b25' href='#t0450b25'>T 0450b25</a><br>
能攝三業者，　　亦名順定智，<a class='ref t' id='t0450b26' href='#t0450b26'>T 0450b26</a><br>
為世福田故，　　持鉢諸家乞。<a class='ref t' id='t0450b27' href='#t0450b27'>T 0450b27</a><br>
撿心修念處，　　謙下處卑劣，<a class='ref t' id='t0450b28' href='#t0450b28'>T 0450b28</a><br>
除欲棄貪求，　　故獲無所畏。」</p>
</blockquote>
<p><a class='ref t' id='t0450b29' href='#t0450b29'>T 0450b29</a>爾時，重巢梵志聞斯偈已，即生念言：「沙門瞿<a class='ref t' id='t0450c01' href='#t0450c01'>T 0450c01</a>曇實知我心，我今宜應歸依三寶。」作是念已，<a class='ref t' id='t0450c02' href='#t0450c02'>T 0450c02</a>即白佛言：「唯願如來，聽我出家。」佛即聽許，出<a class='ref t' id='t0450c03' href='#t0450c03'>T 0450c03</a>家為道，受具足戒，便成沙門，精懃修習，斷諸<a class='ref t' id='t0450c04' href='#t0450c04'>T 0450c04</a>煩惱，得阿羅漢。</p>
<p>諸比丘聞佛所說，歡喜奉行。</p>
<a class='ref t' id='t0450c05' href='#t0450c05'>T 0450c05</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
