<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.76' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 76</span><span class='mirror-right'>（七六）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0400c12' href='#t0400c12'>T 0400c12</a>獨園。爾時，世尊在祇洹外露地經行。時，婆<a class='ref t' id='t0400c13' href='#t0400c13'>T 0400c13</a>羅突邏闍極為惡性，往詣佛所，面於佛前，<a class='ref t' id='t0400c14' href='#t0400c14'>T 0400c14</a>惡口罵辱，生大瞋惱，加諸毀謗，望佛慚恥。爾<a class='ref t' id='t0400c15' href='#t0400c15'>T 0400c15</a>時，世尊見聞是已，默然而住。時，婆羅突邏闍<a class='ref t' id='t0400c16' href='#t0400c16'>T 0400c16</a>見佛默然，復作此言：「汝今默然，我已知汝墮<a class='ref t' id='t0400c17' href='#t0400c17'>T 0400c17</a>於負處。」</p>
<p>爾時，如來即說偈言：</p>
<a class='ref t' id='t0400c18' href='#t0400c18'>T 0400c18</a>
<blockquote class='gatha'>
<p>「除祛勝負者，　　寂滅安隱眠。」</p>
</blockquote>
<p><a class='ref t' id='t0400c19' href='#t0400c19'>T 0400c19</a>婆羅門言：「瞿曇！我實有過，嬰愚無智，所為不<a class='ref t' id='t0400c20' href='#t0400c20'>T 0400c20</a>善，今我自知，唯願世尊聽我懺悔。」</p>
<p>佛告婆<a class='ref t' id='t0400c21' href='#t0400c21'>T 0400c21</a>羅門：「汝於面前，毀罵如來、阿羅呵、三藐三佛<a class='ref t' id='t0400c22' href='#t0400c22'>T 0400c22</a>陀，加諸誹謗，種種觸惱，汝實愚小，癡惑無<a class='ref t' id='t0400c23' href='#t0400c23'>T 0400c23</a>智，所作不善，我隨汝故，受汝懺悔，使汝善<a class='ref t' id='t0400c24' href='#t0400c24'>T 0400c24</a>法增長，履行不退。」受懺悔已，婆羅門甚大歡<a class='ref t' id='t0400c25' href='#t0400c25'>T 0400c25</a>喜，頂禮而去。</p>
<a class='ref t' id='t0400c26' href='#t0400c26'>T 0400c26</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
