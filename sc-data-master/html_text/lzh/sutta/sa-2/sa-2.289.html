<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.289' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 289</span><span class='mirror-right'>（二八九）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0474b09' href='#t0474b09'>T 0474b09</a>獨園。時有一天，於其中夜，來詣佛所，威光照<a class='ref t' id='t0474b10' href='#t0474b10'>T 0474b10</a>曜，赫然甚明，頂禮佛足，在一面坐，而說偈言：</p>
<a class='ref t' id='t0474b11' href='#t0474b11'>T 0474b11</a>
<blockquote class='gatha'>
<p>「何物火不燒，　　旋嵐不能壞？<a class='ref t' id='t0474b12' href='#t0474b12'>T 0474b12</a><br>
劫盡大洪水，　　一切浸爛壞，<a class='ref t' id='t0474b13' href='#t0474b13'>T 0474b13</a><br>
何物於彼所，　　而得不爛潰？<a class='ref t' id='t0474b14' href='#t0474b14'>T 0474b14</a><br>
男子若女人，　　所有諸財寶，<a class='ref t' id='t0474b15' href='#t0474b15'>T 0474b15</a><br>
以何方便故，　　王賊不能侵？<a class='ref t' id='t0474b16' href='#t0474b16'>T 0474b16</a><br>
是何堅牢藏，　　無能毀壞者？」</p>
</blockquote>
<p><a class='ref t' id='t0474b17' href='#t0474b17'>T 0474b17</a>爾時，世尊以偈答曰：</p>
<a class='ref t' id='t0474b18' href='#t0474b18'>T 0474b18</a>
<blockquote class='gatha'>
<p>「福聚火不燒，　　旋嵐不吹壞，<a class='ref t' id='t0474b19' href='#t0474b19'>T 0474b19</a><br>
劫盡洪水浸，　　不能令腐朽。<a class='ref t' id='t0474b20' href='#t0474b20'>T 0474b20</a><br>
男女有福聚，　　王賊不能侵，<a class='ref t' id='t0474b21' href='#t0474b21'>T 0474b21</a><br>
福是堅牢藏，　　無能侵毀者。」</p>
</blockquote>
<p><a class='ref t' id='t0474b22' href='#t0474b22'>T 0474b22</a>天復以偈讚言：</p>
<a class='ref t' id='t0474b23' href='#t0474b23'>T 0474b23</a>
<blockquote class='gatha'>
<p>「往昔已曾見，　　婆羅門涅槃，<a class='ref t' id='t0474b24' href='#t0474b24'>T 0474b24</a><br>
嫌怖久捨離，　　能度世間愛。」</p>
</blockquote>
<p><a class='ref t' id='t0474b25' href='#t0474b25'>T 0474b25</a>爾時，此天說此偈已，歡喜還宮。</p>
<a class='ref t' id='t0474b26' href='#t0474b26'>T 0474b26</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
