<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.37' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 37</span><span class='mirror-right'>（三七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0385b05' href='#t0385b05'>T 0385b05</a>獨園。爾時，世尊晨朝時到，著衣持鉢，入城乞<a class='ref t' id='t0385b06' href='#t0385b06'>T 0385b06</a>食。食已，洗足，攝坐具，詣得眼林中，遍觀察已，<a class='ref t' id='t0385b07' href='#t0385b07'>T 0385b07</a>於閑靜處，在樹下，結加趺坐，住於天住。爾<a class='ref t' id='t0385b08' href='#t0385b08'>T 0385b08</a>時，耆陀精舍中，有二比丘於僧斷事時，共生<a class='ref t' id='t0385b09' href='#t0385b09'>T 0385b09</a>忿諍，一小默然忍，一瞋熾盛。彼熾盛者，自見<a class='ref t' id='t0385b10' href='#t0385b10'>T 0385b10</a><span class='corr' title='[巳→己]'>己</span>過，而來歸向默忍比丘，求欲懺悔。默忍比<a class='ref t' id='t0385b11' href='#t0385b11'>T 0385b11</a>丘，不受其懺。如是展轉，諸比丘等共相論<a class='ref t' id='t0385b12' href='#t0385b12'>T 0385b12</a>說，出大音聲。</p>
<p>如來爾時住於天住，以淨天耳<a class='ref t' id='t0385b13' href='#t0385b13'>T 0385b13</a>過於人耳，遙聞是聲，即從坐起，至於僧中，<a class='ref t' id='t0385b14' href='#t0385b14'>T 0385b14</a>在於僧前，敷座而坐。佛告諸比丘：「我於今朝<a class='ref t' id='t0385b15' href='#t0385b15'>T 0385b15</a>著衣持鉢，入城乞食，乃至來入林中靜坐，聞<a class='ref t' id='t0385b16' href='#t0385b16'>T 0385b16</a>諸比丘高聲大喚，為作何事？」</p>
<p>爾時，比丘即白<a class='ref t' id='t0385b17' href='#t0385b17'>T 0385b17</a>佛言：「世尊！耆陀精舍有二比丘僧斷事時，共<a class='ref t' id='t0385b18' href='#t0385b18'>T 0385b18</a>生忿諍。一比丘者，小自默忍；其一比丘，熾盛<a class='ref t' id='t0385b19' href='#t0385b19'>T 0385b19</a>多語。熾盛比丘，自知己過，歸誠懺悔，默忍比<a class='ref t' id='t0385b20' href='#t0385b20'>T 0385b20</a>丘，不受其懺。展轉共道，出大音聲。」</p>
<p>佛告比<a class='ref t' id='t0385b21' href='#t0385b21'>T 0385b21</a>丘：「云何愚癡，不受他懺？諸比丘！當知昔日<a class='ref t' id='t0385b22' href='#t0385b22'>T 0385b22</a>釋提桓因在善法堂諸天眾中，而說偈言：</p>
<a class='ref t' id='t0385b23' href='#t0385b23'>T 0385b23</a>
<blockquote class='gatha'>
<p>「『譬如用瓢器，　　斟酥以益燈，<a class='ref t' id='t0385b24' href='#t0385b24'>T 0385b24</a><br>
　火然轉熾盛，　　反更燒瓢器。<a class='ref t' id='t0385b25' href='#t0385b25'>T 0385b25</a><br>
　瞋心亦如是，　　還自燒善根，<a class='ref t' id='t0385b26' href='#t0385b26'>T 0385b26</a><br>
　我終不含怒，　　瞋已尋復散。<a class='ref t' id='t0385b27' href='#t0385b27'>T 0385b27</a><br>
　不如水<span class='t-gaiji'>漩<!--gaiji,漩,1[漩-方],2&#x3CEC;,3--></span>流，　　迴復無窮已，<a class='ref t' id='t0385b28' href='#t0385b28'>T 0385b28</a><br>
　雖瞋不惡口，　　不觸汝所諱。<a class='ref t' id='t0385b29' href='#t0385b29'>T 0385b29</a><br>
　所諱如要脈，　　我終不傷害，<a class='ref t' id='t0385c01' href='#t0385c01'>T 0385c01</a><br>
　調伏於身已，　　於己即有利。<a class='ref t' id='t0385c02' href='#t0385c02'>T 0385c02</a><br>
　無瞋無害者，　　彼即是賢聖，<a class='ref t' id='t0385c03' href='#t0385c03'>T 0385c03</a><br>
　亦賢聖弟子，　　常應親近之。<a class='ref t' id='t0385c04' href='#t0385c04'>T 0385c04</a><br>
　諸有瞋恚者，　　重障猶如山。<a class='ref t' id='t0385c05' href='#t0385c05'>T 0385c05</a><br>
　若有瞋恚時，　　能少禁制者，<a class='ref t' id='t0385c06' href='#t0385c06'>T 0385c06</a><br>
　是名為善業，　　如轡制惡馬。』」</p>
</blockquote>
<p><a class='ref t' id='t0385c07' href='#t0385c07'>T 0385c07</a>佛告諸比丘：「釋提桓因處天王位，天中自在，<a class='ref t' id='t0385c08' href='#t0385c08'>T 0385c08</a>尚能修忍，讚嘆忍者，況汝比丘，出家毀形，而<a class='ref t' id='t0385c09' href='#t0385c09'>T 0385c09</a>當不忍讚嘆於忍？」</p>
<p>佛說是已，諸比丘聞佛所<a class='ref t' id='t0385c10' href='#t0385c10'>T 0385c10</a>說，歡喜奉行。</p>
<a class='ref t' id='t0385c11' href='#t0385c11'>T 0385c11</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
