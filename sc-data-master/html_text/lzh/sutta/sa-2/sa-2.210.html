<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.210' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 210</span><span class='mirror-right'>（二一〇）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0452a19' href='#t0452a19'>T 0452a19</a>林。爾時，國中有一梵志，名曰尸蔔，往詣佛<a class='ref t' id='t0452a20' href='#t0452a20'>T 0452a20</a>所，問訊已訖，在一面坐，而作是言：「瞿曇！所<a class='ref t' id='t0452a21' href='#t0452a21'>T 0452a21</a>言學者，云何名學？」</p>
<p>佛告之曰：「學故名學。」</p>
<p>梵志<a class='ref t' id='t0452a22' href='#t0452a22'>T 0452a22</a>又問：「云何學故名為學也？」</p>
<p>佛言：「時時修學，增<a class='ref t' id='t0452a23' href='#t0452a23'>T 0452a23</a>上戒故，名之為學。時時修學，增上心故，名之<a class='ref t' id='t0452a24' href='#t0452a24'>T 0452a24</a>為學。時時修學，增上智故，名之為學。」</p>
<p>梵志復<a class='ref t' id='t0452a25' href='#t0452a25'>T 0452a25</a>言：「瞿曇！若有阿羅漢，盡諸有漏，所作已辦，<a class='ref t' id='t0452a26' href='#t0452a26'>T 0452a26</a>捨於重擔，逮得己利，心得自在，無復煩惱，正<a class='ref t' id='t0452a27' href='#t0452a27'>T 0452a27</a>智得解脫，時，當何所學？」</p>
<p>佛言：「若有羅漢，盡諸<a class='ref t' id='t0452a28' href='#t0452a28'>T 0452a28</a>煩惱，正見心得解脫，當于爾時，貪欲、瞋恚及<a class='ref t' id='t0452a29' href='#t0452a29'>T 0452a29</a>以愚癡，一切悉斷，無有遺餘，是名無學。若彼<a class='ref t' id='t0452b01' href='#t0452b01'>T 0452b01</a>羅漢，盡於貪欲、瞋恚、愚癡，更不造作身口意<a class='ref t' id='t0452b02' href='#t0452b02'>T 0452b02</a>惡，無所進求，以是義故，名為無學。」</p>
<p>爾時，尸蔔<a class='ref t' id='t0452b03' href='#t0452b03'>T 0452b03</a>梵志聞佛所說，歡喜而去。</p>
<a class='ref t' id='t0452b04' href='#t0452b04'>T 0452b04</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
