<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.219' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 219</span><span class='mirror-right'>（二一九）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0455a09' href='#t0455a09'>T 0455a09</a>獨園。時有比丘尼，名曰鼻<span class='t-gaiji'>［口＊（利／尒）］<!--gaiji,,1[口＊（利／尒）],2,3--></span>，在舍衛國王<a class='ref t' id='t0455a10' href='#t0455a10'>T 0455a10</a>園精舍，於其晨朝，著衣持鉢，入城乞食，食訖<a class='ref t' id='t0455a11' href='#t0455a11'>T 0455a11</a>洗鉢，收攝坐具，向得眼林。於時魔王而作是<a class='ref t' id='t0455a12' href='#t0455a12'>T 0455a12</a>念：「沙門瞿曇在舍衛國祇樹給孤獨園。有<a class='ref t' id='t0455a13' href='#t0455a13'>T 0455a13</a>鼻<span class='t-gaiji'>［口＊（利／尒）］<!--gaiji,,1[口＊（利／尒）],2,3--></span>比丘尼著衣持鉢，入城乞食，食訖洗<a class='ref t' id='t0455a14' href='#t0455a14'>T 0455a14</a>鉢，收攝坐具，向得眼林。我當為其而作擾<a class='ref t' id='t0455a15' href='#t0455a15'>T 0455a15</a>亂。」作是念已，化為摩納，即於路側，而說偈言：</p>
<a class='ref t' id='t0455a16' href='#t0455a16'>T 0455a16</a>
<blockquote class='gatha'>
<p>「誰造於色像？　　色像造作誰？<a class='ref t' id='t0455a17' href='#t0455a17'>T 0455a17</a><br>
色像從何出？　　色像何所趣？」</p>
</blockquote>
<p><a class='ref t' id='t0455a18' href='#t0455a18'>T 0455a18</a><span class='corr' title='[是→時] cf.【麗】'>時</span>比丘尼聞斯偈已，而作是念：「此為是誰？惱<a class='ref t' id='t0455a19' href='#t0455a19'>T 0455a19</a>亂於我，甚為欺詐。為是人耶？是非人乎？」入<a class='ref t' id='t0455a20' href='#t0455a20'>T 0455a20</a>定觀察，知是魔王，說偈報言：</p>
<a class='ref t' id='t0455a21' href='#t0455a21'>T 0455a21</a>
<blockquote class='gatha'>
<p>「色像非自作，　　亦非他所造，<a class='ref t' id='t0455a22' href='#t0455a22'>T 0455a22</a><br>
眾緣起而有，　　緣離則散滅。<a class='ref t' id='t0455a23' href='#t0455a23'>T 0455a23</a><br>
譬如殖種子，　　因地而生長，<a class='ref t' id='t0455a24' href='#t0455a24'>T 0455a24</a><br>
陰界諸入等，　　和合是色像。<a class='ref t' id='t0455a25' href='#t0455a25'>T 0455a25</a><br>
因苦故生長，　　因苦故散壞，<a class='ref t' id='t0455a26' href='#t0455a26'>T 0455a26</a><br>
斷除一切愛，　　滅諸無明闇。<a class='ref t' id='t0455a27' href='#t0455a27'>T 0455a27</a><br>
逮得於盡滅，　　安住無漏法，<a class='ref t' id='t0455a28' href='#t0455a28'>T 0455a28</a><br>
以是故當知，　　波旬墮負處。」</p>
</blockquote>
<p><a class='ref t' id='t0455a29' href='#t0455a29'>T 0455a29</a>爾時，波旬而作是念：「此比丘尼善知我心。」憂<a class='ref t' id='t0455b01' href='#t0455b01'>T 0455b01</a>愁悔恨，慚愧還宮。</p>
<a class='ref t' id='t0455b02' href='#t0455b02'>T 0455b02</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
