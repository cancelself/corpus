<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.264' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 264</span><span class='mirror-right'>（二六四）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0466b19' href='#t0466b19'>T 0466b19</a>林。爾時，王舍城北有耕作婆羅門，名豆羅闍。<a class='ref t' id='t0466b20' href='#t0466b20'>T 0466b20</a>爾時，世尊於其晨朝，著衣持鉢，往至彼所。時<a class='ref t' id='t0466b21' href='#t0466b21'>T 0466b21</a>婆羅門遙見佛來，即至佛所，白言：「世尊！我種<a class='ref t' id='t0466b22' href='#t0466b22'>T 0466b22</a>作人耕種而食，不從人乞。瞿曇！汝今亦可耕<a class='ref t' id='t0466b23' href='#t0466b23'>T 0466b23</a>種而食。」</p>
<p>佛言：「我亦耕種而食。」</p>
<p>時豆羅闍婆羅<a class='ref t' id='t0466b24' href='#t0466b24'>T 0466b24</a>門即說偈言：</p>
<a class='ref t' id='t0466b25' href='#t0466b25'>T 0466b25</a>
<blockquote class='gatha'>
<p>「汝自說知耕，　　未見汝耕時，<a class='ref t' id='t0466b26' href='#t0466b26'>T 0466b26</a><br>
汝若知耕者，　　為我說耕法。」</p>
</blockquote>
<p><a class='ref t' id='t0466b27' href='#t0466b27'>T 0466b27</a>爾時，世尊說偈答言：</p>
<a class='ref t' id='t0466b28' href='#t0466b28'>T 0466b28</a>
<blockquote class='gatha'>
<p>「吾以信為種，　　諸善為良田，<a class='ref t' id='t0466b29' href='#t0466b29'>T 0466b29</a><br>
精進為調牛，　　智慧為轅<span class='t-gaiji'>［輻－田＋冏］<!--gaiji,,1[輻-田＋冏],2,3--></span>，<a class='ref t' id='t0466c01' href='#t0466c01'>T 0466c01</a><br>
慚愧為犁具，　　念為御耕者，<a class='ref t' id='t0466c02' href='#t0466c02'>T 0466c02</a><br>
身口意調順，　　持戒為鞅子。<a class='ref t' id='t0466c03' href='#t0466c03'>T 0466c03</a><br>
耕去煩惱穢，　　甘雨隨時降，<a class='ref t' id='t0466c04' href='#t0466c04'>T 0466c04</a><br>
芸耨為善心，　　大獲善苗稼，<a class='ref t' id='t0466c05' href='#t0466c05'>T 0466c05</a><br>
趣向安隱處，　　可以剋永安。<a class='ref t' id='t0466c06' href='#t0466c06'>T 0466c06</a><br>
吾所耕如是，　　故得甘露果，<a class='ref t' id='t0466c07' href='#t0466c07'>T 0466c07</a><br>
超昇離三界，　　不來入諸有。」</p>
</blockquote>
<p><a class='ref t' id='t0466c08' href='#t0466c08'>T 0466c08</a>婆羅門言：「汝耕實是耕無上之勝耕。」婆羅門<a class='ref t' id='t0466c09' href='#t0466c09'>T 0466c09</a>聞是偈，心生信解，盛滿鉢飲食，來用奉佛，佛<a class='ref t' id='t0466c10' href='#t0466c10'>T 0466c10</a>不受。餘如上豆羅闍婆羅門所說，乃至不受<a class='ref t' id='t0466c11' href='#t0466c11'>T 0466c11</a>後有。</p>
<a class='ref t' id='t0466c12' href='#t0466c12'>T 0466c12</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
