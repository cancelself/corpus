<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.54' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 54</span><span class='mirror-right'>（五四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0392a27' href='#t0392a27'>T 0392a27</a>獨園。爾時，波斯匿王稟性仁孝，母初崩背，哀<a class='ref t' id='t0392a28' href='#t0392a28'>T 0392a28</a>號戀慕，不自堪勝。燒葬母已，便自沐浴，衣<a class='ref t' id='t0392a29' href='#t0392a29'>T 0392a29</a>髮故濕，於日中時，往詣佛所，禮佛足已，在<a class='ref t' id='t0392b01' href='#t0392b01'>T 0392b01</a>一面坐。佛告王曰：「王從何來？衣髮故濕。」波<a class='ref t' id='t0392b02' href='#t0392b02'>T 0392b02</a>斯匿王白佛言：「世尊！我之慈母情特尊敬，一<a class='ref t' id='t0392b03' href='#t0392b03'>T 0392b03</a>旦崩背。我送母喪，遠至曠野，殯葬已訖，新<a class='ref t' id='t0392b04' href='#t0392b04'>T 0392b04</a>浴洗故，衣髮猶濕。」</p>
<p>佛告大王：「汝於母所極<a class='ref t' id='t0392b05' href='#t0392b05'>T 0392b05</a>愛敬不？」王即答言：「實為愛敬。設令有人能<a class='ref t' id='t0392b06' href='#t0392b06'>T 0392b06</a>使我母還得活者，我以象軍、車軍、馬軍、步軍<a class='ref t' id='t0392b07' href='#t0392b07'>T 0392b07</a>悉以與之，續我母命，心無悔恨。設以半<a class='ref t' id='t0392b08' href='#t0392b08'>T 0392b08</a>國賞之，亦不生恨。」王復言曰：「佛語誠實，一<a class='ref t' id='t0392b09' href='#t0392b09'>T 0392b09</a>切生者，會必歸死。」</p>
<p>佛言：「實爾！實爾！生必有<a class='ref t' id='t0392b10' href='#t0392b10'>T 0392b10</a>死，五趣四生，無不終者。王者、臣民、婆羅門眾，<a class='ref t' id='t0392b11' href='#t0392b11'>T 0392b11</a>會歸當死。灌頂人王，威力自在，統領國土，會<a class='ref t' id='t0392b12' href='#t0392b12'>T 0392b12</a>歸終沒。轉輪聖王，王四天下，七寶具足，亦<a class='ref t' id='t0392b13' href='#t0392b13'>T 0392b13</a>會當死。五通神仙，在於山藪，飲水食果，亦歸<a class='ref t' id='t0392b14' href='#t0392b14'>T 0392b14</a>於死。三十三天，極受快樂，光色熾盛，處天宮<a class='ref t' id='t0392b15' href='#t0392b15'>T 0392b15</a>殿，壽命延長，亦歸終沒。諸羅漢等，捨於重<a class='ref t' id='t0392b16' href='#t0392b16'>T 0392b16</a>擔，逮得己利，盡諸有結，心得自在，正智解<a class='ref t' id='t0392b17' href='#t0392b17'>T 0392b17</a>脫，後邊之身，亦歸散滅。諸辟支佛，獨一無<a class='ref t' id='t0392b18' href='#t0392b18'>T 0392b18</a>侶，常在閑靜，亦當散滅。諸佛正覺，具於十<a class='ref t' id='t0392b19' href='#t0392b19'>T 0392b19</a>力，有四無畏，得四無礙，能師子吼，身亦無<a class='ref t' id='t0392b20' href='#t0392b20'>T 0392b20</a>常，會歸散滅。」佛言：「大王！我為大王，種種分別，<a class='ref t' id='t0392b21' href='#t0392b21'>T 0392b21</a>生必有死。略而言之，無生不終。」</p>
<p>佛即說偈言：</p>
<a class='ref t' id='t0392b22' href='#t0392b22'>T 0392b22</a>
<blockquote class='gatha'>
<p>「一切生皆死，　　壽命必歸終，<a class='ref t' id='t0392b23' href='#t0392b23'>T 0392b23</a><br>
隨業受緣報，　　善惡各獲果。<a class='ref t' id='t0392b24' href='#t0392b24'>T 0392b24</a><br>
修福上昇天，　　為惡入地獄，<a class='ref t' id='t0392b25' href='#t0392b25'>T 0392b25</a><br>
修道斷生死，　　永入於涅槃。<a class='ref t' id='t0392b26' href='#t0392b26'>T 0392b26</a><br>
非空非海中，　　非入山石間，<a class='ref t' id='t0392b27' href='#t0392b27'>T 0392b27</a><br>
無有地方所，　　脫之不受死。<a class='ref t' id='t0392b28' href='#t0392b28'>T 0392b28</a><br>
諸佛與緣覺，　　菩薩及聲聞，<a class='ref t' id='t0392b29' href='#t0392b29'>T 0392b29</a><br>
猶捨無常身，　　何況諸凡夫。」</p>
</blockquote>
<p><a class='ref t' id='t0392c01' href='#t0392c01'>T 0392c01</a>時，波斯匿王聞佛所說，心開意解，更不憂愁，<a class='ref t' id='t0392c02' href='#t0392c02'>T 0392c02</a>歡喜而去。</p>
<p>佛說是已，諸比丘聞佛所說，歡喜<a class='ref t' id='t0392c03' href='#t0392c03'>T 0392c03</a>奉行。</p>
<a class='ref t' id='t0392c04' href='#t0392c04'>T 0392c04</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
