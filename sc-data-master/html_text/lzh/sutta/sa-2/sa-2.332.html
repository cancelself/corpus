<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.332' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 332</span><span class='mirror-right'>（三三二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0486b25' href='#t0486b25'>T 0486b25</a>獨園。爾時，佛告諸比丘言：「生死長遠，無有邊<a class='ref t' id='t0486b26' href='#t0486b26'>T 0486b26</a>際，無有能知其根源者。一切眾生皆為無明<a class='ref t' id='t0486b27' href='#t0486b27'>T 0486b27</a>之所覆蓋，愛結纏縛，流轉生死，無有窮已，過<a class='ref t' id='t0486b28' href='#t0486b28'>T 0486b28</a>去億苦無能知者。」復告比丘：「譬如恒河流注<a class='ref t' id='t0486b29' href='#t0486b29'>T 0486b29</a>四海，於昔過去生死曠遠，飲於母乳比恒河<a class='ref t' id='t0486c01' href='#t0486c01'>T 0486c01</a>水，何者為多？」</p>
<p>比丘白佛：「如我解佛所說義者，<a class='ref t' id='t0486c02' href='#t0486c02'>T 0486c02</a>過去久遠所飲母乳，多彼恒河，及四海水。」</p>
<p>「受<a class='ref t' id='t0486c03' href='#t0486c03'>T 0486c03</a>形已來，無量無邊，或受象、馬、駝、驢、牛、羊、鹿等，<a class='ref t' id='t0486c04' href='#t0486c04'>T 0486c04</a>種種畜獸，所飲母乳，不可稱計。譬如瀑流，漂<a class='ref t' id='t0486c05' href='#t0486c05'>T 0486c05</a>諸草木，合成聚集，妨塞途路。愛之聚沫，亦復<a class='ref t' id='t0486c06' href='#t0486c06'>T 0486c06</a>如是，能遮聖道。」餘如上說。</p>
<a class='ref t' id='t0486c07' href='#t0486c07'>T 0486c07</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
