<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.358' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 358</span><span class='mirror-right'>（三五八）</span></h1>
</header>
<p>爾時，復有一比丘，在俱薩羅國，依止彼<a class='ref t' id='t0490c10' href='#t0490c10'>T 0490c10</a>林，眼視不明，請醫占之。醫語之言：「比丘！若能<a class='ref t' id='t0490c11' href='#t0490c11'>T 0490c11</a>嗅蓮華香，眼還得明。」彼比丘即信其言，又語<a class='ref t' id='t0490c12' href='#t0490c12'>T 0490c12</a>之曰：「我於何處得斯蓮花？」醫即答言：「汝若欲<a class='ref t' id='t0490c13' href='#t0490c13'>T 0490c13</a>得蓮花香者，當詣蓮花池所。」時彼比丘即用<a class='ref t' id='t0490c14' href='#t0490c14'>T 0490c14</a>其言，至彼池所，端坐嗅香。爾時，天神見其如<a class='ref t' id='t0490c15' href='#t0490c15'>T 0490c15</a>是，即說偈言：</p>
<a class='ref t' id='t0490c16' href='#t0490c16'>T 0490c16</a>
<blockquote class='gatha'>
<p>「池中所生華，　　香氣甚馝馥，<a class='ref t' id='t0490c17' href='#t0490c17'>T 0490c17</a><br>
汝都不見主，　　云何偷花香？<a class='ref t' id='t0490c18' href='#t0490c18'>T 0490c18</a><br>
而汝於今者，　　真實得名盜，<a class='ref t' id='t0490c19' href='#t0490c19'>T 0490c19</a><br>
大仙汝何故，　　而盜於彼香？」</p>
</blockquote>
<p><a class='ref t' id='t0490c20' href='#t0490c20'>T 0490c20</a>比丘說偈答言：</p>
<a class='ref t' id='t0490c21' href='#t0490c21'>T 0490c21</a>
<blockquote class='gatha'>
<p>「天神汝當知，　　蓮華生池中，<a class='ref t' id='t0490c22' href='#t0490c22'>T 0490c22</a><br>
我不傷根莖，　　亦不偷盜取，<a class='ref t' id='t0490c23' href='#t0490c23'>T 0490c23</a><br>
但遠嗅香氣。　　以何因緣故，<a class='ref t' id='t0490c24' href='#t0490c24'>T 0490c24</a><br>
名為偷香者？　　我不受此語。」</p>
</blockquote>
<p><a class='ref t' id='t0490c25' href='#t0490c25'>T 0490c25</a>天神復說偈言：</p>
<a class='ref t' id='t0490c26' href='#t0490c26'>T 0490c26</a>
<blockquote class='gatha'>
<p>「池中有香花，　　不問其主取，<a class='ref t' id='t0490c27' href='#t0490c27'>T 0490c27</a><br>
檀越不施與，　　世人名為盜。<a class='ref t' id='t0490c28' href='#t0490c28'>T 0490c28</a><br>
大仙汝偷香，　　一向成盜罪。」</p>
</blockquote>
<p><a class='ref t' id='t0490c29' href='#t0490c29'>T 0490c29</a>時有一人來入此池，以鎌芟截蓮花根葉，重<a class='ref t' id='t0491a01' href='#t0491a01'>T 0491a01</a>負而去。比丘見已，復說偈言：</p>
<a class='ref t' id='t0491a02' href='#t0491a02'>T 0491a02</a>
<blockquote class='gatha'>
<p>「斯人入池中，　　斬拔花根子，<a class='ref t' id='t0491a03' href='#t0491a03'>T 0491a03</a><br>
狼籍而踐蹈，　　重擔而齎歸。<a class='ref t' id='t0491a04' href='#t0491a04'>T 0491a04</a><br>
何故不遮彼，　　語言汝盜取？」</p>
</blockquote>
<p><a class='ref t' id='t0491a05' href='#t0491a05'>T 0491a05</a>天神說偈答言：</p>
<a class='ref t' id='t0491a06' href='#t0491a06'>T 0491a06</a>
<blockquote class='gatha'>
<p>「彼人入池者，　　恒作於惡業，<a class='ref t' id='t0491a07' href='#t0491a07'>T 0491a07</a><br>
譬如乳兒母，　　而著於黑衣，<a class='ref t' id='t0491a08' href='#t0491a08'>T 0491a08</a><br>
雖有諸唌唾，　　都不見污辱。<a class='ref t' id='t0491a09' href='#t0491a09'>T 0491a09</a><br>
汝如白淨衣，　　易受其點污，<a class='ref t' id='t0491a10' href='#t0491a10'>T 0491a10</a><br>
是故止制汝，　　不能遮于彼。<a class='ref t' id='t0491a11' href='#t0491a11'>T 0491a11</a><br>
惡人如衣黑，　　造惡不譏呵；<a class='ref t' id='t0491a12' href='#t0491a12'>T 0491a12</a><br>
鮮白上有點，　　猶如蠅脚等，<a class='ref t' id='t0491a13' href='#t0491a13'>T 0491a13</a><br>
世人皆共見。　　設諸賢智人，<a class='ref t' id='t0491a14' href='#t0491a14'>T 0491a14</a><br>
有少微細過，　　其喻亦如是，<a class='ref t' id='t0491a15' href='#t0491a15'>T 0491a15</a><br>
珂貝上黑點，　　人皆遠見之。<a class='ref t' id='t0491a16' href='#t0491a16'>T 0491a16</a><br>
若斷結使者，　　諸業皆潔淨，<a class='ref t' id='t0491a17' href='#t0491a17'>T 0491a17</a><br>
有如毛髮惡，　　人見如丘山。」</p>
</blockquote>
<p><a class='ref t' id='t0491a18' href='#t0491a18'>T 0491a18</a>比丘復說偈言：</p>
<a class='ref t' id='t0491a19' href='#t0491a19'>T 0491a19</a>
<blockquote class='gatha'>
<p>「天今利益我，　　為欲拔濟故，<a class='ref t' id='t0491a20' href='#t0491a20'>T 0491a20</a><br>
隨所見我處，　　數數覺悟我。」</p>
</blockquote>
<p><a class='ref t' id='t0491a21' href='#t0491a21'>T 0491a21</a>天神說偈答言：</p>
<a class='ref t' id='t0491a22' href='#t0491a22'>T 0491a22</a>
<blockquote class='gatha'>
<p>「汝不以錢財，　　而用市我得，<a class='ref t' id='t0491a23' href='#t0491a23'>T 0491a23</a><br>
又不破他國，　　虜掠見擒獲。<a class='ref t' id='t0491a24' href='#t0491a24'>T 0491a24</a><br>
損益汝自知，　　誰逐汝覺悟？<a class='ref t' id='t0491a25' href='#t0491a25'>T 0491a25</a><br>
汝今應自忖，　　諸有損益事。」</p>
</blockquote>
<a class='ref t' id='t0491a26' href='#t0491a26'>T 0491a26</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
