<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.57' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 57</span><span class='mirror-right'>（五七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0393a22' href='#t0393a22'>T 0393a22</a>獨園。爾時，波斯匿王於閑靜處，作是思惟：「世<a class='ref t' id='t0393a23' href='#t0393a23'>T 0393a23</a>界之中，少有能得富貴財業。設得財業，不尚<a class='ref t' id='t0393a24' href='#t0393a24'>T 0393a24</a>驕奢，貞廉知足，節於嗜欲，不惱眾生，如是<a class='ref t' id='t0393a25' href='#t0393a25'>T 0393a25</a>人少。世界多有眾人，得勝財業，驕逸自恣，<a class='ref t' id='t0393a26' href='#t0393a26'>T 0393a26</a>貪嗜於欲，加惱眾生，如是人多。」波斯匿王於<a class='ref t' id='t0393a27' href='#t0393a27'>T 0393a27</a>閑靜處，思惟是已，從坐而起，往詣佛所，頂禮<a class='ref t' id='t0393a28' href='#t0393a28'>T 0393a28</a>佛足，在一面坐，即白佛言：「世尊！我於靜處<a class='ref t' id='t0393a29' href='#t0393a29'>T 0393a29</a>作是思惟：『世界之中，若設有人，得勝財業，心<a class='ref t' id='t0393b01' href='#t0393b01'>T 0393b01</a>自知足，能不驕恣，不嗜於欲，不惱於人，如<a class='ref t' id='t0393b02' href='#t0393b02'>T 0393b02</a>是人少。若復有人，得勝基業，憍逸自恣，貪<a class='ref t' id='t0393b03' href='#t0393b03'>T 0393b03</a>嗜於欲，加惱眾生，如是人多。』」</p>
<p>佛言：「大王！實<a class='ref t' id='t0393b04' href='#t0393b04'>T 0393b04</a>爾，實爾。世界之中，多有眾人，得封祿已，憍<a class='ref t' id='t0393b05' href='#t0393b05'>T 0393b05</a>慢自恣，貪嗜於欲，苦楚眾生。如是愚人，長<a class='ref t' id='t0393b06' href='#t0393b06'>T 0393b06</a>夜受苦，得大損減，命終之後，必入地獄。」</p>
<p>佛<a class='ref t' id='t0393b07' href='#t0393b07'>T 0393b07</a>言：「大王！譬如魚師及其弟子，於捕魚法善巧<a class='ref t' id='t0393b08' href='#t0393b08'>T 0393b08</a>方便，以細密網截流而拖，魚鼈黿鼉，水性<a class='ref t' id='t0393b09' href='#t0393b09'>T 0393b09</a>之屬，為網所得。此水性等，入網之者，悉皆<a class='ref t' id='t0393b10' href='#t0393b10'>T 0393b10</a>集在魚師之手，牽挽旋轉，任魚師意。世間之<a class='ref t' id='t0393b11' href='#t0393b11'>T 0393b11</a>中，多有眾人，得勝封祿，憍慢自恣，貪嗜五<a class='ref t' id='t0393b12' href='#t0393b12'>T 0393b12</a>欲，加惱眾生，亦復如是。所以者何？如斯愚<a class='ref t' id='t0393b13' href='#t0393b13'>T 0393b13</a>人，即入魔網，為網所獲，周迴舉動，住魔所<a class='ref t' id='t0393b14' href='#t0393b14'>T 0393b14</a>為。」</p>
<p>爾時，世尊即說偈言：</p>
<a class='ref t' id='t0393b15' href='#t0393b15'>T 0393b15</a>
<blockquote class='gatha'>
<p>「縱逸著事業，　　荒迷嗜五欲，<a class='ref t' id='t0393b16' href='#t0393b16'>T 0393b16</a><br>
不知有惡果，　　如魚入密網，<a class='ref t' id='t0393b17' href='#t0393b17'>T 0393b17</a><br>
此業已成就，　　極受大苦惱。」</p>
</blockquote>
<p><a class='ref t' id='t0393b18' href='#t0393b18'>T 0393b18</a>佛說是已，諸比丘聞佛所說，歡喜奉行。</p>
<a class='ref t' id='t0393b19' href='#t0393b19'>T 0393b19</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
