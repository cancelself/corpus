<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.4' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 4</span><span class='mirror-right'>（四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0374c12' href='#t0374c12'>T 0374c12</a>獨園。爾時，眾多比丘，食時已到，著衣持鉢入<a class='ref t' id='t0374c13' href='#t0374c13'>T 0374c13</a>城乞食。時，諸比丘聞釋子象首比丘在於城<a class='ref t' id='t0374c14' href='#t0374c14'>T 0374c14</a>內遇病命終，食訖迴還，往至佛所，禮佛足已，<a class='ref t' id='t0374c15' href='#t0374c15'>T 0374c15</a>在一面坐。白佛言：「世尊！我等比丘，晨朝著衣<a class='ref t' id='t0374c16' href='#t0374c16'>T 0374c16</a>持鉢，入城乞食，聞象首比丘其命已終，唯願<a class='ref t' id='t0374c17' href='#t0374c17'>T 0374c17</a>世尊為我解說象首比丘為生何處？受何果<a class='ref t' id='t0374c18' href='#t0374c18'>T 0374c18</a>報？」佛告諸比丘：「夫能增長三非法者，身壞命<a class='ref t' id='t0374c19' href='#t0374c19'>T 0374c19</a>終，必墮地獄。云何名為三種非法？所謂增長<a class='ref t' id='t0374c20' href='#t0374c20'>T 0374c20</a>慳貪、愚癡、瞋恚。今此比丘犯三非法，比丘當<a class='ref t' id='t0374c21' href='#t0374c21'>T 0374c21</a>知，墮於地獄。」</p>
<p>爾時，世尊即說偈言：</p>
<a class='ref t' id='t0374c22' href='#t0374c22'>T 0374c22</a>
<blockquote class='gatha'>
<p>「若生不善心，　　成就貪瞋癡，<a class='ref t' id='t0374c23' href='#t0374c23'>T 0374c23</a><br>
此身自作惡，　　還復害於己，<a class='ref t' id='t0374c24' href='#t0374c24'>T 0374c24</a><br>
如芭蕉生實，　　自害於其身。<a class='ref t' id='t0374c25' href='#t0374c25'>T 0374c25</a><br>
若無貪瞋癡，　　是名為智慧，<a class='ref t' id='t0374c26' href='#t0374c26'>T 0374c26</a><br>
不害於己身，　　是名勝丈夫。<a class='ref t' id='t0374c27' href='#t0374c27'>T 0374c27</a><br>
是以應除斷，　　貪瞋癡大患。」</p>
</blockquote>
<p><a class='ref t' id='t0374c28' href='#t0374c28'>T 0374c28</a>時，諸比丘聞佛所說，歡喜奉行。</p>
<a class='ref t' id='t0374c29' href='#t0374c29'>T 0374c29</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
