<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.168' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 168</span><span class='mirror-right'>（一六八）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0436b03' href='#t0436b03'>T 0436b03</a>獨園。時有一天，光色倍常，來詣佛所，身光顯<a class='ref t' id='t0436b04' href='#t0436b04'>T 0436b04</a>照，遍於祇洹，赫然大明，却坐一面，而說偈<a class='ref t' id='t0436b05' href='#t0436b05'>T 0436b05</a>言：</p>
<a class='ref t' id='t0436b06' href='#t0436b06'>T 0436b06</a>
<blockquote class='gatha'>
<p>「汝手為有杻，　　及有靽桁不？<a class='ref t' id='t0436b07' href='#t0436b07'>T 0436b07</a><br>
不處於牢獄，　　乃至繫閉不？」</p>
</blockquote>
<p><a class='ref t' id='t0436b08' href='#t0436b08'>T 0436b08</a>爾時，世尊以偈答曰：</p>
<a class='ref t' id='t0436b09' href='#t0436b09'>T 0436b09</a>
<blockquote class='gatha'>
<p>「我都無手杻，　　及以諸桁械，<a class='ref t' id='t0436b10' href='#t0436b10'>T 0436b10</a><br>
羇靽繫閉等，　　一切皆永滅。<a class='ref t' id='t0436b11' href='#t0436b11'>T 0436b11</a><br>
夜叉汝當知，　　我脫如是事。」</p>
</blockquote>
<p><a class='ref t' id='t0436b12' href='#t0436b12'>T 0436b12</a>天復以偈問曰：</p>
<a class='ref t' id='t0436b13' href='#t0436b13'>T 0436b13</a>
<blockquote class='gatha'>
<p>「云何名為杻？　　云何是桁械？<a class='ref t' id='t0436b14' href='#t0436b14'>T 0436b14</a><br>
云何是羇靽？　　云何為繫閉？」</p>
</blockquote>
<p><a class='ref t' id='t0436b15' href='#t0436b15'>T 0436b15</a>佛復以偈答曰：</p>
<a class='ref t' id='t0436b16' href='#t0436b16'>T 0436b16</a>
<blockquote class='gatha'>
<p>「母即名為杻，　　婦名為桁械，<a class='ref t' id='t0436b17' href='#t0436b17'>T 0436b17</a><br>
子名為羇靽，　　愛名為繫閉。<a class='ref t' id='t0436b18' href='#t0436b18'>T 0436b18</a><br>
我無母之杻，　　亦無妻桁械，<a class='ref t' id='t0436b19' href='#t0436b19'>T 0436b19</a><br>
無有子羇靽，　　復無愛繫閉。」</p>
</blockquote>
<p><a class='ref t' id='t0436b20' href='#t0436b20'>T 0436b20</a>天復說偈言：</p>
<a class='ref t' id='t0436b21' href='#t0436b21'>T 0436b21</a>
<blockquote class='gatha'>
<p>「善哉得無杻！　　亦無有桁械。<a class='ref t' id='t0436b22' href='#t0436b22'>T 0436b22</a><br>
善哉無羇靽！　　無繫閉亦善。」</p>
</blockquote>
<p><a class='ref t' id='t0436b23' href='#t0436b23'>T 0436b23</a>天復以偈讚言：</p>
<a class='ref t' id='t0436b24' href='#t0436b24'>T 0436b24</a>
<blockquote class='gatha'>
<p>「往昔已曾見，　　婆羅門涅槃，<a class='ref t' id='t0436b25' href='#t0436b25'>T 0436b25</a><br>
嫌怖久捨離，　　能度世間愛。」</p>
</blockquote>
<p><a class='ref t' id='t0436b26' href='#t0436b26'>T 0436b26</a>爾時，此天說此偈已，歡喜還宮。</p>
<a class='ref t' id='t0436b27' href='#t0436b27'>T 0436b27</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
