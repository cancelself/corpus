<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.221' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 221</span><span class='mirror-right'>（二二一）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0455b27' href='#t0455b27'>T 0455b27</a>獨園。爾時，有一比丘尼，名曰折羅，於其晨朝，<a class='ref t' id='t0455b28' href='#t0455b28'>T 0455b28</a>著衣持鉢，入城乞食，食訖洗鉢，收攝坐具，入<a class='ref t' id='t0455b29' href='#t0455b29'>T 0455b29</a>得眼林，在一樹下，正身端坐，入於天住。爾時，<a class='ref t' id='t0455c01' href='#t0455c01'>T 0455c01</a>魔王作是念言：「沙門瞿曇在舍衛國祇樹給<a class='ref t' id='t0455c02' href='#t0455c02'>T 0455c02</a>孤獨園，中有一比丘尼，名曰折羅，於其晨朝，<a class='ref t' id='t0455c03' href='#t0455c03'>T 0455c03</a>著衣持鉢，入城乞食，食已洗鉢，收攝坐具，入<a class='ref t' id='t0455c04' href='#t0455c04'>T 0455c04</a>得眼林中，在一樹下坐，入於天住。我今當往<a class='ref t' id='t0455c05' href='#t0455c05'>T 0455c05</a>而作擾亂。」爾時，魔王作是念已，化摩納形，往<a class='ref t' id='t0455c06' href='#t0455c06'>T 0455c06</a>至其所，而語之言：「阿利耶欲生何處？」</p>
<p>比丘尼<a class='ref t' id='t0455c07' href='#t0455c07'>T 0455c07</a>言：「如我今者，都無生處。」</p>
<p>爾時，摩納即說偈言：</p>
<a class='ref t' id='t0455c08' href='#t0455c08'>T 0455c08</a>
<blockquote class='gatha'>
<p>「有生必得樂，　　生必受五欲，<a class='ref t' id='t0455c09' href='#t0455c09'>T 0455c09</a><br>
汝受誰教勅，　　言不用復生？」</p>
</blockquote>
<p><a class='ref t' id='t0455c10' href='#t0455c10'>T 0455c10</a>折羅比丘尼說偈報言：</p>
<a class='ref t' id='t0455c11' href='#t0455c11'>T 0455c11</a>
<blockquote class='gatha'>
<p>「生者必有死，　　眾苦所纏縛，<a class='ref t' id='t0455c12' href='#t0455c12'>T 0455c12</a><br>
一切苦應斷，　　是以不求生。<a class='ref t' id='t0455c13' href='#t0455c13'>T 0455c13</a><br>
具眼牟尼尊，　　說斯真諦法，<a class='ref t' id='t0455c14' href='#t0455c14'>T 0455c14</a><br>
苦因生於苦，　　皆應捨離之。<a class='ref t' id='t0455c15' href='#t0455c15'>T 0455c15</a><br>
修聖八正道，　　安隱趣涅槃，<a class='ref t' id='t0455c16' href='#t0455c16'>T 0455c16</a><br>
世尊教導我，　　我樂是教法。<a class='ref t' id='t0455c17' href='#t0455c17'>T 0455c17</a><br>
我證知彼法，　　是故不樂生，<a class='ref t' id='t0455c18' href='#t0455c18'>T 0455c18</a><br>
斷除一切愛，　　滅諸無明闇，<a class='ref t' id='t0455c19' href='#t0455c19'>T 0455c19</a><br>
逮得於滅盡，　　安住無漏法。<a class='ref t' id='t0455c20' href='#t0455c20'>T 0455c20</a><br>
以是故當知，　　波旬墮負處。」</p>
</blockquote>
<p><a class='ref t' id='t0455c21' href='#t0455c21'>T 0455c21</a>爾時，波旬而作是念：「此比丘尼善知我心。」憂<a class='ref t' id='t0455c22' href='#t0455c22'>T 0455c22</a>愁悔恨，慚愧還宮。</p>
<a class='ref t' id='t0455c23' href='#t0455c23'>T 0455c23</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
