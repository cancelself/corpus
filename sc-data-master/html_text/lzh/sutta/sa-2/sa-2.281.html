<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.281' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 281</span><span class='mirror-right'>（二八一）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0471b29' href='#t0471b29'>T 0471b29</a>獨園。時有一天，光顏晃曜，赫然甚明，遍于祇<a class='ref t' id='t0471c01' href='#t0471c01'>T 0471c01</a>洹，來詣佛所，頂禮佛足，退坐一面，而說偈言：</p>
<a class='ref t' id='t0471c02' href='#t0471c02'>T 0471c02</a>
<blockquote class='gatha'>
<p>「云何生為人，　　如見極明了，<a class='ref t' id='t0471c03' href='#t0471c03'>T 0471c03</a><br>
集諸財寶利，　　多少義云何？」</p>
</blockquote>
<p><a class='ref t' id='t0471c04' href='#t0471c04'>T 0471c04</a>爾時，世尊以偈答曰：</p>
<a class='ref t' id='t0471c05' href='#t0471c05'>T 0471c05</a>
<blockquote class='gatha'>
<p>「先學眾技能，　　次集諸財寶，<a class='ref t' id='t0471c06' href='#t0471c06'>T 0471c06</a><br>
集財為四分，　　一分供衣食，<a class='ref t' id='t0471c07' href='#t0471c07'>T 0471c07</a><br>
二分營作事，　　一分俟匱乏。<a class='ref t' id='t0471c08' href='#t0471c08'>T 0471c08</a><br>
種田是初業，　　商估是為次，<a class='ref t' id='t0471c09' href='#t0471c09'>T 0471c09</a><br>
蕃息養牛群，　　羔<span class='corr' title='[牛→羊] cf.【麗】'>羊</span>并六畜。<a class='ref t' id='t0471c10' href='#t0471c10'>T 0471c10</a><br>
復有諸子息，　　各為求妻婦，<a class='ref t' id='t0471c11' href='#t0471c11'>T 0471c11</a><br>
出女并姊妹，　　及六畜家法，<a class='ref t' id='t0471c12' href='#t0471c12'>T 0471c12</a><br>
調和得利樂，　　不和得苦惱。<a class='ref t' id='t0471c13' href='#t0471c13'>T 0471c13</a><br>
作事令終訖，　　終不中休廢，<a class='ref t' id='t0471c14' href='#t0471c14'>T 0471c14</a><br>
智者善思惟，　　深知於得失。<a class='ref t' id='t0471c15' href='#t0471c15'>T 0471c15</a><br>
善解作不作，　　財寶來趣己，<a class='ref t' id='t0471c16' href='#t0471c16'>T 0471c16</a><br>
如河歸大海，　　勤修於事業。<a class='ref t' id='t0471c17' href='#t0471c17'>T 0471c17</a><br>
如蜂採眾華，　　日日常增長，<a class='ref t' id='t0471c18' href='#t0471c18'>T 0471c18</a><br>
晝夜聚財業，　　如彼蜂增長。<a class='ref t' id='t0471c19' href='#t0471c19'>T 0471c19</a><br>
財不寄老朽，　　不與邊遠人，<a class='ref t' id='t0471c20' href='#t0471c20'>T 0471c20</a><br>
惡人作鄙業，　　勢力勝己者，<a class='ref t' id='t0471c21' href='#t0471c21'>T 0471c21</a><br>
終不以財寶，　　與如是等人。<a class='ref t' id='t0471c22' href='#t0471c22'>T 0471c22</a><br>
與財為親厚，　　債索時忿諍，<a class='ref t' id='t0471c23' href='#t0471c23'>T 0471c23</a><br>
怪哉財義利，　　失財失親友。<a class='ref t' id='t0471c24' href='#t0471c24'>T 0471c24</a><br>
但如法聚財，　　不應作非法，<a class='ref t' id='t0471c25' href='#t0471c25'>T 0471c25</a><br>
丈夫如法作，　　端嚴極熾盛。<a class='ref t' id='t0471c26' href='#t0471c26'>T 0471c26</a><br>
既能自衣食，　　又復惠施人，<a class='ref t' id='t0471c27' href='#t0471c27'>T 0471c27</a><br>
調適不失度，　　命終得生天。」</p>
</blockquote>
<p><a class='ref t' id='t0471c28' href='#t0471c28'>T 0471c28</a>天復以偈讚曰：</p>
<a class='ref t' id='t0471c29' href='#t0471c29'>T 0471c29</a>
<blockquote class='gatha'>
<p>「我昔已曾見，　　婆羅門涅槃，<a class='ref t' id='t0472a01' href='#t0472a01'>T 0472a01</a><br>
久棄捨嫌怖，　　以度世間愛。」</p>
</blockquote>
<p><a class='ref t' id='t0472a02' href='#t0472a02'>T 0472a02</a>爾時，此天說此偈已，歡喜還宮。</p>
<a class='ref t' id='t0472a03' href='#t0472a03'>T 0472a03</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
