<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.42' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 42</span><span class='mirror-right'>（四二）</span></h1>
</header>
<p>如是我聞：一時，佛在舍衛國祇樹給孤<a class='ref t' id='t0387b02' href='#t0387b02'>T 0387b02</a>獨園。佛告諸比丘：「昔釋提桓因欲詣遊戲園，<a class='ref t' id='t0387b03' href='#t0387b03'>T 0387b03</a>勅御者摩得梨：『汝嚴駕千馬車。』時，摩得梨駕<a class='ref t' id='t0387b04' href='#t0387b04'>T 0387b04</a>車已訖，詣帝釋所，白帝釋言：『嚴駕已訖，宜<a class='ref t' id='t0387b05' href='#t0387b05'>T 0387b05</a>知是時。』爾時，帝釋出毘禪延堂，合掌西向。<a class='ref t' id='t0387b06' href='#t0387b06'>T 0387b06</a>時，御者摩得梨見是事已，亦生驚懼，失鞭及<a class='ref t' id='t0387b07' href='#t0387b07'>T 0387b07</a>轡。帝釋語言：『汝見何事，驚怖乃爾？』摩得梨<a class='ref t' id='t0387b08' href='#t0387b08'>T 0387b08</a>言：『摩佉釋脂之夫！我今見汝合掌西向，心<a class='ref t' id='t0387b09' href='#t0387b09'>T 0387b09</a>懷懼，故致失鞭轡。一切有生，皆敬於汝。一切<a class='ref t' id='t0387b10' href='#t0387b10'>T 0387b10</a>地主，盡屬於汝。四天王天及三十三天，皆禮<a class='ref t' id='t0387b11' href='#t0387b11'>T 0387b11</a>敬汝。誰復有德，勝於汝者？叉手合掌，敬向<a class='ref t' id='t0387b12' href='#t0387b12'>T 0387b12</a>西方。』帝釋答言『一切敬我，如汝所言。一切<a class='ref t' id='t0387b13' href='#t0387b13'>T 0387b13</a>天人，所恭敬者，名之為僧，今我恭敬信向於<a class='ref t' id='t0387b14' href='#t0387b14'>T 0387b14</a>僧。』爾時，摩得梨說偈問言：</p>
<a class='ref t' id='t0387b15' href='#t0387b15'>T 0387b15</a>
<blockquote class='gatha'>
<p>「『人身膿汗滿，　　劇於露死屍，<a class='ref t' id='t0387b16' href='#t0387b16'>T 0387b16</a><br>
　恒患飢渴苦，　　豈<span class='corr' title='[羡→羨]'>羨</span>彼無家？<a class='ref t' id='t0387b17' href='#t0387b17'>T 0387b17</a><br>
　汝今以何故，　　極能恭敬彼？<a class='ref t' id='t0387b18' href='#t0387b18'>T 0387b18</a><br>
　彼有何威儀，　　及以道德行？<a class='ref t' id='t0387b19' href='#t0387b19'>T 0387b19</a><br>
　願汝為我說，　　我今至心聽。』</p>
</blockquote>
<p><a class='ref t' id='t0387b20' href='#t0387b20'>T 0387b20</a>「爾時，釋提桓因即說偈言：</p>
<a class='ref t' id='t0387b21' href='#t0387b21'>T 0387b21</a>
<blockquote class='gatha'>
<p>「『以彼無家故，　　我實<span class='corr' title='[羡→羨]'>羨</span>於彼，<a class='ref t' id='t0387b22' href='#t0387b22'>T 0387b22</a><br>
　彼亦無庫藏，　　倉庫及穀米。<a class='ref t' id='t0387b23' href='#t0387b23'>T 0387b23</a><br>
　離諸眾事務，　　節食諧全命，<a class='ref t' id='t0387b24' href='#t0387b24'>T 0387b24</a><br>
　善護於禁戒，　　辯說美妙法。<a class='ref t' id='t0387b25' href='#t0387b25'>T 0387b25</a><br>
　勇健無怯心，　　行聖默然法，<a class='ref t' id='t0387b26' href='#t0387b26'>T 0387b26</a><br>
　諸天阿脩羅，　　恒共有戰諍。<a class='ref t' id='t0387b27' href='#t0387b27'>T 0387b27</a><br>
　一切諸人中，　　悉各有忿競，<a class='ref t' id='t0387b28' href='#t0387b28'>T 0387b28</a><br>
　今我所敬者，　　悉皆離刀杖。<a class='ref t' id='t0387b29' href='#t0387b29'>T 0387b29</a><br>
　一切皆積聚，　　彼悉能遠離，<a class='ref t' id='t0387c01' href='#t0387c01'>T 0387c01</a><br>
　世間所愛著，　　彼心皆捨棄。<a class='ref t' id='t0387c02' href='#t0387c02'>T 0387c02</a><br>
　我今敬禮者，　　遠離一切過，<a class='ref t' id='t0387c03' href='#t0387c03'>T 0387c03</a><br>
　摩得梨！汝今　　應當知此事。』</p>
</blockquote>
<p><a class='ref t' id='t0387c04' href='#t0387c04'>T 0387c04</a>「爾時，摩得梨復說偈言：</p>
<a class='ref t' id='t0387c05' href='#t0387c05'>T 0387c05</a>
<blockquote class='gatha'>
<p>「『汝禮者最勝，　　我亦隨恭敬，<a class='ref t' id='t0387c06' href='#t0387c06'>T 0387c06</a><br>
　摩佉之所禮，　　我今隨汝禮。』</p>
</blockquote>
<p><a class='ref t' id='t0387c07' href='#t0387c07'>T 0387c07</a>「說是偈已，帝釋乘輿而去。」</p>
<p>佛告諸比丘：「彼帝<a class='ref t' id='t0387c08' href='#t0387c08'>T 0387c08</a>釋者，處人天自在，尚能敬僧，況汝比丘，出<a class='ref t' id='t0387c09' href='#t0387c09'>T 0387c09</a>家修道，各宜敬僧。」</p>
<p>佛說是已，諸比丘聞佛<a class='ref t' id='t0387c10' href='#t0387c10'>T 0387c10</a>所說，歡喜奉行。</p>
<a class='ref t' id='t0387c11' href='#t0387c11'>T 0387c11</a>
<blockquote class='gatha'>
<p>帝釋、摩訶離　　以何因、夜叉<a class='ref t' id='t0387c12' href='#t0387c12'>T 0387c12</a><br>
得眼、得善勝　　縛繫及敬佛<a class='ref t' id='t0387c13' href='#t0387c13'>T 0387c13</a><br>
敬法、禮僧十</p>
</blockquote>
<a class='ref t' id='t0387c14' href='#t0387c14'>T 0387c14</a>
<p class='endsutta'><span class='t-juanname'>別譯雜阿含經卷第二</span></p>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
