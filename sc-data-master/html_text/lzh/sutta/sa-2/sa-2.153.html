<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.153' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 153</span><span class='mirror-right'>（一五三）</span></h1>
</header>
<p>如是我聞：</p>
<p>一時，佛在迦毘羅衛國尼拘<a class='ref t' id='t0431b25' href='#t0431b25'>T 0431b25</a>陀林。時釋摩男與五百優婆塞往詣佛所，頂<a class='ref t' id='t0431b26' href='#t0431b26'>T 0431b26</a>禮佛足，在一面坐，白佛言：「世尊！如佛所說<a class='ref t' id='t0431b27' href='#t0431b27'>T 0431b27</a>優婆塞義，在家白衣具丈夫志，歸命三寶，自<a class='ref t' id='t0431b28' href='#t0431b28'>T 0431b28</a>言我是優婆塞者，云何而得須陀洹果？乃至<a class='ref t' id='t0431b29' href='#t0431b29'>T 0431b29</a>阿那含耶？」</p>
<p>佛告釋摩男：「斷除三結，身見、戒<a class='ref t' id='t0431c01' href='#t0431c01'>T 0431c01</a>取，及疑網等。斷三結已，成須陀洹，更不復<a class='ref t' id='t0431c02' href='#t0431c02'>T 0431c02</a>受三塗之身，於無上道，生決定信，人天七返，<a class='ref t' id='t0431c03' href='#t0431c03'>T 0431c03</a>盡諸苦際，入於涅槃，是名優婆塞得須陀洹。」</p>
<p><a class='ref t' id='t0431c04' href='#t0431c04'>T 0431c04</a>又問：「云何而得斯陀含果？」</p>
<p>佛告摩訶男：「斷三<a class='ref t' id='t0431c05' href='#t0431c05'>T 0431c05</a>結已，薄婬怒癡，名斯陀含。」</p>
<p>又問：「云何而得阿<a class='ref t' id='t0431c06' href='#t0431c06'>T 0431c06</a>那含果？」</p>
<p>佛告摩訶男：「若能斷三結及五下分，<a class='ref t' id='t0431c07' href='#t0431c07'>T 0431c07</a>成阿那含。」</p>
<p>時摩訶男及五百優婆塞聞此法<a class='ref t' id='t0431c08' href='#t0431c08'>T 0431c08</a>已，心生歡喜，而白佛言：「世尊！甚為希有！諸<a class='ref t' id='t0431c09' href='#t0431c09'>T 0431c09</a>在家者，獲此勝利，一切咸應作優婆塞。」時摩<a class='ref t' id='t0431c10' href='#t0431c10'>T 0431c10</a>訶男及諸優婆塞作是語已，禮佛而退。</p>
<p>諸比<a class='ref t' id='t0431c11' href='#t0431c11'>T 0431c11</a>丘等聞佛所說，歡喜奉行。</p>
<a class='ref t' id='t0431c12' href='#t0431c12'>T 0431c12</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
