<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.102' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 102</span><span class='mirror-right'>（一〇二）</span></h1>
</header>
<p>如是我聞：</p>
<p>一時，佛在優樓頻螺聚落，<a class='ref t' id='t0410b11' href='#t0410b11'>T 0410b11</a>泥連河側菩提樹下，成佛未久。佛於樹下，獨<a class='ref t' id='t0410b12' href='#t0410b12'>T 0410b12</a>坐思惟，而作是念：「唯有一道，能淨眾生，使離<a class='ref t' id='t0410b13' href='#t0410b13'>T 0410b13</a>苦惱，亦能除滅不善惡業，獲正法利，所言法<a class='ref t' id='t0410b14' href='#t0410b14'>T 0410b14</a>者，即四念處。云何名為四念處耶？觀身念處、<a class='ref t' id='t0410b15' href='#t0410b15'>T 0410b15</a>觀受念處、觀心念處、觀法念處。若人不修四<a class='ref t' id='t0410b16' href='#t0410b16'>T 0410b16</a>念處者，為遠離賢聖之法，遠離聖道。若離聖<a class='ref t' id='t0410b17' href='#t0410b17'>T 0410b17</a>道，即遠離甘露。若遠離甘露，則不免生老病<a class='ref t' id='t0410b18' href='#t0410b18'>T 0410b18</a>死、憂悲苦惱。如是等人，我說終不能得離於<a class='ref t' id='t0410b19' href='#t0410b19'>T 0410b19</a>一切諸苦。若修四念處，即親近賢聖法者，若<a class='ref t' id='t0410b20' href='#t0410b20'>T 0410b20</a>親近賢聖法，即親近賢聖道。若親近賢聖道，<a class='ref t' id='t0410b21' href='#t0410b21'>T 0410b21</a>即親近甘露法。若親近甘露法，即能得免生<a class='ref t' id='t0410b22' href='#t0410b22'>T 0410b22</a>老病死、憂悲苦惱。若免生老病死、憂悲苦惱，<a class='ref t' id='t0410b23' href='#t0410b23'>T 0410b23</a>如是等人，即說離苦。」</p>
<p>時，梵主天遙知如來<a class='ref t' id='t0410b24' href='#t0410b24'>T 0410b24</a>心之所念，作是念言：「我於今者，當至佛所，隨<a class='ref t' id='t0410b25' href='#t0410b25'>T 0410b25</a>喜勸善。」思惟是已，譬如壯士屈申臂頃，來<a class='ref t' id='t0410b26' href='#t0410b26'>T 0410b26</a>至佛所，頂禮佛足，在一面立。白佛言：「誠如世<a class='ref t' id='t0410b27' href='#t0410b27'>T 0410b27</a>尊心之所念，唯有一道，能淨眾生，乃至得免<a class='ref t' id='t0410b28' href='#t0410b28'>T 0410b28</a>憂悲苦惱。」時，梵主天即說偈言：</p>
<a class='ref t' id='t0410b29' href='#t0410b29'>T 0410b29</a>
<blockquote class='gatha'>
<p>「唯此道出要，　　斯處可精勤，<a class='ref t' id='t0410c01' href='#t0410c01'>T 0410c01</a><br>
欲求遠離苦，　　唯有此一道。<a class='ref t' id='t0410c02' href='#t0410c02'>T 0410c02</a><br>
若涉斯道者，　　如鶴飛空逝，<a class='ref t' id='t0410c03' href='#t0410c03'>T 0410c03</a><br>
釋迦牟尼尊，　　逮得於佛道。<a class='ref t' id='t0410c04' href='#t0410c04'>T 0410c04</a><br>
一切正導師，　　當以此覺道，<a class='ref t' id='t0410c05' href='#t0410c05'>T 0410c05</a><br>
顯示於眾生，　　常應數數說，<a class='ref t' id='t0410c06' href='#t0410c06'>T 0410c06</a><br>
咸令一切知，　　生有之邊際，<a class='ref t' id='t0410c07' href='#t0410c07'>T 0410c07</a><br>
唯願說一道，　　愍濟諸眾生。<a class='ref t' id='t0410c08' href='#t0410c08'>T 0410c08</a><br>
過去一切佛，　　從斯道得度，<a class='ref t' id='t0410c09' href='#t0410c09'>T 0410c09</a><br>
未來及今佛，　　亦從此道度。<a class='ref t' id='t0410c10' href='#t0410c10'>T 0410c10</a><br>
云何名為度？　　能度瀑駚流，<a class='ref t' id='t0410c11' href='#t0410c11'>T 0410c11</a><br>
究竟於無邊，　　調伏得極淨。<a class='ref t' id='t0410c12' href='#t0410c12'>T 0410c12</a><br>
世間悉生死，　　解知一切界，<a class='ref t' id='t0410c13' href='#t0410c13'>T 0410c13</a><br>
為於具眼者，　　宣明如此道。<a class='ref t' id='t0410c14' href='#t0410c14'>T 0410c14</a><br>
譬如彼恒河，　　流赴於大海，<a class='ref t' id='t0410c15' href='#t0410c15'>T 0410c15</a><br>
聖道亦如是，　　佛為開顯現，<a class='ref t' id='t0410c16' href='#t0410c16'>T 0410c16</a><br>
斯道如彼河，　　趣於甘露海。<a class='ref t' id='t0410c17' href='#t0410c17'>T 0410c17</a><br>
昔來<span class='corr' title='[末→未]'>未</span>曾聞，　　轉妙法輪音，<a class='ref t' id='t0410c18' href='#t0410c18'>T 0410c18</a><br>
唯願天人尊，　　度老病死者，<a class='ref t' id='t0410c19' href='#t0410c19'>T 0410c19</a><br>
一切所歸命，　　為轉妙法輪。」</p>
</blockquote>
<p><a class='ref t' id='t0410c20' href='#t0410c20'>T 0410c20</a>時，梵主天頂禮佛足，即沒而去。</p>
<a class='ref t' id='t0410c21' href='#t0410c21'>T 0410c21</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
