<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.106' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 106</span><span class='mirror-right'>（一〇六）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0411b25' href='#t0411b25'>T 0411b25</a>林。時，梵主天於其中夜，威光甚明，來至佛<a class='ref t' id='t0411b26' href='#t0411b26'>T 0411b26</a>所。爾時，世尊入火光三昧。時，梵主天作是<a class='ref t' id='t0411b27' href='#t0411b27'>T 0411b27</a>心念：「今者如來入於三昧，我來至此，甚為非<a class='ref t' id='t0411b28' href='#t0411b28'>T 0411b28</a>時。」當爾之時，提婆達多親友瞿迦梨比丘，<a class='ref t' id='t0411b29' href='#t0411b29'>T 0411b29</a>謗舍利弗及大目連。此梵主天即詣其所，扣<a class='ref t' id='t0411c01' href='#t0411c01'>T 0411c01</a>瞿迦梨門喚言：「瞿迦梨！瞿迦梨！汝於舍利弗、<a class='ref t' id='t0411c02' href='#t0411c02'>T 0411c02</a>目連當生淨信，彼二尊者，心淨柔軟，梵行具<a class='ref t' id='t0411c03' href='#t0411c03'>T 0411c03</a>足。汝作是謗，後於長夜，受諸衰苦。」瞿迦梨<a class='ref t' id='t0411c04' href='#t0411c04'>T 0411c04</a>即問之言：「汝為是誰？」答曰：「我是梵主天。」瞿迦<a class='ref t' id='t0411c05' href='#t0411c05'>T 0411c05</a>梨言：「佛記汝得阿那含耶？」梵主答言：「實爾。」瞿<a class='ref t' id='t0411c06' href='#t0411c06'>T 0411c06</a>迦梨言：「阿那含名為不還，汝云何還？」梵主天<a class='ref t' id='t0411c07' href='#t0411c07'>T 0411c07</a>復作是念：「如此等人，不應與語。」而說偈言：</p>
<a class='ref t' id='t0411c08' href='#t0411c08'>T 0411c08</a>
<blockquote class='gatha'>
<p>「欲測無量法，　　智者所不應，<a class='ref t' id='t0411c09' href='#t0411c09'>T 0411c09</a><br>
若測無量法，　　必為所燒害。」</p>
</blockquote>
<p><a class='ref t' id='t0411c10' href='#t0411c10'>T 0411c10</a>時，梵主天說是偈已，即往佛所，頂禮佛足，在<a class='ref t' id='t0411c11' href='#t0411c11'>T 0411c11</a>一面坐。以瞿迦梨所說因緣，具白世尊。佛告<a class='ref t' id='t0411c12' href='#t0411c12'>T 0411c12</a>梵言：「實爾，實爾。欲測無量法，能燒凡夫。」爾<a class='ref t' id='t0411c13' href='#t0411c13'>T 0411c13</a>時，世尊即說偈言：</p>
<a class='ref t' id='t0411c14' href='#t0411c14'>T 0411c14</a>
<blockquote class='gatha'>
<p>「夫人生世，　　斧在口中，　　由其惡口，<a class='ref t' id='t0411c15' href='#t0411c15'>T 0411c15</a><br>
自斬其身。　　應讚者毀，　　應毀者讚，<a class='ref t' id='t0411c16' href='#t0411c16'>T 0411c16</a><br>
如斯惡人，　　終不見樂。　　迦梨偽謗，<a class='ref t' id='t0411c17' href='#t0411c17'>T 0411c17</a><br>
於佛賢聖，　　迦梨為重，　　百千地獄。<a class='ref t' id='t0411c18' href='#t0411c18'>T 0411c18</a><br>
時阿浮陀　　毀謗賢聖，　　口意惡故，<a class='ref t' id='t0411c19' href='#t0411c19'>T 0411c19</a><br>
入此地獄。」</p>
</blockquote>
<p><a class='ref t' id='t0411c20' href='#t0411c20'>T 0411c20</a>時，梵主天聞是偈已，禮佛而退。</p>
<a class='ref t' id='t0411c21' href='#t0411c21'>T 0411c21</a>
<p class='endsutta'><span class='t-juanname'>別譯雜阿含經卷第五</span></p>
<a class='ref t' id='t0411c22' href='#t0411c22'>T 0411c22</a>
<div class='w'>
<p>此卷末五經及第六卷初五經，皆國、宋本<a class='ref t' id='t0411c23' href='#t0411c23'>T 0411c23</a>所無而丹本獨有者。第九是《梵問經》，第十<a class='ref t' id='t0411c24' href='#t0411c24'>T 0411c24</a>是《度須跋經》。今撿《梵問經》者，與彼大本《雜<a class='ref t' id='t0411c25' href='#t0411c25'>T 0411c25</a>阿含經》第四十四卷之初，同本異譯。《度須<a class='ref t' id='t0411c26' href='#t0411c26'>T 0411c26</a>跋經》與大本第三十五卷十六幅已下，同本<a class='ref t' id='t0411c27' href='#t0411c27'>T 0411c27</a>異譯。則國、宋二本無此經者，脫之耳。今依<a class='ref t' id='t0411c28' href='#t0411c28'>T 0411c28</a>丹藏加之，分入二卷焉。</p>
</div>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
