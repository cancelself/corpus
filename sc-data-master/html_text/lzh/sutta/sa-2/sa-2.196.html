<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.196' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 196</span><span class='mirror-right'>（一九六）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0445a01' href='#t0445a01'>T 0445a01</a>林。爾時，犢子梵志往詣佛所，問訊佛已，在一<a class='ref t' id='t0445a02' href='#t0445a02'>T 0445a02</a>面坐。問佛言：「瞿曇！汝頗作是見，作是論：『世<a class='ref t' id='t0445a03' href='#t0445a03'>T 0445a03</a>界是常，唯我解了，餘人不知。』作是說不？」</p>
<p>佛告<a class='ref t' id='t0445a04' href='#t0445a04'>T 0445a04</a>犢子：「我不作是見，不作是說：『唯我能知，餘人<a class='ref t' id='t0445a05' href='#t0445a05'>T 0445a05</a>不解。』」</p>
<p>犢子又問：「汝若不作如是說者，一切世<a class='ref t' id='t0445a06' href='#t0445a06'>T 0445a06</a>界悉無常耶？」</p>
<p>佛告犢子：「我亦不作如是說言：<a class='ref t' id='t0445a07' href='#t0445a07'>T 0445a07</a>『世界無常，唯我能知，餘人不解。』」</p>
<p>犢子又問：「汝<a class='ref t' id='t0445a08' href='#t0445a08'>T 0445a08</a>頗復作如是論言：『世界亦常無常，唯我能知，<a class='ref t' id='t0445a09' href='#t0445a09'>T 0445a09</a>餘人不解。』作是說耶？」</p>
<p>佛告犢子：「我亦不作如<a class='ref t' id='t0445a10' href='#t0445a10'>T 0445a10</a>是說言：『一切世界，亦常無常，唯我獨了，餘人<a class='ref t' id='t0445a11' href='#t0445a11'>T 0445a11</a>不知。』」犢子又問：「汝頗復作如是說言：『一切世<a class='ref t' id='t0445a12' href='#t0445a12'>T 0445a12</a>界非常非無常，非非常非非無常，唯我能解，餘<a class='ref t' id='t0445a13' href='#t0445a13'>T 0445a13</a>人不了。』作是說耶？」</p>
<p>佛告犢子：「我亦不作如是<a class='ref t' id='t0445a14' href='#t0445a14'>T 0445a14</a>說言：『一切世界，非常非無常，非非常非非無<a class='ref t' id='t0445a15' href='#t0445a15'>T 0445a15</a>常，唯我能知，餘人不解。』」</p>
<p>犢子復問：「世界有邊，<a class='ref t' id='t0445a16' href='#t0445a16'>T 0445a16</a>世界無邊，亦有邊亦無邊，非有邊非無邊，<a class='ref t' id='t0445a17' href='#t0445a17'>T 0445a17</a>非非有邊非非無邊。身即是命，命即是身，身<a class='ref t' id='t0445a18' href='#t0445a18'>T 0445a18</a>異命異。眾生神我，死此生彼，為有為無，亦有<a class='ref t' id='t0445a19' href='#t0445a19'>T 0445a19</a>亦無，非有非無，非非有非非無。<span class='corr' title='[曇瞿→瞿曇] cf.【麗】'>瞿曇</span>！汝今<a class='ref t' id='t0445a20' href='#t0445a20'>T 0445a20</a>作是說耶？」</p>
<p>佛告犢子：「我不作是見，不作是論<a class='ref t' id='t0445a21' href='#t0445a21'>T 0445a21</a>說言，世界有邊無邊，乃至非非有非非無。」</p>
<p>犢<a class='ref t' id='t0445a22' href='#t0445a22'>T 0445a22</a>子復言：「瞿曇！汝今於斯法中，見何過患，不取<a class='ref t' id='t0445a23' href='#t0445a23'>T 0445a23</a>一見？」</p>
<p>佛告犢子：「我亦不言世界是常，唯此事<a class='ref t' id='t0445a24' href='#t0445a24'>T 0445a24</a>實，餘皆愚闇。彼見結障，彼見所行及所觀處，<a class='ref t' id='t0445a25' href='#t0445a25'>T 0445a25</a>彼見塵埃垢穢不淨，見結與苦俱能為害，能<a class='ref t' id='t0445a26' href='#t0445a26'>T 0445a26</a>與憂惱，能令行人受欝<span class='t-gaiji'>［火＊烝］<!--gaiji,,1[火＊烝],2,3--></span>熱，生諸憂患。若<a class='ref t' id='t0445a27' href='#t0445a27'>T 0445a27</a>與見結相應，即是孾愚，亦名無聞，亦名凡<a class='ref t' id='t0445a28' href='#t0445a28'>T 0445a28</a>夫，能令生死迴流增長。」復告犢子：「世間常無<a class='ref t' id='t0445a29' href='#t0445a29'>T 0445a29</a>常，亦常無常，非常非無常。世界有邊，及以無<a class='ref t' id='t0445b01' href='#t0445b01'>T 0445b01</a>邊，亦有邊亦無邊，非有邊非無邊。眾生神<a class='ref t' id='t0445b02' href='#t0445b02'>T 0445b02</a>我，死此生彼，若有若無，亦有亦無，非有非無，<a class='ref t' id='t0445b03' href='#t0445b03'>T 0445b03</a>非非有非非無。若有人計斯見者，名為孾<a class='ref t' id='t0445b04' href='#t0445b04'>T 0445b04</a>愚，亦名無聞，亦名凡夫，增長生死煩惱垢污，<a class='ref t' id='t0445b05' href='#t0445b05'>T 0445b05</a>能令行人受欝<span class='t-gaiji'>［火＊烝］<!--gaiji,,1[火＊烝],2,3--></span>熱，生諸憂患，無有安樂。<a class='ref t' id='t0445b06' href='#t0445b06'>T 0445b06</a>以是義故，我於此見，無所執著。」</p>
<p>犢子又問：「汝<a class='ref t' id='t0445b07' href='#t0445b07'>T 0445b07</a>若不計如是見者，汝今所計，為是何見？」</p>
<p>佛告<a class='ref t' id='t0445b08' href='#t0445b08'>T 0445b08</a>犢子：「如來世尊，於久遠來諸有見者，悉皆除<a class='ref t' id='t0445b09' href='#t0445b09'>T 0445b09</a>捨，都無諸見，雖有所見，心無取著。所謂見苦<a class='ref t' id='t0445b10' href='#t0445b10'>T 0445b10</a>聖諦，見苦集諦，見苦滅諦，見至苦滅道諦，我<a class='ref t' id='t0445b11' href='#t0445b11'>T 0445b11</a>悉明了，知見是已，視一切法皆是貪愛諸煩<a class='ref t' id='t0445b12' href='#t0445b12'>T 0445b12</a>惱結，是我我所，名見取著，亦名憍慢。如斯之<a class='ref t' id='t0445b13' href='#t0445b13'>T 0445b13</a>法，是可患厭，是故皆應當斷除之。既斷除<a class='ref t' id='t0445b14' href='#t0445b14'>T 0445b14</a>已，獲得涅槃，寂滅清淨，如是正解脫。諸比<a class='ref t' id='t0445b15' href='#t0445b15'>T 0445b15</a>丘等，若更受身於三有者，無有是處。」</p>
<p>犢子言：<a class='ref t' id='t0445b16' href='#t0445b16'>T 0445b16</a>「瞿曇！汝於今者，見何因緣，說無生處？」</p>
<p>佛告<a class='ref t' id='t0445b17' href='#t0445b17'>T 0445b17</a>犢子：「我還問汝，隨汝意答。譬如有人，於汝目<a class='ref t' id='t0445b18' href='#t0445b18'>T 0445b18</a>前然大火聚，汝知是火然，不知此火聚，在汝<a class='ref t' id='t0445b19' href='#t0445b19'>T 0445b19</a>前滅，汝知滅不？若復有人，來問汝言：『此火滅<a class='ref t' id='t0445b20' href='#t0445b20'>T 0445b20</a>已，為至東方，南西北方，乃至下方，亦復如<a class='ref t' id='t0445b21' href='#t0445b21'>T 0445b21</a>是。斯諸方中，為至何處？』若如是者，當云何<a class='ref t' id='t0445b22' href='#t0445b22'>T 0445b22</a>答？」</p>
<p>犢子言：「瞿曇！若人問我，當如實答，若有草<a class='ref t' id='t0445b23' href='#t0445b23'>T 0445b23</a>木及牛馬糞，此火與薪相得，便然不滅。草木<a class='ref t' id='t0445b24' href='#t0445b24'>T 0445b24</a>牛糞，若都盡者，此火則滅，不至方所。」</p>
<p><a class='ref t' id='t0445b25' href='#t0445b25'>T 0445b25</a>佛告犢子：「如是！如是。若言色是如來，受想行<a class='ref t' id='t0445b26' href='#t0445b26'>T 0445b26</a>識是如來者，無有是處。何以故？如來已斷如<a class='ref t' id='t0445b27' href='#t0445b27'>T 0445b27</a>斯色故，受想行識，亦復如是，皆悉已斷。譬如<a class='ref t' id='t0445b28' href='#t0445b28'>T 0445b28</a>有人斷多羅樹，斷已不生，如來亦爾，斷五陰<a class='ref t' id='t0445b29' href='#t0445b29'>T 0445b29</a>已，不復受生。寂滅無想，是無生法。」</p>
<p>犢子言：<a class='ref t' id='t0445c01' href='#t0445c01'>T 0445c01</a>「瞿曇！我於今者，樂說譬喻，唯願聽說。」</p>
<p>佛告之<a class='ref t' id='t0445c02' href='#t0445c02'>T 0445c02</a>曰：「隨汝意說。」</p>
<p>犢子即言：「譬如去於城邑聚落<a class='ref t' id='t0445c03' href='#t0445c03'>T 0445c03</a>不遠，平博之處有娑羅林，是娑羅林已百千<a class='ref t' id='t0445c04' href='#t0445c04'>T 0445c04</a>年，枝葉悉墮，唯貞實在。汝今瞿曇，亦復如<a class='ref t' id='t0445c05' href='#t0445c05'>T 0445c05</a>是，已斷一切煩惱結縛，四倒邪惑，皆悉滅盡，<a class='ref t' id='t0445c06' href='#t0445c06'>T 0445c06</a>唯有堅固真法身在。瞿曇！當知我今緣務，將<a class='ref t' id='t0445c07' href='#t0445c07'>T 0445c07</a>欲還歸。」</p>
<p>佛言：「宜知是時。」</p>
<p>犢子梵志聞佛所說，<a class='ref t' id='t0445c08' href='#t0445c08'>T 0445c08</a>歡喜而去。</p>
<a class='ref t' id='t0445c09' href='#t0445c09'>T 0445c09</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
