<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.146' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 146</span><span class='mirror-right'>（一四六）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0429a24' href='#t0429a24'>T 0429a24</a>獨園。爾時，佛告諸比丘：「如是三種善調乘馬，<a class='ref t' id='t0429a25' href='#t0429a25'>T 0429a25</a>應為王者及王子乘。何等三種？所謂駿疾具<a class='ref t' id='t0429a26' href='#t0429a26'>T 0429a26</a>足、色具足、乘具足。三種比丘，如彼三馬。若<a class='ref t' id='t0429a27' href='#t0429a27'>T 0429a27</a>比丘具足三事，宜應禮拜供養，合掌讚嘆，是<a class='ref t' id='t0429a28' href='#t0429a28'>T 0429a28</a>名三事具足。云何色具足？具持禁戒，於波羅<a class='ref t' id='t0429a29' href='#t0429a29'>T 0429a29</a>提木叉善能護持，往返出入，具諸威儀。於<a class='ref t' id='t0429b01' href='#t0429b01'>T 0429b01</a>小罪中，心生大怖，堅持禁戒，無有毀損，是<a class='ref t' id='t0429b02' href='#t0429b02'>T 0429b02</a>名色具足。云何力具足？惡法未生，能令不生<a class='ref t' id='t0429b03' href='#t0429b03'>T 0429b03</a>惡法，已生方便令滅；善法未生方便令生，<a class='ref t' id='t0429b04' href='#t0429b04'>T 0429b04</a>善法已生方便令增廣。是名力具足。云何駿<a class='ref t' id='t0429b05' href='#t0429b05'>T 0429b05</a>疾具足？若佛法中，如實知見四真諦已，是名<a class='ref t' id='t0429b06' href='#t0429b06'>T 0429b06</a>駿疾具足。」</p>
<p>佛說是已，諸比丘聞佛所說，歡喜<a class='ref t' id='t0429b07' href='#t0429b07'>T 0429b07</a>奉行。</p>
<a class='ref t' id='t0429b08' href='#t0429b08'>T 0429b08</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
