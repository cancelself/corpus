<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.260' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 260</span><span class='mirror-right'>（二六〇）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0465b07' href='#t0465b07'>T 0465b07</a>獨園。爾時，有摩納名僧伽羅，往詣佛所，問訊<a class='ref t' id='t0465b08' href='#t0465b08'>T 0465b08</a>佛已，在一面坐，即白佛言：「世尊！云何觀察不<a class='ref t' id='t0465b09' href='#t0465b09'>T 0465b09</a>善丈夫？」</p>
<p>佛言：「譬如觀月。」</p>
<p>又問：「云何觀察善勝<a class='ref t' id='t0465b10' href='#t0465b10'>T 0465b10</a>丈夫？」</p>
<p>佛復答曰：「亦如觀月。」</p>
<p>爾時，摩納復白佛<a class='ref t' id='t0465b11' href='#t0465b11'>T 0465b11</a>言：「云何不善丈夫觀之如月？」</p>
<p>佛言：「不善丈夫<a class='ref t' id='t0465b12' href='#t0465b12'>T 0465b12</a>如十六日月光，漸減圓滿，轉虧，乃至於盡損<a class='ref t' id='t0465b13' href='#t0465b13'>T 0465b13</a>減不現。如佛法中不能信心受持禁戒，少所<a class='ref t' id='t0465b14' href='#t0465b14'>T 0465b14</a>讀誦，若修少施，於其後時，懈怠不勤，漸失信<a class='ref t' id='t0465b15' href='#t0465b15'>T 0465b15</a>心，毀犯禁戒，復不布施，親近惡友，不至僧坊<a class='ref t' id='t0465b16' href='#t0465b16'>T 0465b16</a>諮受於法，不聽法故，身口意業造於不善，以<a class='ref t' id='t0465b17' href='#t0465b17'>T 0465b17</a>造惡故，身壞命終，墮於惡道。是故當知惡丈<a class='ref t' id='t0465b18' href='#t0465b18'>T 0465b18</a>夫者，猶如彼月漸漸損減，乃至滅盡。」</p>
<p>又問：「云<a class='ref t' id='t0465b19' href='#t0465b19'>T 0465b19</a>何善勝丈夫亦復如月？」</p>
<p>佛言：「譬如初月，光明<a class='ref t' id='t0465b20' href='#t0465b20'>T 0465b20</a>熾然，漸漸增長，至十五日圓滿具足。如佛法<a class='ref t' id='t0465b21' href='#t0465b21'>T 0465b21</a>中，能有信心修行禁戒，習於多聞，修於布施，<a class='ref t' id='t0465b22' href='#t0465b22'>T 0465b22</a>却除邪見，修於正見，於佛法中，得純信心，堅<a class='ref t' id='t0465b23' href='#t0465b23'>T 0465b23</a>持禁戒，善修多聞，能施不慳，具於正見，信心<a class='ref t' id='t0465b24' href='#t0465b24'>T 0465b24</a>持戒，多聞惠施，以漸增長，是善丈夫身口意<a class='ref t' id='t0465b25' href='#t0465b25'>T 0465b25</a>行，親近善友，具修諸善，身壞命終，得生天上。<a class='ref t' id='t0465b26' href='#t0465b26'>T 0465b26</a>是故當知善丈夫者亦復如月。」</p>
<p>爾時，世尊即<a class='ref t' id='t0465b27' href='#t0465b27'>T 0465b27</a>說偈言：</p>
<a class='ref t' id='t0465b28' href='#t0465b28'>T 0465b28</a>
<blockquote class='gatha'>
<p>「譬如盛滿月，　　處於虛空中，<a class='ref t' id='t0465b29' href='#t0465b29'>T 0465b29</a><br>
圓光甚暉曜，　　映蔽於諸星。<a class='ref t' id='t0465c01' href='#t0465c01'>T 0465c01</a><br>
亦如具信人，　　戒聞捨貪嫉，<a class='ref t' id='t0465c02' href='#t0465c02'>T 0465c02</a><br>
於諸嫉妬者，　　如月蔽眾星。」</p>
</blockquote>
<p><a class='ref t' id='t0465c03' href='#t0465c03'>T 0465c03</a>時僧伽羅摩納聞佛所說，<span class='corr' title='[誦→踊]'>踊</span>躍而去。諸比丘<a class='ref t' id='t0465c04' href='#t0465c04'>T 0465c04</a>聞佛所說，歡喜奉行。</p>
<a class='ref t' id='t0465c05' href='#t0465c05'>T 0465c05</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
