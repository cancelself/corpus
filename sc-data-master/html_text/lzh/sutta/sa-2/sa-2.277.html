<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.277' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 277</span><span class='mirror-right'>（二七七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0470b22' href='#t0470b22'>T 0470b22</a>獨園。時有一天，光色倍常，威顏晃曜，遍照祇<a class='ref t' id='t0470b23' href='#t0470b23'>T 0470b23</a>洹，來詣頂禮，退坐一面，而說偈言：</p>
<a class='ref t' id='t0470b24' href='#t0470b24'>T 0470b24</a>
<blockquote class='gatha'>
<p>「云何輕賤他，　　及不輕賤他？<a class='ref t' id='t0470b25' href='#t0470b25'>T 0470b25</a><br>
為他所輕賤，　　以何為首目？<a class='ref t' id='t0470b26' href='#t0470b26'>T 0470b26</a><br>
我今問如來，　　大仙為我說。」</p>
</blockquote>
<p><a class='ref t' id='t0470b27' href='#t0470b27'>T 0470b27</a>爾時，世尊以偈答曰：</p>
<a class='ref t' id='t0470b28' href='#t0470b28'>T 0470b28</a>
<blockquote class='gatha'>
<p>「善知不輕賤，　　不知名輕賤。<a class='ref t' id='t0470b29' href='#t0470b29'>T 0470b29</a><br>
樂法名恭敬，　　慢法名不恭。<a class='ref t' id='t0470c01' href='#t0470c01'>T 0470c01</a><br>
不近善知識，　　是名不敬首。<a class='ref t' id='t0470c02' href='#t0470c02'>T 0470c02</a><br>
樂行於非法，　　親友生怨嫉。<a class='ref t' id='t0470c03' href='#t0470c03'>T 0470c03</a><br>
與怨為親友，　　是為不敬首。<a class='ref t' id='t0470c04' href='#t0470c04'>T 0470c04</a><br>
如有婦女人，　　履行不貞良，<a class='ref t' id='t0470c05' href='#t0470c05'>T 0470c05</a><br>
好與姦婬通，　　作於無理行，<a class='ref t' id='t0470c06' href='#t0470c06'>T 0470c06</a><br>
男子違禮度，　　其義亦復然，<a class='ref t' id='t0470c07' href='#t0470c07'>T 0470c07</a><br>
如是等名為，　　輕賤之元首。<a class='ref t' id='t0470c08' href='#t0470c08'>T 0470c08</a><br>
斗秤欺誑人，　　巧偽不均平，<a class='ref t' id='t0470c09' href='#t0470c09'>T 0470c09</a><br>
苟且懷貪利，　　是名輕賤首。<a class='ref t' id='t0470c10' href='#t0470c10'>T 0470c10</a><br>
博弈相侵欺，　　損喪錢財盡，<a class='ref t' id='t0470c11' href='#t0470c11'>T 0470c11</a><br>
如是等名為，　　輕賤之首目。<a class='ref t' id='t0470c12' href='#t0470c12'>T 0470c12</a><br>
嗜睡著美味，　　早眠而晚起，<a class='ref t' id='t0470c13' href='#t0470c13'>T 0470c13</a><br>
懈怠於事務，　　而復憙瞋恚，<a class='ref t' id='t0470c14' href='#t0470c14'>T 0470c14</a><br>
如斯之等人，　　亦名輕賤首。<a class='ref t' id='t0470c15' href='#t0470c15'>T 0470c15</a><br>
耳璫及鐶釧，　　擎蓋錦屣履，<a class='ref t' id='t0470c16' href='#t0470c16'>T 0470c16</a><br>
貧窮自嚴飾，　　是名輕賤首。<a class='ref t' id='t0470c17' href='#t0470c17'>T 0470c17</a><br>
財物既尠少，　　愛著情愈濃，<a class='ref t' id='t0470c18' href='#t0470c18'>T 0470c18</a><br>
雖生剎利種，　　冀求得王位，<a class='ref t' id='t0470c19' href='#t0470c19'>T 0470c19</a><br>
如是愚癡人，　　是名輕賤首。<a class='ref t' id='t0470c20' href='#t0470c20'>T 0470c20</a><br>
財寶其業大，　　多眷屬親友，<a class='ref t' id='t0470c21' href='#t0470c21'>T 0470c21</a><br>
自食於美味，　　不分施與他，<a class='ref t' id='t0470c22' href='#t0470c22'>T 0470c22</a><br>
受他好飲食，　　及得財寶利，<a class='ref t' id='t0470c23' href='#t0470c23'>T 0470c23</a><br>
彼來至己家，　　都無報答心，<a class='ref t' id='t0470c24' href='#t0470c24'>T 0470c24</a><br>
乃至不與食，　　是名輕賤首。<a class='ref t' id='t0470c25' href='#t0470c25'>T 0470c25</a><br>
父母年朽邁，　　衰老既至已，<a class='ref t' id='t0470c26' href='#t0470c26'>T 0470c26</a><br>
自食於甘美，　　終不知供養，<a class='ref t' id='t0470c27' href='#t0470c27'>T 0470c27</a><br>
如斯之等人，　　是名輕賤首。<a class='ref t' id='t0470c28' href='#t0470c28'>T 0470c28</a><br>
父母及兄弟，　　親屬并姊妹，<a class='ref t' id='t0470c29' href='#t0470c29'>T 0470c29</a><br>
打罵出惡言，　　是名輕賤首。<a class='ref t' id='t0471a01' href='#t0471a01'>T 0471a01</a><br>
沙門婆羅門，　　中時來至家，<a class='ref t' id='t0471a02' href='#t0471a02'>T 0471a02</a><br>
不請不施食，　　是名輕賤首。<a class='ref t' id='t0471a03' href='#t0471a03'>T 0471a03</a><br>
沙門婆羅門，　　及貧窮乞匃，<a class='ref t' id='t0471a04' href='#t0471a04'>T 0471a04</a><br>
罵辱不施食，　　是名輕賤首。<a class='ref t' id='t0471a05' href='#t0471a05'>T 0471a05</a><br>
謗佛及聲聞，　　出家在家人，<a class='ref t' id='t0471a06' href='#t0471a06'>T 0471a06</a><br>
為此非法事，　　是名輕賤首。<a class='ref t' id='t0471a07' href='#t0471a07'>T 0471a07</a><br>
實非是羅漢，　　自稱是羅漢，<a class='ref t' id='t0471a08' href='#t0471a08'>T 0471a08</a><br>
天人婆羅門，　　沙門中大賊，<a class='ref t' id='t0471a09' href='#t0471a09'>T 0471a09</a><br>
若為如是者，　　是<span class='corr' title='[多→名] cf.【麗】'>名</span>輕賤首。<a class='ref t' id='t0471a10' href='#t0471a10'>T 0471a10</a><br>
如斯之等類，　　為他所輕賤，<a class='ref t' id='t0471a11' href='#t0471a11'>T 0471a11</a><br>
世間可輕賤，　　我悉知見之，<a class='ref t' id='t0471a12' href='#t0471a12'>T 0471a12</a><br>
宜應遠捨離，　　如怖畏嶮道。」</p>
</blockquote>
<p><a class='ref t' id='t0471a13' href='#t0471a13'>T 0471a13</a>天復以偈讚言：</p>
<a class='ref t' id='t0471a14' href='#t0471a14'>T 0471a14</a>
<blockquote class='gatha'>
<p>「我昔已曾見，　　婆羅門涅槃，<a class='ref t' id='t0471a15' href='#t0471a15'>T 0471a15</a><br>
久棄捨嫌怖，　　能度世間愛。」</p>
</blockquote>
<p><a class='ref t' id='t0471a16' href='#t0471a16'>T 0471a16</a>爾時，此天說此偈已，歡喜而去。</p>
<a class='ref t' id='t0471a17' href='#t0471a17'>T 0471a17</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
