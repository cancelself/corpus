<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.253' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 253</span><span class='mirror-right'>（二五三）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0462b20' href='#t0462b20'>T 0462b20</a>獨園。爾時，佛告諸比丘：「我今欲演說四句偈<a class='ref t' id='t0462b21' href='#t0462b21'>T 0462b21</a>法，汝等至心諦聽諦聽，我今當說。云何名為<a class='ref t' id='t0462b22' href='#t0462b22'>T 0462b22</a>四句義？</p>
<a class='ref t' id='t0462b23' href='#t0462b23'>T 0462b23</a>
<blockquote class='gatha'>
<p>「善說最為上，　　仙聖之所說，<a class='ref t' id='t0462b24' href='#t0462b24'>T 0462b24</a><br>
愛語非麁語，　　是名為第二。<a class='ref t' id='t0462b25' href='#t0462b25'>T 0462b25</a><br>
實語非妄語，　　是名為第三。<a class='ref t' id='t0462b26' href='#t0462b26'>T 0462b26</a><br>
說法不非法，　　是名為第四。<a class='ref t' id='t0462b27' href='#t0462b27'>T 0462b27</a><br>
是名演四句，　　四句之偈義。」</p>
</blockquote>
<p><a class='ref t' id='t0462b28' href='#t0462b28'>T 0462b28</a>爾時，婆耆奢在眾會中，而作是念：「佛今演於<a class='ref t' id='t0462b29' href='#t0462b29'>T 0462b29</a>四句之法，我今欲於一句以一偈讚。」爾時，婆<a class='ref t' id='t0462c01' href='#t0462c01'>T 0462c01</a>耆奢即從座起，合掌向佛，白佛言：「世尊！我今<a class='ref t' id='t0462c02' href='#t0462c02'>T 0462c02</a>婆耆奢欲有所說，唯願聽許。」</p>
<p>佛告之言：「恣聽<a class='ref t' id='t0462c03' href='#t0462c03'>T 0462c03</a>汝說。」</p>
<p>爾時，婆耆奢即說偈言：</p>
<a class='ref t' id='t0462c04' href='#t0462c04'>T 0462c04</a>
<blockquote class='gatha'>
<p>「諸有所說不惱己，　　亦不害他名善說。<a class='ref t' id='t0462c05' href='#t0462c05'>T 0462c05</a><br>
常當愛語令他喜，　　亦不造作諸過惡。<a class='ref t' id='t0462c06' href='#t0462c06'>T 0462c06</a><br>
從諸佛口有所說，　　必得安樂趣涅槃，<a class='ref t' id='t0462c07' href='#t0462c07'>T 0462c07</a><br>
能斷諸苦讚善說，　　實語甘露最無上，<a class='ref t' id='t0462c08' href='#t0462c08'>T 0462c08</a><br>
實語應語得大利，　　安立實說善丈夫。」</p>
</blockquote>
<a class='ref t' id='t0462c09' href='#t0462c09'>T 0462c09</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
