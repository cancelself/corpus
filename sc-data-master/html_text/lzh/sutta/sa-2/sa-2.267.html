<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.267' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 267</span><span class='mirror-right'>（二六七）</span></h1>
</header>
<p>如是我聞：</p>
<p>一時，佛在憍薩羅國遊行，至<a class='ref t' id='t0467a27' href='#t0467a27'>T 0467a27</a>沙林聚落。爾時，世尊捨於道次，在一樹下，正<a class='ref t' id='t0467a28' href='#t0467a28'>T 0467a28</a>身端坐，繫念在前。時有一婆羅門，姓曰煙氏，<a class='ref t' id='t0467a29' href='#t0467a29'>T 0467a29</a>在佛後來，見佛跡中，千輻輪相，怪未曾有。即<a class='ref t' id='t0467b01' href='#t0467b01'>T 0467b01</a>自思惟：「我未見人有如是跡，我當推尋是何<a class='ref t' id='t0467b02' href='#t0467b02'>T 0467b02</a>人跡。」作是念已，即尋其跡，<span class='corr' title='[住→往] cf.【麗】'>往</span>至佛所，瞻仰尊<a class='ref t' id='t0467b03' href='#t0467b03'>T 0467b03</a>顏，容色悅豫，覩者信敬，諸相寂定，心意亦定，<a class='ref t' id='t0467b04' href='#t0467b04'>T 0467b04</a>得最上調心，寂滅之寂，身真金色，猶如金樓。<a class='ref t' id='t0467b05' href='#t0467b05'>T 0467b05</a>即白佛言：「世尊！汝當得天也。」</p>
<p>佛言：「婆羅門！<a class='ref t' id='t0467b06' href='#t0467b06'>T 0467b06</a>我不得天也。」</p>
<p>婆羅門言：「當得阿修羅，為得龍、<a class='ref t' id='t0467b07' href='#t0467b07'>T 0467b07</a>揵闥婆、夜叉、緊那羅、摩睺羅伽也。」</p>
<p>佛言：「我皆<a class='ref t' id='t0467b08' href='#t0467b08'>T 0467b08</a>不得。」</p>
<p>婆羅門言：「汝得人也。」</p>
<p>佛言：「我不得人<a class='ref t' id='t0467b09' href='#t0467b09'>T 0467b09</a>也。」</p>
<p>婆羅門言：「我問汝為得天及龍、阿修羅、揵<a class='ref t' id='t0467b10' href='#t0467b10'>T 0467b10</a>闥婆、夜叉、緊那羅、摩睺羅伽，及人，汝皆言不<a class='ref t' id='t0467b11' href='#t0467b11'>T 0467b11</a>得，為何所得也？」</p>
<p>爾時，世尊即說偈言：</p>
<a class='ref t' id='t0467b12' href='#t0467b12'>T 0467b12</a>
<blockquote class='gatha'>
<p>「我非天龍阿修羅，　　緊那摩睺乾闥婆，<a class='ref t' id='t0467b13' href='#t0467b13'>T 0467b13</a><br>
亦非夜叉及以人，　　我漏已盡斷煩惱。<a class='ref t' id='t0467b14' href='#t0467b14'>T 0467b14</a><br>
我雖調馴如龍象，　　終不為他所制御，<a class='ref t' id='t0467b15' href='#t0467b15'>T 0467b15</a><br>
不為他制斷疑故，　　斷愛解脫離諸趣。<a class='ref t' id='t0467b16' href='#t0467b16'>T 0467b16</a><br>
一切盡知斷後生，　　如芬陀利善開敷，<a class='ref t' id='t0467b17' href='#t0467b17'>T 0467b17</a><br>
處於水中得增長，　　終不為水之所著。<a class='ref t' id='t0467b18' href='#t0467b18'>T 0467b18</a><br>
清淨香潔人所樂，　　八法不污如蓮華，<a class='ref t' id='t0467b19' href='#t0467b19'>T 0467b19</a><br>
我亦如是生世間，　　同於世法不染著。<a class='ref t' id='t0467b20' href='#t0467b20'>T 0467b20</a><br>
無量劫來常觀察，　　諸行所緣受苦惱，<a class='ref t' id='t0467b21' href='#t0467b21'>T 0467b21</a><br>
諸受生者皆終沒，　　遠塵離垢斷眾習，<a class='ref t' id='t0467b22' href='#t0467b22'>T 0467b22</a><br>
拔出毒箭斷煩惱，　　皆得盡於生死際。</p>
</blockquote>
<p><a class='ref t' id='t0467b23' href='#t0467b23'>T 0467b23</a>「以是之故，號之為佛。」</p>
<p>煙姓婆羅門聞佛所說，<a class='ref t' id='t0467b24' href='#t0467b24'>T 0467b24</a>歡喜而去。</p>
<p><a class='ref t' id='t0467b25' href='#t0467b25'>T 0467b25</a>　慢、優竭提　生聽、極老　比丘、種作　及<a class='ref t' id='t0467b26' href='#t0467b26'>T 0467b26</a>梵天　佛陀、輪相為第十</p>
<a class='ref t' id='t0467b27' href='#t0467b27'>T 0467b27</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
