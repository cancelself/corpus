<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.262' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 262</span><span class='mirror-right'>（二六二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0466a04' href='#t0466a04'>T 0466a04</a>獨園。爾時，世尊晨朝著衣持鉢，入城乞食。有<a class='ref t' id='t0466a05' href='#t0466a05'>T 0466a05</a>一老婆羅門，捉杖持鉢而行乞食，時，佛見已，<a class='ref t' id='t0466a06' href='#t0466a06'>T 0466a06</a>語婆羅門言：「汝今極老，何以捉杖持鉢而行<a class='ref t' id='t0466a07' href='#t0466a07'>T 0466a07</a>乞食？」</p>
<p>婆羅門言：「我有七子，各為妻娶，分財等<a class='ref t' id='t0466a08' href='#t0466a08'>T 0466a08</a>與，我今無分。為子驅故，而行乞食。」</p>
<p>佛告之言：<a class='ref t' id='t0466a09' href='#t0466a09'>T 0466a09</a>「我今為汝說偈，汝能於大眾中說此偈不？」</p>
<p>答<a class='ref t' id='t0466a10' href='#t0466a10'>T 0466a10</a>言：「我能。」</p>
<p>爾時，世尊即說偈言：</p>
<a class='ref t' id='t0466a11' href='#t0466a11'>T 0466a11</a>
<blockquote class='gatha'>
<p>「生子太歡喜，　　為之聚財寶，<a class='ref t' id='t0466a12' href='#t0466a12'>T 0466a12</a><br>
各為娶妻子，　　而便驅棄我。<a class='ref t' id='t0466a13' href='#t0466a13'>T 0466a13</a><br>
此等無孝慈，　　口言為父母，<a class='ref t' id='t0466a14' href='#t0466a14'>T 0466a14</a><br>
如彼羅剎子，　　垂死驅棄我。<a class='ref t' id='t0466a15' href='#t0466a15'>T 0466a15</a><br>
譬如馬槽櫪，　　滿中置穀<span class='t-gaiji'>［麥＊弋］<!--gaiji,,1[麥＊弋],2&#x4D2C;,3--></span>，<a class='ref t' id='t0466a16' href='#t0466a16'>T 0466a16</a><br>
少馬無敬讓，　　驅蹋於老者。<a class='ref t' id='t0466a17' href='#t0466a17'>T 0466a17</a><br>
此子亦如是，　　無有愛敬心，<a class='ref t' id='t0466a18' href='#t0466a18'>T 0466a18</a><br>
棄我使行乞，　　不如杖愛我。<a class='ref t' id='t0466a19' href='#t0466a19'>T 0466a19</a><br>
我今捉此杖，　　御狗及羊馬，<a class='ref t' id='t0466a20' href='#t0466a20'>T 0466a20</a><br>
行則佐我力，　　闇夜為我伴。<a class='ref t' id='t0466a21' href='#t0466a21'>T 0466a21</a><br>
指水知深淺，　　若趺扶杖起，<a class='ref t' id='t0466a22' href='#t0466a22'>T 0466a22</a><br>
蒙杖除多聞，　　是杖愛念我。」</p>
</blockquote>
<p><a class='ref t' id='t0466a23' href='#t0466a23'>T 0466a23</a>婆羅門受此偈已，誦讀使利。爾時，七子在大<a class='ref t' id='t0466a24' href='#t0466a24'>T 0466a24</a>會中，時，婆羅門於大眾中而作是言：「汝等今<a class='ref t' id='t0466a25' href='#t0466a25'>T 0466a25</a>當聽我所說。」大眾默然，即說上偈。七子慚愧，<a class='ref t' id='t0466a26' href='#t0466a26'>T 0466a26</a>起來抱父各共修敬，將父歸家，置本坐處，諸<a class='ref t' id='t0466a27' href='#t0466a27'>T 0466a27</a>子各出妙<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>二張，奉上於父。</p>
<p>時婆羅門即作<a class='ref t' id='t0466a28' href='#t0466a28'>T 0466a28</a>是念：「我今得樂，是瞿曇力，瞿曇即是我阿闍<a class='ref t' id='t0466a29' href='#t0466a29'>T 0466a29</a>梨。婆羅門法，法應供養和上阿闍梨。」選最好<a class='ref t' id='t0466b01' href='#t0466b01'>T 0466b01</a>衣往至佛所，問訊佛已，在一面坐，白佛言：「世<a class='ref t' id='t0466b02' href='#t0466b02'>T 0466b02</a>尊！我今家中得諸利樂，是汝之恩，我經書中<a class='ref t' id='t0466b03' href='#t0466b03'>T 0466b03</a>說：『阿闍梨者，應與阿闍梨分。和上者，應與和<a class='ref t' id='t0466b04' href='#t0466b04'>T 0466b04</a>上分。』瞿曇！汝今是我阿闍梨，應憐愍我，受我<a class='ref t' id='t0466b05' href='#t0466b05'>T 0466b05</a>此衣。」爾時，世尊以憐愍故，為受是衣。</p>
<p>婆羅門<a class='ref t' id='t0466b06' href='#t0466b06'>T 0466b06</a>踊躍，從座而起，歡喜而去。</p>
<a class='ref t' id='t0466b07' href='#t0466b07'>T 0466b07</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
