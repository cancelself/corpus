<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.115' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 115</span><span class='mirror-right'>（一一五）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0415c19' href='#t0415c19'>T 0415c19</a>獨園。爾時，尊者摩訶迦葉住舊園林毘舍佉<a class='ref t' id='t0415c20' href='#t0415c20'>T 0415c20</a>講堂。時，尊者迦葉於日沒時，從禪定起，往詣<a class='ref t' id='t0415c21' href='#t0415c21'>T 0415c21</a>佛所，頂禮佛足，在一面坐。佛告迦葉：「汝可教<a class='ref t' id='t0415c22' href='#t0415c22'>T 0415c22</a>授諸比丘等，為其說法。所以者何？我常教授，<a class='ref t' id='t0415c23' href='#t0415c23'>T 0415c23</a>汝亦應爾。我常為彼而說法要，汝亦應爾。」</p>
<p><a class='ref t' id='t0415c24' href='#t0415c24'>T 0415c24</a>迦葉白佛言：「世尊！是諸比丘不能受語，難可<a class='ref t' id='t0415c25' href='#t0415c25'>T 0415c25</a>教授。」</p>
<p>佛告迦葉：「汝何以故，而不教授，為其<a class='ref t' id='t0415c26' href='#t0415c26'>T 0415c26</a>說法？」</p>
<p>迦葉對曰：「世尊是法根本，是法之導，法<a class='ref t' id='t0415c27' href='#t0415c27'>T 0415c27</a>所依憑。善哉！世尊，願為敷演，我聞語已，至心<a class='ref t' id='t0415c28' href='#t0415c28'>T 0415c28</a>受持。」</p>
<p>佛告迦葉：「汝今善聽，受持憶念，吾當為<a class='ref t' id='t0415c29' href='#t0415c29'>T 0415c29</a>汝分別解說。」</p>
<p>迦葉白佛：「唯然，世尊，願樂欲聞。」</p>
<p><a class='ref t' id='t0416a01' href='#t0416a01'>T 0416a01</a>佛告迦葉：「昔有比丘自修阿練若行，讚嘆修<a class='ref t' id='t0416a02' href='#t0416a02'>T 0416a02</a>阿練若行者，自行乞食，著糞掃衣，讚嘆乞食<a class='ref t' id='t0416a03' href='#t0416a03'>T 0416a03</a>著、糞掃衣者。少欲知足，常樂空閑寂靜之處，<a class='ref t' id='t0416a04' href='#t0416a04'>T 0416a04</a>勤修精進，心不馳散，恒樂禪定，自盡諸漏，讚<a class='ref t' id='t0416a05' href='#t0416a05'>T 0416a05</a>盡漏者。以是之故，一切比丘咸來親近，而<a class='ref t' id='t0416a06' href='#t0416a06'>T 0416a06</a>問訊之。而此比丘語諸來者：『善來比丘！可<a class='ref t' id='t0416a07' href='#t0416a07'>T 0416a07</a>就此<span class='corr' title='[座→坐] cf.【麗】'>坐</span>。汝名為何？是誰弟子？履行賢良，應<a class='ref t' id='t0416a08' href='#t0416a08'>T 0416a08</a>沙門法。夫出家者，宜應如汝，作於沙門。若見<a class='ref t' id='t0416a09' href='#t0416a09'>T 0416a09</a>汝者，學汝所為，不久必當獲於己利。』新學比<a class='ref t' id='t0416a10' href='#t0416a10'>T 0416a10</a>丘，覩斯事已，而作是念：『彼有比丘，共相恭<a class='ref t' id='t0416a11' href='#t0416a11'>T 0416a11</a>敬，我今亦當習學其行，自修阿練若行，讚嘆<a class='ref t' id='t0416a12' href='#t0416a12'>T 0416a12</a>修阿練若行者，自行乞食，著糞掃衣，讚嘆乞<a class='ref t' id='t0416a13' href='#t0416a13'>T 0416a13</a>食著糞掃衣者。少欲知足，常樂空閑寂靜之<a class='ref t' id='t0416a14' href='#t0416a14'>T 0416a14</a>處，勤修精進，心不馳散，恒樂禪定，自盡諸<a class='ref t' id='t0416a15' href='#t0416a15'>T 0416a15</a>漏，讚盡漏者。以是之故，一切比丘咸來親<a class='ref t' id='t0416a16' href='#t0416a16'>T 0416a16</a>近，安慰問訊。而此比丘語諸來者：「善來比<a class='ref t' id='t0416a17' href='#t0416a17'>T 0416a17</a>丘！可就此坐。汝名為何？是誰弟子？履行賢<a class='ref t' id='t0416a18' href='#t0416a18'>T 0416a18</a>良，應沙門法。出家之人，宜應如汝，作於沙<a class='ref t' id='t0416a19' href='#t0416a19'>T 0416a19</a>門。若見汝者，學汝所為，不久必當獲己義<a class='ref t' id='t0416a20' href='#t0416a20'>T 0416a20</a>利。」』諸新學者，若生是念，長夜利益，得義得<a class='ref t' id='t0416a21' href='#t0416a21'>T 0416a21</a>樂，名自濟拔，能令正法得久住世，是人進<a class='ref t' id='t0416a22' href='#t0416a22'>T 0416a22</a>趣，終不退沒。」</p>
<p>佛告迦葉：「若有比丘生則有<a class='ref t' id='t0416a23' href='#t0416a23'>T 0416a23</a>福，初始出家，多得利養，衣服、湯藥、床敷、臥<a class='ref t' id='t0416a24' href='#t0416a24'>T 0416a24</a>具，四事豐饒。復有比丘，見是比丘，親近談<a class='ref t' id='t0416a25' href='#t0416a25'>T 0416a25</a>語，安慰問訊。時，此比丘語彼比丘：『汝名何<a class='ref t' id='t0416a26' href='#t0416a26'>T 0416a26</a>等？是誰弟子？生則有福，多得利養，衣服、湯<a class='ref t' id='t0416a27' href='#t0416a27'>T 0416a27</a>藥、床敷、臥具，四事豐饒。若有比丘親近汝<a class='ref t' id='t0416a28' href='#t0416a28'>T 0416a28</a>者，四事不乏。』若有新學比丘，覩斯事已，應<a class='ref t' id='t0416a29' href='#t0416a29'>T 0416a29</a>作是念：『彼有生福比丘，共相恭敬，我今亦當<a class='ref t' id='t0416b01' href='#t0416b01'>T 0416b01</a>修如是行，衣服、臥具、飲食、湯藥，四事供養，亦<a class='ref t' id='t0416b02' href='#t0416b02'>T 0416b02</a>常豐饒。』若新學比丘作如是意，學如是事已，<a class='ref t' id='t0416b03' href='#t0416b03'>T 0416b03</a>是名長夜衰耗，都無利益，及以利樂，非沙門<a class='ref t' id='t0416b04' href='#t0416b04'>T 0416b04</a>法，受諸苦惱，名自輕毀，梵行不立，沒于淤<a class='ref t' id='t0416b05' href='#t0416b05'>T 0416b05</a>泥，為惡所欺，具於結使，數受諸有，名生熱<a class='ref t' id='t0416b06' href='#t0416b06'>T 0416b06</a>惱，獲得苦報，必當受於生老病死。」</p>
<p>時，大迦葉<a class='ref t' id='t0416b07' href='#t0416b07'>T 0416b07</a>及諸比丘聞佛所說，歡喜奉行。</p>
<a class='ref t' id='t0416b08' href='#t0416b08'>T 0416b08</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
