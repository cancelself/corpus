<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.306' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 306</span><span class='mirror-right'>（三〇六）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0477b25' href='#t0477b25'>T 0477b25</a>獨園。時有天子名曰赤馬，光色倍常，來詣佛<a class='ref t' id='t0477b26' href='#t0477b26'>T 0477b26</a>所，頂禮佛足，却坐一面，白佛言：「世尊！當於何<a class='ref t' id='t0477b27' href='#t0477b27'>T 0477b27</a>處而能得有不生老死，不沒不出，眾生盡處？<a class='ref t' id='t0477b28' href='#t0477b28'>T 0477b28</a>如是邊際，為可知不？」</p>
<p><a class='ref t' id='t0477b29' href='#t0477b29'>T 0477b29</a>爾時，世尊告赤馬天子言：「不生老死，既不終<a class='ref t' id='t0477c01' href='#t0477c01'>T 0477c01</a>沒，亦不出生，無有人能行至邊際，亦無有能<a class='ref t' id='t0477c02' href='#t0477c02'>T 0477c02</a>往詣於彼，盡其崖限。」</p>
<p>時赤馬天子白佛言：「世<a class='ref t' id='t0477c03' href='#t0477c03'>T 0477c03</a>尊！世尊所說，甚善希有，不生老死，乃至無能<a class='ref t' id='t0477c04' href='#t0477c04'>T 0477c04</a>得其邊際。所以者何？念我過去，曾為仙人，號<a class='ref t' id='t0477c05' href='#t0477c05'>T 0477c05</a>名赤馬，斷於欲結，得世五通，神力駿疾，過於<a class='ref t' id='t0477c06' href='#t0477c06'>T 0477c06</a>日月，舉足一踔，能渡大海。而作是念：『我今<a class='ref t' id='t0477c07' href='#t0477c07'>T 0477c07</a>神力駿疾如是，我當行盡眾生邊際。』我於爾<a class='ref t' id='t0477c08' href='#t0477c08'>T 0477c08</a>時，志欲專求眾生邊故，心意<span class='t-gaiji'>［怡－台＋（公／心）］<!--gaiji,,1[怡-台＋（公／心）],2&#x226CC;,3--></span><span class='t-gaiji'>［怡－台＋（公／心）］<!--gaiji,,1[怡-台＋（公／心）],2&#x226CC;,3--></span>都無閑暇，<a class='ref t' id='t0477c09' href='#t0477c09'>T 0477c09</a>唯除洗手，并飲食時及大小便，於百年中，竟<a class='ref t' id='t0477c10' href='#t0477c10'>T 0477c10</a>不能得眾生邊際，而便命終。以是故知，如來<a class='ref t' id='t0477c11' href='#t0477c11'>T 0477c11</a>善說，不生老死，不出不沒，欲往於彼，知其邊<a class='ref t' id='t0477c12' href='#t0477c12'>T 0477c12</a>際，都無是處。」</p>
<p>佛告赤馬天子曰：「如是！如是！<a class='ref t' id='t0477c13' href='#t0477c13'>T 0477c13</a>若有不生老死，不出不沒，眾生邊際，實無是<a class='ref t' id='t0477c14' href='#t0477c14'>T 0477c14</a>處。若欲知者，眾生邊際即是涅槃，若盡苦際，<a class='ref t' id='t0477c15' href='#t0477c15'>T 0477c15</a>是即名為得其邊際。」</p>
<p><a class='ref t' id='t0477c16' href='#t0477c16'>T 0477c16</a>爾時，世尊即說偈言：</p>
<a class='ref t' id='t0477c17' href='#t0477c17'>T 0477c17</a>
<blockquote class='gatha'>
<p>「雖有是神力，　　終無有能得，<a class='ref t' id='t0477c18' href='#t0477c18'>T 0477c18</a><br>
行盡眾生邊。　　若不得邊際，<a class='ref t' id='t0477c19' href='#t0477c19'>T 0477c19</a><br>
何能盡苦際？　　是故我牟尼，<a class='ref t' id='t0477c20' href='#t0477c20'>T 0477c20</a><br>
得名善知世，　　唯有勝智人，<a class='ref t' id='t0477c21' href='#t0477c21'>T 0477c21</a><br>
能曉了邊際，　　梵行已得立，<a class='ref t' id='t0477c22' href='#t0477c22'>T 0477c22</a><br>
正智眾生邊，　　度邊之彼岸。」</p>
</blockquote>
<p><a class='ref t' id='t0477c23' href='#t0477c23'>T 0477c23</a>時赤馬天子聞佛所說，歡喜頂禮，還于天宮。</p>
<a class='ref t' id='t0477c24' href='#t0477c24'>T 0477c24</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
