<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.19' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 19</span><span class='mirror-right'>（一九）</span></h1>
</header>
<p>如是我聞：</p>
<p>一時，佛在波羅奈國仙人鹿<a class='ref t' id='t0380a17' href='#t0380a17'>T 0380a17</a>野苑中。爾時，世尊著衣持鉢入波羅奈城，見<a class='ref t' id='t0380a18' href='#t0380a18'>T 0380a18</a>一比丘，身意不定，諸根散亂。時，彼比丘遙見<a class='ref t' id='t0380a19' href='#t0380a19'>T 0380a19</a>佛已，低頭慚愧。佛乞食已，洗足入僧坊中，出<a class='ref t' id='t0380a20' href='#t0380a20'>T 0380a20</a>於靜室，坐僧眾中，語諸比丘言：「我於今朝，見<a class='ref t' id='t0380a21' href='#t0380a21'>T 0380a21</a>一比丘不攝諸根，時，彼比丘遙見我已，有慚<a class='ref t' id='t0380a22' href='#t0380a22'>T 0380a22</a>愧色，低頭撿情，為是誰耶？」時，彼比丘即於<a class='ref t' id='t0380a23' href='#t0380a23'>T 0380a23</a>坐起，以欝多羅僧著右肩上，叉手合掌，<a class='ref t' id='t0380a24' href='#t0380a24'>T 0380a24</a>白佛言：「世尊！心意不定，諸根散者，即我身是<a class='ref t' id='t0380a25' href='#t0380a25'>T 0380a25</a>也。」佛言：「善哉！比丘！見我乃能撿情攝意，見諸<a class='ref t' id='t0380a26' href='#t0380a26'>T 0380a26</a>比丘、比丘尼、優婆塞、優婆夷，亦當如是，撿情<a class='ref t' id='t0380a27' href='#t0380a27'>T 0380a27</a>攝意，如似見我。汝能如是，於長夜中安樂利<a class='ref t' id='t0380a28' href='#t0380a28'>T 0380a28</a>益。」</p>
<p>有一比丘即於佛前，而說偈言：</p>
<a class='ref t' id='t0380a29' href='#t0380a29'>T 0380a29</a>
<blockquote class='gatha'>
<p>「比丘乞食入聚落，　　心意縱亂不暫定，<a class='ref t' id='t0380b01' href='#t0380b01'>T 0380b01</a><br>
見佛精進攝諸根，　　是故佛稱為善哉。」</p>
</blockquote>
<a class='ref t' id='t0380b02' href='#t0380b02'>T 0380b02</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
