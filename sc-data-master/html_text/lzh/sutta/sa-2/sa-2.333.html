<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.333' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 333</span><span class='mirror-right'>（三三三）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0486c08' href='#t0486c08'>T 0486c08</a>獨園。爾時，佛告諸比丘：「生死長遠，無有邊際，<a class='ref t' id='t0486c09' href='#t0486c09'>T 0486c09</a>無有能知其根源者。一切眾生皆為無明<a class='ref t' id='t0486c10' href='#t0486c10'>T 0486c10</a>之所覆蓋，愛所纏縛，流轉生死，無有窮已，過<a class='ref t' id='t0486c11' href='#t0486c11'>T 0486c11</a>去億苦無能知者。假設有人，斬截天下大地<a class='ref t' id='t0486c12' href='#t0486c12'>T 0486c12</a>草木，悉以為籌，盡此諸籌，欲數過去無量世<a class='ref t' id='t0486c13' href='#t0486c13'>T 0486c13</a>來所生之母，亦不能盡其邊際。假設斬於大<a class='ref t' id='t0486c14' href='#t0486c14'>T 0486c14</a>地草木，悉皆以為四指之籌，欲算過去所生<a class='ref t' id='t0486c15' href='#t0486c15'>T 0486c15</a>之父，終不能得知其邊際。」復告比丘：「生死長<a class='ref t' id='t0486c16' href='#t0486c16'>T 0486c16</a>遠，邊不可得。」餘如上說。「汝諸比丘，當作是學，<a class='ref t' id='t0486c17' href='#t0486c17'>T 0486c17</a>斷於生死，斷於諸有，更不受有。」</p>
<p>時諸比丘聞<a class='ref t' id='t0486c18' href='#t0486c18'>T 0486c18</a>佛所說，歡喜奉行。</p>
<a class='ref t' id='t0486c19' href='#t0486c19'>T 0486c19</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
