<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.343' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 343</span><span class='mirror-right'>（三四三）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0488a08' href='#t0488a08'>T 0488a08</a>獨園。爾時，眾中有一比丘，從坐而起，整衣服，<a class='ref t' id='t0488a09' href='#t0488a09'>T 0488a09</a>長跪合掌，白佛言：「世尊！從昔已來，多少劫過？」</p>
<p><a class='ref t' id='t0488a10' href='#t0488a10'>T 0488a10</a>佛告比丘：「吾可說之，汝不能解。」</p>
<p>比丘白佛<a class='ref t' id='t0488a11' href='#t0488a11'>T 0488a11</a>言：「可作方喻說不？」</p>
<p>佛言：「可作方喻。假設有<a class='ref t' id='t0488a12' href='#t0488a12'>T 0488a12</a>人，年滿百歲，於一日中，晨起、日中及日暮，三<a class='ref t' id='t0488a13' href='#t0488a13'>T 0488a13</a>時各憶百千劫事，如是日日憶念，滿足百年，<a class='ref t' id='t0488a14' href='#t0488a14'>T 0488a14</a>猶不能得過去劫數邊際。劫數長遠，亦復如<a class='ref t' id='t0488a15' href='#t0488a15'>T 0488a15</a>是。眾生於是長遠劫中，受眾苦極麁澁痛苦，<a class='ref t' id='t0488a16' href='#t0488a16'>T 0488a16</a>心不生憙，數受地獄、餓鬼、畜生，入於惡趣。是<a class='ref t' id='t0488a17' href='#t0488a17'>T 0488a17</a>故比丘，應斷後有，勤修方便，絕離諸有。汝等<a class='ref t' id='t0488a18' href='#t0488a18'>T 0488a18</a>比丘，應作是學。」</p>
<p>諸比丘聞佛所說，歡喜奉<a class='ref t' id='t0488a19' href='#t0488a19'>T 0488a19</a>行。</p>
<a class='ref t' id='t0488a20' href='#t0488a20'>T 0488a20</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
