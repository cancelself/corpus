<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.22' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 22</span><span class='mirror-right'>（二二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0380c20' href='#t0380c20'>T 0380c20</a>獨園。爾時，眾多比丘著衣持鉢入城乞食。爾<a class='ref t' id='t0380c21' href='#t0380c21'>T 0380c21</a>時，有一年少新學比丘，不以時節入於聚落。<a class='ref t' id='t0380c22' href='#t0380c22'>T 0380c22</a>時，諸比丘處處見彼新學比丘，而語之言：「汝<a class='ref t' id='t0380c23' href='#t0380c23'>T 0380c23</a>今新學，未知對治法門，云何處處經歷諸家？」<a class='ref t' id='t0380c24' href='#t0380c24'>T 0380c24</a>新學比丘白諸比丘言：「大德諸長老等皆往<a class='ref t' id='t0380c25' href='#t0380c25'>T 0380c25</a>諸家，云何遮我不至諸家？」</p>
<p>時，諸比丘乞食食<a class='ref t' id='t0380c26' href='#t0380c26'>T 0380c26</a>已，收攝衣鉢，洗足已，往至佛所，頂禮佛足，在<a class='ref t' id='t0380c27' href='#t0380c27'>T 0380c27</a>一面坐。諸比丘等白佛言：「世尊！我等入城乞<a class='ref t' id='t0380c28' href='#t0380c28'>T 0380c28</a>食，見一年少新學比丘，不以時節，往至諸家。<a class='ref t' id='t0380c29' href='#t0380c29'>T 0380c29</a>我等語言：『汝是新學，未知對治，何緣非時往<a class='ref t' id='t0381a01' href='#t0381a01'>T 0381a01</a>至他家？』答我等言：『諸老比丘亦到諸家，何故<a class='ref t' id='t0381a02' href='#t0381a02'>T 0381a02</a>獨自而遮我耶？』」</p>
<p>爾時，世尊告諸比丘：「大曠野<a class='ref t' id='t0381a03' href='#t0381a03'>T 0381a03</a>中有一大池，有諸大象入彼池中，以鼻拔取<a class='ref t' id='t0381a04' href='#t0381a04'>T 0381a04</a>池中藕根，淨抖擻已，用水洗之，然後乃食，<a class='ref t' id='t0381a05' href='#t0381a05'>T 0381a05</a>身體肥盛，極得氣力。諸小象等亦復食藕，<a class='ref t' id='t0381a06' href='#t0381a06'>T 0381a06</a>不知抖擻并及水洗，合埿出食，後轉羸<a class='ref t' id='t0381a07' href='#t0381a07'>T 0381a07</a>瘦，無有氣力，若死若近死。」</p>
<p>爾時，世尊而說偈<a class='ref t' id='t0381a08' href='#t0381a08'>T 0381a08</a>言：</p>
<a class='ref t' id='t0381a09' href='#t0381a09'>T 0381a09</a>
<blockquote class='gatha'>
<p>「大象入池時，　　以鼻拔藕根，<a class='ref t' id='t0381a10' href='#t0381a10'>T 0381a10</a><br>
抖擻洗去泥，　　然後方食之。<a class='ref t' id='t0381a11' href='#t0381a11'>T 0381a11</a><br>
若有諸比丘，　　具修清白法，<a class='ref t' id='t0381a12' href='#t0381a12'>T 0381a12</a><br>
若受於利養，　　無過能染著，<a class='ref t' id='t0381a13' href='#t0381a13'>T 0381a13</a><br>
是名修行者，　　猶如彼大象。<a class='ref t' id='t0381a14' href='#t0381a14'>T 0381a14</a><br>
不善解方便，　　後受於過患，<a class='ref t' id='t0381a15' href='#t0381a15'>T 0381a15</a><br>
後受其苦惱，　　如彼小象等。」</p>
</blockquote>
<p><a class='ref t' id='t0381a16' href='#t0381a16'>T 0381a16</a>諸比丘聞佛所說，歡喜奉行。</p>
<a class='ref t' id='t0381a17' href='#t0381a17'>T 0381a17</a>
<blockquote class='gatha'>
<p>阿難與結髮　　及以二陀驃<a class='ref t' id='t0381a18' href='#t0381a18'>T 0381a18</a><br>
賊并散倒吒　　拔彌、慚愧根<a class='ref t' id='t0381a19' href='#t0381a19'>T 0381a19</a><br>
苦子并覆瘡　　小大食藕根</p>
</blockquote>
<a class='ref t' id='t0381a20' href='#t0381a20'>T 0381a20</a>
<p class='endsutta'><span class='t-juanname'>別譯雜阿含經卷第一</span></p>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
