<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.206' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 206</span><span class='mirror-right'>（二〇六）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0450c06' href='#t0450c06'>T 0450c06</a>林中。當於是時，摩竭提國諸外道輩，相與聚<a class='ref t' id='t0450c07' href='#t0450c07'>T 0450c07</a>集須摩竭陀池上，作斯論言：「此是婆羅門諦，<a class='ref t' id='t0450c08' href='#t0450c08'>T 0450c08</a>此是婆羅門諦。」爾時，如來在於精舍，以禪淨<a class='ref t' id='t0450c09' href='#t0450c09'>T 0450c09</a>天耳聞其所說，即從定覺，往詣於彼須摩竭<a class='ref t' id='t0450c10' href='#t0450c10'>T 0450c10</a>陀池上。</p>
<p>諸婆羅門遙見佛來，悉從座起，為佛<a class='ref t' id='t0450c11' href='#t0450c11'>T 0450c11</a>敷座，白佛：「就<span class='corr' title='[座→坐] cf.【麗】'>坐</span>。」</p>
<p>佛即就坐，而告之曰：「汝等聚<a class='ref t' id='t0450c12' href='#t0450c12'>T 0450c12</a>集作何談論？」</p>
<p>諸婆羅門各白佛言：「瞿曇當知，<a class='ref t' id='t0450c13' href='#t0450c13'>T 0450c13</a>我等今日共相聚集，作是說言：『此是婆羅門<a class='ref t' id='t0450c14' href='#t0450c14'>T 0450c14</a>諦，此是婆羅門諦。』」</p>
<p>佛告之曰：「如是！如是！我昔<a class='ref t' id='t0450c15' href='#t0450c15'>T 0450c15</a>求道，初成正覺，已證知竟。取要言之，一切世<a class='ref t' id='t0450c16' href='#t0450c16'>T 0450c16</a>間不過三諦，吾當分別。何等為三？所謂一切<a class='ref t' id='t0450c17' href='#t0450c17'>T 0450c17</a>不殺，此語是實，非虛妄說。此事若實，應勤精<a class='ref t' id='t0450c18' href='#t0450c18'>T 0450c18</a>進，於諸眾生，恒生慈心，此是婆羅門初諦。我<a class='ref t' id='t0450c19' href='#t0450c19'>T 0450c19</a>知是已，廣為人說。復次，婆羅門！一切苦集是<a class='ref t' id='t0450c20' href='#t0450c20'>T 0450c20</a>生滅法，如斯之言，真實不虛。此事若實，應懃<a class='ref t' id='t0450c21' href='#t0450c21'>T 0450c21</a>精進，於其中間，常宜修心，作生滅相，應如是<a class='ref t' id='t0450c22' href='#t0450c22'>T 0450c22</a>住，是名婆羅門第二諦。我以知此生滅相故，<a class='ref t' id='t0450c23' href='#t0450c23'>T 0450c23</a>成等正覺，常為眾生說如是法。復次，婆羅門！<a class='ref t' id='t0450c24' href='#t0450c24'>T 0450c24</a>第三諦者，離我、我所，真實無我。若離如是三<a class='ref t' id='t0450c25' href='#t0450c25'>T 0450c25</a>法相者，便能遠離一切諸惡。此事若實，應懃<a class='ref t' id='t0450c26' href='#t0450c26'>T 0450c26</a>精進，求離眾惡，應如是住。」佛說是已，眾多外<a class='ref t' id='t0450c27' href='#t0450c27'>T 0450c27</a>道聞佛所說，默然而坐。</p>
<p>爾時，世尊而作是<a class='ref t' id='t0450c28' href='#t0450c28'>T 0450c28</a>念：「斯愚癡人常為諸魔之所覆蔽，是大眾中，<a class='ref t' id='t0450c29' href='#t0450c29'>T 0450c29</a>乃至無有一人能信斯語，生志學想，修持梵<a class='ref t' id='t0451a01' href='#t0451a01'>T 0451a01</a>行。」于時如來作斯念已，從坐起去。</p>
<p>佛去不<a class='ref t' id='t0451a02' href='#t0451a02'>T 0451a02</a>久，爾時，須摩竭陀池神而說偈言：</p>
<a class='ref t' id='t0451a03' href='#t0451a03'>T 0451a03</a>
<blockquote class='gatha'>
<p>「譬如畫水欲求迹，　　下種鹵地求苗<span class='corr' title='[榢→稼]'>稼</span>，<a class='ref t' id='t0451a04' href='#t0451a04'>T 0451a04</a><br>
如以芳香熏臭穢，　　水<span class='t-gaiji'>浸<!--gaiji,浸,1[泳-永＋侵],2&#x23DFD;,3--></span>注波求濡弱，<a class='ref t' id='t0451a05' href='#t0451a05'>T 0451a05</a><br>
吹彼鐵杵求妙聲，　　如於盛冬求野馬，<a class='ref t' id='t0451a06' href='#t0451a06'>T 0451a06</a><br>
彼諸外道亦如是，　　雖聞妙法不信受。」</p>
</blockquote>
<p><a class='ref t' id='t0451a07' href='#t0451a07'>T 0451a07</a>爾時，諸婆羅門聞此池神說是偈已，競隨佛<a class='ref t' id='t0451a08' href='#t0451a08'>T 0451a08</a>後，求索出家，佛即聽許。既出家已，精懃修道，<a class='ref t' id='t0451a09' href='#t0451a09'>T 0451a09</a>得阿羅漢果。</p>
<p>佛說是已，諸比丘聞佛所說，歡<a class='ref t' id='t0451a10' href='#t0451a10'>T 0451a10</a>喜奉行。</p>
<a class='ref t' id='t0451a11' href='#t0451a11'>T 0451a11</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
