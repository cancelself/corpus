<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.48' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 48</span><span class='mirror-right'>（四八）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0389c01' href='#t0389c01'>T 0389c01</a>獨園。爾時，帝釋來詣佛所，將欲還時，請受一<a class='ref t' id='t0389c02' href='#t0389c02'>T 0389c02</a>戒。何謂一戒？「若我還宮，見諸怨憎，設來害<a class='ref t' id='t0389c03' href='#t0389c03'>T 0389c03</a>我，我於彼所，終不加害。」毘摩質多羅既聞帝<a class='ref t' id='t0389c04' href='#t0389c04'>T 0389c04</a>釋持如是戒，便捉利劍，於路而待。時，釋提桓<a class='ref t' id='t0389c05' href='#t0389c05'>T 0389c05</a>因聞阿脩羅在於路側捉劍而待，遙語阿脩<a class='ref t' id='t0389c06' href='#t0389c06'>T 0389c06</a>羅言：「止！止！汝今自縛。」毘摩質多語帝釋言：「汝<a class='ref t' id='t0389c07' href='#t0389c07'>T 0389c07</a>於佛所，受一戒言：『若我還宮，見諸怨憎，設彼<a class='ref t' id='t0389c08' href='#t0389c08'>T 0389c08</a>害我，我於彼所，終不加惡，豈可不受如是戒<a class='ref t' id='t0389c09' href='#t0389c09'>T 0389c09</a>耶？』」帝釋答言：「我雖受戒，語汝住住，汝今自<a class='ref t' id='t0389c10' href='#t0389c10'>T 0389c10</a>縛。如是之言，於戒無犯。」毘摩質多羅言：「憍<a class='ref t' id='t0389c11' href='#t0389c11'>T 0389c11</a>尸迦放我！」帝釋語言：「汝作呪誓，更於我所，不<a class='ref t' id='t0389c12' href='#t0389c12'>T 0389c12</a>為怨疾，我當放汝。」毘摩質多羅即說誓言：</p>
<a class='ref t' id='t0389c13' href='#t0389c13'>T 0389c13</a>
<blockquote class='gatha'>
<p>「貪瞋妄語謗賢聖，　　如是惡報使我得。」</p>
</blockquote>
<p><a class='ref t' id='t0389c14' href='#t0389c14'>T 0389c14</a>爾時，帝釋聞斯誓已，即語毘摩質多羅言：「我<a class='ref t' id='t0389c15' href='#t0389c15'>T 0389c15</a>今放汝。」</p>
<p>釋提桓因還至佛所，頂禮佛足，白<a class='ref t' id='t0389c16' href='#t0389c16'>T 0389c16</a>佛言：「世尊！毘摩質多羅聞我受戒，即捉利<a class='ref t' id='t0389c17' href='#t0389c17'>T 0389c17</a>劍，在於路側，伺圖於我。時，我遙語阿脩羅<a class='ref t' id='t0389c18' href='#t0389c18'>T 0389c18</a>言：『止！止！汝今自縛。』毘摩質多即語我言：『汝<a class='ref t' id='t0389c19' href='#t0389c19'>T 0389c19</a>於佛所受於一戒，若我還宮，見有怨憎，設<a class='ref t' id='t0389c20' href='#t0389c20'>T 0389c20</a>來害我，我於彼所，終不加惡，豈可不受如是<a class='ref t' id='t0389c21' href='#t0389c21'>T 0389c21</a>戒耶？』我即答言：『我雖受戒，但語汝住，汝今<a class='ref t' id='t0389c22' href='#t0389c22'>T 0389c22</a>自縛。如是之言，於戒無犯。』毘摩質多羅即<a class='ref t' id='t0389c23' href='#t0389c23'>T 0389c23</a>語我言：『憍尸迦！放我！』我即語言：『汝可重誓，<a class='ref t' id='t0389c24' href='#t0389c24'>T 0389c24</a>更於我所，莫生憎疾，我當放汝。』時，毘摩質<a class='ref t' id='t0389c25' href='#t0389c25'>T 0389c25</a>多羅聞我語已，即說誓言：</p>
<a class='ref t' id='t0389c26' href='#t0389c26'>T 0389c26</a>
<blockquote class='gatha'>
<p>「『貪瞋妄語謗賢聖，　　如是惡報使我得。』</p>
</blockquote>
<p><a class='ref t' id='t0389c27' href='#t0389c27'>T 0389c27</a>「我聞其誓，即放令去。」帝釋復白佛言：「此阿脩<a class='ref t' id='t0389c28' href='#t0389c28'>T 0389c28</a>羅作重誓已，從今已後，更不作於怨憎惡耶？」<a class='ref t' id='t0389c29' href='#t0389c29'>T 0389c29</a>佛告帝釋：「阿脩羅設不作誓，猶不為惡，況作<a class='ref t' id='t0390a01' href='#t0390a01'>T 0390a01</a>誓已？」</p>
<p>爾時，帝釋聞佛所說，踊躍歡喜，即於坐<a class='ref t' id='t0390a02' href='#t0390a02'>T 0390a02</a>沒，尋還天宮。</p>
<a class='ref t' id='t0390a03' href='#t0390a03'>T 0390a03</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
