<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.218' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 218</span><span class='mirror-right'>（二一八）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0454c15' href='#t0454c15'>T 0454c15</a>獨園。爾時，石室比丘尼於其晨朝，著衣持鉢，<a class='ref t' id='t0454c16' href='#t0454c16'>T 0454c16</a>入城乞食，食訖洗鉢，收攝坐具，向得眼林。爾<a class='ref t' id='t0454c17' href='#t0454c17'>T 0454c17</a>時，魔王而作是念：「沙門瞿曇在舍衛國祇樹<a class='ref t' id='t0454c18' href='#t0454c18'>T 0454c18</a>給孤獨園，中有石室比丘尼，著衣持鉢，入城<a class='ref t' id='t0454c19' href='#t0454c19'>T 0454c19</a>乞食，食訖洗鉢，收攝坐具，向得眼林。我當為<a class='ref t' id='t0454c20' href='#t0454c20'>T 0454c20</a>其而作擾亂。」作是念已，化為摩納，往至其所，<a class='ref t' id='t0454c21' href='#t0454c21'>T 0454c21</a>而說偈言：</p>
<a class='ref t' id='t0454c22' href='#t0454c22'>T 0454c22</a>
<blockquote class='gatha'>
<p>「眾生是誰造？　　眾生造作誰？<a class='ref t' id='t0454c23' href='#t0454c23'>T 0454c23</a><br>
云何名眾生？　　眾生何所趣？」</p>
</blockquote>
<p><a class='ref t' id='t0454c24' href='#t0454c24'>T 0454c24</a>時石室比丘尼聞是偈已，而作是念：「此為是<a class='ref t' id='t0454c25' href='#t0454c25'>T 0454c25</a>誰？甚為欺詐。為是人耶？是非人乎？」入定觀<a class='ref t' id='t0454c26' href='#t0454c26'>T 0454c26</a>察，知是魔王，以偈答言：</p>
<a class='ref t' id='t0454c27' href='#t0454c27'>T 0454c27</a>
<blockquote class='gatha'>
<p>「眾魔生邪見，　　謂有眾生想，<a class='ref t' id='t0454c28' href='#t0454c28'>T 0454c28</a><br>
假空以聚會，　　都無有眾生。<a class='ref t' id='t0454c29' href='#t0454c29'>T 0454c29</a><br>
譬如因眾緣，　　和合有車用，<a class='ref t' id='t0455a01' href='#t0455a01'>T 0455a01</a><br>
陰界入亦爾，　　因緣和合有。<a class='ref t' id='t0455a02' href='#t0455a02'>T 0455a02</a><br>
業緣故聚會，　　業緣故散滅，<a class='ref t' id='t0455a03' href='#t0455a03'>T 0455a03</a><br>
斷除一切愛，　　滅諸無明闇。<a class='ref t' id='t0455a04' href='#t0455a04'>T 0455a04</a><br>
逮得於盡滅，　　安住於無漏，<a class='ref t' id='t0455a05' href='#t0455a05'>T 0455a05</a><br>
以是故當知，　　波旬墮負處。」</p>
</blockquote>
<p><a class='ref t' id='t0455a06' href='#t0455a06'>T 0455a06</a>爾時，魔王而作是念：「此比丘尼善知我心。」憂<a class='ref t' id='t0455a07' href='#t0455a07'>T 0455a07</a>愁悔恨，慚愧還宮。</p>
<a class='ref t' id='t0455a08' href='#t0455a08'>T 0455a08</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
