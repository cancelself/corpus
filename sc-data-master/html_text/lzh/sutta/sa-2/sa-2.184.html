<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.184' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 184</span><span class='mirror-right'>（一八四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0439c01' href='#t0439c01'>T 0439c01</a>獨園。爾時，佛告諸比丘：「於往昔時，俱薩羅國<a class='ref t' id='t0439c02' href='#t0439c02'>T 0439c02</a>有五百乘車，而以為伴，行到曠野險難之<a class='ref t' id='t0439c03' href='#t0439c03'>T 0439c03</a>處，無有水草。有五百賊尋逐其車，規欲摽<a class='ref t' id='t0439c04' href='#t0439c04'>T 0439c04</a>掠。時有天神，住曠野中，知賊欲劫，而作是<a class='ref t' id='t0439c05' href='#t0439c05'>T 0439c05</a>念：『我今當往詣彼車所，我當問之，彼若能答，<a class='ref t' id='t0439c06' href='#t0439c06'>T 0439c06</a>當為救護。設有不通，我當放捨。』思惟是已，尋<a class='ref t' id='t0439c07' href='#t0439c07'>T 0439c07</a>即來到行客車前，身光遍照，五百乘車盡皆<a class='ref t' id='t0439c08' href='#t0439c08'>T 0439c08</a>大明，即便以偈問商估言：</p>
<a class='ref t' id='t0439c09' href='#t0439c09'>T 0439c09</a>
<blockquote class='gatha'>
<p>「『誰於寤者名為睡？　　誰於睡者名為寤？<a class='ref t' id='t0439c10' href='#t0439c10'>T 0439c10</a><br>
　誰能解達如斯義，　　宜知是時應答我。』</p>
</blockquote>
<p><a class='ref t' id='t0439c11' href='#t0439c11'>T 0439c11</a>「時商估中，有優婆塞，於三寶所深得淨信，歸<a class='ref t' id='t0439c12' href='#t0439c12'>T 0439c12</a>佛法僧，於佛法僧得了決定，無有狐疑。又於<a class='ref t' id='t0439c13' href='#t0439c13'>T 0439c13</a>四諦，亦無疑心。已得見諦，獲於初果。晨朝早<a class='ref t' id='t0439c14' href='#t0439c14'>T 0439c14</a>起，正身端坐，繫念在前，高聲誦經，誦法句<a class='ref t' id='t0439c15' href='#t0439c15'>T 0439c15</a>偈，及波羅緣，種種經偈。彼優婆塞說偈答<a class='ref t' id='t0439c16' href='#t0439c16'>T 0439c16</a>言：</p>
<a class='ref t' id='t0439c17' href='#t0439c17'>T 0439c17</a>
<blockquote class='gatha'>
<p>「『我於寤者名為睡，　　我於睡者名為寤，<a class='ref t' id='t0439c18' href='#t0439c18'>T 0439c18</a><br>
　我知斯事悉明了，　　是故今者以偈答。』</p>
</blockquote>
<p><a class='ref t' id='t0439c19' href='#t0439c19'>T 0439c19</a>「爾時，天神以偈問言：</p>
<a class='ref t' id='t0439c20' href='#t0439c20'>T 0439c20</a>
<blockquote class='gatha'>
<p>「『汝今云何作是言：　　我於寤者名為睡，<a class='ref t' id='t0439c21' href='#t0439c21'>T 0439c21</a><br>
　我於睡者名為寤？　　云何如此而答我？』</p>
</blockquote>
<p><a class='ref t' id='t0439c22' href='#t0439c22'>T 0439c22</a>「優婆塞以偈答言：</p>
<a class='ref t' id='t0439c23' href='#t0439c23'>T 0439c23</a>
<blockquote class='gatha'>
<p>「『斷除貪欲瞋恚癡，　　諸漏已盡阿羅漢，<a class='ref t' id='t0439c24' href='#t0439c24'>T 0439c24</a><br>
　彼稱為寤我名睡。　　不知苦習及滅道，<a class='ref t' id='t0439c25' href='#t0439c25'>T 0439c25</a><br>
　我於彼睡名為寤，　　天神汝今應當知。』</p>
</blockquote>
<p><a class='ref t' id='t0439c26' href='#t0439c26'>T 0439c26</a>「天神復說偈問言：</p>
<a class='ref t' id='t0439c27' href='#t0439c27'>T 0439c27</a>
<blockquote class='gatha'>
<p>「『善哉於寤名為睡，　　汝能善解答我問。<a class='ref t' id='t0439c28' href='#t0439c28'>T 0439c28</a><br>
　久來不見法兄弟，　　今得相見大歡悅。<a class='ref t' id='t0439c29' href='#t0439c29'>T 0439c29</a><br>
　今爾眾伴為汝故，　　一切安隱得歸還。』」</p>
</blockquote>
<p><a class='ref t' id='t0440a01' href='#t0440a01'>T 0440a01</a>佛說是已，諸比丘聞佛所說，歡喜奉行。</p>
<a class='ref t' id='t0440a02' href='#t0440a02'>T 0440a02</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
