<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.14' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 14</span><span class='mirror-right'>（一四）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0377c05' href='#t0377c05'>T 0377c05</a>林。爾時，有陀驃比丘，力士之子。世尊于時<a class='ref t' id='t0377c06' href='#t0377c06'>T 0377c06</a>勅陀驃比丘料理僧事，陀驃比丘奉命典知。<a class='ref t' id='t0377c07' href='#t0377c07'>T 0377c07</a>後於一時，有一比丘名彌多求，於眾僧次，應<a class='ref t' id='t0377c08' href='#t0377c08'>T 0377c08</a>當受請。陀驃爾時即依僧次，遣彌多求比<a class='ref t' id='t0377c09' href='#t0377c09'>T 0377c09</a>丘應請詣彼。值彼設供，飲食麁澁。如是再三，<a class='ref t' id='t0377c10' href='#t0377c10'>T 0377c10</a>私自惆悵，生大苦惱，向其姊妹彌多羅比丘<a class='ref t' id='t0377c11' href='#t0377c11'>T 0377c11</a>尼說：「陀驃所差因緣，每得麁澁，苦惱於我。」即<a class='ref t' id='t0377c12' href='#t0377c12'>T 0377c12</a>語彌多羅比丘尼言：「姊妹！陀驃比丘三以惡<a class='ref t' id='t0377c13' href='#t0377c13'>T 0377c13</a>食，苦惱於我。而汝今者，寧不為我設諸方便，<a class='ref t' id='t0377c14' href='#t0377c14'>T 0377c14</a>報彼怨耶？」彌多羅比丘尼言：「我當云何能得<a class='ref t' id='t0377c15' href='#t0377c15'>T 0377c15</a>相佐？」彌多求比丘言：「為汝計者，汝往佛所言：<a class='ref t' id='t0377c16' href='#t0377c16'>T 0377c16</a>陀驃比丘先於我所，作非梵行。」我當證言：「實<a class='ref t' id='t0377c17' href='#t0377c17'>T 0377c17</a>爾實爾。」彌多羅比丘尼言：「我當云何於淨戒<a class='ref t' id='t0377c18' href='#t0377c18'>T 0377c18</a>人而作毀謗？」彌多求言：「姊妹，汝若不能為我<a class='ref t' id='t0377c19' href='#t0377c19'>T 0377c19</a>作此事者，我自今後，更復不能與汝言語。」比<a class='ref t' id='t0377c20' href='#t0377c20'>T 0377c20</a>丘尼言：「汝意必爾，我當從汝。」彌多求比丘言：<a class='ref t' id='t0377c21' href='#t0377c21'>T 0377c21</a>「姊妹，我今先去，汝可後來。」</p>
<p>彌多比丘往至<a class='ref t' id='t0377c22' href='#t0377c22'>T 0377c22</a>佛所，禮佛足已，在一面坐。彌多羅比丘尼復<a class='ref t' id='t0377c23' href='#t0377c23'>T 0377c23</a>詣佛所，禮佛足已，在一面立。白佛言：「世尊！<a class='ref t' id='t0377c24' href='#t0377c24'>T 0377c24</a>云何陀驃力士子，乃於我所作非梵行？」彌多<a class='ref t' id='t0377c25' href='#t0377c25'>T 0377c25</a>求比丘言：「實爾，世尊。」時，陀驃比丘在大眾中。<a class='ref t' id='t0377c26' href='#t0377c26'>T 0377c26</a>佛告陀驃比丘言：「聞是語不？」爾時，陀驃比丘<a class='ref t' id='t0377c27' href='#t0377c27'>T 0377c27</a>白佛言：「世尊！佛自知我。」佛告陀驃：「汝今不<a class='ref t' id='t0377c28' href='#t0377c28'>T 0377c28</a>應作如是語，若作是事，汝當言憶；若不作者，<a class='ref t' id='t0377c29' href='#t0377c29'>T 0377c29</a>當言不憶。」即白佛言：「世尊！我實不憶有如此<a class='ref t' id='t0378a01' href='#t0378a01'>T 0378a01</a>事。」時羅睺羅白佛言：「世尊！此陀驃比丘共彌<a class='ref t' id='t0378a02' href='#t0378a02'>T 0378a02</a>多羅比丘尼作非梵行。」彌多求比丘證言：「我<a class='ref t' id='t0378a03' href='#t0378a03'>T 0378a03</a>見陀驃比丘於彌多羅比丘尼所作非梵行，<a class='ref t' id='t0378a04' href='#t0378a04'>T 0378a04</a>陀驃比丘欲何所道？」</p>
<p>佛告羅睺羅：「若彼彌多<a class='ref t' id='t0378a05' href='#t0378a05'>T 0378a05</a>羅比丘尼誣謗於汝言：『羅睺羅今於我所作<a class='ref t' id='t0378a06' href='#t0378a06'>T 0378a06</a>非梵行。』彌多求比丘亦復證言：『我實見羅睺<a class='ref t' id='t0378a07' href='#t0378a07'>T 0378a07</a>羅於彼彌多羅比丘尼所作非梵行。』汝何所<a class='ref t' id='t0378a08' href='#t0378a08'>T 0378a08</a>道？」羅睺羅白佛言：「世尊！我若被誣，唯言婆伽<a class='ref t' id='t0378a09' href='#t0378a09'>T 0378a09</a>婆自證知我。」佛告羅睺羅：「汝尚知爾，況彼清<a class='ref t' id='t0378a10' href='#t0378a10'>T 0378a10</a>淨無有所犯，而當不知作如是語。」</p>
<p>佛告諸比<a class='ref t' id='t0378a11' href='#t0378a11'>T 0378a11</a>丘：「汝等可為陀驃比丘作憶念羯磨；彌多羅<a class='ref t' id='t0378a12' href='#t0378a12'>T 0378a12</a>比丘尼以自言故，為作滅擯。」爾時，諸比丘受<a class='ref t' id='t0378a13' href='#t0378a13'>T 0378a13</a>佛勅已，於彌多求比丘苦切撿挍，語彌多求<a class='ref t' id='t0378a14' href='#t0378a14'>T 0378a14</a>比丘言：「陀驃比丘共彌多羅比丘尼作非梵<a class='ref t' id='t0378a15' href='#t0378a15'>T 0378a15</a>行，為何處見？為獨見耶？為共人見？」如是責<a class='ref t' id='t0378a16' href='#t0378a16'>T 0378a16</a>問，彌多求比丘不能得對，方言誣謗陀驃<a class='ref t' id='t0378a17' href='#t0378a17'>T 0378a17</a>比丘，先於僧次，差我受請，三得麁食。「我今實<a class='ref t' id='t0378a18' href='#t0378a18'>T 0378a18</a>以貪瞋癡故，而生此謗。」</p>
<p>爾時，世尊出於靜室，<a class='ref t' id='t0378a19' href='#t0378a19'>T 0378a19</a>在眾僧前敷座而坐。諸比丘等白佛言：「世尊！<a class='ref t' id='t0378a20' href='#t0378a20'>T 0378a20</a>已為陀驃比丘作憶念羯磨，復為<span class='corr' title='[禰→彌]'>彌</span>多羅比<a class='ref t' id='t0378a21' href='#t0378a21'>T 0378a21</a>丘尼作滅擯竟，已為問彌多求，知其虛謗。」</p>
<p>爾<a class='ref t' id='t0378a22' href='#t0378a22'>T 0378a22</a>時，世尊即說偈言：</p>
<a class='ref t' id='t0378a23' href='#t0378a23'>T 0378a23</a>
<blockquote class='gatha'>
<p>「若成就一切，　　所謂虛妄語，<a class='ref t' id='t0378a24' href='#t0378a24'>T 0378a24</a><br>
則為棄後世，　　無惡而不造。<a class='ref t' id='t0378a25' href='#t0378a25'>T 0378a25</a><br>
寧當以此身，　　吞食熱鐵丸，<a class='ref t' id='t0378a26' href='#t0378a26'>T 0378a26</a><br>
不以破戒身，　　而受淨信施。」</p>
</blockquote>
<p><a class='ref t' id='t0378a27' href='#t0378a27'>T 0378a27</a>佛說是已，諸比丘聞佛所說，歡喜奉行。</p>
<a class='ref t' id='t0378a28' href='#t0378a28'>T 0378a28</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
