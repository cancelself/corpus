<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.131' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 131</span><span class='mirror-right'>（一三一）</span></h1>
</header>
<p>如是我聞：</p>
<p>一時，佛住那羅健陀城賣<a class='ref t' id='t0424c15' href='#t0424c15'>T 0424c15</a>疊林中。爾時，結集論者聚落主作是思惟：<a class='ref t' id='t0424c16' href='#t0424c16'>T 0424c16</a>「我今不應往見尼乾，當到佛所。」作是念已，尋<a class='ref t' id='t0424c17' href='#t0424c17'>T 0424c17</a>往詣佛，問訊已訖，在一面坐。爾時，佛告結集<a class='ref t' id='t0424c18' href='#t0424c18'>T 0424c18</a>論者聚落主：「彼尼乾陀若提之子，為諸弟子<a class='ref t' id='t0424c19' href='#t0424c19'>T 0424c19</a>說何等法？」</p>
<p>時，聚落主白佛言：「世尊！彼尼乾<a class='ref t' id='t0424c20' href='#t0424c20'>T 0424c20</a>陀常作是說：『若作殺業，隨殺時多，必墮惡<a class='ref t' id='t0424c21' href='#t0424c21'>T 0424c21</a>趣，入于地獄。偷盜邪婬及妄語等，亦復如<a class='ref t' id='t0424c22' href='#t0424c22'>T 0424c22</a>是，隨作時多，必墮地獄。』」</p>
<p>爾時，世尊告聚落<a class='ref t' id='t0424c23' href='#t0424c23'>T 0424c23</a>主：「若如尼乾之所說者，眾生都無墜墮惡趣，<a class='ref t' id='t0424c24' href='#t0424c24'>T 0424c24</a>入于地獄。所以者何？如尼乾說，若作殺業，隨<a class='ref t' id='t0424c25' href='#t0424c25'>T 0424c25</a>殺時多，必墮惡趣，入于地獄。偷盜邪婬及妄<a class='ref t' id='t0424c26' href='#t0424c26'>T 0424c26</a>語等，亦如是者。一切眾生，殺生時少，不殺時<a class='ref t' id='t0424c27' href='#t0424c27'>T 0424c27</a>多。若以時多入地獄者，殺生時少，不殺時<a class='ref t' id='t0424c28' href='#t0424c28'>T 0424c28</a>多，是故不應墮惡趣中，入于地獄。偷盜邪婬<a class='ref t' id='t0424c29' href='#t0424c29'>T 0424c29</a>及妄語等，亦復如是，作業時少，不作時多，<a class='ref t' id='t0425a01' href='#t0425a01'>T 0425a01</a>悉皆不應墜墮惡趣，入于地獄。」</p>
<p>佛復告聚落<a class='ref t' id='t0425a02' href='#t0425a02'>T 0425a02</a>主：「如汝說者，都無有人入于地獄。」</p>
<p>時，聚落主<a class='ref t' id='t0425a03' href='#t0425a03'>T 0425a03</a>即白佛言：「實爾，瞿曇。」</p>
<p>佛復告聚落主：「世間若<a class='ref t' id='t0425a04' href='#t0425a04'>T 0425a04</a>有教導者，出能善量，有慧分別，在思量地，<a class='ref t' id='t0425a05' href='#t0425a05'>T 0425a05</a>以己言辯才，是凡夫地，為諸弟子說如是法。<a class='ref t' id='t0425a06' href='#t0425a06'>T 0425a06</a>若殺生者，盡墮惡道，入于地獄，隨作業時多，<a class='ref t' id='t0425a07' href='#t0425a07'>T 0425a07</a>以是多業，牽入地獄。盜竊邪婬并妄語時，亦<a class='ref t' id='t0425a08' href='#t0425a08'>T 0425a08</a>復如是，隨作業時多，墮於惡趣，入于地獄。其<a class='ref t' id='t0425a09' href='#t0425a09'>T 0425a09</a>諸弟子專心信樂彼師所說，至心受持，作如<a class='ref t' id='t0425a10' href='#t0425a10'>T 0425a10</a>是言：『我教導主，知彼前境，見彼所見。』此諸弟<a class='ref t' id='t0425a11' href='#t0425a11'>T 0425a11</a>子復有弟子，而語之言：『我教導主作如是<a class='ref t' id='t0425a12' href='#t0425a12'>T 0425a12</a>說，若有殺生時，隨殺時多，墮於惡趣，入于<a class='ref t' id='t0425a13' href='#t0425a13'>T 0425a13</a>地獄。』彼孫弟子作是念言：『我先殺生，必墮<a class='ref t' id='t0425a14' href='#t0425a14'>T 0425a14</a>地獄。偷盜、邪婬及妄語時，必墮惡道，入於地<a class='ref t' id='t0425a15' href='#t0425a15'>T 0425a15</a>獄。』因此作見，即得是見，是名邪見。不捨是<a class='ref t' id='t0425a16' href='#t0425a16'>T 0425a16</a>見，不解疑惑，不悔所作，惡業之因，而猶常<a class='ref t' id='t0425a17' href='#t0425a17'>T 0425a17</a>作如是惡業，心不肯改，不能滿足。心所解脫，<a class='ref t' id='t0425a18' href='#t0425a18'>T 0425a18</a>亦不滿足。慧解脫，亦不滿足。以心解脫、慧解<a class='ref t' id='t0425a19' href='#t0425a19'>T 0425a19</a>脫，不滿足故，誹謗賢聖。謗賢聖故，即是邪見。」</p>
<p><a class='ref t' id='t0425a20' href='#t0425a20'>T 0425a20</a>佛復告聚落主：「設有一人，作是邪見，墮在惡<a class='ref t' id='t0425a21' href='#t0425a21'>T 0425a21</a>道，入於地獄。一切眾生，皆有因緣染污心垢，<a class='ref t' id='t0425a22' href='#t0425a22'>T 0425a22</a>以是緣故，一切眾生得業結使。設有佛出，如<a class='ref t' id='t0425a23' href='#t0425a23'>T 0425a23</a>來、應、正遍知、阿羅呵、三藐三佛陀，佛以種種<a class='ref t' id='t0425a24' href='#t0425a24'>T 0425a24</a>因緣呵於殺生、偷盜、邪婬，及妄語等，亦復如<a class='ref t' id='t0425a25' href='#t0425a25'>T 0425a25</a>是。兼讚嘆彼勝法，有決定信解。」</p>
<p>復白佛言：「我<a class='ref t' id='t0425a26' href='#t0425a26'>T 0425a26</a>之世尊，真實知見，種種說法，令我得與弟子<a class='ref t' id='t0425a27' href='#t0425a27'>T 0425a27</a>說如是法，種種因緣呵責殺生，讚嘆不殺生。<a class='ref t' id='t0425a28' href='#t0425a28'>T 0425a28</a>種種因緣讚不妄語、不邪婬、不偷盜。我於昔<a class='ref t' id='t0425a29' href='#t0425a29'>T 0425a29</a>時，已曾殺生、偷盜、邪婬，及妄語等，我以此因<a class='ref t' id='t0425b01' href='#t0425b01'>T 0425b01</a>緣，常自悔責。雖自悔責，而得名為不作罪<a class='ref t' id='t0425b02' href='#t0425b02'>T 0425b02</a>業。是故深自悔責，如是惡業，以懺悔故，皆<a class='ref t' id='t0425b03' href='#t0425b03'>T 0425b03</a>除疑悔，增進善業。更不殺生、偷盜、邪婬，及妄<a class='ref t' id='t0425b04' href='#t0425b04'>T 0425b04</a>語等，悔責先造，後更不作種種惡業。以是之<a class='ref t' id='t0425b05' href='#t0425b05'>T 0425b05</a>故，心得滿足，而獲解脫，亦能滿足慧解脫。<a class='ref t' id='t0425b06' href='#t0425b06'>T 0425b06</a>心慧滿故，不謗賢聖。不謗賢聖故，便得正<a class='ref t' id='t0425b07' href='#t0425b07'>T 0425b07</a>見。」</p>
<p>佛告聚落主：「以能修於正見緣故，身壞命<a class='ref t' id='t0425b08' href='#t0425b08'>T 0425b08</a>終，得向善趣，生于天上。以能懺悔正見之故，<a class='ref t' id='t0425b09' href='#t0425b09'>T 0425b09</a>能淨一切眾生之心，亦能淨於眾生結業煩<a class='ref t' id='t0425b10' href='#t0425b10'>T 0425b10</a>惱罪垢。賢聖弟子得聞此事，即時修學。若時<a class='ref t' id='t0425b11' href='#t0425b11'>T 0425b11</a>及時分，時分中間，中間晝夜已過，如是時<a class='ref t' id='t0425b12' href='#t0425b12'>T 0425b12</a>中，為殺時多，不殺時多？以義推之，殺生時<a class='ref t' id='t0425b13' href='#t0425b13'>T 0425b13</a>少，不殺時多。我於彼時故作殺生，我實不<a class='ref t' id='t0425b14' href='#t0425b14'>T 0425b14</a>善，所作非理。我從今已後，更不復殺。我於<a class='ref t' id='t0425b15' href='#t0425b15'>T 0425b15</a>一切更不生嫌，更不生恨，亦不生嫉，深生歡<a class='ref t' id='t0425b16' href='#t0425b16'>T 0425b16</a>喜。生歡喜故，深生愛樂。生愛樂故，深得猗<a class='ref t' id='t0425b17' href='#t0425b17'>T 0425b17</a>樂。深猗樂故，得受於樂。以受樂故，其心得<a class='ref t' id='t0425b18' href='#t0425b18'>T 0425b18</a>定。賢聖弟子心得定故，得與慈俱。與慈俱<a class='ref t' id='t0425b19' href='#t0425b19'>T 0425b19</a>故，無怨嫌恨，得於無嫉，其心廣大，志趣弘<a class='ref t' id='t0425b20' href='#t0425b20'>T 0425b20</a>博，無量無邊。善修慈故，於彼東方一切眾<a class='ref t' id='t0425b21' href='#t0425b21'>T 0425b21</a>生都無怨嫌，南西北方，四維上下，亦復如<a class='ref t' id='t0425b22' href='#t0425b22'>T 0425b22</a>是，於一切世界普生慈心，作是意解，當修<a class='ref t' id='t0425b23' href='#t0425b23'>T 0425b23</a>立如是善心，於善中住。」</p>
<p>爾時，世尊取地少土，<a class='ref t' id='t0425b24' href='#t0425b24'>T 0425b24</a>置於爪上，問造論姓聚落主言：「大地土多？<span class='corr' title='[土→爪] cf.【麗】'>爪</span><a class='ref t' id='t0425b25' href='#t0425b25'>T 0425b25</a>上土多？」</p>
<p>聚落主言：「爪上之土極為尠少，不可<a class='ref t' id='t0425b26' href='#t0425b26'>T 0425b26</a>方喻。大地之土，百分、千分、千億分，不得比喻，<a class='ref t' id='t0425b27' href='#t0425b27'>T 0425b27</a>共相挍量。」</p>
<p>佛告聚落主：「所有罪業，如爪上土，<a class='ref t' id='t0425b28' href='#t0425b28'>T 0425b28</a>大地之土算數譬喻不能量度。」</p>
<p>聚落主言：「如<a class='ref t' id='t0425b29' href='#t0425b29'>T 0425b29</a>是，如是。惡業挍量，可知如是少業，不能牽人<a class='ref t' id='t0425c01' href='#t0425c01'>T 0425c01</a>令墮惡道，亦不能住，亦不可計。夫行慈者，所<a class='ref t' id='t0425c02' href='#t0425c02'>T 0425c02</a>得功德，如大地土；殺生之罪，如爪上土。悲之<a class='ref t' id='t0425c03' href='#t0425c03'>T 0425c03</a>功德，如大地土；偷盜之罪，如爪上土。喜之功<a class='ref t' id='t0425c04' href='#t0425c04'>T 0425c04</a>德，如大地土；邪婬之罪，如爪上土。捨之功<a class='ref t' id='t0425c05' href='#t0425c05'>T 0425c05</a>德，如大地土；妄語之罪，如爪上土。」</p>
<p>如來分<a class='ref t' id='t0425c06' href='#t0425c06'>T 0425c06</a>別如是法時，造論姓聚落主聞佛所說，遠塵<a class='ref t' id='t0425c07' href='#t0425c07'>T 0425c07</a>離垢，得法眼清淨，得法證法，見法知法，得<a class='ref t' id='t0425c08' href='#t0425c08'>T 0425c08</a>法邊際，度諸疑惑，不隨他信，尋得已辦。即起<a class='ref t' id='t0425c09' href='#t0425c09'>T 0425c09</a>離坐，整衣合掌，白佛言：「世尊！我已得度！我已<a class='ref t' id='t0425c10' href='#t0425c10'>T 0425c10</a>得度！今歸依佛，歸依法僧，為優婆塞，盡其<a class='ref t' id='t0425c11' href='#t0425c11'>T 0425c11</a>形命，信心清淨。」聚落主復白佛言：「世尊！譬如<a class='ref t' id='t0425c12' href='#t0425c12'>T 0425c12</a>為利養故，作於惡罵，日日轉惡，尚失己財，<a class='ref t' id='t0425c13' href='#t0425c13'>T 0425c13</a>況復得利。我亦如是，為得利故，親近愚癡不<a class='ref t' id='t0425c14' href='#t0425c14'>T 0425c14</a>善尼乾。我以狂惑，親近於彼，供養恭敬，我<a class='ref t' id='t0425c15' href='#t0425c15'>T 0425c15</a>於彼所，不得善利，為其所陷，將墮地獄。世<a class='ref t' id='t0425c16' href='#t0425c16'>T 0425c16</a>尊拔我，得離惡趣，今重歸佛法僧，我盡形壽<a class='ref t' id='t0425c17' href='#t0425c17'>T 0425c17</a>為優婆塞。我先於彼愚癡尼乾所，有信心、愛<a class='ref t' id='t0425c18' href='#t0425c18'>T 0425c18</a>念、恭敬，悉皆捨棄。我今第三亦重歸依佛法<a class='ref t' id='t0425c19' href='#t0425c19'>T 0425c19</a>僧寶，盡我形壽為優婆塞，不生不信。」</p>
<p>時，造論<a class='ref t' id='t0425c20' href='#t0425c20'>T 0425c20</a>姓聚落主聞佛所說，歡喜頂禮而去。</p>
<a class='ref t' id='t0425c21' href='#t0425c21'>T 0425c21</a>
<blockquote class='gatha'>
<p>動搖及鬪諍　　調馬與惡性<a class='ref t' id='t0425c22' href='#t0425c22'>T 0425c22</a><br>
頂髮并牟尼　　王髮及驢姓<a class='ref t' id='t0425c23' href='#t0425c23'>T 0425c23</a><br>
飢饉與種田　　說何論為十</p>
</blockquote>
<a class='ref t' id='t0425c24' href='#t0425c24'>T 0425c24</a>
<p class='endsutta'><span class='t-juanname'>別譯雜阿含經卷第七</span></p>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
