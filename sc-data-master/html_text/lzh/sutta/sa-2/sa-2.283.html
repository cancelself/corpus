<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.283' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 283</span><span class='mirror-right'>（二八三）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0472c13' href='#t0472c13'>T 0472c13</a>獨園。時有一天，光色倍常，來至佛所，頂禮佛<a class='ref t' id='t0472c14' href='#t0472c14'>T 0472c14</a>足，在一面坐。是天威德，光明熾盛，普照祇洹，<a class='ref t' id='t0472c15' href='#t0472c15'>T 0472c15</a>悉皆大明。彼天爾時即說偈言：</p>
<a class='ref t' id='t0472c16' href='#t0472c16'>T 0472c16</a>
<blockquote class='gatha'>
<p>「云何起必壞？　　云何遮不生？<a class='ref t' id='t0472c17' href='#t0472c17'>T 0472c17</a><br>
云何捨所畏？　　云何成法樂？」</p>
</blockquote>
<p><a class='ref t' id='t0472c18' href='#t0472c18'>T 0472c18</a>爾時，世尊以偈答曰：</p>
<a class='ref t' id='t0472c19' href='#t0472c19'>T 0472c19</a>
<blockquote class='gatha'>
<p>「瞋恚起時滅，　　貪欲生必遮，<a class='ref t' id='t0472c20' href='#t0472c20'>T 0472c20</a><br>
棄無明無畏，　　證滅最為樂。<a class='ref t' id='t0472c21' href='#t0472c21'>T 0472c21</a><br>
棄恚捨貪欲，　　出於諸結使，<a class='ref t' id='t0472c22' href='#t0472c22'>T 0472c22</a><br>
不著於色名，　　觀諸法空林。<a class='ref t' id='t0472c23' href='#t0472c23'>T 0472c23</a><br>
欲為生死根，　　欲能生諸苦，<a class='ref t' id='t0472c24' href='#t0472c24'>T 0472c24</a><br>
斷欲得解脫，　　諸苦亦復然。<a class='ref t' id='t0472c25' href='#t0472c25'>T 0472c25</a><br>
苦得解脫故，　　苦本亦解脫，<a class='ref t' id='t0472c26' href='#t0472c26'>T 0472c26</a><br>
孾愚無智者，　　放逸不觀苦。<a class='ref t' id='t0472c27' href='#t0472c27'>T 0472c27</a><br>
是故沒苦海，　　纏縛無窮已，<a class='ref t' id='t0472c28' href='#t0472c28'>T 0472c28</a><br>
智者撿亂心，　　不宜著諸欲。<a class='ref t' id='t0472c29' href='#t0472c29'>T 0472c29</a><br>
夫為放逸行，　　能壞禪定樂，<a class='ref t' id='t0473a01' href='#t0473a01'>T 0473a01</a><br>
是故應攝想，　　勿得著欲染。<a class='ref t' id='t0473a02' href='#t0473a02'>T 0473a02</a><br>
譬如巨富者，　　守護其珍寶。」</p>
</blockquote>
<p><a class='ref t' id='t0473a03' href='#t0473a03'>T 0473a03</a>爾時，天復以偈讚言：</p>
<a class='ref t' id='t0473a04' href='#t0473a04'>T 0473a04</a>
<blockquote class='gatha'>
<p>「往昔已曾見，　　婆羅門涅槃，<a class='ref t' id='t0473a05' href='#t0473a05'>T 0473a05</a><br>
嫌怖已棄捨，　　能度世間愛。」</p>
</blockquote>
<p><a class='ref t' id='t0473a06' href='#t0473a06'>T 0473a06</a>爾時，此天說此偈已，歡喜而去。</p>
<a class='ref t' id='t0473a07' href='#t0473a07'>T 0473a07</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
