<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.342' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 342</span><span class='mirror-right'>（三四二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0487c22' href='#t0487c22'>T 0487c22</a>獨園。爾時，佛告諸比丘：「生死長遠。」餘如上說。<a class='ref t' id='t0487c23' href='#t0487c23'>T 0487c23</a>於彼眾中有一比丘，即從坐起，偏袒右肩，胡跪<a class='ref t' id='t0487c24' href='#t0487c24'>T 0487c24</a>合掌，白佛言：「世尊！劫為久近？」</p>
<p>佛告比丘：「可為<a class='ref t' id='t0487c25' href='#t0487c25'>T 0487c25</a>汝說，汝不能解。」</p>
<p>比丘白佛：「為可作方喻以不？」</p>
<p><a class='ref t' id='t0487c26' href='#t0487c26'>T 0487c26</a>佛言：「可作方喻。」佛告比丘：「如有硬石，無有<a class='ref t' id='t0487c27' href='#t0487c27'>T 0487c27</a>孔穴，共同一體，縱廣高下，滿一由旬。假使有<a class='ref t' id='t0487c28' href='#t0487c28'>T 0487c28</a>人，以細羅縠衣，或初摩細濡，或以細<span class='t-gaiji'>［疊＊毛］<!--gaiji,,1[疊＊毛],2&#x3CB2;,3--></span>，百<a class='ref t' id='t0487c29' href='#t0487c29'>T 0487c29</a>年一拂，令其壞盡，劫猶未盡。是故我說，劫之長<a class='ref t' id='t0488a01' href='#t0488a01'>T 0488a01</a>遠，邊際難得。劫之久近，其喻如是。如是長劫，<a class='ref t' id='t0488a02' href='#t0488a02'>T 0488a02</a>數百、數千、數萬、數千億萬眾生，於斯長劫之<a class='ref t' id='t0488a03' href='#t0488a03'>T 0488a03</a>中受大苦惱，麁澁痛苦，意所不憙，如似聚沫，<a class='ref t' id='t0488a04' href='#t0488a04'>T 0488a04</a>血渧所受，數受地獄、餓鬼、畜生，入於惡趣。<a class='ref t' id='t0488a05' href='#t0488a05'>T 0488a05</a>是故汝等，當斷後有，勤修行道，離於諸有因<a class='ref t' id='t0488a06' href='#t0488a06'>T 0488a06</a>緣，應作是學。」</p>
<p>諸比丘聞佛所說，歡喜奉行。</p>
<a class='ref t' id='t0488a07' href='#t0488a07'>T 0488a07</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
