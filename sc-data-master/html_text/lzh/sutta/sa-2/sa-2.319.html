<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.319' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 319</span><span class='mirror-right'>（三一九）</span></h1>
</header>
<p>如是我聞：</p>
<p>一時，佛在白山。爾時，尊者<a class='ref t' id='t0480b19' href='#t0480b19'>T 0480b19</a>象護為佛侍者。於時世尊夜中經行，天降微<a class='ref t' id='t0480b20' href='#t0480b20'>T 0480b20</a>雨，電光晃曜。時天帝釋即便化作琉璃寶堂，<a class='ref t' id='t0480b21' href='#t0480b21'>T 0480b21</a>以覆佛上，作是事已，來詣佛所，頂禮佛足，如<a class='ref t' id='t0480b22' href='#t0480b22'>T 0480b22</a>來經行，猶未休止。時彼國人若小兒啼泣，不<a class='ref t' id='t0480b23' href='#t0480b23'>T 0480b23</a>時止者，輒以薄俱羅鬼而以恐之。然諸佛常<a class='ref t' id='t0480b24' href='#t0480b24'>T 0480b24</a>法，師不入室，弟子不得在前入房，而先眠睡。<a class='ref t' id='t0480b25' href='#t0480b25'>T 0480b25</a>爾時，象護作是心念：「今夜既久，世尊不眠，我<a class='ref t' id='t0480b26' href='#t0480b26'>T 0480b26</a>當作薄俱羅鬼，恐其令眠。」作斯念已，尋便反<a class='ref t' id='t0480b27' href='#t0480b27'>T 0480b27</a>被，俱執至經行道頭，而語佛言：「沙門！沙門！<a class='ref t' id='t0480b28' href='#t0480b28'>T 0480b28</a>薄俱羅鬼來。」</p>
<p>爾時，佛告象護：「汝甚愚癡，以薄<a class='ref t' id='t0480b29' href='#t0480b29'>T 0480b29</a>俱羅鬼恐怖於我，汝寧不知如來久斷驚懼、<a class='ref t' id='t0480c01' href='#t0480c01'>T 0480c01</a>毛竪、一切畏耶？」</p>
<p>時釋提桓因見聞是已，白佛<a class='ref t' id='t0480c02' href='#t0480c02'>T 0480c02</a>言：「世尊！佛法之中亦有如是出家人也。」</p>
<p>佛告<a class='ref t' id='t0480c03' href='#t0480c03'>T 0480c03</a>天帝：「憍尸迦！瞿曇種姓極為寬廓，多所容納，<a class='ref t' id='t0480c04' href='#t0480c04'>T 0480c04</a>如是之人，不久亦當得清淨法。」</p>
<p>爾時，世尊即<a class='ref t' id='t0480c05' href='#t0480c05'>T 0480c05</a>說偈言：</p>
<a class='ref t' id='t0480c06' href='#t0480c06'>T 0480c06</a>
<blockquote class='gatha'>
<p>「若於自己法，　　具行婆羅門，<a class='ref t' id='t0480c07' href='#t0480c07'>T 0480c07</a><br>
到于彼岸者，　　盡諸有結漏。<a class='ref t' id='t0480c08' href='#t0480c08'>T 0480c08</a><br>
若於自己法，　　具行婆羅門，<a class='ref t' id='t0480c09' href='#t0480c09'>T 0480c09</a><br>
名到于彼岸，　　觀諸受滅沒。<a class='ref t' id='t0480c10' href='#t0480c10'>T 0480c10</a><br>
若於自己法，　　具行婆羅門，<a class='ref t' id='t0480c11' href='#t0480c11'>T 0480c11</a><br>
到于彼岸者，　　觀因之盡沒。<a class='ref t' id='t0480c12' href='#t0480c12'>T 0480c12</a><br>
若於自己法，　　具行婆羅門，<a class='ref t' id='t0480c13' href='#t0480c13'>T 0480c13</a><br>
能度于彼岸，　　觀結使寂滅。<a class='ref t' id='t0480c14' href='#t0480c14'>T 0480c14</a><br>
若於自己法，　　具行婆羅門，<a class='ref t' id='t0480c15' href='#t0480c15'>T 0480c15</a><br>
度于彼岸者，　　觀生老病死。<a class='ref t' id='t0480c16' href='#t0480c16'>T 0480c16</a><br>
若於自己法，　　具行婆羅門，<a class='ref t' id='t0480c17' href='#t0480c17'>T 0480c17</a><br>
度于彼岸者，　　能度毘舍闍，<a class='ref t' id='t0480c18' href='#t0480c18'>T 0480c18</a><br>
薄俱羅彼岸。」</p>
</blockquote>
<p><a class='ref t' id='t0480c19' href='#t0480c19'>T 0480c19</a>爾時，帝釋聞佛所說，歡喜頂禮，還于天宮。</p>
<a class='ref t' id='t0480c20' href='#t0480c20'>T 0480c20</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
