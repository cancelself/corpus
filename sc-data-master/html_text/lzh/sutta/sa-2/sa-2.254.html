<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.254' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 254</span><span class='mirror-right'>（二五四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0462c10' href='#t0462c10'>T 0462c10</a>獨園。爾時，佛告諸比丘：「世有良醫能治四病，<a class='ref t' id='t0462c11' href='#t0462c11'>T 0462c11</a>應為王師。何謂為四？一、善能知病。二、能知病<a class='ref t' id='t0462c12' href='#t0462c12'>T 0462c12</a>所從起。三者、病生已，善知治愈。四者、已差之<a class='ref t' id='t0462c13' href='#t0462c13'>T 0462c13</a>病，令更不生。能如是者，名世良醫。佛亦成<a class='ref t' id='t0462c14' href='#t0462c14'>T 0462c14</a>就四種之法，如來、至真、等正覺無上良醫，亦<a class='ref t' id='t0462c15' href='#t0462c15'>T 0462c15</a>拔眾生四種毒箭。云何為四？所謂是苦，是苦<a class='ref t' id='t0462c16' href='#t0462c16'>T 0462c16</a>習，是苦滅，是苦滅道。」</p>
<p>佛告比丘：「生老病死，憂<a class='ref t' id='t0462c17' href='#t0462c17'>T 0462c17</a>悲苦惱，如此毒箭，非是世間醫所能知，生苦<a class='ref t' id='t0462c18' href='#t0462c18'>T 0462c18</a>因緣，及能斷生苦，亦不知老病死，憂悲苦惱<a class='ref t' id='t0462c19' href='#t0462c19'>T 0462c19</a>因緣，及能斷除。唯有如來、至真、等正覺無上<a class='ref t' id='t0462c20' href='#t0462c20'>T 0462c20</a>良醫，知生苦因緣，及以斷苦，乃至知老病死，<a class='ref t' id='t0462c21' href='#t0462c21'>T 0462c21</a>憂悲苦惱，知其因緣，及以斷除。是以如來善<a class='ref t' id='t0462c22' href='#t0462c22'>T 0462c22</a>能拔出四種毒箭，故得稱為無上良醫。」</p>
<p>爾時，<a class='ref t' id='t0462c23' href='#t0462c23'>T 0462c23</a>尊者婆耆奢在彼會坐，作是念言：「我今當讚<a class='ref t' id='t0462c24' href='#t0462c24'>T 0462c24</a>如來所說拔四毒箭喻法。」即從座起，合掌向<a class='ref t' id='t0462c25' href='#t0462c25'>T 0462c25</a>佛，而說偈言：</p>
<a class='ref t' id='t0462c26' href='#t0462c26'>T 0462c26</a>
<blockquote class='gatha'>
<p>「我今歸命佛，　　愍於群生類，<a class='ref t' id='t0462c27' href='#t0462c27'>T 0462c27</a><br>
最上第一尊，　　能拔出毒箭。<a class='ref t' id='t0462c28' href='#t0462c28'>T 0462c28</a><br>
世有四種醫，　　能治四種病，<a class='ref t' id='t0462c29' href='#t0462c29'>T 0462c29</a><br>
所謂療身疾，　　孾兒眼毒箭。<a class='ref t' id='t0463a01' href='#t0463a01'>T 0463a01</a><br>
如來治眼病，　　過於彼世醫，<a class='ref t' id='t0463a02' href='#t0463a02'>T 0463a02</a><br>
能以智慧錍，　　決無明眼膜。<a class='ref t' id='t0463a03' href='#t0463a03'>T 0463a03</a><br>
如來治身患，　　過於彼世醫，<a class='ref t' id='t0463a04' href='#t0463a04'>T 0463a04</a><br>
世醫所療者，　　唯能治四大。<a class='ref t' id='t0463a05' href='#t0463a05'>T 0463a05</a><br>
如來善分別，　　六界十八界，<a class='ref t' id='t0463a06' href='#t0463a06'>T 0463a06</a><br>
以此法能治，　　三毒身重病，<a class='ref t' id='t0463a07' href='#t0463a07'>T 0463a07</a><br>
能治孾愚病，　　最勝無有上，<a class='ref t' id='t0463a08' href='#t0463a08'>T 0463a08</a><br>
故我今敬禮，　　瞿曇之大師。<a class='ref t' id='t0463a09' href='#t0463a09'>T 0463a09</a><br>
醫王名迦留，　　多施人湯藥，<a class='ref t' id='t0463a10' href='#t0463a10'>T 0463a10</a><br>
復有一明醫，　　名為婆呼盧，<a class='ref t' id='t0463a11' href='#t0463a11'>T 0463a11</a><br>
瞻毘及耆婆，　　如是醫王等，<a class='ref t' id='t0463a12' href='#t0463a12'>T 0463a12</a><br>
皆能療眾病。　　是等四種師，<a class='ref t' id='t0463a13' href='#t0463a13'>T 0463a13</a><br>
治者必得差，　　雖差病還發，<a class='ref t' id='t0463a14' href='#t0463a14'>T 0463a14</a><br>
亦復不免死。　　如來無上醫，<a class='ref t' id='t0463a15' href='#t0463a15'>T 0463a15</a><br>
所可療治者，　　拔毒盡苦際，<a class='ref t' id='t0463a16' href='#t0463a16'>T 0463a16</a><br>
畢竟離生死，　　終更不受苦。<a class='ref t' id='t0463a17' href='#t0463a17'>T 0463a17</a><br>
無量億那由，　　阿僧祇眾生，<a class='ref t' id='t0463a18' href='#t0463a18'>T 0463a18</a><br>
佛治令盡苦，　　畢竟不還發。<a class='ref t' id='t0463a19' href='#t0463a19'>T 0463a19</a><br>
我今白大眾，　　諸賢在會者，<a class='ref t' id='t0463a20' href='#t0463a20'>T 0463a20</a><br>
甘露不死藥，　　咸當至心服。<a class='ref t' id='t0463a21' href='#t0463a21'>T 0463a21</a><br>
諸人應受信，　　最上治目者，<a class='ref t' id='t0463a22' href='#t0463a22'>T 0463a22</a><br>
療身拔毒箭，　　諸醫無與等，<a class='ref t' id='t0463a23' href='#t0463a23'>T 0463a23</a><br>
是故宜至心，　　歸命瞿曇尊。」</p>
</blockquote>
<a class='ref t' id='t0463a24' href='#t0463a24'>T 0463a24</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
