<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.114' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 114</span><span class='mirror-right'>（一一四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0415b24' href='#t0415b24'>T 0415b24</a>獨園。爾時，尊者摩訶迦葉住舊園林毘舍佉<a class='ref t' id='t0415b25' href='#t0415b25'>T 0415b25</a>講堂中。時，尊者迦葉於日沒時，從禪定起，往<a class='ref t' id='t0415b26' href='#t0415b26'>T 0415b26</a>至佛所，禮佛足已，在一面坐。佛告迦葉：「汝<a class='ref t' id='t0415b27' href='#t0415b27'>T 0415b27</a>可教授諸比丘等，當為說法。所以者何？我恒<a class='ref t' id='t0415b28' href='#t0415b28'>T 0415b28</a>教授，汝亦應爾。我常為諸比丘說法，汝亦應<a class='ref t' id='t0415b29' href='#t0415b29'>T 0415b29</a>爾。」</p>
<p>迦葉白佛：「是諸比丘，難可教授，不能受<a class='ref t' id='t0415b30' href='#t0415b30'>T 0415b30</a>語。」</p>
<p>佛告迦葉：「汝於今者，見何因緣，而不為<a class='ref t' id='t0415c01' href='#t0415c01'>T 0415c01</a>說？」</p>
<p>迦葉對曰：「若不信者，退失善法，便生懈<a class='ref t' id='t0415c02' href='#t0415c02'>T 0415c02</a>怠，無有<span class='corr' title='[漸→慚]'>慚</span>愧，愚癡無智，貪著他物，有恚害<a class='ref t' id='t0415c03' href='#t0415c03'>T 0415c03</a>心，睡蓋所覆，掉動不停，於法疑惑，深著我<a class='ref t' id='t0415c04' href='#t0415c04'>T 0415c04</a>見，具於煩惱垢污之心，喜瞋失念，無暫定，<a class='ref t' id='t0415c05' href='#t0415c05'>T 0415c05</a>有如是等種種不善惡法，決定具有。如斯等<a class='ref t' id='t0415c06' href='#t0415c06'>T 0415c06</a>人，尚無少善，況復增進善法，無有退失？若復<a class='ref t' id='t0415c07' href='#t0415c07'>T 0415c07</a>有人，具於信心，不退善法，精進不倦，能修慚<a class='ref t' id='t0415c08' href='#t0415c08'>T 0415c08</a>愧，有智之人，具行善法，無有貪想，遠離瞋<a class='ref t' id='t0415c09' href='#t0415c09'>T 0415c09</a>嫌，除睡眠蓋，心不掉動，無有疑惑，不著身<a class='ref t' id='t0415c10' href='#t0415c10'>T 0415c10</a>見，心淨無染，不喜瞋恚，能住心念，具於禪<a class='ref t' id='t0415c11' href='#t0415c11'>T 0415c11</a>定，善法不退，若有具上種種善法，我尚不<a class='ref t' id='t0415c12' href='#t0415c12'>T 0415c12</a>說彼人善法停住，況不增長？如斯等人，於日<a class='ref t' id='t0415c13' href='#t0415c13'>T 0415c13</a>夜中，善法增長。」</p>
<p>佛告迦葉：「如是！如是！如汝所<a class='ref t' id='t0415c14' href='#t0415c14'>T 0415c14</a>說。若不信者，退失善法，乃至如斯等人，尚<a class='ref t' id='t0415c15' href='#t0415c15'>T 0415c15</a>無少善，況復增長？若復有人，具信心者，不<a class='ref t' id='t0415c16' href='#t0415c16'>T 0415c16</a>退善法，乃至我尚不說彼人善法停住，況不<a class='ref t' id='t0415c17' href='#t0415c17'>T 0415c17</a>增長？」</p>
<p>時，諸比丘聞佛所說，歡喜奉行。</p>
<a class='ref t' id='t0415c18' href='#t0415c18'>T 0415c18</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
