<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.285' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 285</span><span class='mirror-right'>（二八五）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0473b01' href='#t0473b01'>T 0473b01</a>獨園。爾時，有天光明倍常，來至佛所，頭面禮<a class='ref t' id='t0473b02' href='#t0473b02'>T 0473b02</a>佛，在一面坐，而說偈言：</p>
<a class='ref t' id='t0473b03' href='#t0473b03'>T 0473b03</a>
<blockquote class='gatha'>
<p>「應共誰止住？　　復應親近誰？<a class='ref t' id='t0473b04' href='#t0473b04'>T 0473b04</a><br>
從誰所受法，　　得利不生惡？」</p>
</blockquote>
<p><a class='ref t' id='t0473b05' href='#t0473b05'>T 0473b05</a>爾時，世尊以偈答曰：</p>
<a class='ref t' id='t0473b06' href='#t0473b06'>T 0473b06</a>
<blockquote class='gatha'>
<p>「應共善人住，　　親近於善者，<a class='ref t' id='t0473b07' href='#t0473b07'>T 0473b07</a><br>
從彼人受法，　　得利不生惡。<a class='ref t' id='t0473b08' href='#t0473b08'>T 0473b08</a><br>
應共善人住，　　親近於善者，<a class='ref t' id='t0473b09' href='#t0473b09'>T 0473b09</a><br>
從彼人受法，　　智者得利樂。<a class='ref t' id='t0473b10' href='#t0473b10'>T 0473b10</a><br>
應共善人住，　　親近於善者，<a class='ref t' id='t0473b11' href='#t0473b11'>T 0473b11</a><br>
從彼人受法，　　智者得名譽。<a class='ref t' id='t0473b12' href='#t0473b12'>T 0473b12</a><br>
親近於善者，　　從彼人受法，<a class='ref t' id='t0473b13' href='#t0473b13'>T 0473b13</a><br>
智者得解慧，　　是故應共住。<a class='ref t' id='t0473b14' href='#t0473b14'>T 0473b14</a><br>
親近於善者，　　從彼人受法，<a class='ref t' id='t0473b15' href='#t0473b15'>T 0473b15</a><br>
親族中尊勝，　　能離於憂愁，<a class='ref t' id='t0473b16' href='#t0473b16'>T 0473b16</a><br>
於一切苦中，　　而能得解脫。<a class='ref t' id='t0473b17' href='#t0473b17'>T 0473b17</a><br>
遠離諸惡趣，　　能斷一切縛，<a class='ref t' id='t0473b18' href='#t0473b18'>T 0473b18</a><br>
純受上妙樂，　　得近於涅槃。」</p>
</blockquote>
<p><a class='ref t' id='t0473b19' href='#t0473b19'>T 0473b19</a>天復以偈讚言：</p>
<a class='ref t' id='t0473b20' href='#t0473b20'>T 0473b20</a>
<blockquote class='gatha'>
<p>「往昔已曾見，　　婆羅門涅槃，<a class='ref t' id='t0473b21' href='#t0473b21'>T 0473b21</a><br>
嫌怖久棄捨，　　能度世間愛。」</p>
</blockquote>
<p><a class='ref t' id='t0473b22' href='#t0473b22'>T 0473b22</a>爾時，此天說此偈已，歡喜而去。</p>
<a class='ref t' id='t0473b23' href='#t0473b23'>T 0473b23</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
