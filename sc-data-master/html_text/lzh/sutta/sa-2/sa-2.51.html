<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.51' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 51</span><span class='mirror-right'>（五一）</span></h1>
</header>
<p>如是我聞：</p>
<p>一時，佛在王舍城<span class='corr' title='[伽→迦] cf.【麗】'>迦</span>蘭陀竹<a class='ref t' id='t0390b12' href='#t0390b12'>T 0390b12</a>林。爾時，王舍城中有一貧人，極為窮困，甚可<a class='ref t' id='t0390b13' href='#t0390b13'>T 0390b13</a>憐愍，於佛法中，生清淨信，能淨持戒，少讀<a class='ref t' id='t0390b14' href='#t0390b14'>T 0390b14</a>誦經，亦能小施。有此四事因緣果報，身壞<a class='ref t' id='t0390b15' href='#t0390b15'>T 0390b15</a>命終，生忉利天勝妙善處。此新生天有三事<a class='ref t' id='t0390b16' href='#t0390b16'>T 0390b16</a>勝：一色貌勝，二名稱勝，三壽命勝。諸天見<a class='ref t' id='t0390b17' href='#t0390b17'>T 0390b17</a>已，皆共恭敬，往帝釋所，白帝釋言：「有新生<a class='ref t' id='t0390b18' href='#t0390b18'>T 0390b18</a>天，有三事勝於餘諸天。」帝釋言：「我先曾見，彼<a class='ref t' id='t0390b19' href='#t0390b19'>T 0390b19</a>新生天，本為人時，貧窮困苦，極為寒悴，直<a class='ref t' id='t0390b20' href='#t0390b20'>T 0390b20</a>以信心，向於三寶，能淨持戒，少多修施，今<a class='ref t' id='t0390b21' href='#t0390b21'>T 0390b21</a>得生此忉利天上。」</p>
<p>爾時，帝釋即說偈言：</p>
<a class='ref t' id='t0390b22' href='#t0390b22'>T 0390b22</a>
<blockquote class='gatha'>
<p>「若於三寶生淨信，　　其心堅固不動轉，<a class='ref t' id='t0390b23' href='#t0390b23'>T 0390b23</a><br>
持所受戒不毀犯，　　當知此人不名貧。<a class='ref t' id='t0390b24' href='#t0390b24'>T 0390b24</a><br>
名為智慧壽命人，　　以敬無上三寶故，<a class='ref t' id='t0390b25' href='#t0390b25'>T 0390b25</a><br>
得生天上受勝樂，　　是故應當作斯學。」</p>
</blockquote>
<p><a class='ref t' id='t0390b26' href='#t0390b26'>T 0390b26</a>爾時，諸天聞此偈已，歡喜信受，作禮還宮。</p>
<a class='ref t' id='t0390b27' href='#t0390b27'>T 0390b27</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
