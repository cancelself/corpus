<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.74' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 74</span><span class='mirror-right'>（七四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0400a24' href='#t0400a24'>T 0400a24</a>獨園。時有摩納名阿脩羅鹽，往詣佛所，不善<a class='ref t' id='t0400a25' href='#t0400a25'>T 0400a25</a>口意，面於佛前，加諸罵辱。爾時，如來見聞是<a class='ref t' id='t0400a26' href='#t0400a26'>T 0400a26</a>已，即說偈言：</p>
<a class='ref t' id='t0400a27' href='#t0400a27'>T 0400a27</a>
<blockquote class='gatha'>
<p>「行善不瞋恚，　　布施常實語，<a class='ref t' id='t0400a28' href='#t0400a28'>T 0400a28</a><br>
不瞋不害者，　　勝於懷惡忿。<a class='ref t' id='t0400a29' href='#t0400a29'>T 0400a29</a><br>
慳貪及妄語，　　親近惡人者，<a class='ref t' id='t0400b01' href='#t0400b01'>T 0400b01</a><br>
當知此眾生，　　積瞋如丘山。<a class='ref t' id='t0400b02' href='#t0400b02'>T 0400b02</a><br>
瞋恚如逸馬，　　制之由轡勒，<a class='ref t' id='t0400b03' href='#t0400b03'>T 0400b03</a><br>
控轡不名堅，　　制心乃名堅。<a class='ref t' id='t0400b04' href='#t0400b04'>T 0400b04</a><br>
是故我今者，　　名為善調御。」</p>
</blockquote>
<p><a class='ref t' id='t0400b05' href='#t0400b05'>T 0400b05</a>爾時，摩納即白佛言：「我實愚闇，所為不善，面<a class='ref t' id='t0400b06' href='#t0400b06'>T 0400b06</a>於佛前，加諸罵辱。唯願世尊哀受我懺。」</p>
<p>佛<a class='ref t' id='t0400b07' href='#t0400b07'>T 0400b07</a>言：「摩納！知汝至心，憐愍汝故，受汝懺悔，使<a class='ref t' id='t0400b08' href='#t0400b08'>T 0400b08</a>汝從今善法增長，無有退轉。」</p>
<p>佛說是已，諸比<a class='ref t' id='t0400b09' href='#t0400b09'>T 0400b09</a>丘聞佛所說，歡喜奉行。</p>
<a class='ref t' id='t0400b10' href='#t0400b10'>T 0400b10</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
