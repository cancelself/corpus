<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.77' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 77</span><span class='mirror-right'>（七七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0400c27' href='#t0400c27'>T 0400c27</a>獨園。爾時，世尊於其晨朝，著衣持鉢，入城乞<a class='ref t' id='t0400c28' href='#t0400c28'>T 0400c28</a>食。時，婆羅門突邏闍遙見如來，疾走往趣，到<a class='ref t' id='t0400c29' href='#t0400c29'>T 0400c29</a>佛所已，覆於佛前，面加罵辱，毀謗世尊，種<a class='ref t' id='t0401a01' href='#t0401a01'>T 0401a01</a>種觸惱。又復掬土欲以坌佛，然所掬土，風吹<a class='ref t' id='t0401a02' href='#t0401a02'>T 0401a02</a>自坌，不能污佛。</p>
<p>爾時，如來見是事已，即說偈<a class='ref t' id='t0401a03' href='#t0401a03'>T 0401a03</a>言：</p>
<a class='ref t' id='t0401a04' href='#t0401a04'>T 0401a04</a>
<blockquote class='gatha'>
<p>「無瞋人所橫加瞋，　　清淨人所生毀謗，<a class='ref t' id='t0401a05' href='#t0401a05'>T 0401a05</a><br>
如似散土還自坌，　　譬如農夫種田殖，<a class='ref t' id='t0401a06' href='#t0401a06'>T 0401a06</a><br>
隨所種者獲其報，　　是人亦爾必得報。」</p>
</blockquote>
<p><a class='ref t' id='t0401a07' href='#t0401a07'>T 0401a07</a>婆羅門言：「我實有過，嬰愚無智，所為不善，唯<a class='ref t' id='t0401a08' href='#t0401a08'>T 0401a08</a>願如來聽我懺悔。」</p>
<p>佛言：「汝於如來阿羅呵三<a class='ref t' id='t0401a09' href='#t0401a09'>T 0401a09</a>藐三佛陀所，面加毀謗，癡惑之甚，如汝所說。<a class='ref t' id='t0401a10' href='#t0401a10'>T 0401a10</a>我愍汝故，受汝懺悔，使汝不退，善法增長。」婆<a class='ref t' id='t0401a11' href='#t0401a11'>T 0401a11</a>羅門蒙佛聽許，歡喜而去。</p>
<a class='ref t' id='t0401a12' href='#t0401a12'>T 0401a12</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
