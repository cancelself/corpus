<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.64' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 64</span><span class='mirror-right'>（六四）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0395c21' href='#t0395c21'>T 0395c21</a>獨園。爾時，摩竭提阿闍世王及波斯匿王各<a class='ref t' id='t0395c22' href='#t0395c22'>T 0395c22</a>嚴四兵，交兵大戰。波斯匿王大破阿闍世王<a class='ref t' id='t0395c23' href='#t0395c23'>T 0395c23</a>所將兵眾，并復擒得阿闍世王身。波斯匿<a class='ref t' id='t0395c24' href='#t0395c24'>T 0395c24</a>王既得勝已，與阿闍世王同載一車，來詣佛<a class='ref t' id='t0395c25' href='#t0395c25'>T 0395c25</a>所，頂禮佛足。時，波斯匿王白佛言：「世尊！此<a class='ref t' id='t0395c26' href='#t0395c26'>T 0395c26</a>摩竭提阿闍世王，韋提希子，我於彼所，初無<a class='ref t' id='t0395c27' href='#t0395c27'>T 0395c27</a>怨嫌。彼於我所，恒懷憎嫉。然其是我親友之<a class='ref t' id='t0395c28' href='#t0395c28'>T 0395c28</a>子，以是之故，我今欲放，令得還國。」</p>
<p>佛言：「大王！<a class='ref t' id='t0395c29' href='#t0395c29'>T 0395c29</a>可放令去。若能放彼王，於長夜有大利益。」</p>
<p>爾<a class='ref t' id='t0396a01' href='#t0396a01'>T 0396a01</a>時，世尊即說偈言：</p>
<a class='ref t' id='t0396a02' href='#t0396a02'>T 0396a02</a>
<blockquote class='gatha'>
<p>「力能破他軍，　　還為他所壞；<a class='ref t' id='t0396a03' href='#t0396a03'>T 0396a03</a><br>
力能侵掠人，　　<span class='corr' title='[邏→還] cf.【麗】'>還</span>為他所掠。<a class='ref t' id='t0396a04' href='#t0396a04'>T 0396a04</a><br>
愚謂為無報，　　必受於大苦；<a class='ref t' id='t0396a05' href='#t0396a05'>T 0396a05</a><br>
若當命終時，　　乃知實有報。」</p>
</blockquote>
<p><a class='ref t' id='t0396a06' href='#t0396a06'>T 0396a06</a>佛說是已，諸比丘聞佛所說，歡喜奉行。</p>
<a class='ref t' id='t0396a07' href='#t0396a07'>T 0396a07</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
