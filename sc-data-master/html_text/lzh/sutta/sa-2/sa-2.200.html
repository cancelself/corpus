<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.200' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 200</span><span class='mirror-right'>（二〇〇）</span></h1>
</header>
<p>如是我聞：</p>
<p>一時，佛住王舍城迦蘭陀竹<a class='ref t' id='t0447c18' href='#t0447c18'>T 0447c18</a>林。爾時，尊者富那在靈鷲山，多諸異學外道<a class='ref t' id='t0447c19' href='#t0447c19'>T 0447c19</a>梵志來至其所，問訊尊者富那，在一面坐。白<a class='ref t' id='t0447c20' href='#t0447c20'>T 0447c20</a>尊者富那言：「我等皆聞沙門瞿曇說眾生斷，<a class='ref t' id='t0447c21' href='#t0447c21'>T 0447c21</a>更不受生。此事云何？」</p>
<p>尊者答曰：「如我解佛所<a class='ref t' id='t0447c22' href='#t0447c22'>T 0447c22</a>說義者，佛終不說眾生死已，更不復有死此<a class='ref t' id='t0447c23' href='#t0447c23'>T 0447c23</a>生彼，佛實不見眾生之相。所以者何？凡夫妄<a class='ref t' id='t0447c24' href='#t0447c24'>T 0447c24</a>想，以有慢故，言有眾生。如來斷慢，讚歎斷<a class='ref t' id='t0447c25' href='#t0447c25'>T 0447c25</a>慢故，無眾生想。」時諸外道聞尊者說，不生歡<a class='ref t' id='t0447c26' href='#t0447c26'>T 0447c26</a>喜，亦不嫌毀，即便還歸。</p>
<p>其去未久，富那即<a class='ref t' id='t0447c27' href='#t0447c27'>T 0447c27</a>便往詣佛所，到佛所已，頂禮佛足，在一面立。<a class='ref t' id='t0447c28' href='#t0447c28'>T 0447c28</a>以諸外道所問，具白世尊：「是諸外道皆言：『世<a class='ref t' id='t0447c29' href='#t0447c29'>T 0447c29</a>尊說眾生斷，更不受生。此事云何？』我即答言：<a class='ref t' id='t0448a01' href='#t0448a01'>T 0448a01</a>『如我解佛所說義者，佛終不說眾生死已，更<a class='ref t' id='t0448a02' href='#t0448a02'>T 0448a02</a>不復有死此生彼，佛實不見眾生之想。所以<a class='ref t' id='t0448a03' href='#t0448a03'>T 0448a03</a>者何？凡夫妄想，以有慢故，起於眾生。如來<a class='ref t' id='t0448a04' href='#t0448a04'>T 0448a04</a>斷慢，讚歎斷慢，是故不起於眾生想。』」富那<a class='ref t' id='t0448a05' href='#t0448a05'>T 0448a05</a>復言：「我為外道作如是說，將不違佛所說教<a class='ref t' id='t0448a06' href='#t0448a06'>T 0448a06</a>法，致於謗毀，生增減耶？為同世尊之所宣說，<a class='ref t' id='t0448a07' href='#t0448a07'>T 0448a07</a>為當異耶？為如法說，為不如法？為似法說，不<a class='ref t' id='t0448a08' href='#t0448a08'>T 0448a08</a>似法說？不為同佛法者所譏呵耶？」</p>
<p>佛告富那：<a class='ref t' id='t0448a09' href='#t0448a09'>T 0448a09</a>「汝說真實，非為毀謗，不增不減，如我所說，等<a class='ref t' id='t0448a10' href='#t0448a10'>T 0448a10</a>無差別，是如法說，非非法說，無有同佛法者<a class='ref t' id='t0448a11' href='#t0448a11'>T 0448a11</a>能譏呵汝。何以故？從本已來，一切皆為我慢<a class='ref t' id='t0448a12' href='#t0448a12'>T 0448a12</a>所害，眾生煩惱，皆因我慢，而得生長。喜樂我<a class='ref t' id='t0448a13' href='#t0448a13'>T 0448a13</a>慢，不知我慢，以不知故，譬如循環不知端緒，<a class='ref t' id='t0448a14' href='#t0448a14'>T 0448a14</a>亦如亂織莫知其首，亦如麻縕，亦如軍眾，<a class='ref t' id='t0448a15' href='#t0448a15'>T 0448a15</a>被破壞時，擾攘亂走，眾生於何擾亂不定，此<a class='ref t' id='t0448a16' href='#t0448a16'>T 0448a16</a>世他世，流馳不止，生死流轉，不能得出。」復告<a class='ref t' id='t0448a17' href='#t0448a17'>T 0448a17</a>富那：「如是我慢，一切眾生，無盡盡滅無相，至<a class='ref t' id='t0448a18' href='#t0448a18'>T 0448a18</a>於盡滅，悉皆散壞。若知如是，於人世界、天世<a class='ref t' id='t0448a19' href='#t0448a19'>T 0448a19</a>界、魔世界、梵世界、沙門、婆羅門、天人，大眾<a class='ref t' id='t0448a20' href='#t0448a20'>T 0448a20</a>之中，長夜得義，救拔得樂。」</p>
<p>時諸比丘聞佛所<a class='ref t' id='t0448a21' href='#t0448a21'>T 0448a21</a>說，歡喜奉行。</p>
<a class='ref t' id='t0448a22' href='#t0448a22'>T 0448a22</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
