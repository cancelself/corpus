<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.9' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 9</span><span class='mirror-right'>（九）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0376a16' href='#t0376a16'>T 0376a16</a>獨園。當于爾時，有眾多比丘集講堂中，各作<a class='ref t' id='t0376a17' href='#t0376a17'>T 0376a17</a>衣服。時，有一年少比丘，出家未久，新受具戒，<a class='ref t' id='t0376a18' href='#t0376a18'>T 0376a18</a>在僧中坐，不作僧衣。時，諸比丘作衣已訖，往<a class='ref t' id='t0376a19' href='#t0376a19'>T 0376a19</a>至佛所，頂禮佛足，在一面坐。諸比丘白佛言：<a class='ref t' id='t0376a20' href='#t0376a20'>T 0376a20</a>「世尊！我等比丘在講堂中裁作衣服，此年少<a class='ref t' id='t0376a21' href='#t0376a21'>T 0376a21</a>比丘在僧中坐，不為眾僧造作衣服。」</p>
<p>佛告年<a class='ref t' id='t0376a22' href='#t0376a22'>T 0376a22</a>少比丘言：「汝實不佐眾僧而作衣耶？」比丘白<a class='ref t' id='t0376a23' href='#t0376a23'>T 0376a23</a>佛言：「世尊！我隨力所能，亦為僧作。」</p>
<p>爾時，世尊<a class='ref t' id='t0376a24' href='#t0376a24'>T 0376a24</a>知彼比丘心之所念，告諸比丘：「汝等勿嫌年<a class='ref t' id='t0376a25' href='#t0376a25'>T 0376a25</a>少比丘無所作也，彼比丘者，所作已辦，得阿<a class='ref t' id='t0376a26' href='#t0376a26'>T 0376a26</a>羅漢，諸漏已盡，捨於重擔，獲於正智，心得解<a class='ref t' id='t0376a27' href='#t0376a27'>T 0376a27</a>脫。」</p>
<p>爾時，世尊即說偈言：</p>
<a class='ref t' id='t0376a28' href='#t0376a28'>T 0376a28</a>
<blockquote class='gatha'>
<p>「我涅槃法，　　終不為彼，　　懈怠無智，<a class='ref t' id='t0376a29' href='#t0376a29'>T 0376a29</a><br>
之所獲得。　　猶如良馬，　　上大丈夫，<a class='ref t' id='t0376b01' href='#t0376b01'>T 0376b01</a><br>
斷除愛結，　　盡諸煩惱。　　除祛四取，<a class='ref t' id='t0376b02' href='#t0376b02'>T 0376b02</a><br>
獲于寂滅，　　能壞魔軍，　　住最後身。」</p>
</blockquote>
<p><a class='ref t' id='t0376b03' href='#t0376b03'>T 0376b03</a>佛說是已，諸比丘聞佛所說，歡喜奉行。</p>
<a class='ref t' id='t0376b04' href='#t0376b04'>T 0376b04</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
