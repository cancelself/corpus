<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.73' lang='lzh'>
<header class='mirror'>
<p class='division'><span class='mirror-left latin'>Saṁyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 73</span><span class='mirror-right'>（七三）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0400a02' href='#t0400a02'>T 0400a02</a>獨園。爾時，波斯匿王身體肥大，喘息極麁，往<a class='ref t' id='t0400a03' href='#t0400a03'>T 0400a03</a>詣佛所，頂禮佛足，在一面坐。佛告王言：「王今<a class='ref t' id='t0400a04' href='#t0400a04'>T 0400a04</a>身體極為重大，至於動轉，出入息時，極為大<a class='ref t' id='t0400a05' href='#t0400a05'>T 0400a05</a>難。」</p>
<p>王白佛言：「如是，如是。如世尊教，今患此<a class='ref t' id='t0400a06' href='#t0400a06'>T 0400a06</a>身，以為慚愧，用自譏呵。」</p>
<p>爾時，世尊即說偈言：</p>
<a class='ref t' id='t0400a07' href='#t0400a07'>T 0400a07</a>
<blockquote class='gatha'>
<p>「夫人常當自憶念，　　若得飲食應知量，<a class='ref t' id='t0400a08' href='#t0400a08'>T 0400a08</a><br>
身體輕便受苦少，　　正得消化護命長。」</p>
</blockquote>
<p><a class='ref t' id='t0400a09' href='#t0400a09'>T 0400a09</a>爾時，烏帶摩納在於眾中。王告摩納言：「汝能<a class='ref t' id='t0400a10' href='#t0400a10'>T 0400a10</a>受持此偈，於我食時，常能為我誦此偈不？若<a class='ref t' id='t0400a11' href='#t0400a11'>T 0400a11</a>能誦者，我當賞汝日百金錢，我之所食常當<a class='ref t' id='t0400a12' href='#t0400a12'>T 0400a12</a>聽汝先我前食。」烏帶摩納爾時答言：「我能。」佛<a class='ref t' id='t0400a13' href='#t0400a13'>T 0400a13</a>重為波斯匿王種種說法，示教利喜，默然而<a class='ref t' id='t0400a14' href='#t0400a14'>T 0400a14</a>住。波斯匿王禮佛而退，烏帶摩納小在後住，<a class='ref t' id='t0400a15' href='#t0400a15'>T 0400a15</a>受持此偈。佛告摩納：「王若食時，恒為王說如<a class='ref t' id='t0400a16' href='#t0400a16'>T 0400a16</a>此上偈。」</p>
<p>爾時，波斯匿王日日減食，身體日日<a class='ref t' id='t0400a17' href='#t0400a17'>T 0400a17</a>轉小，漸得輕便。波斯匿王後至佛所，身體<a class='ref t' id='t0400a18' href='#t0400a18'>T 0400a18</a>輕便，轉得端正。白佛言：「世尊！我於今者奉佛<a class='ref t' id='t0400a19' href='#t0400a19'>T 0400a19</a>勅教，現身之中受無量樂。南無佛、婆伽婆、至<a class='ref t' id='t0400a20' href='#t0400a20'>T 0400a20</a>真、等正覺！知我現報現前利益，由節食故。」</p>
<a class='ref t' id='t0400a21' href='#t0400a21'>T 0400a21</a>
<blockquote class='gatha'>
<p>得勝、毀壞、從佛教　　一法、福田、可厭患<a class='ref t' id='t0400a22' href='#t0400a22'>T 0400a22</a><br>
明闇、石山、著一衣　　諸王、喘息名跋瞿</p>
</blockquote>
<a class='ref t' id='t0400a23' href='#t0400a23'>T 0400a23</a>
<footer>
<p>This translation of a Saṁyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
