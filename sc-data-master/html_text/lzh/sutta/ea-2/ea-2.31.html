<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea-2.31' lang='lzh'>
<header class='mirror'>
<p class='division'><span class='mirror-left latin'>Ekottarikāgama 2nd</span><span class='mirror-right'>佛說七處三觀經</span></p>
<h1 class='mirror-row'><span class='mirror-left latin'>EA2 31</span><span class='mirror-right'>（三一）九橫</span></h1>
</header>
<p class='suttainfo'>佛說九橫</p>
<p><a class='ref t' id='t0880b21' href='#t0880b21'>T 0880b21</a>聞如是：</p>
<p>一時，佛在舍衛國，行在祇樹給<a class='ref t' id='t0880b22' href='#t0880b22'>T 0880b22</a>孤獨園。佛告諸比丘：「有九輩因緣，人命未<a class='ref t' id='t0880b23' href='#t0880b23'>T 0880b23</a>盡便橫死。何等為九？一為不應飯，二為不量<a class='ref t' id='t0880b24' href='#t0880b24'>T 0880b24</a>飯，三為不習飯飯，四為不出生，五為止熟，<a class='ref t' id='t0880b25' href='#t0880b25'>T 0880b25</a>六為不持戒，七為近惡知識，八為入里不<a class='ref t' id='t0880b26' href='#t0880b26'>T 0880b26</a>時不如法行，九為可避不避。如是為九因<a class='ref t' id='t0880b27' href='#t0880b27'>T 0880b27</a>緣，人命為橫盡。」諸比丘聞佛語，歡喜作禮。</p>
<p><a class='ref t' id='t0880b28' href='#t0880b28'>T 0880b28</a>「何等為不應飯者？名為不可意飯，亦為以<a class='ref t' id='t0880b29' href='#t0880b29'>T 0880b29</a>飯腹不停諷，是名為不應飯。</p>
<p><a class='ref t' id='t0880c01' href='#t0880c01'>T 0880c01</a>「何等為不量飯者，名為不知節度，多飯過<a class='ref t' id='t0880c02' href='#t0880c02'>T 0880c02</a>足，是名為不量飯。</p>
<p><a class='ref t' id='t0880c03' href='#t0880c03'>T 0880c03</a>「何等為不習飯飯者？名為不知時，冬夏為<a class='ref t' id='t0880c04' href='#t0880c04'>T 0880c04</a>至他郡國，不知俗宜，不能消飲食，未習故，<a class='ref t' id='t0880c05' href='#t0880c05'>T 0880c05</a>是名為不習飯飯。</p>
<p><a class='ref t' id='t0880c06' href='#t0880c06'>T 0880c06</a>「何等為不出生者？名為飯物未消，復從上<a class='ref t' id='t0880c07' href='#t0880c07'>T 0880c07</a>飯，不服藥吐下，不時消，是名為不出生。</p>
<p><a class='ref t' id='t0880c08' href='#t0880c08'>T 0880c08</a>「何等為止熟者？名為大便小便來時不即<a class='ref t' id='t0880c09' href='#t0880c09'>T 0880c09</a>行，噫吐嚏下風來時制之，是名為止熟。</p>
<p><a class='ref t' id='t0880c10' href='#t0880c10'>T 0880c10</a>「何等為不持戒者？名為犯五戒，殺、盜、犯人<a class='ref t' id='t0880c11' href='#t0880c11'>T 0880c11</a>婦女、兩舌、飲酒，亦有餘戒以犯便入縣官，<a class='ref t' id='t0880c12' href='#t0880c12'>T 0880c12</a>或強死、或得杖死、或得字亦餓便從是死；<a class='ref t' id='t0880c13' href='#t0880c13'>T 0880c13</a>或以得脫外，從怨家得手死，或驚怖念罪<a class='ref t' id='t0880c14' href='#t0880c14'>T 0880c14</a>憂死，是為不持戒。</p>
<p><a class='ref t' id='t0880c15' href='#t0880c15'>T 0880c15</a>「何等為近惡知識者？名為惡知識，以作惡<a class='ref t' id='t0880c16' href='#t0880c16'>T 0880c16</a>便及人。何以故？坐不離惡知識故，不覺善<a class='ref t' id='t0880c17' href='#t0880c17'>T 0880c17</a>惡，不計惡知識惡態，不思惟惡知識惡行，<a class='ref t' id='t0880c18' href='#t0880c18'>T 0880c18</a>是名為近惡知識。</p>
<p><a class='ref t' id='t0880c19' href='#t0880c19'>T 0880c19</a>「何等為入里不時者？名為冥行，亦里有譊<a class='ref t' id='t0880c20' href='#t0880c20'>T 0880c20</a>譊諍時行，亦遇縣官長吏出追捕，不避不<a class='ref t' id='t0880c21' href='#t0880c21'>T 0880c21</a>可避行者，入里妄入他家舍中，妄見不可<a class='ref t' id='t0880c22' href='#t0880c22'>T 0880c22</a>見，妄聽不可聽，妄犯不可犯，妄說不可說，<a class='ref t' id='t0880c23' href='#t0880c23'>T 0880c23</a>妄憂不可憂，妄索不可索，是名為入里不<a class='ref t' id='t0880c24' href='#t0880c24'>T 0880c24</a>時不如法行。何等為可避不避者？名為當<a class='ref t' id='t0880c25' href='#t0880c25'>T 0880c25</a>避弊象弊馬、牛犇車馳馬、蛇虺坑井、水火拔<a class='ref t' id='t0880c26' href='#t0880c26'>T 0880c26</a>刀、醉人惡人，亦餘若干，是名為可避不避。</p>
<p><a class='ref t' id='t0880c27' href='#t0880c27'>T 0880c27</a>「比丘！如是為因緣，九人輩命未盡，當坐是<a class='ref t' id='t0880c28' href='#t0880c28'>T 0880c28</a>盡。黠人當識是、當避是因緣，以避乃得兩<a class='ref t' id='t0880c29' href='#t0880c29'>T 0880c29</a>福，一者得長壽，二者以長壽乃得聞道好<a class='ref t' id='t0881a01' href='#t0881a01'>T 0881a01</a>語善言，亦能為道。」</p>
<p>佛說如是，皆歡喜受。</p>
<a class='ref t' id='t0881a02' href='#t0881a02'>T 0881a02</a>
<footer>
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href='http://tripitaka.cbeta.org/T02n0150A001'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
