<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea-2.28' lang='lzh'>
<header class='mirror'>
<p class='division'><span class='mirror-left latin'>Ekottarikāgama 2nd</span><span class='mirror-right'>佛說七處三觀經</span></p>
<h1 class='mirror-row'><span class='mirror-left latin'>EA2 28</span><span class='mirror-right'>（二八）</span></h1>
</header>
<p>聞如是：</p>
<p>一時，佛在舍衛國，行在祇樹給<a class='ref t' id='t0879c23' href='#t0879c23'>T 0879c23</a>孤獨園。彼時佛告比丘：「諸畏是謂為欲。比丘！<a class='ref t' id='t0879c24' href='#t0879c24'>T 0879c24</a>謂諸苦是謂為欲。比丘！諸疾病是謂為欲。<a class='ref t' id='t0879c25' href='#t0879c25'>T 0879c25</a>比丘！諸結是謂為欲。比丘！諸瘡是謂為欲。<a class='ref t' id='t0879c26' href='#t0879c26'>T 0879c26</a>比丘！諸染泥是謂為欲。比丘！諸著是謂為欲。<a class='ref t' id='t0879c27' href='#t0879c27'>T 0879c27</a>比丘！諸墮母腹中是謂為欲。</p>
<p><a class='ref t' id='t0879c28' href='#t0879c28'>T 0879c28</a>「比丘！何以故諸畏為欲？用世間癡人為貪欲<a class='ref t' id='t0879c29' href='#t0879c29'>T 0879c29</a>所泆，為貪欲所縛，用現世不得脫諸畏，後世<a class='ref t' id='t0879c30' href='#t0879c30'>T 0879c30</a>亦不得脫。比丘！以是故諸畏為欲。</p>
<p><a class='ref t' id='t0880a01' href='#t0880a01'>T 0880a01</a>「比丘！何以故諸苦為欲？用世間癡人為貪欲<a class='ref t' id='t0880a02' href='#t0880a02'>T 0880a02</a>所泆，為貪欲所縛，用現世不得脫諸畏，後<a class='ref t' id='t0880a03' href='#t0880a03'>T 0880a03</a>世亦不得脫。比丘！以是故諸苦為欲。</p>
<p><a class='ref t' id='t0880a04' href='#t0880a04'>T 0880a04</a>「比丘！何以故諸病為欲？用世間癡人為貪<a class='ref t' id='t0880a05' href='#t0880a05'>T 0880a05</a>欲所泆所縛，用現世不得脫諸畏，後世亦不<a class='ref t' id='t0880a06' href='#t0880a06'>T 0880a06</a>得脫。比丘！以是故諸病為欲。</p>
<p><a class='ref t' id='t0880a07' href='#t0880a07'>T 0880a07</a>「比丘！何以故諸結為欲？用世間癡人為貪欲<a class='ref t' id='t0880a08' href='#t0880a08'>T 0880a08</a>所泆，為貪欲所縛，用現世不得脫諸畏，後世<a class='ref t' id='t0880a09' href='#t0880a09'>T 0880a09</a>亦不得脫。以是故諸結為欲。</p>
<p><a class='ref t' id='t0880a10' href='#t0880a10'>T 0880a10</a>「比丘！何以故諸瘡為欲？用世間癡人為貪欲<a class='ref t' id='t0880a11' href='#t0880a11'>T 0880a11</a>所泆，為貪欲所縛，用現世不得脫諸畏，後世<a class='ref t' id='t0880a12' href='#t0880a12'>T 0880a12</a>亦不得脫。比丘！以是故諸瘡為欲。</p>
<p><a class='ref t' id='t0880a13' href='#t0880a13'>T 0880a13</a>「比丘！何以故諸染泥為欲？用世間癡人為貪<a class='ref t' id='t0880a14' href='#t0880a14'>T 0880a14</a>欲所泆，為貪欲所縛，用現世不得脫諸畏，後<a class='ref t' id='t0880a15' href='#t0880a15'>T 0880a15</a>世亦不得脫。比丘！以是故諸染為欲。</p>
<p><a class='ref t' id='t0880a16' href='#t0880a16'>T 0880a16</a>「比丘！何以故諸著為欲？用世間癡人為貪<a class='ref t' id='t0880a17' href='#t0880a17'>T 0880a17</a>欲所泆，為貪欲所縛，用現世不得脫諸畏，後<a class='ref t' id='t0880a18' href='#t0880a18'>T 0880a18</a>世亦不得脫。比丘！以是故諸著為欲。</p>
<p><a class='ref t' id='t0880a19' href='#t0880a19'>T 0880a19</a>「比丘！何以故諸墮母腹中為欲？用世間癡人<a class='ref t' id='t0880a20' href='#t0880a20'>T 0880a20</a>為貪欲所泆，為貪欲所縛，用現世不得脫諸<a class='ref t' id='t0880a21' href='#t0880a21'>T 0880a21</a>畏，後世亦不得脫。比丘！是故諸墮母腹中<a class='ref t' id='t0880a22' href='#t0880a22'>T 0880a22</a>為欲。」佛以說是，從後說絕：</p>
<p><a class='ref t' id='t0880a23' href='#t0880a23'>T 0880a23</a>「畏苦病結瘡是謂為欲，癡人為是所縛已，可<a class='ref t' id='t0880a24' href='#t0880a24'>T 0880a24</a>色從彼墮母腹中，上頭所說，比丘正意已知<a class='ref t' id='t0880a25' href='#t0880a25'>T 0880a25</a>莫離諸畏，為深黠人度彼，當觀世間生老行<a class='ref t' id='t0880a26' href='#t0880a26'>T 0880a26</a>展轉。」</p>
<p>時佛說如是。</p>
<p><a class='ref t' id='t0880a27' href='#t0880a27'>T 0880a27</a>「瘡有八輩：一為疑瘡，二為愛瘡，三為貪瘡，四<a class='ref t' id='t0880a28' href='#t0880a28'>T 0880a28</a>為瞋恚瘡，五為癡瘡，六為憍慢瘡，七為邪瘡，<a class='ref t' id='t0880a29' href='#t0880a29'>T 0880a29</a>八為生死瘡。」</p>
<a class='ref t' id='t0880a30' href='#t0880a30'>T 0880a30</a>
<footer>
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href='http://tripitaka.cbeta.org/T02n0150A001'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
