<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t148' lang='lzh'>
<header class='mirror'>
<h1 class='mirror-row'><span class='mirror-left latin'>T 148</span> <span class='mirror-right'>國王不梨先泥十夢經</span></h1>
</header>
<p class='suttainfo latin'><span class='juannum'>No. 148 [Nos. 125 (52.9), 146–147]</span><br>
<a class='ref t' id='t0873a04' href='#t0873a04'>T 0873a04</a> <span class='t-juanname'>國王不梨先泥十夢經</span><br>
<a class='ref t' id='t0873a05' href='#t0873a05'>T 0873a05</a> <a class='ref t' id='t0873a06' href='#t0873a06'>T 0873a06</a> <span class='scribe'>東晉西域沙門竺曇無蘭譯</span></p>
<p><a class='ref t' id='t0873a07' href='#t0873a07'>T 0873a07</a>聞如是：</p>
<p>一時，佛在舍衛國祇樹給孤獨園。時， <a class='ref t' id='t0873a08' href='#t0873a08'>T 0873a08</a>國王不梨先泥，夜臥夢見十事。何等十事？ <a class='ref t' id='t0873a09' href='#t0873a09'>T 0873a09</a>一者夢見三瓶併，兩邊瓶滿氣出相交往來， <a class='ref t' id='t0873a10' href='#t0873a10'>T 0873a10</a>不入中央空瓶中。二者夢見馬口食，尻亦食。 <a class='ref t' id='t0873a11' href='#t0873a11'>T 0873a11</a>三者夢見小樹生華。四者夢見小樹生果。五 <a class='ref t' id='t0873a12' href='#t0873a12'>T 0873a12</a>者夢見一人索繩，人後有羊，羊主食繩。六者 <a class='ref t' id='t0873a13' href='#t0873a13'>T 0873a13</a>夢見狐坐於金床上，於金器中食。七者夢見 <a class='ref t' id='t0873a14' href='#t0873a14'>T 0873a14</a>大牛還從犢子飲乳。八者夢見四牛從四面 <a class='ref t' id='t0873a15' href='#t0873a15'>T 0873a15</a>鳴來相趍欲鬪，當合未合不知牛處。九者夢 <a class='ref t' id='t0873a16' href='#t0873a16'>T 0873a16</a>見大陂水，中央濁四邊清。十者夢見大谿水 <a class='ref t' id='t0873a17' href='#t0873a17'>T 0873a17</a>流正赤。王夢見是事已即寤，大恐亡其國及 <a class='ref t' id='t0873a18' href='#t0873a18'>T 0873a18</a>身妻子。王明日即召公卿大臣及諸道人曉 <a class='ref t' id='t0873a19' href='#t0873a19'>T 0873a19</a>解夢者，問言：「昨夜臥夢，見十事如是，夢即寤， <a class='ref t' id='t0873a20' href='#t0873a20'>T 0873a20</a>恐怖意中不樂，誰能解夢者？」諸道人中有一 <a class='ref t' id='t0873a21' href='#t0873a21'>T 0873a21</a>婆羅門言：「我能為王解之，恐王聞者愁憂不 <a class='ref t' id='t0873a22' href='#t0873a22'>T 0873a22</a>樂。」王言：「如卿所覩便說之，勿有所諱。」婆羅門 <a class='ref t' id='t0873a23' href='#t0873a23'>T 0873a23</a>言：「王夢者皆各惡非吉事，當取所重愛夫人、 <a class='ref t' id='t0873a24' href='#t0873a24'>T 0873a24</a>太子及身邊親近侍人奴婢，皆殺以祠天， <a class='ref t' id='t0873a25' href='#t0873a25'>T 0873a25</a>王可得無他；王有臥具及著身珍寶好物，皆 <a class='ref t' id='t0873a26' href='#t0873a26'>T 0873a26</a>當燒以祠天，如是者王身可得無他。」</p>
<p><a class='ref t' id='t0873a27' href='#t0873a27'>T 0873a27</a>王聞婆羅門解夢如是，王即大愁憂不樂，却 <a class='ref t' id='t0873a28' href='#t0873a28'>T 0873a28</a>入齋房思念是事。王有正夫人名摩尼，到王 <a class='ref t' id='t0873a29' href='#t0873a29'>T 0873a29</a>所問王言：「何為入齋房愁憂不樂，我身將有 <a class='ref t' id='t0873b01' href='#t0873b01'>T 0873b01</a>過失於王耶？」王言：「汝無過於我，自愁憂耳。」夫 <a class='ref t' id='t0873b02' href='#t0873b02'>T 0873b02</a>人復問：「王用何等故愁憂？」王言：「汝莫問我，聞 <a class='ref t' id='t0873b03' href='#t0873b03'>T 0873b03</a>者令汝不樂。」夫人復言：「我是王身半，設有善 <a class='ref t' id='t0873b04' href='#t0873b04'>T 0873b04</a>惡王當語我，云何不相語耶？」王便為夫人說： <a class='ref t' id='t0873b05' href='#t0873b05'>T 0873b05</a>「我昨夜夢見十事，夢已即寤，我大愁憂恐怖， <a class='ref t' id='t0873b06' href='#t0873b06'>T 0873b06</a>恐亡我國及身妻子。我召群臣公卿諸道人， <a class='ref t' id='t0873b07' href='#t0873b07'>T 0873b07</a>為說所夢十事，有婆羅門為我解夢言：『當取 <a class='ref t' id='t0873b08' href='#t0873b08'>T 0873b08</a>所愛重夫人、太子及邊親近侍從人奴婢及白 <a class='ref t' id='t0873b09' href='#t0873b09'>T 0873b09</a>象名馬，皆殺以祠天，及所臥具著身珍寶皆 <a class='ref t' id='t0873b10' href='#t0873b10'>T 0873b10</a>燒祠天，王身乃可得無他。』我用是故愁憂不 <a class='ref t' id='t0873b11' href='#t0873b11'>T 0873b11</a>樂耳。」夫人言：「王莫愁憂！如人買金磨石好醜 <a class='ref t' id='t0873b12' href='#t0873b12'>T 0873b12</a>善惡其色自見於石上，今佛近在精舍去國 <a class='ref t' id='t0873b13' href='#t0873b13'>T 0873b13</a>不遠，何以不往問夢意？如佛所解當隨之。」</p>
<p><a class='ref t' id='t0873b14' href='#t0873b14'>T 0873b14</a>王即勅左右群臣，嚴駕而出，到佛所徐步徑， <a class='ref t' id='t0873b15' href='#t0873b15'>T 0873b15</a>王下車前到佛所，以頭面著佛足，却坐白佛 <a class='ref t' id='t0873b16' href='#t0873b16'>T 0873b16</a>言：「我昨夜夢見十事：一者夢見三瓶併，兩邊 <a class='ref t' id='t0873b17' href='#t0873b17'>T 0873b17</a>瓶滿氣相交往來，不入中央空瓶中。二者夢 <a class='ref t' id='t0873b18' href='#t0873b18'>T 0873b18</a>見馬口食，尻亦食。三者夢見小樹生華。四者 <a class='ref t' id='t0873b19' href='#t0873b19'>T 0873b19</a>夢見小樹生果。五者夢見一人索繩，人後有 <a class='ref t' id='t0873b20' href='#t0873b20'>T 0873b20</a>羊，羊主食繩。六者夢見狐坐於金床上，於金 <a class='ref t' id='t0873b21' href='#t0873b21'>T 0873b21</a>器中食。七者夢見大牛還從犢子乳。八者夢 <a class='ref t' id='t0873b22' href='#t0873b22'>T 0873b22</a>見四牛從四面鳴來相趍欲鬪，當合不合不 <a class='ref t' id='t0873b23' href='#t0873b23'>T 0873b23</a>知牛處。九者夢見大陂水，中央濁四邊清。十 <a class='ref t' id='t0873b24' href='#t0873b24'>T 0873b24</a>者夢見谿水流正赤。我所夢如是，寤即恐怖， <a class='ref t' id='t0873b25' href='#t0873b25'>T 0873b25</a>恐亡我國及身妻子，唯佛為解所夢十事，願 <a class='ref t' id='t0873b26' href='#t0873b26'>T 0873b26</a>聞教誡。」</p>
<p>佛言：「王莫愁！王夢者皆無他，王所 <a class='ref t' id='t0873b27' href='#t0873b27'>T 0873b27</a>夢迺為後世當來之事，非今世。」佛言：「後世人 <a class='ref t' id='t0873b28' href='#t0873b28'>T 0873b28</a>當不畏法禁，婬妷貪利嫉姤不知厭足，少 <a class='ref t' id='t0873b29' href='#t0873b29'>T 0873b29</a>義理無慈心，喜怒不知慚愧。」</p>
<p><a class='ref t' id='t0873c01' href='#t0873c01'>T 0873c01</a>佛言：「第一、夢見三瓶併，兩邊瓶滿氣出相交 <a class='ref t' id='t0873c02' href='#t0873c02'>T 0873c02</a>往來，不入中央空瓶中者，後世人豪貴者，自 <a class='ref t' id='t0873c03' href='#t0873c03'>T 0873c03</a>相追隨不視貧者，王夢見三瓶併，正謂是耳。 <a class='ref t' id='t0873c04' href='#t0873c04'>T 0873c04</a>王莫恐莫恐！於王國於太子於夫人皆無他。」</p>
<p><a class='ref t' id='t0873c05' href='#t0873c05'>T 0873c05</a>佛言：「第二、王夢見馬口食，尻亦食者，後世人 <a class='ref t' id='t0873c06' href='#t0873c06'>T 0873c06</a>作帝王及大臣，廩食縣官俸祿復採萬民，不 <a class='ref t' id='t0873c07' href='#t0873c07'>T 0873c07</a>知厭足，王夢見馬口食尻亦食，正謂是耳。王 <a class='ref t' id='t0873c08' href='#t0873c08'>T 0873c08</a>莫恐莫恐！於王國於太子於夫人皆無他。」</p>
<p><a class='ref t' id='t0873c09' href='#t0873c09'>T 0873c09</a>佛言：「第三、夢見小樹生花者，後世人年未滿 <a class='ref t' id='t0873c10' href='#t0873c10'>T 0873c10</a>三十而頭生白髮，貪婬多欲年少強老，王夢 <a class='ref t' id='t0873c11' href='#t0873c11'>T 0873c11</a>見小樹生花者，正謂是耳。王莫恐莫恐！於王 <a class='ref t' id='t0873c12' href='#t0873c12'>T 0873c12</a>國於太子於夫人皆無他也。」</p>
<p><a class='ref t' id='t0873c13' href='#t0873c13'>T 0873c13</a>佛言：「第四、王夢見小樹生菓者，後世女人年 <a class='ref t' id='t0873c14' href='#t0873c14'>T 0873c14</a>未滿十五，便行嫁抱兒而歸，不知慚愧，王夢 <a class='ref t' id='t0873c15' href='#t0873c15'>T 0873c15</a>見小樹生果，正謂是耳。王莫恐！於王國於 <a class='ref t' id='t0873c16' href='#t0873c16'>T 0873c16</a>太子於夫人皆無他。」</p>
<p><a class='ref t' id='t0873c17' href='#t0873c17'>T 0873c17</a>佛言：「第五、夢見一人索繩，人後有羊，羊主食 <a class='ref t' id='t0873c18' href='#t0873c18'>T 0873c18</a>繩者，後世人夫壻出行賈作，置婦於後，便 <a class='ref t' id='t0873c19' href='#t0873c19'>T 0873c19</a>與他家男子交通，食其財物，王夢見一人索 <a class='ref t' id='t0873c20' href='#t0873c20'>T 0873c20</a>繩者，正謂是耳。王莫恐！於王國於太子於夫 <a class='ref t' id='t0873c21' href='#t0873c21'>T 0873c21</a>人皆無他。」</p>
<p><a class='ref t' id='t0873c22' href='#t0873c22'>T 0873c22</a>佛言：「第六、王夢見狐坐金床上，於金器中食 <a class='ref t' id='t0873c23' href='#t0873c23'>T 0873c23</a>者，後世人下賤更尊貴有財產，眾人敬畏 <a class='ref t' id='t0873c24' href='#t0873c24'>T 0873c24</a>之，公侯子孫更貧賤，處於下坐飲食在後，王 <a class='ref t' id='t0873c25' href='#t0873c25'>T 0873c25</a>夢見狐坐金床上於金器中食，正謂是耳。王 <a class='ref t' id='t0873c26' href='#t0873c26'>T 0873c26</a>莫恐！於王國於太子於夫人皆無他。」</p>
<p><a class='ref t' id='t0873c27' href='#t0873c27'>T 0873c27</a>佛言：「第七、王夢見大牛還從犢子乳者，後世 <a class='ref t' id='t0873c28' href='#t0873c28'>T 0873c28</a>人無有禮義，母反為女作媒，誘恤他家男子 <a class='ref t' id='t0873c29' href='#t0873c29'>T 0873c29</a>與女交通，賣女求財物以自供給，不知慚 <a class='ref t' id='t0874a01' href='#t0874a01'>T 0874a01</a>愧，王夢見大牛還從犢子乳者，正謂是耳。王 <a class='ref t' id='t0874a02' href='#t0874a02'>T 0874a02</a>莫恐！於王國於太子於夫人皆無他。」</p>
<p><a class='ref t' id='t0874a03' href='#t0874a03'>T 0874a03</a>佛言：「第八、夢見四牛從四面鳴來相趍欲 <a class='ref t' id='t0874a04' href='#t0874a04'>T 0874a04</a>鬪，當合未合不知牛處者，後世帝王長吏及 <a class='ref t' id='t0874a05' href='#t0874a05'>T 0874a05</a>人民，皆無至誠之心，更欺詐愚癡瞋恚不敬 <a class='ref t' id='t0874a06' href='#t0874a06'>T 0874a06</a>天地，用是故雨澤不時，長吏人民請禱求雨， <a class='ref t' id='t0874a07' href='#t0874a07'>T 0874a07</a>天當四面起雲雷電有聲，長吏人民咸言當 <a class='ref t' id='t0874a08' href='#t0874a08'>T 0874a08</a>雨，須臾之間雲散雨去為不墮。所以者何？ <a class='ref t' id='t0874a09' href='#t0874a09'>T 0874a09</a>帝王長吏人民，無有忠正慈仁故。王夢見四 <a class='ref t' id='t0874a10' href='#t0874a10'>T 0874a10</a>牛鳴來相趍，當合未合不知牛處者，正謂此 <a class='ref t' id='t0874a11' href='#t0874a11'>T 0874a11</a>耳。王莫恐！於王國於太子於夫人皆無他。」</p>
<p><a class='ref t' id='t0874a12' href='#t0874a12'>T 0874a12</a>佛言：「第九、王夢見大陂水，中央濁四邊清者， <a class='ref t' id='t0874a13' href='#t0874a13'>T 0874a13</a>後世中國當擾亂治行不平，人民不孝父母 <a class='ref t' id='t0874a14' href='#t0874a14'>T 0874a14</a>不敬長老，邊國面當平清，人民和睦孝順二 <a class='ref t' id='t0874a15' href='#t0874a15'>T 0874a15</a>親，王夢見大陂水中央濁四邊清者，正謂是 <a class='ref t' id='t0874a16' href='#t0874a16'>T 0874a16</a>耳。王莫恐！於王國於太子於夫人皆無他。」</p>
<p><a class='ref t' id='t0874a17' href='#t0874a17'>T 0874a17</a>佛言：「第十、王夢見大谿水流正赤者，後世諸 <a class='ref t' id='t0874a18' href='#t0874a18'>T 0874a18</a>國當忿爭，興軍聚眾更相攻伐，當作車兵 <a class='ref t' id='t0874a19' href='#t0874a19'>T 0874a19</a>步兵騎兵共鬪，相殺傷不可稱數，死者於路 <a class='ref t' id='t0874a20' href='#t0874a20'>T 0874a20</a>血流正赤，王夢見大谿水流正赤，正謂是耳。 <a class='ref t' id='t0874a21' href='#t0874a21'>T 0874a21</a>王莫恐！於王國於太子於夫人皆無他。」</p>
<p><a class='ref t' id='t0874a22' href='#t0874a22'>T 0874a22</a>佛言：「王夢見者，皆為後世當來之事，非今世 <a class='ref t' id='t0874a23' href='#t0874a23'>T 0874a23</a>事，王莫恐愁憂也。」</p>
<p>王即長跪言：「得佛教，心即 <a class='ref t' id='t0874a24' href='#t0874a24'>T 0874a24</a>歡喜，譬如人持小器盛膏，膏多器小，更求大 <a class='ref t' id='t0874a25' href='#t0874a25'>T 0874a25</a>器盛之，安隱不復恐，今我受佛恩得安隱。」王 <a class='ref t' id='t0874a26' href='#t0874a26'>T 0874a26</a>即為佛作禮，還歸宮中重賜正夫人，皆奪諸 <a class='ref t' id='t0874a27' href='#t0874a27'>T 0874a27</a>大臣俸祿。王言：「我從今以後不信諸異道人 <a class='ref t' id='t0874a28' href='#t0874a28'>T 0874a28</a>及婆羅門所語。」</p>
<a class='ref t' id='t0874a29' href='#t0874a29'>T 0874a29</a>
<p class='endsutta'><span class='t-juanname'>國王不梨先泥十夢經</span></p>
<a class='ref t' id='t0874b01' href='#t0874b01'>T 0874b01</a> <a class='ref t' id='t0874b02' href='#t0874b02'>T 0874b02</a> <a class='ref t' id='t0874b03' href='#t0874b03'>T 0874b03</a>
<footer>
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 148. The text is from <a href='http://tripitaka.cbeta.org/T02'>CBETA</a> .</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
