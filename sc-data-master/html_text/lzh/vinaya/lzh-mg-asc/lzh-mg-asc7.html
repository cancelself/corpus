<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-asc-vagga7' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Abhisamācārika</span> <span class='mirror-right'>威儀法</span></p>
<h1 class='mirror-row'><span class='mirror-left latin'>Vagga 7. Padīpa</span> <span class='mirror-right'>燈</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。爾時諸比丘闇中入禪坊倒地。 <a class='ref t' id='t0512c12' href='#t0512c12'>T 0512c12</a> 諸比丘以是因緣往白世尊。佛言。從今日聽 <a class='ref t' id='t0512c13' href='#t0512c13'>T 0512c13</a> 然燈。時六群比丘當直然燈。以口吹滅以手 <a class='ref t' id='t0512c14' href='#t0512c14'>T 0512c14</a> 扇滅以衣扇滅。復放下風擾亂諸坐禪比丘。 <a class='ref t' id='t0512c15' href='#t0512c15'>T 0512c15</a> 比丘以是因緣往白世尊。佛言。從今已後然 <a class='ref t' id='t0512c16' href='#t0512c16'>T 0512c16</a> 燈法應如是。云何如是。應從最下次第當直 <a class='ref t' id='t0512c17' href='#t0512c17'>T 0512c17</a> 當直人應預辦木鑽牛屎於食屋中宿火不得 <a class='ref t' id='t0512c18' href='#t0512c18'>T 0512c18</a> 頓然燈。當置火一邊漸次然之然燈時當先 <a class='ref t' id='t0512c19' href='#t0512c19'>T 0512c19</a> 然照舍利及形像前燈。禮拜已當出滅之。次 <a class='ref t' id='t0512c20' href='#t0512c20'>T 0512c20</a> 然廁屋中。若坐禪時至者。應然禪坊中。應 <a class='ref t' id='t0512c21' href='#t0512c21'>T 0512c21</a> 唱言。諸大德<span class='t-gaiji'>呪<!--gaiji,咒,1[口*兄],2&#x546A;,3--></span>願燈隨喜。次然道經行處次 <a class='ref t' id='t0512c22' href='#t0512c22'>T 0512c22</a> 然閣道頭。若多油者廁屋中當竟夜然若油 <a class='ref t' id='t0512c23' href='#t0512c23'>T 0512c23</a> 少者人行斷當滅。滅已次滅道經行處。次滅 <a class='ref t' id='t0512c24' href='#t0512c24'>T 0512c24</a> 閣道頭。次滅禪坊中燈。滅禪坊中燈時 <a class='ref t' id='t0512c25' href='#t0512c25'>T 0512c25</a> 不得卒滅。當言諸大德敷褥欲滅燈。便以手 <a class='ref t' id='t0512c26' href='#t0512c26'>T 0512c26</a> 遮唱言。燈欲滅燈欲滅。不聽用口吹滅手扇 <a class='ref t' id='t0512c27' href='#t0512c27'>T 0512c27</a> 滅及衣扇滅當<span class='t-gaiji'>敧<!--gaiji,敧,1[敲-高+(立/(可-一))],2,3--></span>折頭燋去。至後夜時當復 <a class='ref t' id='t0512c28' href='#t0512c28'>T 0512c28</a> 起先然廁屋。次然道經行處。次然閣道頭。 <a class='ref t' id='t0512c29' href='#t0512c29'>T 0512c29</a> 次然禪坊中。然禪坊中時不得卒入然。當 <a class='ref t' id='t0513a01' href='#t0513a01'>T 0513a01</a> 唱言。諸大德燈欲入燈欲入。次唱說偈曉欲 <a class='ref t' id='t0513a02' href='#t0513a02'>T 0513a02</a> 滅時。當先滅閣道頭。次滅行處。次滅廁屋中。 <a class='ref t' id='t0513a03' href='#t0513a03'>T 0513a03</a> 次滅禪坊中燈。然燈法應如是。若不如是 <a class='ref t' id='t0513a04' href='#t0513a04'>T 0513a04</a> 越威儀法也。</p>
<p><a class='ref t' id='t0513a05' href='#t0513a05'>T 0513a05</a><a class='ref sc' id='sc2' href='#sc2'>SC 2</a> 佛住舍衛城。爾時諸比丘禪坊中坐禪低 <a class='ref t' id='t0513a06' href='#t0513a06'>T 0513a06</a> 仰而睡。諸比丘以是因緣往白世尊。佛言。從 <a class='ref t' id='t0513a07' href='#t0513a07'>T 0513a07</a> 今已後。應行禪杖。六群比丘行禪杖時。擣比 <a class='ref t' id='t0513a08' href='#t0513a08'>T 0513a08</a> 丘<span class='t-gaiji'>脇<!--gaiji,脅,1[月*劦],2&#x8107;,3--></span>肋。彼即驚喚殺我長老諸比丘以是因 <a class='ref t' id='t0513a09' href='#t0513a09'>T 0513a09</a> 緣往白世尊乃至佛言。從今日後。應如是行 <a class='ref t' id='t0513a10' href='#t0513a10'>T 0513a10</a> 禪杖。作禪杖法應用竹若<span class='t-gaiji'>［竺－二＋韋］<!--gaiji,,1[竺-二+韋],2&#x25BE4;,3--></span>長八肘物。裹兩 <a class='ref t' id='t0513a11' href='#t0513a11'>T 0513a11</a> 頭。下坐應行。行時不得覆頭覆右肩著革屣。 <a class='ref t' id='t0513a12' href='#t0513a12'>T 0513a12</a> 當偏袒右肩。若有睡者不得卒急喚起。不得 <a class='ref t' id='t0513a13' href='#t0513a13'>T 0513a13</a> 擣<span class='t-gaiji'>脇<!--gaiji,脅,1[月*劦],2&#x8107;,3--></span>。當併邊以杖拄前三搖復不覺者。若 <a class='ref t' id='t0513a14' href='#t0513a14'>T 0513a14</a> 在左邊當拄右膝。若在右邊當拄左膝。覺 <a class='ref t' id='t0513a15' href='#t0513a15'>T 0513a15</a> 已當起取杖而行。亦不得覆頭覆右肩。當偏 <a class='ref t' id='t0513a16' href='#t0513a16'>T 0513a16</a> 袒而行。若睡者眾多。不得如牛一時併起應 <a class='ref t' id='t0513a17' href='#t0513a17'>T 0513a17</a> 兩人三人起。年少應行杖。若和上阿闍梨睡。 <a class='ref t' id='t0513a18' href='#t0513a18'>T 0513a18</a> 亦應令起。恭敬法故。應起取杖。弟子不得 <a class='ref t' id='t0513a19' href='#t0513a19'>T 0513a19</a> 與杖當自行。行杖人不得隨瞋愛而求其過。 <a class='ref t' id='t0513a20' href='#t0513a20'>T 0513a20</a> 當攝六情一心思惟。若有睡眠者應與彼取 <a class='ref t' id='t0513a21' href='#t0513a21'>T 0513a21</a> 杖人不得嫌恨。當作是念。彼今與我除陰蓋。 <a class='ref t' id='t0513a22' href='#t0513a22'>T 0513a22</a> 益我不少。念已應起行。若有睡者應與。行 <a class='ref t' id='t0513a23' href='#t0513a23'>T 0513a23</a> 禪杖法應如是。若不如是越威儀法也。</p>
<p><a class='ref t' id='t0513a24' href='#t0513a24'>T 0513a24</a><a class='ref sc' id='sc3' href='#sc3'>SC 3</a> 佛住舍衛城。爾時比丘行禪杖。天寒手戰。諸 <a class='ref t' id='t0513a25' href='#t0513a25'>T 0513a25</a> 比丘以是因緣往白世尊。佛言。從今日後應 <a class='ref t' id='t0513a26' href='#t0513a26'>T 0513a26</a> 作丸。六群比丘行丸時。擲胸擲面。比丘驚言 <a class='ref t' id='t0513a27' href='#t0513a27'>T 0513a27</a> 殺我諸比丘以是因緣往白世尊。佛言。從今 <a class='ref t' id='t0513a28' href='#t0513a28'>T 0513a28</a> 日後。作丸法擲丸法應如是。云何如是。作丸 <a class='ref t' id='t0513a29' href='#t0513a29'>T 0513a29</a> 法應用若線若毛若<span class='t-gaiji'>［疊＊毛］<!--gaiji,,1[疊*毛],2&#x3CB2;,3--></span>作。不得令太堅。不 <a class='ref t' id='t0513b01' href='#t0513b01'>T 0513b01</a> 得太軟。行法當先與中央人。若有睡者不得 <a class='ref t' id='t0513b02' href='#t0513b02'>T 0513b02</a> 趣擲頭面。當擲前前人。恭敬法故應起取。 <a class='ref t' id='t0513b03' href='#t0513b03'>T 0513b03</a> 取已還坐。若和上阿闍梨睡者不得置亦應 <a class='ref t' id='t0513b04' href='#t0513b04'>T 0513b04</a> 與丸。彼恭敬法故應起。弟子應代行丸。彼應 <a class='ref t' id='t0513b05' href='#t0513b05'>T 0513b05</a> 還坐不得俠恨求過。得丸者當作是念。彼今 <a class='ref t' id='t0513b06' href='#t0513b06'>T 0513b06</a> 與我除陰覆饒益不少。行丸法應如是。若不 <a class='ref t' id='t0513b07' href='#t0513b07'>T 0513b07</a> 如是越威儀法。</p>
<p><a class='ref t' id='t0513b08' href='#t0513b08'>T 0513b08</a><a class='ref sc' id='sc4' href='#sc4'>SC 4</a> 佛住舍衛城。爾時六群比丘禪坊戶前脫革 <a class='ref t' id='t0513b09' href='#t0513b09'>T 0513b09</a> 屣。以底相拍。如提乾魚而入。亂坐禪比丘。 <a class='ref t' id='t0513b10' href='#t0513b10'>T 0513b10</a> 諸比丘以是因緣往白世尊。乃至佛言。從今 <a class='ref t' id='t0513b11' href='#t0513b11'>T 0513b11</a> 已後。禪坊中脫革屣應如是。云何如是。不 <a class='ref t' id='t0513b12' href='#t0513b12'>T 0513b12</a> 聽禪坊戶前拍革屣。若地有覆者。當脫持 <a class='ref t' id='t0513b13' href='#t0513b13'>T 0513b13</a> 入。不得如提乾魚。當以底相搭。衣覆而入。 <a class='ref t' id='t0513b14' href='#t0513b14'>T 0513b14</a> 當著右邊尼師檀下。若地無覆者。當徐徐著 <a class='ref t' id='t0513b15' href='#t0513b15'>T 0513b15</a> 入。脫已而坐。禪坊內革屣應如是。若不如 <a class='ref t' id='t0513b16' href='#t0513b16'>T 0513b16</a> 是越威儀法。</p>
<p><a class='ref t' id='t0513b17' href='#t0513b17'>T 0513b17</a><a class='ref sc' id='sc5' href='#sc5'>SC 5</a> 佛住舍衛城。爾時六群比丘禪坊內立。抖 <a class='ref t' id='t0513b18' href='#t0513b18'>T 0513b18</a> 擻尼師檀作聲。亂諸比丘。諸比丘以是因緣 <a class='ref t' id='t0513b19' href='#t0513b19'>T 0513b19</a> 往白世尊。佛言。從今已後。禪坊中尼師 <a class='ref t' id='t0513b20' href='#t0513b20'>T 0513b20</a> 檀應如是。云何如是。不得禪坊中抖擻尼 <a class='ref t' id='t0513b21' href='#t0513b21'>T 0513b21</a> 師檀。當中襞褻置左肩上而去。到已中 <a class='ref t' id='t0513b22' href='#t0513b22'>T 0513b22</a> 屈疊敷而坐來時亦當襞褻著肩上而還。若 <a class='ref t' id='t0513b23' href='#t0513b23'>T 0513b23</a> 欲置常處者當中掩之。還時當徐舒而坐。禪 <a class='ref t' id='t0513b24' href='#t0513b24'>T 0513b24</a> 坊中尼師檀應如是。若不如是越威儀法。</p>
<p><a class='ref t' id='t0513b25' href='#t0513b25'>T 0513b25</a><a class='ref sc' id='sc6' href='#sc6'>SC 6</a> 佛住舍衛城。爾時六群比丘禪坊中故大謦 <a class='ref t' id='t0513b26' href='#t0513b26'>T 0513b26</a> 欬作聲。亂諸比丘。諸比丘以是因緣往白世 <a class='ref t' id='t0513b27' href='#t0513b27'>T 0513b27</a> 尊。乃至佛言。從今已後。禪坊中謦欬應如 <a class='ref t' id='t0513b28' href='#t0513b28'>T 0513b28</a> 是。云何如是。若欲謦欬時不得放恣故大作 <a class='ref t' id='t0513b29' href='#t0513b29'>T 0513b29</a> 聲。當掩口徐徐作聲。若大不可制當起出。 <a class='ref t' id='t0513c01' href='#t0513c01'>T 0513c01</a> 出已欬竟還入。若猶故不止者。當語知事人 <a class='ref t' id='t0513c02' href='#t0513c02'>T 0513c02</a> 已去。謦欬法應如是。若不如是越威儀法。</p>
<p><a class='ref t' id='t0513c03' href='#t0513c03'>T 0513c03</a><a class='ref sc' id='sc7' href='#sc7'>SC 7</a> 佛住舍衛城。爾時六群比丘以草根以縷以 <a class='ref t' id='t0513c04' href='#t0513c04'>T 0513c04</a> 屑。散著鼻中連啑作聲。亂坐禪比丘。諸比丘 <a class='ref t' id='t0513c05' href='#t0513c05'>T 0513c05</a> 以是因緣往白世尊。佛言。從今已後。啑應 <a class='ref t' id='t0513c06' href='#t0513c06'>T 0513c06</a> 如是。云何如是。禪坊中啑者不得放恣大 <a class='ref t' id='t0513c07' href='#t0513c07'>T 0513c07</a> 啑。若啑來時當忍以手掩鼻。若不可忍者。應 <a class='ref t' id='t0513c08' href='#t0513c08'>T 0513c08</a> 手遮鼻而啑。勿使涕唾污濺比坐。若有啑者 <a class='ref t' id='t0513c09' href='#t0513c09'>T 0513c09</a> 不得言語。若上座啑者應言和南。下坐者默 <a class='ref t' id='t0513c10' href='#t0513c10'>T 0513c10</a> 然。啑法應如是。若不如是越威儀法。</p>
<p><a class='ref t' id='t0513c11' href='#t0513c11'>T 0513c11</a><a class='ref sc' id='sc8' href='#sc8'>SC 8</a> 佛住舍衛城。爾時六群比丘禪坊中欠呿。 <a class='ref t' id='t0513c12' href='#t0513c12'>T 0513c12</a> 張口舒臂頻申骨節作聲。亂諸比丘。諸比丘 <a class='ref t' id='t0513c13' href='#t0513c13'>T 0513c13</a> 以是因緣往白世尊。乃至佛言。從今已後。 <a class='ref t' id='t0513c14' href='#t0513c14'>T 0513c14</a> 頻申欠呿法應如是。云何如是。若坐禪坊內 <a class='ref t' id='t0513c15' href='#t0513c15'>T 0513c15</a> 坐欠呿欲來時。不得放恣大欠呿頻申作聲。 <a class='ref t' id='t0513c16' href='#t0513c16'>T 0513c16</a> 應當自制。若不可忍者。當手覆口徐徐欠。 <a class='ref t' id='t0513c17' href='#t0513c17'>T 0513c17</a> 不得亂比坐。頻申時當先舉一手下已次舉 <a class='ref t' id='t0513c18' href='#t0513c18'>T 0513c18</a> 一手。欠呿頻申法應如是。若不如是越威儀 <a class='ref t' id='t0513c19' href='#t0513c19'>T 0513c19</a> 法。</p>
<p><a class='ref t' id='t0513c20' href='#t0513c20'>T 0513c20</a><a class='ref sc' id='sc9' href='#sc9'>SC 9</a> 佛住舍衛城。爾時六群比丘禪房中坐。把搔 <a class='ref t' id='t0513c21' href='#t0513c21'>T 0513c21</a> 擖擖作聲。亂諸比丘。諸比丘以是因緣往 <a class='ref t' id='t0513c22' href='#t0513c22'>T 0513c22</a> 白世尊。乃至佛言。從今已後。應如是把 <a class='ref t' id='t0513c23' href='#t0513c23'>T 0513c23</a> 搔。云何如是。不得大把搔令擖擖作聲。不 <a class='ref t' id='t0513c24' href='#t0513c24'>T 0513c24</a> 得用指甲及木把搔。若大痒者當以手摩若 <a class='ref t' id='t0513c25' href='#t0513c25'>T 0513c25</a> 指頭刮。把搔法應如是。若不如是越威儀法。</p>
<p><a class='ref t' id='t0513c26' href='#t0513c26'>T 0513c26</a><a class='ref sc' id='sc10' href='#sc10'>SC 10</a> 佛住舍衛城爾時六群比丘<span class='t-gaiji'>飡<!--gaiji,餐,1[冰-水+食],2&#x98E1;,3--></span> <span class='t-gaiji'>麨<!--gaiji,,1[麩-夫+少],2&#x9EA8;,3--></span>噉豆多飲酪 <a class='ref t' id='t0513c27' href='#t0513c27'>T 0513c27</a> 漿。在禪坊中四角頭坐。迭互放氣<span class='t-gaiji'>麁<!--gaiji,麤,1[色-巴+鹿],2&#x9E81;,3--></span>細作 <a class='ref t' id='t0513c28' href='#t0513c28'>T 0513c28</a> 聲而言。長老。此聲調和甚好不。以手把氣 <a class='ref t' id='t0513c29' href='#t0513c29'>T 0513c29</a> 而拄他鼻言。長老香不。諸比丘以是因緣 <a class='ref t' id='t0514a01' href='#t0514a01'>T 0514a01</a> 往白世尊。乃至佛言。從今已後。下風事應如 <a class='ref t' id='t0514a02' href='#t0514a02'>T 0514a02</a> 是。云何如是。不得故食多氣物用作調戲。禪 <a class='ref t' id='t0514a03' href='#t0514a03'>T 0514a03</a> 房中若急下風來者當制。若不可忍者。當向 <a class='ref t' id='t0514a04' href='#t0514a04'>T 0514a04</a> 下坐。若下坐處有僧上座者。應還向上座。放 <a class='ref t' id='t0514a05' href='#t0514a05'>T 0514a05</a> 氣時不得令大作聲擾亂比坐。若食上下風 <a class='ref t' id='t0514a06' href='#t0514a06'>T 0514a06</a> 來者亦向下坐。勿令擾亂比坐。若和上阿闍 <a class='ref t' id='t0514a07' href='#t0514a07'>T 0514a07</a> 梨長老比丘前者。當出去在下風勿令臭熏。 <a class='ref t' id='t0514a08' href='#t0514a08'>T 0514a08</a> 若共賈客道行。不得在前縱氣。若氣來不可 <a class='ref t' id='t0514a09' href='#t0514a09'>T 0514a09</a> 忍者當下道在下風放之。放下風法應如是。 <a class='ref t' id='t0514a10' href='#t0514a10'>T 0514a10</a> 若不如是越威儀法。</p>
<a class='ref t' id='t0514a11' href='#t0514a11'>T 0514a11</a>
<blockquote class='gatha'>
<p>然燈行禪杖　　擲丸持革屣 <a class='ref t' id='t0514a12' href='#t0514a12'>T 0514a12</a><br>
尼師檀謦欬　　啑及頻申欠 <a class='ref t' id='t0514a13' href='#t0514a13'>T 0514a13</a><br>
把搔及下風　　第七跋渠竟</p>
</blockquote>
<p><a class='ref t' id='t0514a14' href='#t0514a14'>T 0514a14</a><a class='ref sc' id='sc11' href='#sc11'>SC 11</a> 云何是威儀非威儀。威儀者二部比尼隨順 <a class='ref t' id='t0514a15' href='#t0514a15'>T 0514a15</a> 行。是名威儀。不隨順行是名非威儀。威儀 <a class='ref t' id='t0514a16' href='#t0514a16'>T 0514a16</a> 眾學越惡心無心觸女人一切心悔越比 <a class='ref t' id='t0514a17' href='#t0514a17'>T 0514a17</a> 尼威儀竟。</p>
<a class='ref t' id='t0514a18' href='#t0514a18'>T 0514a18</a>
<p class='endsection'><span class='t-juanname'>摩訶僧祇律卷第三十五</span></p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
