<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-ba51' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Adhyāya</span> <span class='mirror-right'>比丘誦</span></p>
<h1 class='mirror-row'><span class='mirror-left latin'>Pārājika 1</span> <span class='mirror-right'>波羅夷法初戒一</span></h1>
</header>
<p><a class='ref sc' id='sc1' href='#sc1'>SC 1</a> 佛在毘耶離。爾時須提那迦蘭陀子比丘作<a class='ref t' id='t0424b18' href='#t0424b18'>T 0424b18</a>是念。佛結戒斷婬欲先作無罪。我多作婬欲。<a class='ref t' id='t0424b19' href='#t0424b19'>T 0424b19</a>不知我何處是先何處非先。如是心生疑悔。<a class='ref t' id='t0424b20' href='#t0424b20'>T 0424b20</a>是事白佛。佛言。是須提那迦蘭陀子比丘。<a class='ref t' id='t0424b21' href='#t0424b21'>T 0424b21</a>未結戒前一切婬欲不犯。問佛說狂人不犯。<a class='ref t' id='t0424b22' href='#t0424b22'>T 0424b22</a>齊何名狂。佛言。有五相名狂人。親里死盡<a class='ref t' id='t0424b23' href='#t0424b23'>T 0424b23</a>故狂。財物失盡故狂田業人民失盡故狂。或<a class='ref t' id='t0424b24' href='#t0424b24'>T 0424b24</a>四大錯亂故狂。或先世業報故狂。比丘雖有<a class='ref t' id='t0424b25' href='#t0424b25'>T 0424b25</a>是五狂相。若自知我是比丘作婬欲。得波<a class='ref t' id='t0424b26' href='#t0424b26'>T 0424b26</a>羅夷。若不自知不犯。問比尼中說散亂心不<a class='ref t' id='t0424b27' href='#t0424b27'>T 0424b27</a>犯。云何名散亂心。佛言。有五種因緣。令心<a class='ref t' id='t0424b28' href='#t0424b28'>T 0424b28</a>散亂。為非人所打故心散亂。或非人令心散<a class='ref t' id='t0424b29' href='#t0424b29'>T 0424b29</a>亂。或非人食心精氣故心散亂。或四大錯故<a class='ref t' id='t0424c01' href='#t0424c01'>T 0424c01</a>心散亂。或先世業報故心散亂。比丘有是五<a class='ref t' id='t0424c02' href='#t0424c02'>T 0424c02</a>種散亂心。自覺是比丘。犯波羅夷。若不自<a class='ref t' id='t0424c03' href='#t0424c03'>T 0424c03</a>覺知不犯。問佛言。病壞心人不犯。云何名<a class='ref t' id='t0424c04' href='#t0424c04'>T 0424c04</a>病壞心人。有五種病壞心。或風發故病壞心。<a class='ref t' id='t0424c05' href='#t0424c05'>T 0424c05</a>或熱發故病壞心。或冷發故病壞心。或三<a class='ref t' id='t0424c06' href='#t0424c06'>T 0424c06</a>種俱發故病壞心。或時節氣發故病壞心。<a class='ref t' id='t0424c07' href='#t0424c07'>T 0424c07</a>比丘有是五種病壞心。若自覺是比丘。得波<a class='ref t' id='t0424c08' href='#t0424c08'>T 0424c08</a>羅夷。若不自知不犯。有跋耆子比丘。是比<a class='ref t' id='t0424c09' href='#t0424c09'>T 0424c09</a>丘不還戒戒羸不出到自家作婬欲已。還生<a class='ref t' id='t0424c10' href='#t0424c10'>T 0424c10</a>信心故出家。作是念。我當問諸比丘。我還<a class='ref t' id='t0424c11' href='#t0424c11'>T 0424c11</a>得受具足戒。當出家作比丘。若不得當止。<a class='ref t' id='t0424c12' href='#t0424c12'>T 0424c12</a>是人問諸比丘。比丘以是事白佛。佛言。若<a class='ref t' id='t0424c13' href='#t0424c13'>T 0424c13</a>比丘不還戒戒羸不出。自至家作婬欲。是<a class='ref t' id='t0424c14' href='#t0424c14'>T 0424c14</a>人不得受具足戒。隨今日是戒應如是說。<a class='ref t' id='t0424c15' href='#t0424c15'>T 0424c15</a>若比丘入比丘法。不反戒戒羸不出。作婬欲<a class='ref t' id='t0424c16' href='#t0424c16'>T 0424c16</a>乃至共畜生。得波羅夷。有一比丘。作道想<a class='ref t' id='t0424c17' href='#t0424c17'>T 0424c17</a>非道中作婬欲。心生疑。我將無得波羅夷耶。<a class='ref t' id='t0424c18' href='#t0424c18'>T 0424c18</a>是事白佛。佛言。道中道想作婬欲。得波羅<a class='ref t' id='t0424c19' href='#t0424c19'>T 0424c19</a>夷。道中非道想。亦得波羅夷。道中疑亦得<a class='ref t' id='t0424c20' href='#t0424c20'>T 0424c20</a>波羅夷。非道中非道想。得偷蘭遮。非道道<a class='ref t' id='t0424c21' href='#t0424c21'>T 0424c21</a>想得偷蘭遮。非道中疑亦得偷蘭遮。道者。<a class='ref t' id='t0424c22' href='#t0424c22'>T 0424c22</a>小便道大便道口道。若令入大便道中。得波<a class='ref t' id='t0424c23' href='#t0424c23'>T 0424c23</a>羅夷。入小便道中。得波羅夷。入口道中。得<a class='ref t' id='t0424c24' href='#t0424c24'>T 0424c24</a>波羅夷。比丘於象作婬欲。若觸肌得波羅夷。<a class='ref t' id='t0424c25' href='#t0424c25'>T 0424c25</a>若不觸偷蘭遮。若不觸出精。僧伽婆尸沙。<a class='ref t' id='t0424c26' href='#t0424c26'>T 0424c26</a>牛馬駱駝驢騾<span class='t-gaiji'>猪<!--gaiji,豬,1[狂-王+者],2&#x732A;,3--></span>羊犬猿猴<span class='t-gaiji'>麞<!--gaiji,獐,1[鹿/章],2&#x9E9E;,3--></span>鹿鵝鴈孔雀雞<a class='ref t' id='t0424c27' href='#t0424c27'>T 0424c27</a>等亦如是。若觸波羅夷。若不觸偷蘭遮。若<a class='ref t' id='t0424c28' href='#t0424c28'>T 0424c28</a>不觸出精。僧伽婆尸沙。有一比丘。常婬欲<a class='ref t' id='t0424c29' href='#t0424c29'>T 0424c29</a>發。語善知識。我婬欲常發憂惱。不能自止。<a class='ref t' id='t0425a01' href='#t0425a01'>T 0425a01</a>得一女人共作婬欲可休。知識語言。便可作<a class='ref t' id='t0425a02' href='#t0425a02'>T 0425a02</a>去。即隨知識語作婬欲。知識比丘心生疑<a class='ref t' id='t0425a03' href='#t0425a03'>T 0425a03</a>悔。我將不得波羅夷耶。以是事白佛。佛言。<a class='ref t' id='t0425a04' href='#t0425a04'>T 0425a04</a>不犯波羅夷。得偷蘭遮罪。長老優波離問佛<a class='ref t' id='t0425a05' href='#t0425a05'>T 0425a05</a>言。世尊。偷蘭遮。云何懺悔除滅。佛言。有四<a class='ref t' id='t0425a06' href='#t0425a06'>T 0425a06</a>種偷蘭遮。有偷蘭遮罪從波羅夷生重。有偷<a class='ref t' id='t0425a07' href='#t0425a07'>T 0425a07</a>蘭遮罪從波羅夷生輕。有偷蘭遮從僧伽婆<a class='ref t' id='t0425a08' href='#t0425a08'>T 0425a08</a>尸沙生重。有偷蘭遮從僧伽婆尸沙生輕。優<a class='ref t' id='t0425a09' href='#t0425a09'>T 0425a09</a>波離。從波羅夷生重偷蘭遮。應一切僧前悔<a class='ref t' id='t0425a10' href='#t0425a10'>T 0425a10</a>過除滅。從波羅夷生輕偷蘭遮。應出界外四<a class='ref t' id='t0425a11' href='#t0425a11'>T 0425a11</a>比丘眾悔過除滅。從僧伽婆尸沙生重偷蘭<a class='ref t' id='t0425a12' href='#t0425a12'>T 0425a12</a>遮。亦出界外四比丘眾悔過除滅。從僧伽婆<a class='ref t' id='t0425a13' href='#t0425a13'>T 0425a13</a>尸沙生輕偷蘭遮。一比丘悔過除滅。</p>
<p><a class='ref t' id='t0425a14' href='#t0425a14'>T 0425a14</a><a class='ref sc' id='sc2' href='#sc2'>SC 2</a> 佛在舍衛國。有乞食比丘。名難提。中前著<a class='ref t' id='t0425a15' href='#t0425a15'>T 0425a15</a>衣持<span class='t-gaiji'>鉢<!--gaiji,缽,1[金*本],2&#x9262;,3--></span>入城乞食。食竟持尼師壇。著左肩上。<a class='ref t' id='t0425a16' href='#t0425a16'>T 0425a16</a>入安陀林。一樹下敷尼師壇大坐。有魔天神<a class='ref t' id='t0425a17' href='#t0425a17'>T 0425a17</a>來。欲破是比丘三昧。化作端正女人。在比<a class='ref t' id='t0425a18' href='#t0425a18'>T 0425a18</a>丘前立。比丘從三昧起。開眼見此女人。即<a class='ref t' id='t0425a19' href='#t0425a19'>T 0425a19</a>時起貪著心。世俗禪定不堅固。發婬心失禪<a class='ref t' id='t0425a20' href='#t0425a20'>T 0425a20</a>定。欲摩女身。女人即<span class='t-gaiji'>却<!--gaiji,卻,1[去*ㄗ],2&#x5374;,3--></span>漸漸遠去。是比丘<a class='ref t' id='t0425a21' href='#t0425a21'>T 0425a21</a>即起隨逐。時林中有死馬。到死馬邊女身<a class='ref t' id='t0425a22' href='#t0425a22'>T 0425a22</a>不現。是比丘婬欲燒身故。共死馬作婬。作<a class='ref t' id='t0425a23' href='#t0425a23'>T 0425a23</a>婬已欲熱小止。即時生悔言。我已墮非是比<a class='ref t' id='t0425a24' href='#t0425a24'>T 0425a24</a>丘非釋種子。諸比丘必棄我。不復共我住<a class='ref t' id='t0425a25' href='#t0425a25'>T 0425a25</a>我不應以是不淨身著袈裟。即揲袈裟著囊<a class='ref t' id='t0425a26' href='#t0425a26'>T 0425a26</a>中置肩上。詣佛所。爾時佛與百千萬大眾圍<a class='ref t' id='t0425a27' href='#t0425a27'>T 0425a27</a>遶恭敬說法。佛遙見是比丘來。作是念。若<a class='ref t' id='t0425a28' href='#t0425a28'>T 0425a28</a>我不軟語勞問。是人必破心肝熱血從面孔<a class='ref t' id='t0425a29' href='#t0425a29'>T 0425a29</a>出。是比丘到佛所。佛言。善來難提。汝能還<a class='ref t' id='t0425b01' href='#t0425b01'>T 0425b01</a>學比丘所學耶。是比丘聞佛言善來難提。<a class='ref t' id='t0425b02' href='#t0425b02'>T 0425b02</a>心大歡喜。作是念。我當得共諸比丘住。必<a class='ref t' id='t0425b03' href='#t0425b03'>T 0425b03</a>不擯我。如是思惟已答佛言。世尊。我能還<a class='ref t' id='t0425b04' href='#t0425b04'>T 0425b04</a>學比丘所學。爾時佛告諸比丘。汝等還與<a class='ref t' id='t0425b05' href='#t0425b05'>T 0425b05</a>難提比丘學法。若有如難提比丘者。亦與<a class='ref t' id='t0425b06' href='#t0425b06'>T 0425b06</a>學法。應一心和合僧。難提比丘偏袒右肩脫<a class='ref t' id='t0425b07' href='#t0425b07'>T 0425b07</a>革屣胡<span class='t-gaiji'>［跳－兆＋詹］<!--gaiji,,1[跳-兆+詹],2&#x4828;,3--></span>合掌。作是言。大德僧憶念。我難<a class='ref t' id='t0425b08' href='#t0425b08'>T 0425b08</a>提比丘。不還戒戒不羸作婬欲。我難提從僧<a class='ref t' id='t0425b09' href='#t0425b09'>T 0425b09</a>乞還學法。僧憐愍難提故。還與我學法。第<a class='ref t' id='t0425b10' href='#t0425b10'>T 0425b10</a>二第三亦如是乞。眾中一比丘應僧中唱說。<a class='ref t' id='t0425b11' href='#t0425b11'>T 0425b11</a>大德僧聽。難提比丘不還戒戒不羸作婬欲。<a class='ref t' id='t0425b12' href='#t0425b12'>T 0425b12</a>難提從僧乞還與學法。今僧憐愍故。還與<a class='ref t' id='t0425b13' href='#t0425b13'>T 0425b13</a>學法。若僧時到僧忍聽。還與難提比丘學法。<a class='ref t' id='t0425b14' href='#t0425b14'>T 0425b14</a>白如是。如是用白四羯磨。還與難提比丘學<a class='ref t' id='t0425b15' href='#t0425b15'>T 0425b15</a>法竟。僧忍默然故。是事如是持。與學沙彌<a class='ref t' id='t0425b16' href='#t0425b16'>T 0425b16</a>行法者。與學沙彌。佛所結一切戒盡應行。<a class='ref t' id='t0425b17' href='#t0425b17'>T 0425b17</a>在諸比丘下坐。應授與大比丘飲食湯藥。自<a class='ref t' id='t0425b18' href='#t0425b18'>T 0425b18</a>應從沙彌白衣受飲食。不得與大比丘同室<a class='ref t' id='t0425b19' href='#t0425b19'>T 0425b19</a>過二宿。自不得與白衣沙彌過二宿。得與大<a class='ref t' id='t0425b20' href='#t0425b20'>T 0425b20</a>比丘布薩自恣二羯磨。與學沙彌。不得足數<a class='ref t' id='t0425b21' href='#t0425b21'>T 0425b21</a>作布薩自恣羯磨。憍薩羅國有一比丘。深山<a class='ref t' id='t0425b22' href='#t0425b22'>T 0425b22</a>林中獨住。有非人女來。語比丘言。共作婬<a class='ref t' id='t0425b23' href='#t0425b23'>T 0425b23</a>欲來。比丘言。莫作是語。我是斷婬欲人。女<a class='ref t' id='t0425b24' href='#t0425b24'>T 0425b24</a>言。汝若不來。我當破汝利與汝衰惱。比丘<a class='ref t' id='t0425b25' href='#t0425b25'>T 0425b25</a>言。隨汝作。我不共汝作婬欲。作是語已中<a class='ref t' id='t0425b26' href='#t0425b26'>T 0425b26</a>夜比丘臥眠。鬼女合納衣。持比丘著王宮內<a class='ref t' id='t0425b27' href='#t0425b27'>T 0425b27</a>夫人邊臥眠。王覺見已問言。汝何人耶。比<a class='ref t' id='t0425b28' href='#t0425b28'>T 0425b28</a>丘言。我是沙門。是何沙門。答曰。我是釋子<a class='ref t' id='t0425b29' href='#t0425b29'>T 0425b29</a>沙門。王言。汝何以來此。比丘以是事具向<a class='ref t' id='t0425c01' href='#t0425c01'>T 0425c01</a>王說。王言。汝何用在深山林中住。為惡鬼<a class='ref t' id='t0425c02' href='#t0425c02'>T 0425c02</a>所嬈。汝去。我知佛法故。不與汝事是比丘<a class='ref t' id='t0425c03' href='#t0425c03'>T 0425c03</a>有。大事得脫向。諸比丘具說諸比丘。以是<a class='ref t' id='t0425c04' href='#t0425c04'>T 0425c04</a>事白佛。佛言從今日如是無人深。山林中<a class='ref t' id='t0425c05' href='#t0425c05'>T 0425c05</a>可畏處。不應住。憍薩羅國有一比丘。阿蘭<a class='ref t' id='t0425c06' href='#t0425c06'>T 0425c06</a>若處住。有毘舍遮鬼女人來。語比丘言。作<a class='ref t' id='t0425c07' href='#t0425c07'>T 0425c07</a>婬欲來。比丘言。莫作是語。我是斷婬欲人。<a class='ref t' id='t0425c08' href='#t0425c08'>T 0425c08</a>鬼女言。汝若不作。我當破汝利與汝衰惱。<a class='ref t' id='t0425c09' href='#t0425c09'>T 0425c09</a>比丘言。隨汝作。我終不與汝作婬欲。比丘<a class='ref t' id='t0425c10' href='#t0425c10'>T 0425c10</a>夜臥。鬼女以納衣裹。持著酒舍酒<span class='t-gaiji'>瓫<!--gaiji,盆,1[分/瓦],2&#x74EB;,3--></span>中。酒<a class='ref t' id='t0425c11' href='#t0425c11'>T 0425c11</a>家人明日見比丘在酒<span class='t-gaiji'>瓫<!--gaiji,盆,1[分/瓦],2&#x74EB;,3--></span>中。問言。汝是何<a class='ref t' id='t0425c12' href='#t0425c12'>T 0425c12</a>人。答言。我是沙門。是何沙門。答言。釋子沙<a class='ref t' id='t0425c13' href='#t0425c13'>T 0425c13</a>門。問言。汝何故在是中。比丘具說是事。酒<a class='ref t' id='t0425c14' href='#t0425c14'>T 0425c14</a>舍人言。汝去。比丘以從是大事得脫故。向<a class='ref t' id='t0425c15' href='#t0425c15'>T 0425c15</a>諸比丘說。諸比丘以是事白佛。佛言。從今<a class='ref t' id='t0425c16' href='#t0425c16'>T 0425c16</a>日比丘深山林中空處可異無人處。不應住。<a class='ref t' id='t0425c17' href='#t0425c17'>T 0425c17</a>有比丘。在惡牛群中行。惡牛逐欲觸比丘。<a class='ref t' id='t0425c18' href='#t0425c18'>T 0425c18</a>走倒女人上。女人抱捉比丘。比丘出手推<a class='ref t' id='t0425c19' href='#t0425c19'>T 0425c19</a><span class='t-gaiji'>却<!--gaiji,卻,1[去*ㄗ],2&#x5374;,3--></span>。是比丘心生疑。我將無得波羅夷耶。以<a class='ref t' id='t0425c20' href='#t0425c20'>T 0425c20</a>是事白佛。佛言。不犯。從今日應安徐行牛<a class='ref t' id='t0425c21' href='#t0425c21'>T 0425c21</a>群中。有一比丘。看井墮井中。井中先有女<a class='ref t' id='t0425c22' href='#t0425c22'>T 0425c22</a>人。比丘墮上。女人抱捉比丘。比丘推<span class='t-gaiji'>却<!--gaiji,卻,1[去*ㄗ],2&#x5374;,3--></span>。有<a class='ref t' id='t0425c23' href='#t0425c23'>T 0425c23</a>居士入僧坊。井上看見是比丘。即時牽出。<a class='ref t' id='t0425c24' href='#t0425c24'>T 0425c24</a>出時與女人俱出。居士問言。比丘與女人是<a class='ref t' id='t0425c25' href='#t0425c25'>T 0425c25</a>中作何等。比丘言。是女人先墮我後墮。是<a class='ref t' id='t0425c26' href='#t0425c26'>T 0425c26</a>比丘生疑。我將無得波羅夷耶。以是事白<a class='ref t' id='t0425c27' href='#t0425c27'>T 0425c27</a>佛。佛言。無罪。從今日應一心看井。莫令墮。<a class='ref t' id='t0425c28' href='#t0425c28'>T 0425c28</a>有一乞食比丘。中前著衣持<span class='t-gaiji'>鉢<!--gaiji,缽,1[金*本],2&#x9262;,3--></span>入舍衛城乞<a class='ref t' id='t0425c29' href='#t0425c29'>T 0425c29</a>食。到小門中欲入。有女人欲出。二人肩。相<a class='ref t' id='t0426a01' href='#t0426a01'>T 0426a01</a>觸。是比丘。生疑。我將無得波羅夷耶。以是事<a class='ref t' id='t0426a02' href='#t0426a02'>T 0426a02</a>白佛。佛言。若無心無罪。從今日應徐徐行<a class='ref t' id='t0426a03' href='#t0426a03'>T 0426a03</a>乞食。有比丘。女人共乘船渡水。船沒水中<a class='ref t' id='t0426a04' href='#t0426a04'>T 0426a04</a>女人抱捉比丘。比丘推<span class='t-gaiji'>却<!--gaiji,卻,1[去*ㄗ],2&#x5374;,3--></span>。比丘後生疑。我<a class='ref t' id='t0426a05' href='#t0426a05'>T 0426a05</a>將無得波羅夷耶。以是事白佛。佛言。不犯。<a class='ref t' id='t0426a06' href='#t0426a06'>T 0426a06</a>從今日當徐徐乘船。</p>
<p><a class='ref t' id='t0426a07' href='#t0426a07'>T 0426a07</a><a class='ref sc' id='sc3' href='#sc3'>SC 3</a> 有一男子。名迦毘羅緊度。狀似女人。喜女<a class='ref t' id='t0426a08' href='#t0426a08'>T 0426a08</a>人事到比丘尼所。語比丘尼言。度我出家。<a class='ref t' id='t0426a09' href='#t0426a09'>T 0426a09</a>諸比丘尼不思惟便度。是人摩捫比丘尼。比<a class='ref t' id='t0426a10' href='#t0426a10'>T 0426a10</a>丘尼驅出。復摩捫式叉摩尼。式叉摩尼驅出。<a class='ref t' id='t0426a11' href='#t0426a11'>T 0426a11</a>復摩捫沙彌尼。沙彌尼驅出。比丘尼自念。<a class='ref t' id='t0426a12' href='#t0426a12'>T 0426a12</a>我將無得波羅夷耶。以是事白佛。佛言。無<a class='ref t' id='t0426a13' href='#t0426a13'>T 0426a13</a>罪。從今日當好思惟然後應度。有一估客<a class='ref t' id='t0426a14' href='#t0426a14'>T 0426a14</a>遠行。其婦與他人作婬欲。有娠轉大。怖畏<a class='ref t' id='t0426a15' href='#t0426a15'>T 0426a15</a>故自墮胎。墮胎已看是死兒大愁憂。無有同<a class='ref t' id='t0426a16' href='#t0426a16'>T 0426a16</a>意人可使棄此死兒者。是家中有一比丘尼。<a class='ref t' id='t0426a17' href='#t0426a17'>T 0426a17</a>常入出其家。是比丘尼中前著衣持<span class='t-gaiji'>鉢<!--gaiji,缽,1[金*本],2&#x9262;,3--></span>來入<a class='ref t' id='t0426a18' href='#t0426a18'>T 0426a18</a>其舍。比丘尼問言。汝何故愁憂。答言。我夫<a class='ref t' id='t0426a19' href='#t0426a19'>T 0426a19</a>遠行。我於後與他作婬欲有娠。聞夫欲來<a class='ref t' id='t0426a20' href='#t0426a20'>T 0426a20</a>我怖畏故自墮胎。我今無同意人與我棄此<a class='ref t' id='t0426a21' href='#t0426a21'>T 0426a21</a>死兒者。是故愁憂。語比丘尼言。善女。汝能<a class='ref t' id='t0426a22' href='#t0426a22'>T 0426a22</a>為。我棄此死兒不。答言。我能持去。誰能知<a class='ref t' id='t0426a23' href='#t0426a23'>T 0426a23</a>者。即盛著<span class='t-gaiji'>瓫<!--gaiji,盆,1[分/瓦],2&#x74EB;,3--></span>中以物覆頭。遠棄著無人行處。<a class='ref t' id='t0426a24' href='#t0426a24'>T 0426a24</a>是中有諸博掩人。見是比丘尼持<span class='t-gaiji'>瓫<!--gaiji,盆,1[分/瓦],2&#x74EB;,3--></span>來。各<a class='ref t' id='t0426a25' href='#t0426a25'>T 0426a25</a>相謂言。往看。比丘尼棄何物。即共往看見<a class='ref t' id='t0426a26' href='#t0426a26'>T 0426a26</a>死兒。見已自相語言。釋子比丘無斷婬欲。<a class='ref t' id='t0426a27' href='#t0426a27'>T 0426a27</a>共比丘尼行婬欲。有娠生兒棄之。一人語<a class='ref t' id='t0426a28' href='#t0426a28'>T 0426a28</a>二人。二人語三人。如是展轉惡名流布。遍<a class='ref t' id='t0426a29' href='#t0426a29'>T 0426a29</a>舍衛城。有比丘。少欲知足行頭陀。聞是事<a class='ref t' id='t0426b01' href='#t0426b01'>T 0426b01</a>心大愁憂。以是事白佛。佛以是因緣故和合<a class='ref t' id='t0426b02' href='#t0426b02'>T 0426b02</a>僧。佛知故問是比丘尼。汝實爾不。答言。實<a class='ref t' id='t0426b03' href='#t0426b03'>T 0426b03</a>爾世尊。佛種種因緣呵是比丘尼言。云何名<a class='ref t' id='t0426b04' href='#t0426b04'>T 0426b04</a>比丘尼。棄他死胎。從今日諸比丘尼。不應<a class='ref t' id='t0426b05' href='#t0426b05'>T 0426b05</a>棄死胎。若棄得罪。俱薩羅王波斯匿。聞跋<a class='ref t' id='t0426b06' href='#t0426b06'>T 0426b06</a>陀迦毘羅出家。即請來入宮中。夏四月共止<a class='ref t' id='t0426b07' href='#t0426b07'>T 0426b07</a>一處。後時王欲到園中。語守門人言。汝好<a class='ref t' id='t0426b08' href='#t0426b08'>T 0426b08</a>守門。莫令是比丘尼出。守門人言。爾。王出<a class='ref t' id='t0426b09' href='#t0426b09'>T 0426b09</a>後時守門人作是念。是比丘尼樂住不走。時<a class='ref t' id='t0426b10' href='#t0426b10'>T 0426b10</a>守門人有餘因緣。比丘尼著夫人被服從門<a class='ref t' id='t0426b11' href='#t0426b11'>T 0426b11</a>出逕到祇洹。爾時佛與百千眾恭敬圍遶說<a class='ref t' id='t0426b12' href='#t0426b12'>T 0426b12</a>法。佛遙見來近已。佛言。善來跋陀迦毘羅。<a class='ref t' id='t0426b13' href='#t0426b13'>T 0426b13</a>當佛作是語時。即失夫人被服。頭髮自落。<a class='ref t' id='t0426b14' href='#t0426b14'>T 0426b14</a>袈裟著身。作比丘尼。作比丘尼已到佛所。<a class='ref t' id='t0426b15' href='#t0426b15'>T 0426b15</a>頭面禮佛於一面立。佛為說四如意足神通<a class='ref t' id='t0426b16' href='#t0426b16'>T 0426b16</a>道。即時比丘尼得神通力。是時王聞跋陀迦<a class='ref t' id='t0426b17' href='#t0426b17'>T 0426b17</a>毘羅女走去。便將兵眾圍繞比丘尼坊。是比<a class='ref t' id='t0426b18' href='#t0426b18'>T 0426b18</a>丘尼便飛虛空中。王仰看見已生悔心。我云<a class='ref t' id='t0426b19' href='#t0426b19'>T 0426b19</a>何污是阿羅漢比丘尼。心悶躄地。時諸群臣<a class='ref t' id='t0426b20' href='#t0426b20'>T 0426b20</a>以冷水灑。還得醒悟。向比丘尼悔過。諸比<a class='ref t' id='t0426b21' href='#t0426b21'>T 0426b21</a>丘尼驅出。汝是行婬欲人。出去。是比丘尼<a class='ref t' id='t0426b22' href='#t0426b22'>T 0426b22</a>言。我無受欲心。諸比丘尼言。汝夏四月共<a class='ref t' id='t0426b23' href='#t0426b23'>T 0426b23</a>王在宮殿中。云何不受。是比丘尼不知云何。<a class='ref t' id='t0426b24' href='#t0426b24'>T 0426b24</a>以是事白佛。佛知而故問是比丘尼。汝實受<a class='ref t' id='t0426b25' href='#t0426b25'>T 0426b25</a>細滑不。答言。世尊。我云何當受。我覺是細<a class='ref t' id='t0426b26' href='#t0426b26'>T 0426b26</a>滑。如熱鐵入身。佛言。汝若無受細滑心無<a class='ref t' id='t0426b27' href='#t0426b27'>T 0426b27</a>罪。爾時佛語諸比丘尼。汝等勿復說是跋陀<a class='ref t' id='t0426b28' href='#t0426b28'>T 0426b28</a>迦毘羅事。女人業報因緣故得是女根。他<a class='ref t' id='t0426b29' href='#t0426b29'>T 0426b29</a>人強行婬。若比丘尼他人強捉行婬。無受欲<a class='ref t' id='t0426c01' href='#t0426c01'>T 0426c01</a>心無罪。有比丘尼。名善生。端正可愛能動<a class='ref t' id='t0426c02' href='#t0426c02'>T 0426c02</a>人心。迦毘羅緊度。先不語直來摩觸是比丘<a class='ref t' id='t0426c03' href='#t0426c03'>T 0426c03</a>尼。比丘尼驅出。驅出已心生疑悔。我將<a class='ref t' id='t0426c04' href='#t0426c04'>T 0426c04</a>無得波羅夷耶。以是事白佛。佛言。無受欲<a class='ref t' id='t0426c05' href='#t0426c05'>T 0426c05</a>心無罪。有比丘尼。名陀尼。端正可愛能動<a class='ref t' id='t0426c06' href='#t0426c06'>T 0426c06</a>人心。中前著衣持<span class='t-gaiji'>鉢<!--gaiji,缽,1[金*本],2&#x9262;,3--></span>欲入舍衛國乞食。道中<a class='ref t' id='t0426c07' href='#t0426c07'>T 0426c07</a>有諸博掩人。將入深林中。強共行婬。諸比<a class='ref t' id='t0426c08' href='#t0426c08'>T 0426c08</a>丘尼驅令出坊。作是言。汝是行婬人不應住<a class='ref t' id='t0426c09' href='#t0426c09'>T 0426c09</a>此。是比丘尼言。我無心受細滑。諸比丘尼<a class='ref t' id='t0426c10' href='#t0426c10'>T 0426c10</a>言。諸博掩人將汝到深林中行婬。云何不受。<a class='ref t' id='t0426c11' href='#t0426c11'>T 0426c11</a>是比丘尼不知云何。以是事白佛。佛知故問。<a class='ref t' id='t0426c12' href='#t0426c12'>T 0426c12</a>汝實受細滑不。答言。世尊我云何受。我以<a class='ref t' id='t0426c13' href='#t0426c13'>T 0426c13</a>手推<span class='t-gaiji'>脚<!--gaiji,腳,1[腳-谷+去],2&#x811A;,3--></span>蹋轉身。不能得脫。佛言。若無心不<a class='ref t' id='t0426c14' href='#t0426c14'>T 0426c14</a>受無罪。</p>
<p><a class='ref t' id='t0426c15' href='#t0426c15'>T 0426c15</a><a class='ref sc' id='sc4' href='#sc4'>SC 4</a> 佛語諸比丘尼言。汝等勿復說是比丘尼事。<a class='ref t' id='t0426c16' href='#t0426c16'>T 0426c16</a>是比丘尼手推<span class='t-gaiji'>脚<!--gaiji,腳,1[腳-谷+去],2&#x811A;,3--></span>蹋轉身不受。為他強捉無<a class='ref t' id='t0426c17' href='#t0426c17'>T 0426c17</a>罪。有比丘尼。名守園。中前著衣持<span class='t-gaiji'>鉢<!--gaiji,缽,1[金*本],2&#x9262;,3--></span>行乞<a class='ref t' id='t0426c18' href='#t0426c18'>T 0426c18</a>食。有諸博掩人。牽入深林中。強為婬欲。諸<a class='ref t' id='t0426c19' href='#t0426c19'>T 0426c19</a>比丘尼驅令出坊。是比丘尼言。諸善女。我<a class='ref t' id='t0426c20' href='#t0426c20'>T 0426c20</a>無心受細滑。諸比丘尼言。諸博掩人牽汝<a class='ref t' id='t0426c21' href='#t0426c21'>T 0426c21</a>入深林中作婬欲。云何不受。是時阿難在比<a class='ref t' id='t0426c22' href='#t0426c22'>T 0426c22</a>丘尼坊中。諸比丘尼語言。阿難在此。阿難<a class='ref t' id='t0426c23' href='#t0426c23'>T 0426c23</a>問。是比丘尼。敬畏阿難故不能答。阿難嫌<a class='ref t' id='t0426c24' href='#t0426c24'>T 0426c24</a>其不答。是比丘尼心念。諸比丘尼驅我出坊。<a class='ref t' id='t0426c25' href='#t0426c25'>T 0426c25</a>長老阿難復嫌我。我用活為。今當至阿耆羅<a class='ref t' id='t0426c26' href='#t0426c26'>T 0426c26</a>婆河自投而死。是比丘尼盛滿瓶沙。自繫其<a class='ref t' id='t0426c27' href='#t0426c27'>T 0426c27</a>頸沈於水中。沙瓶繩斷身或浮沒。爾時諸博<a class='ref t' id='t0426c28' href='#t0426c28'>T 0426c28</a>掩人遊戲岸邊。見已相語。汝看是比丘尼。<a class='ref t' id='t0426c29' href='#t0426c29'>T 0426c29</a>為水所漂浮。往取來。即共出之。扶著岸邊。<a class='ref t' id='t0427a01' href='#t0427a01'>T 0427a01</a>水出得穌。將入深林共作婬欲。還來入坊。<a class='ref t' id='t0427a02' href='#t0427a02'>T 0427a02</a>諸比丘尼復驅出言。汝先言無心受細滑。今<a class='ref t' id='t0427a03' href='#t0427a03'>T 0427a03</a>博掩人將汝入深林中作婬已放來。是比丘<a class='ref t' id='t0427a04' href='#t0427a04'>T 0427a04</a>尼不知云何。以是事白佛。佛知故問比丘尼<a class='ref t' id='t0427a05' href='#t0427a05'>T 0427a05</a>言。汝有心受細滑不。答言。世尊。我云何受。<a class='ref t' id='t0427a06' href='#t0427a06'>T 0427a06</a>我啼哭大喚。語言莫作。不能得脫。佛言。汝<a class='ref t' id='t0427a07' href='#t0427a07'>T 0427a07</a>若無心受細滑無罪。佛語諸比丘尼言。汝等<a class='ref t' id='t0427a08' href='#t0427a08'>T 0427a08</a>勿復說是比丘尼事。女人以先世業因緣故。<a class='ref t' id='t0427a09' href='#t0427a09'>T 0427a09</a>得是女根。不得自在。雖啼哭亦強捉。雖言<a class='ref t' id='t0427a10' href='#t0427a10'>T 0427a10</a>莫作亦強作。雖大喚亦強作。若比丘尼。為<a class='ref t' id='t0427a11' href='#t0427a11'>T 0427a11</a>他強捉。無受欲心無罪。<span class='rule-number'>初波羅夷竟</span></p>
<a class='ref t' id='t0427a12' href='#t0427a12'>T 0427a12</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
