<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-sk50' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 50</span><span class='mirror-right'>應當學法五十</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園。時六群比<a class='ref t' id='t0709b22' href='#t0709b22'>T 0709b22</a>丘。水中大小便涕唾。居士見已嫌言。此沙門<a class='ref t' id='t0709b23' href='#t0709b23'>T 0709b23</a>釋子無有慚愧。外自稱言。我知正法。如是<a class='ref t' id='t0709b24' href='#t0709b24'>T 0709b24</a>何有正法。水中大小便。如似<span class='t-gaiji'>猪 <!--gaiji,豬,1[狂-王+者],2&#x732A;,3--></span>狗牛驢駱駝。<a class='ref t' id='t0709b25' href='#t0709b25'>T 0709b25</a>時諸比丘聞。其中有少欲知足行頭陀樂<a class='ref t' id='t0709b26' href='#t0709b26'>T 0709b26</a>學戒知慚愧者。嫌責六群比丘已往世尊<a class='ref t' id='t0709b27' href='#t0709b27'>T 0709b27</a>所。頭面禮足在一面坐。以此因緣具白世<a class='ref t' id='t0709b28' href='#t0709b28'>T 0709b28</a>尊。世尊爾時以此因緣集比丘僧。如上呵<a class='ref t' id='t0709b29' href='#t0709b29'>T 0709b29</a>責六群。乃至最初犯戒。已告諸比丘。自今<a class='ref t' id='t0709c01' href='#t0709c01'>T 0709c01</a>已去與比丘結戒。集十句義乃至正法久<a class='ref t' id='t0709c02' href='#t0709c02'>T 0709c02</a>住。欲說戒者當如是說。不得水中大小便<a class='ref t' id='t0709c03' href='#t0709c03'>T 0709c03</a>涕唾。尸叉罽賴尼。如是世尊與比丘結戒。<a class='ref t' id='t0709c04' href='#t0709c04'>T 0709c04</a>時病比丘避有水處疲極。佛言。病者無犯。<a class='ref t' id='t0709c05' href='#t0709c05'>T 0709c05</a>自今已去當如是說戒。不得淨水中大小<a class='ref t' id='t0709c06' href='#t0709c06'>T 0709c06</a>便涕唾除病。尸叉罽賴尼。若比丘故於水<a class='ref t' id='t0709c07' href='#t0709c07'>T 0709c07</a>中大小便涕唾。犯應懺突吉羅。以故作故<a class='ref t' id='t0709c08' href='#t0709c08'>T 0709c08</a>犯非威儀突吉羅。若不故作犯突吉羅。比<a class='ref t' id='t0709c09' href='#t0709c09'>T 0709c09</a>丘尼乃至沙彌沙彌尼突吉羅。是謂為犯。<a class='ref t' id='t0709c10' href='#t0709c10'>T 0709c10</a>不犯者。或時有如是病。或時於岸上大小<a class='ref t' id='t0709c11' href='#t0709c11'>T 0709c11</a>便流墮水中。或時為風吹烏銜墮水中無<a class='ref t' id='t0709c12' href='#t0709c12'>T 0709c12</a>犯。無犯者。最初未制戒。癡狂心亂痛惱所<a class='ref t' id='t0709c13' href='#t0709c13'>T 0709c13</a>纏。<span class='rule-number'>五十竟</span></p>
<a class='ref t' id='t0709c14' href='#t0709c14'>T 0709c14</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
