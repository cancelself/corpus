<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-sk3' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 3</span><span class='mirror-right'>應當學法 三</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園時六群比<a class='ref t' id='t0698c20' href='#t0698c20'>T 0698c20</a>丘。反抄三衣行入白衣舍。諸居士見皆共<a class='ref t' id='t0698c21' href='#t0698c21'>T 0698c21</a>譏嫌言。此沙門釋子不知慚愧。外自稱言。<a class='ref t' id='t0698c22' href='#t0698c22'>T 0698c22</a>我持正法。如是有何正法。云何反抄衣入<a class='ref t' id='t0698c23' href='#t0698c23'>T 0698c23</a>白衣舍。如似國王大臣長者居士種。時諸<a class='ref t' id='t0698c24' href='#t0698c24'>T 0698c24</a>比丘聞。其中有少欲知足行頭陀樂學戒<a class='ref t' id='t0698c25' href='#t0698c25'>T 0698c25</a>知慚愧者。呵責六群比丘言。云何汝等反<a class='ref t' id='t0698c26' href='#t0698c26'>T 0698c26</a>抄衣入白衣舍。諸比丘往世尊所。頭面禮<a class='ref t' id='t0698c27' href='#t0698c27'>T 0698c27</a>足在一面坐。以此因緣具白世尊。世尊爾<a class='ref t' id='t0698c28' href='#t0698c28'>T 0698c28</a>時以此因緣集比丘僧。呵責六群比丘言。<a class='ref t' id='t0698c29' href='#t0698c29'>T 0698c29</a>汝所為非。非威儀非沙門法非淨行非<a class='ref t' id='t0699a01' href='#t0699a01'>T 0699a01</a>隨順行。所不應為。云何汝等。反抄衣入<a class='ref t' id='t0699a02' href='#t0699a02'>T 0699a02</a>白衣舍。以無數方便呵責已告諸比丘。此<a class='ref t' id='t0699a03' href='#t0699a03'>T 0699a03</a>癡人多種有漏處最初犯戒。自今已去與比<a class='ref t' id='t0699a04' href='#t0699a04'>T 0699a04</a>丘結戒。集十句義乃至正法久住欲說戒<a class='ref t' id='t0699a05' href='#t0699a05'>T 0699a05</a>者當如是說。不得反抄衣行入白衣舍<a class='ref t' id='t0699a06' href='#t0699a06'>T 0699a06</a>式叉迦羅尼。比丘義如上。白衣舍者村落<a class='ref t' id='t0699a07' href='#t0699a07'>T 0699a07</a>也。反抄衣者。或左右反抄衣著肩上。若比丘。<a class='ref t' id='t0699a08' href='#t0699a08'>T 0699a08</a>故左右反抄衣著肩上入白衣舍。故作。犯<a class='ref t' id='t0699a09' href='#t0699a09'>T 0699a09</a>應懺突吉羅。以故作故。犯非威儀突吉羅。<a class='ref t' id='t0699a10' href='#t0699a10'>T 0699a10</a>若不故作犯突吉羅。比丘尼突吉羅。式叉<a class='ref t' id='t0699a11' href='#t0699a11'>T 0699a11</a>摩那沙彌沙彌尼突吉羅。是謂為犯。不犯者。<a class='ref t' id='t0699a12' href='#t0699a12'>T 0699a12</a>或時有如是病。<span class='t-gaiji'>脇 <!--gaiji,脅,1[月*劦],2&#x8107;,3--></span>肋邊有瘡。若僧伽藍內。<a class='ref t' id='t0699a13' href='#t0699a13'>T 0699a13</a>若村外。若在道行。若作時無犯。無犯者。最<a class='ref t' id='t0699a14' href='#t0699a14'>T 0699a14</a>初未制戒。癡狂心亂痛惱所纏。<span class='rule-number'>三竟</span></p>
<a class='ref t' id='t0699a15' href='#t0699a15'>T 0699a15</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
