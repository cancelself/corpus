<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-np20' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 20</span> <span class='mirror-right'>尼薩耆波逸提二十</span></h1>
</header>
<p><a class='ref sc' id='sc1' href='#sc1'>SC 1</a> 爾時世尊。在舍衛國祇樹給孤獨園。時跋<a class='ref t' id='t0620b24' href='#t0620b24'>T 0620b24</a>難陀釋子。在拘薩羅國道路行。往一無住處<a class='ref t' id='t0620b25' href='#t0620b25'>T 0620b25</a>村。至村中已持生薑易食。食已去。時舍利<a class='ref t' id='t0620b26' href='#t0620b26'>T 0620b26</a>弗亦在拘薩羅國人間遊行。至無住處村<a class='ref t' id='t0620b27' href='#t0620b27'>T 0620b27</a>中。到時著衣持<span class='t-gaiji'>鉢 <!--gaiji,缽,1[金*本],2&#x9262;,3--></span>入村乞食。漸漸至賣<a class='ref t' id='t0620b28' href='#t0620b28'>T 0620b28</a>飯食家默然住。賣飯人見已問言。大德。何<a class='ref t' id='t0620c01' href='#t0620c01'>T 0620c01</a>所求欲。報言。居士我須食。彼人言。持價來。<a class='ref t' id='t0620c02' href='#t0620c02'>T 0620c02</a>報言。居士勿作此言。我等所不應。彼人<a class='ref t' id='t0620c03' href='#t0620c03'>T 0620c03</a>言。向者跋難陀以生薑易食。食已去。大德<a class='ref t' id='t0620c04' href='#t0620c04'>T 0620c04</a>何故不應。時舍利弗聞此語已慚愧無言。<a class='ref t' id='t0620c05' href='#t0620c05'>T 0620c05</a>乞食已還至僧伽藍中。以此因緣語諸比<a class='ref t' id='t0620c06' href='#t0620c06'>T 0620c06</a>丘時舍衛城中有一外道得一貴價衣。心<a class='ref t' id='t0620c07' href='#t0620c07'>T 0620c07</a>自念言。我何用此貴價衣為。我今寧可易<a class='ref t' id='t0620c08' href='#t0620c08'>T 0620c08</a>餘衣。復念言。我當何處貿易衣。唯有沙門<a class='ref t' id='t0620c09' href='#t0620c09'>T 0620c09</a>釋子。喜著好衣彼必能易。即持衣至僧伽<a class='ref t' id='t0620c10' href='#t0620c10'>T 0620c10</a>藍中。語諸比丘言。我欲貿易此衣。誰欲<a class='ref t' id='t0620c11' href='#t0620c11'>T 0620c11</a>易者共易之。跋難陀見已語言。汝明日來。<a class='ref t' id='t0620c12' href='#t0620c12'>T 0620c12</a>當與汝易衣。跋難陀善能治衣。即其夜浣<a class='ref t' id='t0620c13' href='#t0620c13'>T 0620c13</a>故衣擣治光澤如新衣。彼外道晨朝持衣<a class='ref t' id='t0620c14' href='#t0620c14'>T 0620c14</a>至僧伽藍中。語諸比丘言。誰欲易衣共貿<a class='ref t' id='t0620c15' href='#t0620c15'>T 0620c15</a>易之。時跋難陀便出衣示語外道言。我以<a class='ref t' id='t0620c16' href='#t0620c16'>T 0620c16</a>此衣與汝。汝與我衣不。報言與汝。即便共<a class='ref t' id='t0620c17' href='#t0620c17'>T 0620c17</a>易衣。外道得衣已還所止園中。示諸外道<a class='ref t' id='t0620c18' href='#t0620c18'>T 0620c18</a>言。當知我已所著衣易得此衣。外道中<a class='ref t' id='t0620c19' href='#t0620c19'>T 0620c19</a>有智慧者語言。汝為他所欺。何以故。汝<a class='ref t' id='t0620c20' href='#t0620c20'>T 0620c20</a>所著衣新好廣大堅緻。此衣是故衣直更擣<a class='ref t' id='t0620c21' href='#t0620c21'>T 0620c21</a>治光澤似如新耳。此外道即持衣還至僧<a class='ref t' id='t0620c22' href='#t0620c22'>T 0620c22</a>伽藍中。語跋難陀言。我還汝衣。汝還我衣。<a class='ref t' id='t0620c23' href='#t0620c23'>T 0620c23</a>跋難陀言。已共汝貿易竟不得相還。外道<a class='ref t' id='t0620c24' href='#t0620c24'>T 0620c24</a>言。我衣新好廣大堅緻。汝衣弊故更擣治光<a class='ref t' id='t0620c25' href='#t0620c25'>T 0620c25</a>澤如似新耳。跋難陀報言。我貿易已終不<a class='ref t' id='t0620c26' href='#t0620c26'>T 0620c26</a>相還。彼外道譏嫌言。自是我衣求不可得<a class='ref t' id='t0620c27' href='#t0620c27'>T 0620c27</a>耶。我衣新好廣大堅緻。汝衣弊故。云何俱<a class='ref t' id='t0620c28' href='#t0620c28'>T 0620c28</a>共出家共貿易衣不得還悔。諸比丘聞。其中<a class='ref t' id='t0620c29' href='#t0620c29'>T 0620c29</a>有少欲知足行頭陀樂學戒知慚愧者。<a class='ref t' id='t0621a01' href='#t0621a01'>T 0621a01</a>嫌責跋難陀。云何以生薑易食食。復與外<a class='ref t' id='t0621a02' href='#t0621a02'>T 0621a02</a>道貿易衣而不聽悔。諸比丘往至世尊所。<a class='ref t' id='t0621a03' href='#t0621a03'>T 0621a03</a>頭面禮足在一面坐。以此因緣具白世尊。<a class='ref t' id='t0621a04' href='#t0621a04'>T 0621a04</a>世尊爾時以此因緣集諸比丘。呵責跋難<a class='ref t' id='t0621a05' href='#t0621a05'>T 0621a05</a>陀言。汝所為非。非威儀非沙門法非淨<a class='ref t' id='t0621a06' href='#t0621a06'>T 0621a06</a>行非隨順行。所不應為。云何生薑易食<a class='ref t' id='t0621a07' href='#t0621a07'>T 0621a07</a>食。與外道貿易衣而不聽悔。世尊以無<a class='ref t' id='t0621a08' href='#t0621a08'>T 0621a08</a>數方便呵責已。告諸比丘。自今已去聽五<a class='ref t' id='t0621a09' href='#t0621a09'>T 0621a09</a>眾出家人共貿易。應自審定。不應共相高<a class='ref t' id='t0621a10' href='#t0621a10'>T 0621a10</a>下如市道法。不得與餘人貿易。應令淨<a class='ref t' id='t0621a11' href='#t0621a11'>T 0621a11</a>人貿易。若悔聽還。自今已去與比丘結戒。<a class='ref t' id='t0621a12' href='#t0621a12'>T 0621a12</a>集十句義乃至正法久住。欲說戒者當如<a class='ref t' id='t0621a13' href='#t0621a13'>T 0621a13</a>是說。若比丘種種販賣尼薩耆波逸提。比丘<a class='ref t' id='t0621a14' href='#t0621a14'>T 0621a14</a>義如上。種種販賣者以時易時。以時易非<a class='ref t' id='t0621a15' href='#t0621a15'>T 0621a15</a>時。以時易七日。以時易盡形壽。以時易<a class='ref t' id='t0621a16' href='#t0621a16'>T 0621a16</a>波利迦羅以非時易非時。以非時易七<a class='ref t' id='t0621a17' href='#t0621a17'>T 0621a17</a>日。以非時易盡形壽。以非時易波利迦羅<a class='ref t' id='t0621a18' href='#t0621a18'>T 0621a18</a>衣。以非時易時。以七日易七日以七<a class='ref t' id='t0621a19' href='#t0621a19'>T 0621a19</a>日易時。乃至非時亦如是。以盡形壽易<a class='ref t' id='t0621a20' href='#t0621a20'>T 0621a20</a>盡形壽乃至易七日亦如是。以波利迦羅<a class='ref t' id='t0621a21' href='#t0621a21'>T 0621a21</a>易波利迦羅。乃至盡形壽亦如是。賣者價直<a class='ref t' id='t0621a22' href='#t0621a22'>T 0621a22</a>一錢數數上下。增賣者。價直一錢言直三錢。<a class='ref t' id='t0621a23' href='#t0621a23'>T 0621a23</a>重增賣者。價直一錢言直五錢。買亦如是。<a class='ref t' id='t0621a24' href='#t0621a24'>T 0621a24</a>若比丘種種販賣得者尼薩耆波逸提。不得<a class='ref t' id='t0621a25' href='#t0621a25'>T 0621a25</a>者突吉羅。此尼薩耆當捨與僧。若眾多人<a class='ref t' id='t0621a26' href='#t0621a26'>T 0621a26</a>若一人。不得別眾捨。若捨不成捨突吉<a class='ref t' id='t0621a27' href='#t0621a27'>T 0621a27</a>羅。捨時應往僧中偏露右肩脫革屣向<a class='ref t' id='t0621a28' href='#t0621a28'>T 0621a28</a>上座禮右膝著地合掌作如是白。大德僧<a class='ref t' id='t0621a29' href='#t0621a29'>T 0621a29</a>聽。我某甲比丘。種種販賣得財物犯捨<a class='ref t' id='t0621b01' href='#t0621b01'>T 0621b01</a>墮。今捨與僧。捨已當懺悔。前受懺人應作<a class='ref t' id='t0621b02' href='#t0621b02'>T 0621b02</a>如是白。大德僧聽。此某甲比丘種種販賣<a class='ref t' id='t0621b03' href='#t0621b03'>T 0621b03</a>得財物犯捨墮。今捨與僧。若僧時到僧忍<a class='ref t' id='t0621b04' href='#t0621b04'>T 0621b04</a>聽。我受某甲比丘懺。白如是。如是白已。然<a class='ref t' id='t0621b05' href='#t0621b05'>T 0621b05</a>後受懺。當語彼人言。自責汝心。彼比丘報<a class='ref t' id='t0621b06' href='#t0621b06'>T 0621b06</a>言爾。僧即應還彼比丘物。白二羯磨如是<a class='ref t' id='t0621b07' href='#t0621b07'>T 0621b07</a>與僧中應差堪能羯磨人作如是白。大<a class='ref t' id='t0621b08' href='#t0621b08'>T 0621b08</a>德僧聽。此某甲比丘種種販賣犯捨墮。今捨<a class='ref t' id='t0621b09' href='#t0621b09'>T 0621b09</a>與僧。若僧時到僧忍聽。還彼某甲比丘物。<a class='ref t' id='t0621b10' href='#t0621b10'>T 0621b10</a>白如是。大德僧聽。此某甲比丘種種販賣<a class='ref t' id='t0621b11' href='#t0621b11'>T 0621b11</a>得財物犯捨墮。今捨與僧。僧今持此物<a class='ref t' id='t0621b12' href='#t0621b12'>T 0621b12</a>還此比丘。誰諸長老忍僧持此物還此比<a class='ref t' id='t0621b13' href='#t0621b13'>T 0621b13</a>丘者默然。誰不忍者說。僧已忍。與彼比丘<a class='ref t' id='t0621b14' href='#t0621b14'>T 0621b14</a>物竟。僧忍默然故是事如是持。若於僧<a class='ref t' id='t0621b15' href='#t0621b15'>T 0621b15</a>中捨竟不還者突吉羅。若還時有人教言<a class='ref t' id='t0621b16' href='#t0621b16'>T 0621b16</a>莫還者突吉羅。若轉作淨施。若遣與人。若<a class='ref t' id='t0621b17' href='#t0621b17'>T 0621b17</a>故壞。若數數用。若持作餘用。一切突吉羅。<a class='ref t' id='t0621b18' href='#t0621b18'>T 0621b18</a>比丘尼尼薩耆波逸提。式叉摩那沙彌沙彌<a class='ref t' id='t0621b19' href='#t0621b19'>T 0621b19</a>尼突吉羅。是謂為犯。不犯者與五眾出家<a class='ref t' id='t0621b20' href='#t0621b20'>T 0621b20</a>人貿易。自審定不相高下如市易法。不與<a class='ref t' id='t0621b21' href='#t0621b21'>T 0621b21</a>餘人貿易。若使淨人貿易。若悔者應還。若<a class='ref t' id='t0621b22' href='#t0621b22'>T 0621b22</a>以酥易油以油易酥。無犯無犯者最初<a class='ref t' id='t0621b23' href='#t0621b23'>T 0621b23</a>未制戒。癡狂心亂痛惱所纏。<span class='rule-number'>二十竟</span>◎</p>
<a class='ref t' id='t0621b24' href='#t0621b24'>T 0621b24</a>
<p class='endsection'><span class='t-juanname'>四分律卷第八</span><a class='ref t' id='t0621c01' href='#t0621c01'>T 0621c01</a><a class='ref t' id='t0621c02' href='#t0621c02'>T 0621c02</a></p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
