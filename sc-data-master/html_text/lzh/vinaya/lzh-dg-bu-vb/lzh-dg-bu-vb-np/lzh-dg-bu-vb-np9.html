<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-np9' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 9</span> <span class='mirror-right'>尼薩耆波逸提 九</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園。時乞食比<a class='ref t' id='t0611b29' href='#t0611b29'>T 0611b29</a>丘時到著衣持<span class='t-gaiji'>鉢 <!--gaiji,缽,1[金*本],2&#x9262;,3--></span>入舍衛城乞食。以次行<a class='ref t' id='t0611c01' href='#t0611c01'>T 0611c01</a>乞到居士家。聞居士夫婦二人共議。跋難陀<a class='ref t' id='t0611c02' href='#t0611c02'>T 0611c02</a>釋子是我等知舊。當買如是衣與。復聞<a class='ref t' id='t0611c03' href='#t0611c03'>T 0611c03</a>異處居士夫婦二人共議。跋難陀是我等<a class='ref t' id='t0611c04' href='#t0611c04'>T 0611c04</a>知舊。當買如是衣與。時彼乞食比丘。乞食<a class='ref t' id='t0611c05' href='#t0611c05'>T 0611c05</a>已還出舍衛城。往到僧伽藍中。見跋難陀<a class='ref t' id='t0611c06' href='#t0611c06'>T 0611c06</a>釋子語言。尊者大福德人。跋難陀問言。汝<a class='ref t' id='t0611c07' href='#t0611c07'>T 0611c07</a>以何事稱我大福德人。報言。我向者入舍<a class='ref t' id='t0611c08' href='#t0611c08'>T 0611c08</a>衛城乞食。以次行乞到一居士家聞夫婦<a class='ref t' id='t0611c09' href='#t0611c09'>T 0611c09</a>二人共議。跋難陀釋子是我知舊當買如是<a class='ref t' id='t0611c10' href='#t0611c10'>T 0611c10</a>衣與。復聞異居士家夫婦共議。跋難陀是我<a class='ref t' id='t0611c11' href='#t0611c11'>T 0611c11</a>知舊。當買如是衣與。跋難陀問言。為實<a class='ref t' id='t0611c12' href='#t0611c12'>T 0611c12</a>爾不。報言實爾。復問。居士家在何處門戶<a class='ref t' id='t0611c13' href='#t0611c13'>T 0611c13</a>那向。報言。在某處門戶向某方跋難陀語<a class='ref t' id='t0611c14' href='#t0611c14'>T 0611c14</a>彼比丘言。此諸居士實是我檀越常供養供<a class='ref t' id='t0611c15' href='#t0611c15'>T 0611c15</a>給我。明日晨朝著衣持<span class='t-gaiji'>鉢 <!--gaiji,缽,1[金*本],2&#x9262;,3--></span>入舍衛城。到彼<a class='ref t' id='t0611c16' href='#t0611c16'>T 0611c16</a>二居士家語言。汝等諸人實欲與我作衣<a class='ref t' id='t0611c17' href='#t0611c17'>T 0611c17</a>耶。居士報言。屏處有如是語。跋難陀釋子<a class='ref t' id='t0611c18' href='#t0611c18'>T 0611c18</a>語言。若欲與我作衣者。可共作一衣與<a class='ref t' id='t0611c19' href='#t0611c19'>T 0611c19</a>我。極使廣大堅緻。中我受持。若不中受<a class='ref t' id='t0611c20' href='#t0611c20'>T 0611c20</a>持非我所須。居士聞之即共譏嫌。跋難<a class='ref t' id='t0611c21' href='#t0611c21'>T 0611c21</a>陀釋子不知厭足無有慚愧。外自稱言我<a class='ref t' id='t0611c22' href='#t0611c22'>T 0611c22</a>知正法。如是貪求不知止足何有正法。施<a class='ref t' id='t0611c23' href='#t0611c23'>T 0611c23</a>者雖無厭而受者應知足。屏處言語而來<a class='ref t' id='t0611c24' href='#t0611c24'>T 0611c24</a>求索。時乞食比丘聞之。呵責跋難陀釋子。<a class='ref t' id='t0611c25' href='#t0611c25'>T 0611c25</a>云何強從人索衣。時彼乞食比丘還出城<a class='ref t' id='t0611c26' href='#t0611c26'>T 0611c26</a>至僧伽藍中。以此因緣向諸比丘說。諸比<a class='ref t' id='t0611c27' href='#t0611c27'>T 0611c27</a>丘聞。中有少欲知足行頭陀樂學戒知慚<a class='ref t' id='t0611c28' href='#t0611c28'>T 0611c28</a>愧者。嫌責跋難陀釋子。汝云何強從人索<a class='ref t' id='t0611c29' href='#t0611c29'>T 0611c29</a>衣。呵已往世尊所。頭面禮足具白世尊。<a class='ref t' id='t0612a01' href='#t0612a01'>T 0612a01</a>世尊以此因緣集比丘僧。呵責跋難陀釋<a class='ref t' id='t0612a02' href='#t0612a02'>T 0612a02</a>子。汝所為非。非威儀非沙門法非淨行<a class='ref t' id='t0612a03' href='#t0612a03'>T 0612a03</a>非隨順行。所不應為。云何強從人索衣。<a class='ref t' id='t0612a04' href='#t0612a04'>T 0612a04</a>世尊以無數方便呵責已。告諸比丘。此跋難<a class='ref t' id='t0612a05' href='#t0612a05'>T 0612a05</a>陀癡人。多種有漏處最初犯戒。自今已去與<a class='ref t' id='t0612a06' href='#t0612a06'>T 0612a06</a>比丘結戒。集十句義乃至正法久住。欲說<a class='ref t' id='t0612a07' href='#t0612a07'>T 0612a07</a>戒者當如是說。若比丘二居士居士婦。欲<a class='ref t' id='t0612a08' href='#t0612a08'>T 0612a08</a>與比丘辦衣價。我曹辦如是衣價與某甲<a class='ref t' id='t0612a09' href='#t0612a09'>T 0612a09</a>比丘。是比丘到二居士家作如是言。善哉<a class='ref t' id='t0612a10' href='#t0612a10'>T 0612a10</a>辦如是如是衣價與我共作一衣為好<a class='ref t' id='t0612a11' href='#t0612a11'>T 0612a11</a>故。若得衣者尼薩耆波逸提。如是世尊與<a class='ref t' id='t0612a12' href='#t0612a12'>T 0612a12</a>比丘結戒。時居士自恣請比丘問言。欲須<a class='ref t' id='t0612a13' href='#t0612a13'>T 0612a13</a>何等衣。是比丘有疑不答。若居士自恣請比<a class='ref t' id='t0612a14' href='#t0612a14'>T 0612a14</a>丘索衣應答。時居士欲為比丘作貴價衣。<a class='ref t' id='t0612a15' href='#t0612a15'>T 0612a15</a>是比丘少欲知足不須貴價衣。須不如者。<a class='ref t' id='t0612a16' href='#t0612a16'>T 0612a16</a>比丘有疑不敢隨意求索。佛言。聽諸比丘<a class='ref t' id='t0612a17' href='#t0612a17'>T 0612a17</a>少欲知足索不如者。自今已去應如是說<a class='ref t' id='t0612a18' href='#t0612a18'>T 0612a18</a>戒。若比丘二居士居士婦。與比丘辦衣價<a class='ref t' id='t0612a19' href='#t0612a19'>T 0612a19</a>持如是衣價買如是衣與某甲比丘。是比<a class='ref t' id='t0612a20' href='#t0612a20'>T 0612a20</a>丘先不受居士自恣請。到二居士家作如<a class='ref t' id='t0612a21' href='#t0612a21'>T 0612a21</a>是言。善哉居士辦如是如是衣價與我<a class='ref t' id='t0612a22' href='#t0612a22'>T 0612a22</a>共作一衣為好故。若得衣者尼薩耆波逸<a class='ref t' id='t0612a23' href='#t0612a23'>T 0612a23</a>提。比丘義如上。居士居士婦如上。衣價者<a class='ref t' id='t0612a24' href='#t0612a24'>T 0612a24</a>如上。衣者有十種如上。求有二種求如<a class='ref t' id='t0612a25' href='#t0612a25'>T 0612a25</a>上。若比丘先不受自恣請。求得貴價衣廣<a class='ref t' id='t0612a26' href='#t0612a26'>T 0612a26</a>大衣。得衣者尼薩耆波逸提。若往索不得突<a class='ref t' id='t0612a27' href='#t0612a27'>T 0612a27</a>吉羅。此尼薩耆當捨與僧。若眾多人若一<a class='ref t' id='t0612a28' href='#t0612a28'>T 0612a28</a>人。不得別眾捨。若捨不成捨突吉羅。捨時<a class='ref t' id='t0612a29' href='#t0612a29'>T 0612a29</a>應往僧中偏露右肩脫革屣向上座禮。<a class='ref t' id='t0612b01' href='#t0612b01'>T 0612b01</a>右膝著地合掌作如是白。大德僧聽。我某<a class='ref t' id='t0612b02' href='#t0612b02'>T 0612b02</a>甲比丘。先不受自恣請往求得貴價衣犯<a class='ref t' id='t0612b03' href='#t0612b03'>T 0612b03</a>捨墮。今捨與僧。捨已當懺悔。前受懺人當<a class='ref t' id='t0612b04' href='#t0612b04'>T 0612b04</a>作如是白。大德僧聽。此某甲比丘。先不受<a class='ref t' id='t0612b05' href='#t0612b05'>T 0612b05</a>自恣請往求得貴價衣犯捨墮。今捨與僧。<a class='ref t' id='t0612b06' href='#t0612b06'>T 0612b06</a>若僧時到僧忍聽。我受某甲比丘懺。白如<a class='ref t' id='t0612b07' href='#t0612b07'>T 0612b07</a>是。作白已當受懺。當語彼比丘言。自責<a class='ref t' id='t0612b08' href='#t0612b08'>T 0612b08</a>汝心。彼比丘言爾。僧即應還彼比丘衣。白<a class='ref t' id='t0612b09' href='#t0612b09'>T 0612b09</a>二羯磨應如是白。眾中應差堪能羯磨人<a class='ref t' id='t0612b10' href='#t0612b10'>T 0612b10</a>如上。作如是白。大德僧聽。此某甲比丘先<a class='ref t' id='t0612b11' href='#t0612b11'>T 0612b11</a>不受自恣請往求索得貴價衣犯捨墮。今<a class='ref t' id='t0612b12' href='#t0612b12'>T 0612b12</a>捨與僧。若僧時到僧忍聽。僧還此比丘衣。<a class='ref t' id='t0612b13' href='#t0612b13'>T 0612b13</a>白如是。大德僧聽。此某甲比丘先不受自<a class='ref t' id='t0612b14' href='#t0612b14'>T 0612b14</a>恣請往求索得貴價衣犯捨墮。今捨與僧。<a class='ref t' id='t0612b15' href='#t0612b15'>T 0612b15</a>僧今持此衣還此比丘。誰諸長老忍。僧<a class='ref t' id='t0612b16' href='#t0612b16'>T 0612b16</a>持此衣還此比丘者默然。誰不忍者說。<a class='ref t' id='t0612b17' href='#t0612b17'>T 0612b17</a>僧已忍。與彼比丘衣竟。僧忍默然故是<a class='ref t' id='t0612b18' href='#t0612b18'>T 0612b18</a>事如是持。是比丘僧中捨衣竟不還者突<a class='ref t' id='t0612b19' href='#t0612b19'>T 0612b19</a>吉羅。若有人教言莫還者突吉羅。若作<a class='ref t' id='t0612b20' href='#t0612b20'>T 0612b20</a>淨施。若遣與人。若自作三衣。若作波利迦<a class='ref t' id='t0612b21' href='#t0612b21'>T 0612b21</a>羅衣。若故壞。如是一切突吉羅。比丘尼尼薩<a class='ref t' id='t0612b22' href='#t0612b22'>T 0612b22</a>耆波逸提。式叉摩那沙彌沙彌尼突吉羅。是<a class='ref t' id='t0612b23' href='#t0612b23'>T 0612b23</a>謂為犯。不犯者。前人先受自恣請而往求<a class='ref t' id='t0612b24' href='#t0612b24'>T 0612b24</a>索。若於貴價好衣中求不如者。從親里<a class='ref t' id='t0612b25' href='#t0612b25'>T 0612b25</a>求從出家人求。或為他求。他為己求。或不<a class='ref t' id='t0612b26' href='#t0612b26'>T 0612b26</a>求自得。無犯。無犯者最初未制戒。癡狂心<a class='ref t' id='t0612b27' href='#t0612b27'>T 0612b27</a>亂痛惱所纏。<span class='rule-number'>九竟</span></p>
<a class='ref t' id='t0612b28' href='#t0612b28'>T 0612b28</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
