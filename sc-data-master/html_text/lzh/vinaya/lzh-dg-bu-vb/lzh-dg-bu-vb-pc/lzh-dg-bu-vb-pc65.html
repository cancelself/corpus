<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc65' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 65</span><span class='mirror-right'>波逸提六十五</span></h1>
</header>
<p><a class='ref sc' id='sc1' href='#sc1'>SC 1</a> 爾時世尊在羅閱城迦蘭陀竹園。爾時羅閱<a class='ref t' id='t0679a22' href='#t0679a22'>T 0679a22</a>城中有十七群童子。先為親厚。最大者年<a class='ref t' id='t0679a23' href='#t0679a23'>T 0679a23</a>十七。最小者年十二。最富者八十百千。最貧<a class='ref t' id='t0679a24' href='#t0679a24'>T 0679a24</a>者八十千。中有一童子名優波離。父母唯<a class='ref t' id='t0679a25' href='#t0679a25'>T 0679a25</a>有此一子。愛念未曾離目前。父母念言。我<a class='ref t' id='t0679a26' href='#t0679a26'>T 0679a26</a>等教此兒當學何技術。我等死後令快<a class='ref t' id='t0679a27' href='#t0679a27'>T 0679a27</a>得生活無所乏短。即自念。當教先學書。<a class='ref t' id='t0679a28' href='#t0679a28'>T 0679a28</a>我等死後快得生活。無所乏短不令身力<a class='ref t' id='t0679a29' href='#t0679a29'>T 0679a29</a>疲苦。復作是念。教兒書亦有身力疲苦耳。<a class='ref t' id='t0679b01' href='#t0679b01'>T 0679b01</a>更當學何技術。我等死後令兒快得生<a class='ref t' id='t0679b02' href='#t0679b02'>T 0679b02</a>活。無所乏短身力不疲苦。念言。今當教<a class='ref t' id='t0679b03' href='#t0679b03'>T 0679b03</a>兒學算數技術。我等死後快得生活。無所<a class='ref t' id='t0679b04' href='#t0679b04'>T 0679b04</a>乏短身不疲苦。父母念言。今教兒學算數。<a class='ref t' id='t0679b05' href='#t0679b05'>T 0679b05</a>亦有身力疲苦耳。今當更教此兒學何技<a class='ref t' id='t0679b06' href='#t0679b06'>T 0679b06</a>術。我等死後令快得生活無所乏短身力<a class='ref t' id='t0679b07' href='#t0679b07'>T 0679b07</a>不疲苦。今當教此兒學畫像技術。我等<a class='ref t' id='t0679b08' href='#t0679b08'>T 0679b08</a>死後令快得生活無所乏短。復念。今教學<a class='ref t' id='t0679b09' href='#t0679b09'>T 0679b09</a>畫。恐令兒眼力疲勞。當教此兒更學何技<a class='ref t' id='t0679b10' href='#t0679b10'>T 0679b10</a>術。我等死後令快得生活無所乏短眼不<a class='ref t' id='t0679b11' href='#t0679b11'>T 0679b11</a>疲苦。即自念言。沙門釋子善自養身安樂無<a class='ref t' id='t0679b12' href='#t0679b12'>T 0679b12</a>眾苦惱。若當教此兒於沙門釋子法中出<a class='ref t' id='t0679b13' href='#t0679b13'>T 0679b13</a>家為道。我等死後令快得生活。無所乏短<a class='ref t' id='t0679b14' href='#t0679b14'>T 0679b14</a>身不疲苦。後於異時。十七群童子語優波離<a class='ref t' id='t0679b15' href='#t0679b15'>T 0679b15</a>童子言。汝可隨我等出家為道。答言。我何<a class='ref t' id='t0679b16' href='#t0679b16'>T 0679b16</a>用出家為。汝自出家。十七群童子第二第三<a class='ref t' id='t0679b17' href='#t0679b17'>T 0679b17</a>語優波離言。可共出家為道來。何以故。如<a class='ref t' id='t0679b18' href='#t0679b18'>T 0679b18</a>我等今共相娛樂。於彼亦當如是共相娛樂<a class='ref t' id='t0679b19' href='#t0679b19'>T 0679b19</a>嬉戲。時優波離童子語諸童子言。汝等小<a class='ref t' id='t0679b20' href='#t0679b20'>T 0679b20</a>待須我往白父母。優波離童子即往父母<a class='ref t' id='t0679b21' href='#t0679b21'>T 0679b21</a>所白言。我今欲出家為道。願父母見聽。父<a class='ref t' id='t0679b22' href='#t0679b22'>T 0679b22</a>母報言。我等唯有汝一子。心甚愛念。乃至<a class='ref t' id='t0679b23' href='#t0679b23'>T 0679b23</a>不欲令死別。而況當生別。優波離童子如<a class='ref t' id='t0679b24' href='#t0679b24'>T 0679b24</a>是再三白父母言。唯願聽我出家。父母亦<a class='ref t' id='t0679b25' href='#t0679b25'>T 0679b25</a>如是報言。我等唯有汝一子。心甚愛念。<a class='ref t' id='t0679b26' href='#t0679b26'>T 0679b26</a>不欲令死別況當生別。爾時父母得優<a class='ref t' id='t0679b27' href='#t0679b27'>T 0679b27</a>波離童子再三慇懃。便作是念。我等先已有<a class='ref t' id='t0679b28' href='#t0679b28'>T 0679b28</a>此意。當教此兒學何技術。我等死後令兒<a class='ref t' id='t0679b29' href='#t0679b29'>T 0679b29</a>快得生活。無所乏短。令身力不疲苦耳。<a class='ref t' id='t0679c01' href='#t0679c01'>T 0679c01</a>即作是念。若教學書乃至畫像。我等死後<a class='ref t' id='t0679c02' href='#t0679c02'>T 0679c02</a>快得生活。無所乏短令身力不疲苦。而<a class='ref t' id='t0679c03' href='#t0679c03'>T 0679c03</a>恐勞兒身力眼力以致疲苦。念言。唯有沙<a class='ref t' id='t0679c04' href='#t0679c04'>T 0679c04</a>門釋子。善自養身無眾苦惱。若令此兒在<a class='ref t' id='t0679c05' href='#t0679c05'>T 0679c05</a>中出家者。快得生活無有眾苦。時父母即<a class='ref t' id='t0679c06' href='#t0679c06'>T 0679c06</a>報兒言。今正是時。聽汝出家。時優波離童<a class='ref t' id='t0679c07' href='#t0679c07'>T 0679c07</a>子還至十七群童子所語言。我父母已聽我<a class='ref t' id='t0679c08' href='#t0679c08'>T 0679c08</a>出家。汝等欲去者今正是時。時諸童子<a class='ref t' id='t0679c09' href='#t0679c09'>T 0679c09</a>即往僧伽藍中白諸比丘言。大德。我等欲<a class='ref t' id='t0679c10' href='#t0679c10'>T 0679c10</a>出家學道。願諸尊見度為道。爾時諸比丘即<a class='ref t' id='t0679c11' href='#t0679c11'>T 0679c11</a>度令出家受大戒。時諸童子小來習樂不<a class='ref t' id='t0679c12' href='#t0679c12'>T 0679c12</a>堪一食。至於夜半患飢高聲大喚啼哭言。<a class='ref t' id='t0679c13' href='#t0679c13'>T 0679c13</a>與我食來與我食來。諸比丘語言。小兒<a class='ref t' id='t0679c14' href='#t0679c14'>T 0679c14</a>待須天明。若眾僧有食當共食。若無食者<a class='ref t' id='t0679c15' href='#t0679c15'>T 0679c15</a>當共乞食。何以故。此間先都無作食處。爾<a class='ref t' id='t0679c16' href='#t0679c16'>T 0679c16</a>時世尊。夜時在靜處思惟。聞小兒啼聲。知<a class='ref t' id='t0679c17' href='#t0679c17'>T 0679c17</a>而故問阿難。何等小兒夜半啼聲。爾時阿難<a class='ref t' id='t0679c18' href='#t0679c18'>T 0679c18</a>以此因緣具白世尊。世尊告阿難。不應<a class='ref t' id='t0679c19' href='#t0679c19'>T 0679c19</a>授年未滿二十者大戒。何以故。若年未<a class='ref t' id='t0679c20' href='#t0679c20'>T 0679c20</a>滿二十者。不堪忍寒熱飢渴暴風蚊虻毒<a class='ref t' id='t0679c21' href='#t0679c21'>T 0679c21</a>虫。及不忍惡言。若身有種種苦痛不能堪<a class='ref t' id='t0679c22' href='#t0679c22'>T 0679c22</a>忍。又復不堪持戒。不堪一食。阿難當知。<a class='ref t' id='t0679c23' href='#t0679c23'>T 0679c23</a>年滿二十者。堪忍如上眾事。爾時世尊夜<a class='ref t' id='t0679c24' href='#t0679c24'>T 0679c24</a>過已集比丘僧。以此因緣告諸比丘。自今<a class='ref t' id='t0679c25' href='#t0679c25'>T 0679c25</a>已去與比丘結戒。集十句義乃至正法久<a class='ref t' id='t0679c26' href='#t0679c26'>T 0679c26</a>住。欲說戒者當如是說。若比丘年滿二十<a class='ref t' id='t0679c27' href='#t0679c27'>T 0679c27</a>當受大戒。若年未滿二十受大戒。此人不<a class='ref t' id='t0679c28' href='#t0679c28'>T 0679c28</a>得戒。彼比丘可呵責癡故波逸提。如是<a class='ref t' id='t0679c29' href='#t0679c29'>T 0679c29</a>世尊與比丘結戒。彼比丘不知年滿二十<a class='ref t' id='t0680a01' href='#t0680a01'>T 0680a01</a>不滿二十。後乃知不滿二十。或作波逸<a class='ref t' id='t0680a02' href='#t0680a02'>T 0680a02</a>提懺者。或有疑者。佛言。不知者無犯。自今<a class='ref t' id='t0680a03' href='#t0680a03'>T 0680a03</a>已去當如是結戒。年滿二十應受大戒。<a class='ref t' id='t0680a04' href='#t0680a04'>T 0680a04</a>若比丘知年不滿二十與受大戒此人不<a class='ref t' id='t0680a05' href='#t0680a05'>T 0680a05</a>得戒。彼比丘可呵癡故波逸提。比丘義如<a class='ref t' id='t0680a06' href='#t0680a06'>T 0680a06</a>上。其受戒人年不滿二十。和上知年不<a class='ref t' id='t0680a07' href='#t0680a07'>T 0680a07</a>滿二十。眾僧及受戒人亦知不滿二十。於<a class='ref t' id='t0680a08' href='#t0680a08'>T 0680a08</a>眾中問。汝年滿二十。未受戒人報言。或滿<a class='ref t' id='t0680a09' href='#t0680a09'>T 0680a09</a>二十。或不滿二十。或疑。或不知年數。或默<a class='ref t' id='t0680a10' href='#t0680a10'>T 0680a10</a>然。或眾僧不問。和上波逸提。眾僧突吉羅。<a class='ref t' id='t0680a11' href='#t0680a11'>T 0680a11</a>其受戒人年未滿二十。和上知年未滿二<a class='ref t' id='t0680a12' href='#t0680a12'>T 0680a12</a>十。眾僧及受戒人謂年滿二十。眾僧問。汝<a class='ref t' id='t0680a13' href='#t0680a13'>T 0680a13</a>年滿二十。未受戒人報言。或滿二十或不<a class='ref t' id='t0680a14' href='#t0680a14'>T 0680a14</a>滿。或疑或不知或默然。僧或不問。和上波<a class='ref t' id='t0680a15' href='#t0680a15'>T 0680a15</a>逸提。眾僧無犯。其受戒人年未滿二十。和<a class='ref t' id='t0680a16' href='#t0680a16'>T 0680a16</a>上知年未滿二十。眾僧及受戒人疑。眾中<a class='ref t' id='t0680a17' href='#t0680a17'>T 0680a17</a>問言。汝年滿二十。未受戒人報言。或滿二<a class='ref t' id='t0680a18' href='#t0680a18'>T 0680a18</a>十或不滿二十。或疑或不知或默然。僧或<a class='ref t' id='t0680a19' href='#t0680a19'>T 0680a19</a>不問。和上波逸提。眾僧突吉羅。其受戒人<a class='ref t' id='t0680a20' href='#t0680a20'>T 0680a20</a>年未滿二十。和上亦知年未滿二十。眾僧<a class='ref t' id='t0680a21' href='#t0680a21'>T 0680a21</a>及受戒人不知。眾中問言。汝年滿二十。未<a class='ref t' id='t0680a22' href='#t0680a22'>T 0680a22</a>受戒人報言。或滿二十或不滿二十。或疑<a class='ref t' id='t0680a23' href='#t0680a23'>T 0680a23</a>或不知或默然。僧或不問。和上波逸提。眾<a class='ref t' id='t0680a24' href='#t0680a24'>T 0680a24</a>僧無犯。其受戒人年未滿二十。和上謂年<a class='ref t' id='t0680a25' href='#t0680a25'>T 0680a25</a>滿二十。眾僧及受戒人知年未滿二十。眾<a class='ref t' id='t0680a26' href='#t0680a26'>T 0680a26</a>中問言。汝年滿二十。未受戒人報言。或滿<a class='ref t' id='t0680a27' href='#t0680a27'>T 0680a27</a>二十或不滿二十。或疑或不知或默然。僧<a class='ref t' id='t0680a28' href='#t0680a28'>T 0680a28</a>或不問。和上無犯。眾僧突吉羅。其受戒人<a class='ref t' id='t0680a29' href='#t0680a29'>T 0680a29</a>年未滿二十。和上謂年滿二十。眾僧及受<a class='ref t' id='t0680b01' href='#t0680b01'>T 0680b01</a>戒人謂年滿二十。眾中問言。汝年滿二十。<a class='ref t' id='t0680b02' href='#t0680b02'>T 0680b02</a>未受戒人報言。或滿二十或未滿二十。或<a class='ref t' id='t0680b03' href='#t0680b03'>T 0680b03</a>疑或不知或默然。僧或不問。和上無犯。眾<a class='ref t' id='t0680b04' href='#t0680b04'>T 0680b04</a>僧亦無犯。其受戒人年未滿二十。和上謂<a class='ref t' id='t0680b05' href='#t0680b05'>T 0680b05</a>年滿二十。眾僧及受戒人疑。眾中問言。汝年<a class='ref t' id='t0680b06' href='#t0680b06'>T 0680b06</a>滿二十。未受戒人報言。或滿二十或不滿<a class='ref t' id='t0680b07' href='#t0680b07'>T 0680b07</a>二十。或疑或不知或默然。眾或不問。和<a class='ref t' id='t0680b08' href='#t0680b08'>T 0680b08</a>上無犯。眾僧突吉羅。其受戒人年未滿二<a class='ref t' id='t0680b09' href='#t0680b09'>T 0680b09</a>十。和上謂年滿二十。眾僧及受戒人不知。<a class='ref t' id='t0680b10' href='#t0680b10'>T 0680b10</a>眾中問言。汝年滿二十。未受戒人報言。或滿<a class='ref t' id='t0680b11' href='#t0680b11'>T 0680b11</a>二十或不滿二十。或疑或不知或默然。眾<a class='ref t' id='t0680b12' href='#t0680b12'>T 0680b12</a>僧或不問。和上及眾僧無犯。其受戒人<a class='ref t' id='t0680b13' href='#t0680b13'>T 0680b13</a>年未滿二十。和上疑。眾僧及受戒人知不<a class='ref t' id='t0680b14' href='#t0680b14'>T 0680b14</a>滿二十。眾中問言。汝年滿二十。未受戒人<a class='ref t' id='t0680b15' href='#t0680b15'>T 0680b15</a>報言。或滿二十或不滿或疑或不知或默<a class='ref t' id='t0680b16' href='#t0680b16'>T 0680b16</a>然。眾或不問。和上波逸提。眾僧突吉羅。其<a class='ref t' id='t0680b17' href='#t0680b17'>T 0680b17</a>受戒人年未滿二十。和上疑。眾僧及受戒<a class='ref t' id='t0680b18' href='#t0680b18'>T 0680b18</a>人謂年滿二十。眾中問言。汝年滿二十。未<a class='ref t' id='t0680b19' href='#t0680b19'>T 0680b19</a>受戒人報言。或滿或未滿或疑或不知或默<a class='ref t' id='t0680b20' href='#t0680b20'>T 0680b20</a>然。眾或不問。和上波逸提。眾僧無犯。其受<a class='ref t' id='t0680b21' href='#t0680b21'>T 0680b21</a>戒人年未滿二十。和上疑。眾僧及受戒人<a class='ref t' id='t0680b22' href='#t0680b22'>T 0680b22</a>亦疑。眾中問言。汝年滿二十。未受戒人報言<a class='ref t' id='t0680b23' href='#t0680b23'>T 0680b23</a>或滿二十。或未滿或疑或不知或默然。眾<a class='ref t' id='t0680b24' href='#t0680b24'>T 0680b24</a>或不問。和上波逸提。眾僧突吉羅。其受戒<a class='ref t' id='t0680b25' href='#t0680b25'>T 0680b25</a>人年未滿二十。和上疑。眾僧及受戒人不<a class='ref t' id='t0680b26' href='#t0680b26'>T 0680b26</a>知。眾中問言。汝年滿二十。未受戒人報言。<a class='ref t' id='t0680b27' href='#t0680b27'>T 0680b27</a>或滿二十或未滿或疑或不知或默然。眾<a class='ref t' id='t0680b28' href='#t0680b28'>T 0680b28</a>或不問。和上波逸提。眾僧無犯。其受戒<a class='ref t' id='t0680b29' href='#t0680b29'>T 0680b29</a>人年未滿二十。和上不知。眾僧及受戒人<a class='ref t' id='t0680c01' href='#t0680c01'>T 0680c01</a>知年未滿二十。眾中問言。汝年滿二十。未<a class='ref t' id='t0680c02' href='#t0680c02'>T 0680c02</a>受戒人報言。或滿二十或未滿二十。或疑<a class='ref t' id='t0680c03' href='#t0680c03'>T 0680c03</a>或不知或默然。眾或不問。和上無犯。眾僧<a class='ref t' id='t0680c04' href='#t0680c04'>T 0680c04</a>突吉羅。其受戒人年未滿二十。和上不知。<a class='ref t' id='t0680c05' href='#t0680c05'>T 0680c05</a>眾僧及受戒人謂年滿二十。眾中問言。汝年<a class='ref t' id='t0680c06' href='#t0680c06'>T 0680c06</a>滿二十。未受戒人報言。或滿二十或未<a class='ref t' id='t0680c07' href='#t0680c07'>T 0680c07</a>滿或疑或不知或默然。眾或不問。和上及<a class='ref t' id='t0680c08' href='#t0680c08'>T 0680c08</a>眾僧無犯。其受戒人年未滿二十。和上不<a class='ref t' id='t0680c09' href='#t0680c09'>T 0680c09</a>知。眾僧及受戒人疑。眾中問言。汝年滿二<a class='ref t' id='t0680c10' href='#t0680c10'>T 0680c10</a>十。未受戒人報言。或滿二十或未滿。或疑<a class='ref t' id='t0680c11' href='#t0680c11'>T 0680c11</a>或不知或默然眾或不問。和上無犯。眾僧<a class='ref t' id='t0680c12' href='#t0680c12'>T 0680c12</a>突吉羅。其受戒人年不滿二十。和上不知。<a class='ref t' id='t0680c13' href='#t0680c13'>T 0680c13</a>眾僧及受戒人亦不知。眾中問言。汝年滿二<a class='ref t' id='t0680c14' href='#t0680c14'>T 0680c14</a>十。未受戒人報言。或滿二十或未滿。或疑<a class='ref t' id='t0680c15' href='#t0680c15'>T 0680c15</a>或不知或默然。眾或不問。和上眾僧無犯。<a class='ref t' id='t0680c16' href='#t0680c16'>T 0680c16</a>彼比丘知年未滿二十。授大戒三羯磨竟。<a class='ref t' id='t0680c17' href='#t0680c17'>T 0680c17</a>和上波逸提。白已二羯磨竟。和上三突吉<a class='ref t' id='t0680c18' href='#t0680c18'>T 0680c18</a>羅。白已一羯磨竟。和上二突吉羅。白竟和<a class='ref t' id='t0680c19' href='#t0680c19'>T 0680c19</a>上一突吉羅。白未竟和上突吉羅。若未白<a class='ref t' id='t0680c20' href='#t0680c20'>T 0680c20</a>為作方便剃髮。若欲集眾和上一切突<a class='ref t' id='t0680c21' href='#t0680c21'>T 0680c21</a>吉羅。若眾僧集和尚突吉羅。比丘尼波逸<a class='ref t' id='t0680c22' href='#t0680c22'>T 0680c22</a>提。式叉摩那沙彌沙彌尼突吉羅。是謂為<a class='ref t' id='t0680c23' href='#t0680c23'>T 0680c23</a>犯。不犯者。先不知信受戒人語。若傍人證。<a class='ref t' id='t0680c24' href='#t0680c24'>T 0680c24</a>若信父母。若受戒已疑。佛言。當聽數胎中<a class='ref t' id='t0680c25' href='#t0680c25'>T 0680c25</a>年月數閏月。若數一切十四日說戒以為<a class='ref t' id='t0680c26' href='#t0680c26'>T 0680c26</a>年數者無犯。無犯者。最初未制戒。癡狂心<a class='ref t' id='t0680c27' href='#t0680c27'>T 0680c27</a>亂痛惱所纏。<span class='rule-number'>六十五竟</span></p>
<a class='ref t' id='t0680c28' href='#t0680c28'>T 0680c28</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
