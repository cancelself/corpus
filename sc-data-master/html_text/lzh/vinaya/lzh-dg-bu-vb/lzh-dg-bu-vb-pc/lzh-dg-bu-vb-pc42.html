<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc42' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 42</span><span class='mirror-right'>波逸提四十二</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園。時舍衛城<a class='ref t' id='t0665a05' href='#t0665a05'>T 0665a05</a>中有一豪族長者。與跋難陀釋子知舊親<a class='ref t' id='t0665a06' href='#t0665a06'>T 0665a06</a>友。彼作如是念言。若跋難陀釋子來入此<a class='ref t' id='t0665a07' href='#t0665a07'>T 0665a07</a>城者。當為跋難陀故飯食眾僧。於異時<a class='ref t' id='t0665a08' href='#t0665a08'>T 0665a08</a>跋難陀釋子來入城中。長者聞來至。即遣<a class='ref t' id='t0665a09' href='#t0665a09'>T 0665a09</a>人詣僧伽藍中。語諸比丘明日請食。即<a class='ref t' id='t0665a10' href='#t0665a10'>T 0665a10</a>於其夜辦具種種甘饌飲食。明日清旦往<a class='ref t' id='t0665a11' href='#t0665a11'>T 0665a11</a>白時到。時諸比丘到時著衣持<span class='t-gaiji'>鉢 <!--gaiji,缽,1[金*本],2&#x9262;,3--></span>。詣長者<a class='ref t' id='t0665a12' href='#t0665a12'>T 0665a12</a>家就座而坐。諸比丘語長者言。眾僧已<a class='ref t' id='t0665a13' href='#t0665a13'>T 0665a13</a>集。飲食辦者可時施設。長者報言。諸尊小<a class='ref t' id='t0665a14' href='#t0665a14'>T 0665a14</a>留待須跋難陀釋子至。諸比丘報言。眾僧<a class='ref t' id='t0665a15' href='#t0665a15'>T 0665a15</a>已集。若飲食已辦者便可施設。何須留待<a class='ref t' id='t0665a16' href='#t0665a16'>T 0665a16</a>日時晚過。恐諸比丘不得具足滿食。時長<a class='ref t' id='t0665a17' href='#t0665a17'>T 0665a17</a>者白諸比丘。我先有誓願。若跋難陀釋子<a class='ref t' id='t0665a18' href='#t0665a18'>T 0665a18</a>來入此城者。我當為跋難陀釋子飯食<a class='ref t' id='t0665a19' href='#t0665a19'>T 0665a19</a>眾僧。願諸尊小留待跋難陀。爾時跋難陀。<a class='ref t' id='t0665a20' href='#t0665a20'>T 0665a20</a>小食時乃更詣餘家。日時垂欲過方來。<a class='ref t' id='t0665a21' href='#t0665a21'>T 0665a21</a>時諸比丘見時欲過。雖得飲食竟不滿<a class='ref t' id='t0665a22' href='#t0665a22'>T 0665a22</a>足。其中有少欲知足行頭陀樂學戒知<a class='ref t' id='t0665a23' href='#t0665a23'>T 0665a23</a>慚愧者。嫌責跋難陀釋子。云何跋難陀釋<a class='ref t' id='t0665a24' href='#t0665a24'>T 0665a24</a>子。小食時更詣餘家。時垂欲過方來。使<a class='ref t' id='t0665a25' href='#t0665a25'>T 0665a25</a>諸比丘飲食不得滿足耶。爾時諸比丘往<a class='ref t' id='t0665a26' href='#t0665a26'>T 0665a26</a>至世尊所。頭面禮足已在一面坐。以<a class='ref t' id='t0665a27' href='#t0665a27'>T 0665a27</a>此因緣具白世尊。世尊以此因緣集比丘<a class='ref t' id='t0665a28' href='#t0665a28'>T 0665a28</a>僧。以無數方便呵責跋難陀釋子。汝所為<a class='ref t' id='t0665a29' href='#t0665a29'>T 0665a29</a>非。非威儀非沙門法非淨行非隨順行。<a class='ref t' id='t0665b01' href='#t0665b01'>T 0665b01</a>所不應為。云何跋難陀釋子。小食時到<a class='ref t' id='t0665b02' href='#t0665b02'>T 0665b02</a>餘家時欲過方來。使諸比丘不得滿足食<a class='ref t' id='t0665b03' href='#t0665b03'>T 0665b03</a>耶。世尊以無數方便呵責跋難陀釋子<a class='ref t' id='t0665b04' href='#t0665b04'>T 0665b04</a>已告諸比丘。此癡人多種有漏處最初犯戒。<a class='ref t' id='t0665b05' href='#t0665b05'>T 0665b05</a>自今已去與比丘結戒。集十句義乃至正<a class='ref t' id='t0665b06' href='#t0665b06'>T 0665b06</a>法久住。欲說戒者當如是說。若比丘先受<a class='ref t' id='t0665b07' href='#t0665b07'>T 0665b07</a>請。小食時至餘家者波逸提。如是世尊與<a class='ref t' id='t0665b08' href='#t0665b08'>T 0665b08</a>比丘結戒。爾時羅閱城中有一大臣。與跋<a class='ref t' id='t0665b09' href='#t0665b09'>T 0665b09</a>難陀釋子知舊親友。時彼大臣。於異時大<a class='ref t' id='t0665b10' href='#t0665b10'>T 0665b10</a>得甘果。即<span class='t-gaiji'>勅 <!--gaiji,敕,1[束*力],2&#x52C5;,3--></span>一人言。跋難陀釋子是我知<a class='ref t' id='t0665b11' href='#t0665b11'>T 0665b11</a>舊親友。汝可持此果往至僧伽藍中示之<a class='ref t' id='t0665b12' href='#t0665b12'>T 0665b12</a>語言。我與汝知舊。可持此果眾僧中分布。<a class='ref t' id='t0665b13' href='#t0665b13'>T 0665b13</a>時彼使人即持果詣僧伽藍中。白諸比丘。大<a class='ref t' id='t0665b14' href='#t0665b14'>T 0665b14</a>德。此是僧新果。諸比丘語言。若與眾僧者<a class='ref t' id='t0665b15' href='#t0665b15'>T 0665b15</a>便可賦之。其人報言。羅閱城中大臣<span class='t-gaiji'>勅 <!--gaiji,敕,1[束*力],2&#x52C5;,3--></span>我<a class='ref t' id='t0665b16' href='#t0665b16'>T 0665b16</a>言。汝持此果詣僧伽藍中。示跋難陀釋子<a class='ref t' id='t0665b17' href='#t0665b17'>T 0665b17</a>令賦與僧。今須跋難陀釋子至當賦與<a class='ref t' id='t0665b18' href='#t0665b18'>T 0665b18</a>僧。時跋難陀後食已方詣餘家時過乃還。<a class='ref t' id='t0665b19' href='#t0665b19'>T 0665b19</a>使眾僧不得食新果。時諸比丘聞。其中有<a class='ref t' id='t0665b20' href='#t0665b20'>T 0665b20</a>少欲知足行頭陀樂學戒知慚愧者。嫌責<a class='ref t' id='t0665b21' href='#t0665b21'>T 0665b21</a>跋難陀言。云何後食已方詣餘家時過乃<a class='ref t' id='t0665b22' href='#t0665b22'>T 0665b22</a>還。使諸比丘不得食新果也。諸比丘往<a class='ref t' id='t0665b23' href='#t0665b23'>T 0665b23</a>世尊所。頭面禮足已在一面坐。以此因緣<a class='ref t' id='t0665b24' href='#t0665b24'>T 0665b24</a>具白世尊。世尊爾時以此因緣集比丘僧。<a class='ref t' id='t0665b25' href='#t0665b25'>T 0665b25</a>呵責跋難陀釋子。汝所為非。非威儀非沙<a class='ref t' id='t0665b26' href='#t0665b26'>T 0665b26</a>門法非淨行非隨順行。所不應為。云何<a class='ref t' id='t0665b27' href='#t0665b27'>T 0665b27</a>跋難陀釋子。後食已更詣餘家時過方還。<a class='ref t' id='t0665b28' href='#t0665b28'>T 0665b28</a>使諸比丘不得食新果。世尊以無數方便<a class='ref t' id='t0665b29' href='#t0665b29'>T 0665b29</a>呵責已告諸比丘。自今已去當如是說戒。<a class='ref t' id='t0665c01' href='#t0665c01'>T 0665c01</a>若比丘先受請。前食後食詣餘家者波逸<a class='ref t' id='t0665c02' href='#t0665c02'>T 0665c02</a>提。如是世尊與諸比丘結戒。爾時羅閱城<a class='ref t' id='t0665c03' href='#t0665c03'>T 0665c03</a>中眾僧大有請處。諸比丘皆畏慎。不敢入<a class='ref t' id='t0665c04' href='#t0665c04'>T 0665c04</a>城受請。白佛。佛言。自今已去聽諸比丘相<a class='ref t' id='t0665c05' href='#t0665c05'>T 0665c05</a>囑授入城。比丘不知當囑授誰。佛言。當<a class='ref t' id='t0665c06' href='#t0665c06'>T 0665c06</a>囑授比丘。若獨處一房中當囑授比近<a class='ref t' id='t0665c07' href='#t0665c07'>T 0665c07</a>住者。自今已去當如是說戒。若比丘先受<a class='ref t' id='t0665c08' href='#t0665c08'>T 0665c08</a>請已。前食後食詣餘家不囑授者波逸<a class='ref t' id='t0665c09' href='#t0665c09'>T 0665c09</a>提。如是世尊與諸比丘結戒。時病比丘。先<a class='ref t' id='t0665c10' href='#t0665c10'>T 0665c10</a>語檀越家作羹作粥作飯。彼畏慎不敢入<a class='ref t' id='t0665c11' href='#t0665c11'>T 0665c11</a>城。恐犯食後至餘家。白佛。佛言。聽病比<a class='ref t' id='t0665c12' href='#t0665c12'>T 0665c12</a>丘不囑授得入。自今已去應如是說戒。<a class='ref t' id='t0665c13' href='#t0665c13'>T 0665c13</a>若比丘先受請。前食後食至餘家不囑<a class='ref t' id='t0665c14' href='#t0665c14'>T 0665c14</a>授餘比丘除時因緣波逸提。是中時者病<a class='ref t' id='t0665c15' href='#t0665c15'>T 0665c15</a>時。如是世尊與比丘結戒。時諸比丘作衣<a class='ref t' id='t0665c16' href='#t0665c16'>T 0665c16</a>時到。或須大釜或須小釜或須瓶或須<a class='ref t' id='t0665c17' href='#t0665c17'>T 0665c17</a>杓或須<span class='t-gaiji'>［土＊瓦］ <!--gaiji,,1[土*瓦],2&#x24B2A;,3--></span>或須斧或須盂或須盆或<a class='ref t' id='t0665c18' href='#t0665c18'>T 0665c18</a>須小<span class='t-gaiji'>椀 <!--gaiji,碗,1[木*宛],2&#x6900;,3--></span>或須銚或須繩或須衣懸或須伊<a class='ref t' id='t0665c19' href='#t0665c19'>T 0665c19</a>尼延陀或須毛<span class='t-gaiji'>氀 <!--gaiji,氀,1[屢*毛],2&#x23C22;,3--></span>。諸比丘皆畏慎不敢入<a class='ref t' id='t0665c20' href='#t0665c20'>T 0665c20</a>城。恐犯不囑授入村。白佛。佛言。自今已<a class='ref t' id='t0665c21' href='#t0665c21'>T 0665c21</a>去聽諸比丘作衣時不囑授入村。自今已去<a class='ref t' id='t0665c22' href='#t0665c22'>T 0665c22</a>當如是結戒。若比丘先受他請已。前食後<a class='ref t' id='t0665c23' href='#t0665c23'>T 0665c23</a>食詣餘家不囑授餘比丘除餘時波逸提。<a class='ref t' id='t0665c24' href='#t0665c24'>T 0665c24</a>餘時者病時作衣時。如是世尊與比丘結<a class='ref t' id='t0665c25' href='#t0665c25'>T 0665c25</a>戒。時諸比丘施衣時到。或有已得施衣<a class='ref t' id='t0665c26' href='#t0665c26'>T 0665c26</a>處。或有方當求索。彼畏慎不敢入城。恐<a class='ref t' id='t0665c27' href='#t0665c27'>T 0665c27</a>犯不囑授入城。佛言。自今已去聽諸比丘<a class='ref t' id='t0665c28' href='#t0665c28'>T 0665c28</a>布施衣時不囑授入城。自今已去當如是<a class='ref t' id='t0665c29' href='#t0665c29'>T 0665c29</a>說戒。若比丘先受請已。前食後食詣餘家<a class='ref t' id='t0666a01' href='#t0666a01'>T 0666a01</a>不囑授餘比丘除餘時波逸提。餘時者病<a class='ref t' id='t0666a02' href='#t0666a02'>T 0666a02</a>時作衣時施衣時。是謂餘時。比丘義如上。<a class='ref t' id='t0666a03' href='#t0666a03'>T 0666a03</a>前食者明相出至食時是。後食者從食時<a class='ref t' id='t0666a04' href='#t0666a04'>T 0666a04</a>至日中是。家者有男子女人所居也。餘<a class='ref t' id='t0666a05' href='#t0666a05'>T 0666a05</a>比丘者同一界共住也。病者如上。作衣時者<a class='ref t' id='t0666a06' href='#t0666a06'>T 0666a06</a>自恣竟。無迦絺那衣一月。有迦絺那衣五<a class='ref t' id='t0666a07' href='#t0666a07'>T 0666a07</a>月。乃至衣上作一馬齒縫是也。施衣時者。<a class='ref t' id='t0666a08' href='#t0666a08'>T 0666a08</a>自恣竟。無迦絺那衣一月。有迦絺那衣五<a class='ref t' id='t0666a09' href='#t0666a09'>T 0666a09</a>月。除此已餘時勸化作食并施衣者是也。<a class='ref t' id='t0666a10' href='#t0666a10'>T 0666a10</a>若比丘囑授欲詣村。而中道還失前囑授。<a class='ref t' id='t0666a11' href='#t0666a11'>T 0666a11</a>後若欲去者當更囑授。若比丘囑授欲詣<a class='ref t' id='t0666a12' href='#t0666a12'>T 0666a12</a>村。不至所囑授處。乃更詣餘家失前囑<a class='ref t' id='t0666a13' href='#t0666a13'>T 0666a13</a>授。若欲往應更囑授而去。若囑授至白<a class='ref t' id='t0666a14' href='#t0666a14'>T 0666a14</a>衣家。乃更至庫藏處及聚落邊房。若至比<a class='ref t' id='t0666a15' href='#t0666a15'>T 0666a15</a>丘尼僧伽藍中若即白衣家還出。失前囑授<a class='ref t' id='t0666a16' href='#t0666a16'>T 0666a16</a>應更囑授而往。若比丘先受請已。前食後<a class='ref t' id='t0666a17' href='#t0666a17'>T 0666a17</a>食詣餘家不囑授比丘入村間除餘<a class='ref t' id='t0666a18' href='#t0666a18'>T 0666a18</a>時波逸提。若一<span class='t-gaiji'>脚<!--gaiji,腳,1[腳-谷+去],2&#x811A;,3--></span>在門內一<span class='t-gaiji'>脚<!--gaiji,腳,1[腳-谷+去],2&#x811A;,3--></span>在門外方<a class='ref t' id='t0666a19' href='#t0666a19'>T 0666a19</a>便莊嚴欲去而不去者一切突吉羅。比丘<a class='ref t' id='t0666a20' href='#t0666a20'>T 0666a20</a>尼波逸提。式叉摩那沙彌沙彌尼突吉羅。是<a class='ref t' id='t0666a21' href='#t0666a21'>T 0666a21</a>謂為犯。不犯者。病時作衣時施衣時囑授比<a class='ref t' id='t0666a22' href='#t0666a22'>T 0666a22</a>丘。若無比丘不囑授至餘庫藏聚落邊<a class='ref t' id='t0666a23' href='#t0666a23'>T 0666a23</a>房。若至比丘尼僧伽藍。至所囑白衣家。若<a class='ref t' id='t0666a24' href='#t0666a24'>T 0666a24</a>眾多家敷坐具請比丘。若為力勢所持。<a class='ref t' id='t0666a25' href='#t0666a25'>T 0666a25</a>或命難梵行難無犯。無犯者。最初未制戒。<a class='ref t' id='t0666a26' href='#t0666a26'>T 0666a26</a>癡狂心亂痛惱所纏。<span class='rule-number'>四十二竟</span></p>
<a class='ref t' id='t0666a27' href='#t0666a27'>T 0666a27</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
