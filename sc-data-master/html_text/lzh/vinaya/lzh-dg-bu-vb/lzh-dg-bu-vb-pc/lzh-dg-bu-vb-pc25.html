<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc25' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 25</span><span class='mirror-right'>波逸提二十五</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園。爾時有<a class='ref t' id='t0651a20' href='#t0651a20'>T 0651a20</a>比丘尼欲作僧伽梨。以作衣故來至僧伽<a class='ref t' id='t0651a21' href='#t0651a21'>T 0651a21</a>藍中。語尊者迦留陀夷。大德。我持此衣財<a class='ref t' id='t0651a22' href='#t0651a22'>T 0651a22</a>欲作僧伽梨。願尊者與我作。迦留陀夷報<a class='ref t' id='t0651a23' href='#t0651a23'>T 0651a23</a>言。我不能作。問言。何故不與我作。報言。<a class='ref t' id='t0651a24' href='#t0651a24'>T 0651a24</a>汝等喜數來相催促故不能作。比丘尼報言。<a class='ref t' id='t0651a25' href='#t0651a25'>T 0651a25</a>我不數來相催隨作竟與我。迦留陀夷報言<a class='ref t' id='t0651a26' href='#t0651a26'>T 0651a26</a>可爾。時比丘尼授衣與之而去。迦留陀夷善<a class='ref t' id='t0651a27' href='#t0651a27'>T 0651a27</a>知作衣法。即與裁之作男女行婬欲像。<a class='ref t' id='t0651a28' href='#t0651a28'>T 0651a28</a>時比丘尼來至僧伽藍中。問迦留陀夷言。<a class='ref t' id='t0651a29' href='#t0651a29'>T 0651a29</a>大德。為我成衣未耶。答言衣已成。比丘尼<a class='ref t' id='t0651b01' href='#t0651b01'>T 0651b01</a>言。衣若成者今可見與。時迦留陀夷即襞<a class='ref t' id='t0651b02' href='#t0651b02'>T 0651b02</a>衣授與之。語言大妹。當知此衣不得妄解<a class='ref t' id='t0651b03' href='#t0651b03'>T 0651b03</a>披看亦莫示人若白時到當著此衣在<a class='ref t' id='t0651b04' href='#t0651b04'>T 0651b04</a>比丘尼僧後行。時比丘尼如其教。亦不披<a class='ref t' id='t0651b05' href='#t0651b05'>T 0651b05</a>衣看復不語人知。後於異時白時到。即<a class='ref t' id='t0651b06' href='#t0651b06'>T 0651b06</a>著此衣。在比丘尼僧後行。諸居士見皆共<a class='ref t' id='t0651b07' href='#t0651b07'>T 0651b07</a>譏笑。或拍手相向。或打木或嘯。或高聲大笑<a class='ref t' id='t0651b08' href='#t0651b08'>T 0651b08</a>言。汝等看此比丘尼所著衣。汝等看此比丘<a class='ref t' id='t0651b09' href='#t0651b09'>T 0651b09</a>尼所著衣。時摩訶波闍波提比丘尼。見已<a class='ref t' id='t0651b10' href='#t0651b10'>T 0651b10</a>語此比丘尼言大妹。速脫襞此衣。即便襞<a class='ref t' id='t0651b11' href='#t0651b11'>T 0651b11</a>之著肩上。時摩訶波闍波提比丘尼。食後<a class='ref t' id='t0651b12' href='#t0651b12'>T 0651b12</a>還僧伽藍中。語彼比丘尼言。取汝向者衣<a class='ref t' id='t0651b13' href='#t0651b13'>T 0651b13</a>來我欲看之。即持出示之。問言。誰與汝作<a class='ref t' id='t0651b14' href='#t0651b14'>T 0651b14</a>此衣。報言是迦留陀夷作。語言何不披看<a class='ref t' id='t0651b15' href='#t0651b15'>T 0651b15</a>持示同學耶。縫割好不牢不。時比丘尼<a class='ref t' id='t0651b16' href='#t0651b16'>T 0651b16</a>以迦留陀夷所<span class='t-gaiji'>勅 <!--gaiji,敕,1[束*力],2&#x52C5;,3--></span>事具向說之。時比丘尼眾<a class='ref t' id='t0651b17' href='#t0651b17'>T 0651b17</a>中。有少欲知足行頭陀樂學戒知慚愧<a class='ref t' id='t0651b18' href='#t0651b18'>T 0651b18</a>者。嫌責迦留陀夷。云何與比丘尼乃作如<a class='ref t' id='t0651b19' href='#t0651b19'>T 0651b19</a>是衣。爾時比丘尼白諸比丘。諸比丘即<a class='ref t' id='t0651b20' href='#t0651b20'>T 0651b20</a>往白世尊。世尊以此因緣集比丘僧。知而<a class='ref t' id='t0651b21' href='#t0651b21'>T 0651b21</a>故問迦留陀夷言。汝實與比丘尼作如是<a class='ref t' id='t0651b22' href='#t0651b22'>T 0651b22</a>衣耶。答曰實爾。世尊以無數方便呵責迦<a class='ref t' id='t0651b23' href='#t0651b23'>T 0651b23</a>留陀夷言。汝所為非。非威儀非沙門法非<a class='ref t' id='t0651b24' href='#t0651b24'>T 0651b24</a>淨行非隨順行。所不應為云何乃與比丘<a class='ref t' id='t0651b25' href='#t0651b25'>T 0651b25</a>尼作如是衣耶。呵責迦留陀夷已告諸比<a class='ref t' id='t0651b26' href='#t0651b26'>T 0651b26</a>丘。此癡人多種有漏處最初犯戒。自今已去<a class='ref t' id='t0651b27' href='#t0651b27'>T 0651b27</a>與比丘結戒集十句義乃至正法久住。欲<a class='ref t' id='t0651b28' href='#t0651b28'>T 0651b28</a>說戒者當如是說若比丘與比丘尼作衣<a class='ref t' id='t0651b29' href='#t0651b29'>T 0651b29</a>者波逸提。如是世尊與比丘結戒。時諸比<a class='ref t' id='t0651c01' href='#t0651c01'>T 0651c01</a>丘畏慎。不敢與親里比丘尼作衣。往白佛。<a class='ref t' id='t0651c02' href='#t0651c02'>T 0651c02</a>佛言。自今已去聽比丘與親里比丘尼作<a class='ref t' id='t0651c03' href='#t0651c03'>T 0651c03</a>衣。自今已去當如是說戒。若比丘與非親<a class='ref t' id='t0651c04' href='#t0651c04'>T 0651c04</a>里比丘尼作衣者波逸提。比丘義如上。非<a class='ref t' id='t0651c05' href='#t0651c05'>T 0651c05</a>親里親里者如上。衣者有十種亦如上。若<a class='ref t' id='t0651c06' href='#t0651c06'>T 0651c06</a>彼比丘與非親里比丘尼作衣。隨刀截多<a class='ref t' id='t0651c07' href='#t0651c07'>T 0651c07</a>少波逸提。隨一縫一鍼亦波逸提。若復披<a class='ref t' id='t0651c08' href='#t0651c08'>T 0651c08</a>看牽挽熨治以手摩捫。若捉角頭挽方正安<a class='ref t' id='t0651c09' href='#t0651c09'>T 0651c09</a>帖。若緣若索綖若續綖。一切突吉羅。比<a class='ref t' id='t0651c10' href='#t0651c10'>T 0651c10</a>丘尼突吉羅。式叉摩那沙彌沙彌尼突吉羅。<a class='ref t' id='t0651c11' href='#t0651c11'>T 0651c11</a>是謂為犯。不犯者。與親里比丘尼作。與僧<a class='ref t' id='t0651c12' href='#t0651c12'>T 0651c12</a>作若為塔。若借著浣染治還主無犯。無犯<a class='ref t' id='t0651c13' href='#t0651c13'>T 0651c13</a>者。最初未制戒。癡狂心亂痛惱所纏。<span class='rule-number'>二十五竟</span></p>
<a class='ref t' id='t0651c14' href='#t0651c14'>T 0651c14</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
