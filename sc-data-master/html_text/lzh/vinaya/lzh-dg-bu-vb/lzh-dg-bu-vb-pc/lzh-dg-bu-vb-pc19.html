<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc19' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 19</span><span class='mirror-right'>波逸提一十九</span></h1>
</header>
<p><a class='ref sc' id='sc1' href='#sc1'>SC 1</a> 爾時世尊在拘睒彌國。爾時尊者闡陀比丘。<a class='ref t' id='t0646b28' href='#t0646b28'>T 0646b28</a>起大屋以虫水和泥教人和。諸長者見嫌<a class='ref t' id='t0646b29' href='#t0646b29'>T 0646b29</a>責言。沙門釋子。不知慚愧無有慈心害<a class='ref t' id='t0646c01' href='#t0646c01'>T 0646c01</a>眾生命外自稱言我修正法。如今觀之有<a class='ref t' id='t0646c02' href='#t0646c02'>T 0646c02</a>何正法。以虫水和泥教人和害眾生命。爾<a class='ref t' id='t0646c03' href='#t0646c03'>T 0646c03</a>時諸比丘聞。其中有少欲知足行頭陀樂<a class='ref t' id='t0646c04' href='#t0646c04'>T 0646c04</a>學戒知慚愧者。嫌責闡陀言。云何起房<a class='ref t' id='t0646c05' href='#t0646c05'>T 0646c05</a>屋以虫水和泥教人和害眾生命。諸比丘<a class='ref t' id='t0646c06' href='#t0646c06'>T 0646c06</a>往世尊所。頭面禮足在一面坐。以此因緣<a class='ref t' id='t0646c07' href='#t0646c07'>T 0646c07</a>具白世尊。世尊爾時即集比丘僧。呵責闡<a class='ref t' id='t0646c08' href='#t0646c08'>T 0646c08</a>陀言。汝所為非。非威儀非沙門法非淨行<a class='ref t' id='t0646c09' href='#t0646c09'>T 0646c09</a>非隨順行。所不應為。云何闡陀。起屋以<a class='ref t' id='t0646c10' href='#t0646c10'>T 0646c10</a>虫水和泥教人和耶。世尊以無數方便呵<a class='ref t' id='t0646c11' href='#t0646c11'>T 0646c11</a>責闡陀已告諸比丘。此癡人多種有漏處最<a class='ref t' id='t0646c12' href='#t0646c12'>T 0646c12</a>初犯戒。自今已去與比丘結戒。集十句義<a class='ref t' id='t0646c13' href='#t0646c13'>T 0646c13</a>乃至正法久住。欲說戒者當如是說。若比<a class='ref t' id='t0646c14' href='#t0646c14'>T 0646c14</a>丘以虫水和泥若教人和波逸提。如是世<a class='ref t' id='t0646c15' href='#t0646c15'>T 0646c15</a>尊與比丘結戒。爾時諸比丘。未知有虫水<a class='ref t' id='t0646c16' href='#t0646c16'>T 0646c16</a>無虫水。後乃知有虫。或有波逸提懺悔者<a class='ref t' id='t0646c17' href='#t0646c17'>T 0646c17</a>或有畏慎者。佛言。不知無犯。自今已去<a class='ref t' id='t0646c18' href='#t0646c18'>T 0646c18</a>當如是說戒。若比丘知水有虫。若自澆泥<a class='ref t' id='t0646c19' href='#t0646c19'>T 0646c19</a>若草若教人澆者波逸提。比丘義如上說。<a class='ref t' id='t0646c20' href='#t0646c20'>T 0646c20</a>若知水有虫以草若土擲中者波逸提。<a class='ref t' id='t0646c21' href='#t0646c21'>T 0646c21</a>除水已若有虫酪漿清酪漿若酢若漬麥漿<a class='ref t' id='t0646c22' href='#t0646c22'>T 0646c22</a>以澆泥若草若教人者波逸提。若以土若<a class='ref t' id='t0646c23' href='#t0646c23'>T 0646c23</a>草著有虫清酪漿中酢中水中漬麥漿中<a class='ref t' id='t0646c24' href='#t0646c24'>T 0646c24</a>若教人者波逸提若有虫水有虫水想波<a class='ref t' id='t0646c25' href='#t0646c25'>T 0646c25</a>逸提。虫水疑突吉羅無虫水有虫水想突吉<a class='ref t' id='t0646c26' href='#t0646c26'>T 0646c26</a>羅。無虫水疑突吉羅。比丘尼波逸提。式叉<a class='ref t' id='t0646c27' href='#t0646c27'>T 0646c27</a>摩那沙彌沙彌尼突吉羅。是謂為犯。不犯<a class='ref t' id='t0646c28' href='#t0646c28'>T 0646c28</a>者不知有虫作無虫想若虫大以手觸<a class='ref t' id='t0646c29' href='#t0646c29'>T 0646c29</a>水令虫去。若漉水灑地。若教人灑者一切<a class='ref t' id='t0647a01' href='#t0647a01'>T 0647a01</a>無犯。無犯者。最初未制戒。癡狂心亂痛惱<a class='ref t' id='t0647a02' href='#t0647a02'>T 0647a02</a>所纏。<span class='rule-number'>十九竟</span></p>
<a class='ref t' id='t0647a03' href='#t0647a03'>T 0647a03</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
