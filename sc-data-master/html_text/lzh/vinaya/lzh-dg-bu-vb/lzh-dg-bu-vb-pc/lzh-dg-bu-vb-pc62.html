<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc62' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 62</span><span class='mirror-right'>波逸提六十二</span></h1>
</header>
<p><a class='ref sc' id='sc1' href='#sc1'>SC 1</a> 爾時世尊在舍衛國祇樹給孤獨園。時六<a class='ref t' id='t0677b16' href='#t0677b16'>T 0677b16</a>群比丘取雜虫水而飲用。諸居士見已皆<a class='ref t' id='t0677b17' href='#t0677b17'>T 0677b17</a>嫌責言。此沙門釋子無有慈心殺害虫命。<a class='ref t' id='t0677b18' href='#t0677b18'>T 0677b18</a>外自稱言我修正法。如今觀之何有正法。<a class='ref t' id='t0677b19' href='#t0677b19'>T 0677b19</a>乃取雜虫水用。時諸比丘聞。其中有少欲<a class='ref t' id='t0677b20' href='#t0677b20'>T 0677b20</a>知足行頭陀樂學戒知慚愧者。嫌責六群<a class='ref t' id='t0677b21' href='#t0677b21'>T 0677b21</a>比丘言。云何汝等。無有慈心乃飲虫水以<a class='ref t' id='t0677b22' href='#t0677b22'>T 0677b22</a>害其命耶。爾時諸比丘往世尊所。頭面<a class='ref t' id='t0677b23' href='#t0677b23'>T 0677b23</a>禮足在一面坐。以此因緣具白世尊。世尊<a class='ref t' id='t0677b24' href='#t0677b24'>T 0677b24</a>爾時以此因緣集比丘僧。呵責六群比丘<a class='ref t' id='t0677b25' href='#t0677b25'>T 0677b25</a>言。汝所為非。非威儀非沙門法非淨行非<a class='ref t' id='t0677b26' href='#t0677b26'>T 0677b26</a>隨順行。所不應為。云何汝等。飲用雜虫水<a class='ref t' id='t0677b27' href='#t0677b27'>T 0677b27</a>以害其命耶。爾時世尊。以無數方便呵<a class='ref t' id='t0677b28' href='#t0677b28'>T 0677b28</a>責六群比丘已告諸比丘。此癡人多種有漏<a class='ref t' id='t0677b29' href='#t0677b29'>T 0677b29</a>處最初犯戒。自今已去與比丘結戒。集十<a class='ref t' id='t0677c01' href='#t0677c01'>T 0677c01</a>句義乃至正法久住。欲說戒者當如是說。<a class='ref t' id='t0677c02' href='#t0677c02'>T 0677c02</a>若比丘飲用雜虫水者波逸提。如是世尊<a class='ref t' id='t0677c03' href='#t0677c03'>T 0677c03</a>與比丘結戒。爾時諸比丘。不知有虫無虫。<a class='ref t' id='t0677c04' href='#t0677c04'>T 0677c04</a>後乃知。或作波逸提懺。或有畏慎者。白佛。<a class='ref t' id='t0677c05' href='#t0677c05'>T 0677c05</a>佛言。不知者無犯。自今已去當如是說戒。<a class='ref t' id='t0677c06' href='#t0677c06'>T 0677c06</a>若比丘知水有虫飲用者波逸提。比丘義<a class='ref t' id='t0677c07' href='#t0677c07'>T 0677c07</a>如上。彼比丘知是雜虫水飲用者波逸提。<a class='ref t' id='t0677c08' href='#t0677c08'>T 0677c08</a>除水已若雜虫漿苦酒清酪漿清麥汁飲用<a class='ref t' id='t0677c09' href='#t0677c09'>T 0677c09</a>波逸提。有虫水有虫想波逸提。有虫水疑突<a class='ref t' id='t0677c10' href='#t0677c10'>T 0677c10</a>吉羅。無虫水有虫水想突吉羅。無虫水疑突<a class='ref t' id='t0677c11' href='#t0677c11'>T 0677c11</a>吉羅。比丘尼波逸提。式叉摩那沙彌沙彌尼<a class='ref t' id='t0677c12' href='#t0677c12'>T 0677c12</a>突吉羅。是謂為犯。不犯者。先不知有虫無<a class='ref t' id='t0677c13' href='#t0677c13'>T 0677c13</a>虫想。若有<span class='t-gaiji'>麁 <!--gaiji,麤,1[色-巴+鹿],2&#x9E81;,3--></span>虫觸水使去。若漉水飲者無<a class='ref t' id='t0677c14' href='#t0677c14'>T 0677c14</a>犯。無犯者。最初未制戒。癡狂心亂痛惱所<a class='ref t' id='t0677c15' href='#t0677c15'>T 0677c15</a>纏<span class='t-note'>（六十二竟）</span>◎。</p>
<a class='ref t' id='t0677c16' href='#t0677c16'>T 0677c16</a>
<p class='endsection'><span class='t-juanname'>四分律卷第十六</span><a class='ref t' id='t0677c17' href='#t0677c17'>T 0677c17</a><a class='ref t' id='t0677c18' href='#t0677c18'>T 0677c18</a><a class='ref t' id='t0677c19' href='#t0677c19'>T 0677c19</a></p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
