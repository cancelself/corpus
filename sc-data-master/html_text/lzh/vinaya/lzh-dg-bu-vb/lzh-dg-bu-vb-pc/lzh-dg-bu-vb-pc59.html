<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc59' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 59</span><span class='mirror-right'>波逸提五十九</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園。爾時六群<a class='ref t' id='t0676a15' href='#t0676a15'>T 0676a15</a>比丘。真實施親厚比丘衣已。後不語主還<a class='ref t' id='t0676a16' href='#t0676a16'>T 0676a16</a>取著。諸比丘聞。其中有少欲知足行頭陀樂<a class='ref t' id='t0676a17' href='#t0676a17'>T 0676a17</a>學戒知慚愧者。嫌責六群比丘言。云何汝<a class='ref t' id='t0676a18' href='#t0676a18'>T 0676a18</a>等。先持衣施親厚比丘已。後不語主還取<a class='ref t' id='t0676a19' href='#t0676a19'>T 0676a19</a>著耶。爾時諸比丘往世尊所。頭面禮足已<a class='ref t' id='t0676a20' href='#t0676a20'>T 0676a20</a>在一面坐。以此因緣具白世尊。世尊爾時<a class='ref t' id='t0676a21' href='#t0676a21'>T 0676a21</a>以此因緣集比丘僧。呵責六群比丘。汝所<a class='ref t' id='t0676a22' href='#t0676a22'>T 0676a22</a>為非。非威儀非沙門法非淨行非隨順<a class='ref t' id='t0676a23' href='#t0676a23'>T 0676a23</a>行。所不應為。云何六群比丘。先持衣施<a class='ref t' id='t0676a24' href='#t0676a24'>T 0676a24</a>親厚比丘已。後不語主還自取著耶。爾<a class='ref t' id='t0676a25' href='#t0676a25'>T 0676a25</a>時世尊。以無數方便呵責六群比丘已告<a class='ref t' id='t0676a26' href='#t0676a26'>T 0676a26</a>諸比丘。此癡人多種有漏處最初犯戒。自<a class='ref t' id='t0676a27' href='#t0676a27'>T 0676a27</a>今已去與比丘結戒。集十句義乃至正法<a class='ref t' id='t0676a28' href='#t0676a28'>T 0676a28</a>久住。欲說戒者當如是說。若比丘與比丘<a class='ref t' id='t0676a29' href='#t0676a29'>T 0676a29</a>比丘尼式叉摩那沙彌沙彌尼衣。後不語<a class='ref t' id='t0676b01' href='#t0676b01'>T 0676b01</a>主還取著者波逸提。比丘義如上。衣者有<a class='ref t' id='t0676b02' href='#t0676b02'>T 0676b02</a>十種如上說。與衣者淨施衣。淨施衣有二<a class='ref t' id='t0676b03' href='#t0676b03'>T 0676b03</a>種。一者真實淨施。二者展轉淨施。真實淨施<a class='ref t' id='t0676b04' href='#t0676b04'>T 0676b04</a>者。言此是我長衣未作淨。今為淨故與長<a class='ref t' id='t0676b05' href='#t0676b05'>T 0676b05</a>老。作真實淨故。展轉淨施者此是我長衣<a class='ref t' id='t0676b06' href='#t0676b06'>T 0676b06</a>未作淨。今為淨故與長老。彼應如是語。長<a class='ref t' id='t0676b07' href='#t0676b07'>T 0676b07</a>老聽。長老有如是長衣未作淨。今與我為<a class='ref t' id='t0676b08' href='#t0676b08'>T 0676b08</a>淨故。我便受。受已當問言。欲與誰耶。應<a class='ref t' id='t0676b09' href='#t0676b09'>T 0676b09</a>報言。與某甲。彼應作如是語。長老有如<a class='ref t' id='t0676b10' href='#t0676b10'>T 0676b10</a>是長衣未作淨。今與我。為淨故我便受。<a class='ref t' id='t0676b11' href='#t0676b11'>T 0676b11</a>受已與某甲比丘。此衣是某甲所有。汝為<a class='ref t' id='t0676b12' href='#t0676b12'>T 0676b12</a>某甲故。守護持隨意用。是中真實淨施者。<a class='ref t' id='t0676b13' href='#t0676b13'>T 0676b13</a>應問主然後取著。展轉淨施者。語以不語<a class='ref t' id='t0676b14' href='#t0676b14'>T 0676b14</a>隨意取著。若比丘。真實淨施衣不語主。<a class='ref t' id='t0676b15' href='#t0676b15'>T 0676b15</a>而取著者波逸提。比丘尼波逸提。式叉摩那<a class='ref t' id='t0676b16' href='#t0676b16'>T 0676b16</a>沙彌沙彌尼突吉羅。是謂為犯。不犯者。若真<a class='ref t' id='t0676b17' href='#t0676b17'>T 0676b17</a>實淨施語主取著。展轉淨施者。語以不語<a class='ref t' id='t0676b18' href='#t0676b18'>T 0676b18</a>取著無犯。無犯者最初未制戒。癡狂心亂痛<a class='ref t' id='t0676b19' href='#t0676b19'>T 0676b19</a>惱所纏。<span class='rule-number'>五十九竟</span></p>
<a class='ref t' id='t0676b20' href='#t0676b20'>T 0676b20</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
