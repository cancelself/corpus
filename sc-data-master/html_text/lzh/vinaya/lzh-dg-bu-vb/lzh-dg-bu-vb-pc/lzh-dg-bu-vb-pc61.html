<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc61' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 61</span><span class='mirror-right'>波逸提六十一</span></h1>
</header>
<p><a class='ref sc' id='sc1' href='#sc1'>SC 1</a> 爾時佛在舍衛國祇樹給孤獨園。爾時尊者<a class='ref t' id='t0677a01' href='#t0677a01'>T 0677a01</a>迦留陀夷。不喜見烏。作弓射烏。射之不<a class='ref t' id='t0677a02' href='#t0677a02'>T 0677a02</a>已。大殺眾烏。僧伽藍中遂成大積。時諸<a class='ref t' id='t0677a03' href='#t0677a03'>T 0677a03</a>居士。來入僧伽藍禮拜。見此大積死烏。<a class='ref t' id='t0677a04' href='#t0677a04'>T 0677a04</a>各共嫌之。自相謂言。沙門釋子不知慚愧。<a class='ref t' id='t0677a05' href='#t0677a05'>T 0677a05</a>無有慈心殺眾生命。外自稱言我修正法。<a class='ref t' id='t0677a06' href='#t0677a06'>T 0677a06</a>如今觀之何有正法。射殺眾烏乃成大<a class='ref t' id='t0677a07' href='#t0677a07'>T 0677a07</a>積。時諸比丘聞。其中有少欲知足行頭陀<a class='ref t' id='t0677a08' href='#t0677a08'>T 0677a08</a>樂學戒知慚愧者。嫌責迦留陀夷言。云何<a class='ref t' id='t0677a09' href='#t0677a09'>T 0677a09</a>汝射殺眾烏乃成大積耶。時諸比丘往<a class='ref t' id='t0677a10' href='#t0677a10'>T 0677a10</a>世尊所。頭面禮足已在一面坐。以此因緣<a class='ref t' id='t0677a11' href='#t0677a11'>T 0677a11</a>具白世尊。世尊爾時以此因緣集比丘僧。<a class='ref t' id='t0677a12' href='#t0677a12'>T 0677a12</a>知而故問迦留陀夷。汝實不喜見烏。而以<a class='ref t' id='t0677a13' href='#t0677a13'>T 0677a13</a>竹弓射殺眾烏而成大積不。答曰實爾。<a class='ref t' id='t0677a14' href='#t0677a14'>T 0677a14</a>爾時世尊。以無數方便呵責迦留陀夷。汝所<a class='ref t' id='t0677a15' href='#t0677a15'>T 0677a15</a>為非。非威儀非沙門法非淨行非隨順<a class='ref t' id='t0677a16' href='#t0677a16'>T 0677a16</a>行。所不應為。云何迦留陀夷射殺眾烏以<a class='ref t' id='t0677a17' href='#t0677a17'>T 0677a17</a>成大積耶。呵責迦留陀夷已告諸比丘。<a class='ref t' id='t0677a18' href='#t0677a18'>T 0677a18</a>此癡人多種有漏處最初犯戒。自今已去與<a class='ref t' id='t0677a19' href='#t0677a19'>T 0677a19</a>比丘結戒。集十句義乃至正法久住。欲說<a class='ref t' id='t0677a20' href='#t0677a20'>T 0677a20</a>戒者當如是說。若比丘斷畜生命者波逸<a class='ref t' id='t0677a21' href='#t0677a21'>T 0677a21</a>提。如是世尊與比丘結戒。時諸比丘。坐起<a class='ref t' id='t0677a22' href='#t0677a22'>T 0677a22</a>行來多殺細小虫。中或有作波逸提懺。或<a class='ref t' id='t0677a23' href='#t0677a23'>T 0677a23</a>有畏慎者。諸比丘往白佛。佛言。不知者不<a class='ref t' id='t0677a24' href='#t0677a24'>T 0677a24</a>犯。自今已去當如是說戒。若比丘故殺畜<a class='ref t' id='t0677a25' href='#t0677a25'>T 0677a25</a>生命者波逸提。比丘義如上。畜生者。不能<a class='ref t' id='t0677a26' href='#t0677a26'>T 0677a26</a>變化者斷其命。若自斷若教人斷。若遣使<a class='ref t' id='t0677a27' href='#t0677a27'>T 0677a27</a>若往來使殺。若重使殺。若展轉遣使殺。<a class='ref t' id='t0677a28' href='#t0677a28'>T 0677a28</a>若自求使。若教人求使。若自求持刀人。教<a class='ref t' id='t0677a29' href='#t0677a29'>T 0677a29</a>人求持刀人。若以身相。若口語若身口。若<a class='ref t' id='t0677b01' href='#t0677b01'>T 0677b01</a>遣使教。若遣書教。若遣使書教。若安坑<a class='ref t' id='t0677b02' href='#t0677b02'>T 0677b02</a>陷殺。若安刀著常所倚住處。若毒藥若安<a class='ref t' id='t0677b03' href='#t0677b03'>T 0677b03</a>殺具在前。作如是方便。若復有餘所欲<a class='ref t' id='t0677b04' href='#t0677b04'>T 0677b04</a>殺畜生。若殺者波逸提。方便欲殺而不殺<a class='ref t' id='t0677b05' href='#t0677b05'>T 0677b05</a>突吉羅。比丘尼波逸提。式叉摩那沙彌沙<span class='corr' title='[爾→彌]'>彌</span><a class='ref t' id='t0677b06' href='#t0677b06'>T 0677b06</a>尼突吉羅。是謂為犯。不犯者。不故殺。或以<a class='ref t' id='t0677b07' href='#t0677b07'>T 0677b07</a>瓦石刀杖擲餘處。而誤斷命。若比丘經營<a class='ref t' id='t0677b08' href='#t0677b08'>T 0677b08</a>作房舍。手失瓦石而誤殺。若土墼材木。<a class='ref t' id='t0677b09' href='#t0677b09'>T 0677b09</a>若屋柱櫨棟椽。如是手捉不禁墮而殺者。若<a class='ref t' id='t0677b10' href='#t0677b10'>T 0677b10</a>扶病起而死。或還臥而死。若洗浴時死。若服<a class='ref t' id='t0677b11' href='#t0677b11'>T 0677b11</a>藥時死。將入房時死。將出房時死。或將<a class='ref t' id='t0677b12' href='#t0677b12'>T 0677b12</a>日中坐時死。或在蔭處而死。作如是眾多<a class='ref t' id='t0677b13' href='#t0677b13'>T 0677b13</a>事。無有害心而死者無犯無犯者。最初未<a class='ref t' id='t0677b14' href='#t0677b14'>T 0677b14</a>制戒癡狂心亂痛惱所纏。<span class='rule-number'>六十一竟</span></p>
<a class='ref t' id='t0677b15' href='#t0677b15'>T 0677b15</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
