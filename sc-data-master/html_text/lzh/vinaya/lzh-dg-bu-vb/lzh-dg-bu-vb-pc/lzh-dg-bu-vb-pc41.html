<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-pc41' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 41</span><span class='mirror-right'>波逸提四十一</span></h1>
</header>
<p><a class='ref sc' id='sc1' href='#sc1'>SC 1</a> 爾時佛將千二百五十弟子。從拘薩羅國<a class='ref t' id='t0664b20' href='#t0664b20'>T 0664b20</a>遊行來至舍衛國。爾時諸檀越供養佛及眾<a class='ref t' id='t0664b21' href='#t0664b21'>T 0664b21</a>僧大得餅食。時世尊告阿難。汝與眾僧<a class='ref t' id='t0664b22' href='#t0664b22'>T 0664b22</a>分此餅阿難即受教。以餅分與眾僧。<a class='ref t' id='t0664b23' href='#t0664b23'>T 0664b23</a>分已故有餘在世尊復告阿難。以此餘<a class='ref t' id='t0664b24' href='#t0664b24'>T 0664b24</a>餅與乞人。阿難即受教。人與一餅。時彼<a class='ref t' id='t0664b25' href='#t0664b25'>T 0664b25</a>乞兒眾中。有一裸形外道家女。顏貌端正。<a class='ref t' id='t0664b26' href='#t0664b26'>T 0664b26</a>時阿難賦餅。餅粘相著。謂是一餅與此<a class='ref t' id='t0664b27' href='#t0664b27'>T 0664b27</a>女人。此女人即問傍人言。汝得幾餅。時<a class='ref t' id='t0664b28' href='#t0664b28'>T 0664b28</a>彼報言。我得一餅。彼即復還問。汝得幾餅。<a class='ref t' id='t0664b29' href='#t0664b29'>T 0664b29</a>報言。我得二餅。時彼婦女即語此女言。彼<a class='ref t' id='t0664c01' href='#t0664c01'>T 0664c01</a>與汝私通。何得不與汝二餅也。時阿難<a class='ref t' id='t0664c02' href='#t0664c02'>T 0664c02</a>聞此語即懷愁憂。諸比丘聞亦復不樂。時<a class='ref t' id='t0664c03' href='#t0664c03'>T 0664c03</a>彼會中有一梵志。在此食已便向拘薩羅<a class='ref t' id='t0664c04' href='#t0664c04'>T 0664c04</a>國。道逢一篤信瞻相婆羅門。即問言汝從何<a class='ref t' id='t0664c05' href='#t0664c05'>T 0664c05</a>來。報言我從舍衛國來。復問。云何舍衛國<a class='ref t' id='t0664c06' href='#t0664c06'>T 0664c06</a>中。乞求飲食可得不。復可得持行不。報<a class='ref t' id='t0664c07' href='#t0664c07'>T 0664c07</a>言所索可得。復問言從誰間得耶。報言禿<a class='ref t' id='t0664c08' href='#t0664c08'>T 0664c08</a>頭居士邊得。復問何者是禿頭居士。報言沙<a class='ref t' id='t0664c09' href='#t0664c09'>T 0664c09</a>門瞿曇是。婆羅門問言。汝是何人。食他食<a class='ref t' id='t0664c10' href='#t0664c10'>T 0664c10</a>已發此惡言也。彼婆羅門至僧伽藍中。<a class='ref t' id='t0664c11' href='#t0664c11'>T 0664c11</a>如所聞事語諸比丘。時諸比丘以此二因<a class='ref t' id='t0664c12' href='#t0664c12'>T 0664c12</a>緣具白世尊。世尊爾時以此因緣集比丘<a class='ref t' id='t0664c13' href='#t0664c13'>T 0664c13</a>僧告言。自今已去與比丘結戒。集十句義<a class='ref t' id='t0664c14' href='#t0664c14'>T 0664c14</a>乃至正法久住。欲說戒者當如是說。若比<a class='ref t' id='t0664c15' href='#t0664c15'>T 0664c15</a>丘與裸形外道若男若女食者波逸提。如是<a class='ref t' id='t0664c16' href='#t0664c16'>T 0664c16</a>世尊與比丘結戒。諸餘外道等皆有怨言。<a class='ref t' id='t0664c17' href='#t0664c17'>T 0664c17</a>一二外道有過。我曹復有何過而不得食<a class='ref t' id='t0664c18' href='#t0664c18'>T 0664c18</a>耶。諸比丘白佛。佛言。自今已去若諸比丘<a class='ref t' id='t0664c19' href='#t0664c19'>T 0664c19</a>欲與食者。當置地與。若使人與。自今已去<a class='ref t' id='t0664c20' href='#t0664c20'>T 0664c20</a>當如是說戒。若比丘外道男外道女自手與<a class='ref t' id='t0664c21' href='#t0664c21'>T 0664c21</a>食者波逸提。比丘義如上。外道者。裸形異<a class='ref t' id='t0664c22' href='#t0664c22'>T 0664c22</a>學人波私波羅闍者。在此眾外出家者是。佉<a class='ref t' id='t0664c23' href='#t0664c23'>T 0664c23</a>闍尼食者。根食乃至果食油食乃至磨細末<a class='ref t' id='t0664c24' href='#t0664c24'>T 0664c24</a>食。食者飯<span class='t-gaiji'>麨 <!--gaiji,,1[麩-夫+少],2&#x9EA8;,3--></span>乾飯魚及肉。若比丘裸形外<a class='ref t' id='t0664c25' href='#t0664c25'>T 0664c25</a>道若男若女自手與食者波逸提。若與而受<a class='ref t' id='t0664c26' href='#t0664c26'>T 0664c26</a>者波逸提。與而不受者突吉羅。方便欲與而<a class='ref t' id='t0664c27' href='#t0664c27'>T 0664c27</a>不與還變悔者一切突吉羅。比丘尼突吉羅。<a class='ref t' id='t0664c28' href='#t0664c28'>T 0664c28</a>式叉摩那沙彌沙彌尼突吉羅。是謂為犯。<a class='ref t' id='t0664c29' href='#t0664c29'>T 0664c29</a>不犯者。若捨著地與。若使人與。若與父母。<a class='ref t' id='t0665a01' href='#t0665a01'>T 0665a01</a>與塔作人別房作人。計作食價與。若為力<a class='ref t' id='t0665a02' href='#t0665a02'>T 0665a02</a>勢強奪去無犯。無犯者。最初未制戒。癡狂<a class='ref t' id='t0665a03' href='#t0665a03'>T 0665a03</a>心亂痛惱所纏。<span class='rule-number'>四十一竟</span></p>
<a class='ref t' id='t0665a04' href='#t0665a04'>T 0665a04</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
