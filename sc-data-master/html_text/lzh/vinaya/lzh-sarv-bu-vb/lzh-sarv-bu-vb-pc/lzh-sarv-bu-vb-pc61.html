<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-pc61' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 61</span> <span class='mirror-right'>波夜提之六十一</span></h1>
</header>
<p><a class='ref sc' id='sc1' href='#sc1'>SC 1</a> 佛在維耶離國爾時維耶離國諸王子。出園<a class='ref t' id='t0110b29' href='#t0110b29'>T 0110b29</a>林中學射。門扇孔仰射空中。筈筈相拄。爾時<a class='ref t' id='t0110c01' href='#t0110c01'>T 0110c01</a>迦留陀夷。中前著衣持<span class='t-gaiji'>鉢<!--gaiji,缽,1[金*本],2&#x9262;,3--></span>入城乞食。遙見諸<a class='ref t' id='t0110c02' href='#t0110c02'>T 0110c02</a>王子作如是射。見已便笑。諸王子言。何以故<a class='ref t' id='t0110c03' href='#t0110c03'>T 0110c03</a>笑。我等射不好耶。答言不好。問言汝能不。<a class='ref t' id='t0110c04' href='#t0110c04'>T 0110c04</a>答言能。若能便射。迦留陀夷言。我等法不<a class='ref t' id='t0110c05' href='#t0110c05'>T 0110c05</a>應捉弓箭。諸王子言。此有木弓可用。即<a class='ref t' id='t0110c06' href='#t0110c06'>T 0110c06</a>與木弓。張時有飛鳥空中迴旋。迦留陀夷<a class='ref t' id='t0110c07' href='#t0110c07'>T 0110c07</a>放箭。圍繞不令得出。諸王子言。何故不著。<a class='ref t' id='t0110c08' href='#t0110c08'>T 0110c08</a>答言。射著何足為難。諸王子言。不爾。若能<a class='ref t' id='t0110c09' href='#t0110c09'>T 0110c09</a>著者。便應令著。莫但虛語。即憍慢言。汝等<a class='ref t' id='t0110c10' href='#t0110c10'>T 0110c10</a>欲令射著何處。王子言。欲令著右眼。即著<a class='ref t' id='t0110c11' href='#t0110c11'>T 0110c11</a>右眼。是鳥即死。爾時諸王子皆慚愧<span class='t-gaiji'>妬<!--gaiji,妒,1[女*石],2&#x59AC;,3--></span>瞋<a class='ref t' id='t0110c12' href='#t0110c12'>T 0110c12</a>恨言。沙門釋子能故奪畜生命。是中有比<a class='ref t' id='t0110c13' href='#t0110c13'>T 0110c13</a>丘。少欲知足行頭陀聞是事心不喜。種種因<a class='ref t' id='t0110c14' href='#t0110c14'>T 0110c14</a>緣訶責。云何名比丘。故奪畜生命。種種因緣<a class='ref t' id='t0110c15' href='#t0110c15'>T 0110c15</a>訶已。向佛廣說。佛以是事集比丘僧。知而故<a class='ref t' id='t0110c16' href='#t0110c16'>T 0110c16</a>問。迦留陀夷。汝實作是事不。答言。實作世<a class='ref t' id='t0110c17' href='#t0110c17'>T 0110c17</a>尊。佛以種種因緣訶責。云何名比丘。故奪<a class='ref t' id='t0110c18' href='#t0110c18'>T 0110c18</a>畜生命。種種訶已。語諸比丘。以十利故與<a class='ref t' id='t0110c19' href='#t0110c19'>T 0110c19</a>比丘結戒。從今是戒應如是說。若比丘故奪<a class='ref t' id='t0110c20' href='#t0110c20'>T 0110c20</a>畜生命波逸提。奪命者。若自奪若教他奪。波<a class='ref t' id='t0110c21' href='#t0110c21'>T 0110c21</a>逸提者。煮燒覆障。若不悔過能障礙道。是中<a class='ref t' id='t0110c22' href='#t0110c22'>T 0110c22</a>犯者。有三種。奪畜生命得波逸提。自教遣使。<a class='ref t' id='t0110c23' href='#t0110c23'>T 0110c23</a>自者。若比丘自作自奪畜生命。教者。語他言。<a class='ref t' id='t0110c24' href='#t0110c24'>T 0110c24</a>是畜生捉縛打殺。若他受教殺者。是比丘<a class='ref t' id='t0110c25' href='#t0110c25'>T 0110c25</a>得波逸提。遣使者。若比丘語人言。汝識某<a class='ref t' id='t0111a01' href='#t0111a01'>T 0111a01</a>畜生不。答言識。汝往捉縛打殺。使往捉縛<a class='ref t' id='t0111a02' href='#t0111a02'>T 0111a02</a>打殺者。比丘得波逸提。又比丘有三種。奪<a class='ref t' id='t0111a03' href='#t0111a03'>T 0111a03</a>畜生命得波逸提。一者用受色。二者用不<a class='ref t' id='t0111a04' href='#t0111a04'>T 0111a04</a>受色。三者用受不受色。受色者。若比丘以手<a class='ref t' id='t0111a05' href='#t0111a05'>T 0111a05</a>打畜生。若足若頭若餘身分。念欲令死。死者<a class='ref t' id='t0111a06' href='#t0111a06'>T 0111a06</a>波逸提。若不即死。後因死者波逸提。若不<a class='ref t' id='t0111a07' href='#t0111a07'>T 0111a07</a>即死後不因死突吉羅。不受色者。若比丘以<a class='ref t' id='t0111a08' href='#t0111a08'>T 0111a08</a>木瓦石刀<span class='t-gaiji'>矟<!--gaiji,槊,1[矛*肖],2&#x77DF;,3--></span>弓箭若木段白鑞段鉛錫段遙擲<a class='ref t' id='t0111a09' href='#t0111a09'>T 0111a09</a>畜生。念欲令死。死者波逸提。若不即死。<a class='ref t' id='t0111a10' href='#t0111a10'>T 0111a10</a>後因是死亦波逸提。若不即死後不因死突<a class='ref t' id='t0111a11' href='#t0111a11'>T 0111a11</a>吉羅。受不受色者。若以手捉木瓦石刀<span class='t-gaiji'>矟<!--gaiji,槊,1[矛*肖],2&#x77DF;,3--></span>弓<a class='ref t' id='t0111a12' href='#t0111a12'>T 0111a12</a>箭木段白鑞段鉛錫段就打。念欲令死。死者<a class='ref t' id='t0111a13' href='#t0111a13'>T 0111a13</a>波逸提。若不即死。後因是死波逸提。若不即<a class='ref t' id='t0111a14' href='#t0111a14'>T 0111a14</a>死後不因死突吉羅。若比丘不以受色不受<a class='ref t' id='t0111a15' href='#t0111a15'>T 0111a15</a>色受不受色。為殺故。以毒藥著畜生眼中耳<a class='ref t' id='t0111a16' href='#t0111a16'>T 0111a16</a>中鼻中口中身上瘡中。著飲食中臥處行<a class='ref t' id='t0111a17' href='#t0111a17'>T 0111a17</a>處。念欲令死。死者波逸提。若不即死後因<a class='ref t' id='t0111a18' href='#t0111a18'>T 0111a18</a>是死亦波逸提。若不即死後不因死突吉<a class='ref t' id='t0111a19' href='#t0111a19'>T 0111a19</a>羅。若比丘不以受色不受色受不受色。不以<a class='ref t' id='t0111a20' href='#t0111a20'>T 0111a20</a>毒藥。為殺故。作憂多殺頭多殺。作弶網撥<a class='ref t' id='t0111a21' href='#t0111a21'>T 0111a21</a>毘陀羅殺。似毘陀羅殺。斷命殺墮胎殺按腹<a class='ref t' id='t0111a22' href='#t0111a22'>T 0111a22</a>殺。推著水火中殺。推著坑中殺。遣令道中<a class='ref t' id='t0111a23' href='#t0111a23'>T 0111a23</a>死。乃至母胎中初受二根。身根命根。於中<a class='ref t' id='t0111a24' href='#t0111a24'>T 0111a24</a>起方便。念欲令死。死者波逸提。若不即死後<a class='ref t' id='t0111a25' href='#t0111a25'>T 0111a25</a>因是死波逸提。若不即死後不因死。突吉<a class='ref t' id='t0111a26' href='#t0111a26'>T 0111a26</a>羅。<span class='rule-number'>六十一竟</span></p>
<a class='ref t' id='t0111a27' href='#t0111a27'>T 0111a27</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
