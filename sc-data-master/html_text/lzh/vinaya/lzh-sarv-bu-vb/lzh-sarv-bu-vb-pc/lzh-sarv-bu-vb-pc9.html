<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-pc9' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 9</span> <span class='mirror-right'>波夜提之九</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時長老陀驃力士子。多知多<a class='ref t' id='t0074a21' href='#t0074a21'>T 0074a21</a>識。能致供養飲食衣服臥具醫藥資生之具。<a class='ref t' id='t0074a22' href='#t0074a22'>T 0074a22</a>時陀驃比丘衣服故壞。諸居士因陀驃比丘<a class='ref t' id='t0074a23' href='#t0074a23'>T 0074a23</a>故。多與眾僧飲食衣服。現前僧應分物。時彌<a class='ref t' id='t0074a24' href='#t0074a24'>T 0074a24</a>多羅浮摩比丘。作是念。因是陀驃比丘故。眾<a class='ref t' id='t0074a25' href='#t0074a25'>T 0074a25</a>僧多得供養飲食衣服臥具湯藥。是陀驃比<a class='ref t' id='t0074a26' href='#t0074a26'>T 0074a26</a>丘衣服故壞。今眾僧得現前僧應分物。當於<a class='ref t' id='t0074a27' href='#t0074a27'>T 0074a27</a>眾前作羯磨與陀驃比丘。作是念已。即眾<a class='ref t' id='t0074a28' href='#t0074a28'>T 0074a28</a>僧中作羯磨與陀驃比丘。是彌多羅浮摩比<a class='ref t' id='t0074a29' href='#t0074a29'>T 0074a29</a>丘先自勸與已。後作是言。諸比丘隨所親厚。<a class='ref t' id='t0074b01' href='#t0074b01'>T 0074b01</a>迴僧物與。是中有比丘。少欲知足行頭陀。聞<a class='ref t' id='t0074b02' href='#t0074b02'>T 0074b02</a>是事心不喜。種種因緣呵責。云何名比丘。先<a class='ref t' id='t0074b03' href='#t0074b03'>T 0074b03</a>自勸與。後作是言。諸比丘隨所親厚。迴僧物<a class='ref t' id='t0074b04' href='#t0074b04'>T 0074b04</a>與。種種因緣呵已。向佛廣說。佛以是事集<a class='ref t' id='t0074b05' href='#t0074b05'>T 0074b05</a>比丘僧。知而故問彌多羅浮摩比丘。汝實作<a class='ref t' id='t0074b06' href='#t0074b06'>T 0074b06</a>是事不。答言。實作世尊。佛以種種因緣呵<a class='ref t' id='t0074b07' href='#t0074b07'>T 0074b07</a>責。云何名比丘。先自勸與。後作是言。諸比<a class='ref t' id='t0074b08' href='#t0074b08'>T 0074b08</a>丘隨所親厚。迴僧物與。佛種種因緣呵已。語<a class='ref t' id='t0074b09' href='#t0074b09'>T 0074b09</a>諸比丘。以十利故與比丘結戒。從今是戒<a class='ref t' id='t0074b10' href='#t0074b10'>T 0074b10</a>應如是說。若比丘先自勸與。後作是言。諸比<a class='ref t' id='t0074b11' href='#t0074b11'>T 0074b11</a>丘隨所親厚。迴僧物與。波夜提。先勸與者。先<a class='ref t' id='t0074b12' href='#t0074b12'>T 0074b12</a>與僧欲。後作是言。隨親厚者。隨和上阿闍<a class='ref t' id='t0074b13' href='#t0074b13'>T 0074b13</a>梨。隨同和上同阿闍梨。隨善知識。隨所愛<a class='ref t' id='t0074b14' href='#t0074b14'>T 0074b14</a>念。隨同事。隨國土。隨聚落。隨家隨伴。僧物<a class='ref t' id='t0074b15' href='#t0074b15'>T 0074b15</a>者。若得布施物衣<span class='t-gaiji'>鉢<!--gaiji,缽,1[金*本],2&#x9262;,3--></span>戶鉤時藥夜分藥七日<a class='ref t' id='t0074b16' href='#t0074b16'>T 0074b16</a>藥終身藥。波夜提者。煮燒覆障。若不悔過。能<a class='ref t' id='t0074b17' href='#t0074b17'>T 0074b17</a>障閡道。是中犯者。若比丘先勸與欲竟。後<a class='ref t' id='t0074b18' href='#t0074b18'>T 0074b18</a>作是言。諸比丘隨所親厚。迴僧物與。得波<a class='ref t' id='t0074b19' href='#t0074b19'>T 0074b19</a>夜提。若作是言。隨和上隨阿闍梨。隨同和<a class='ref t' id='t0074b20' href='#t0074b20'>T 0074b20</a>上同阿闍梨。隨善知識。隨所愛念。隨所同<a class='ref t' id='t0074b21' href='#t0074b21'>T 0074b21</a>事。隨國土隨聚落。隨家隨伴。皆波夜提。<span class='rule-number'>九事竟</span></p>
<a class='ref t' id='t0074b22' href='#t0074b22'>T 0074b22</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
