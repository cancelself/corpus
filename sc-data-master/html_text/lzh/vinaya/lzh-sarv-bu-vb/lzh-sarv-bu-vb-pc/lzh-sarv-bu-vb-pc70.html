<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-pc70' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 70</span> <span class='mirror-right'>波夜提之七十</span></h1>
</header>
<p><a class='ref sc' id='sc1' href='#sc1'>SC 1</a> 佛在維耶離。去維耶離城不遠。有織師聚落。<a class='ref t' id='t0115b27' href='#t0115b27'>T 0115b27</a>是中一織師婦。有小事不隨夫言。夫以手<span class='t-gaiji'>脚<!--gaiji,腳,1[腳-谷+去],2&#x811A;,3--></span> <a class='ref t' id='t0115b28' href='#t0115b28'>T 0115b28</a> 痛打驅出舍。是女父母家。在維耶離城中。婦<a class='ref t' id='t0115b29' href='#t0115b29'>T 0115b29</a>作是念。我當還歸。作是念時。有迦留羅提<a class='ref t' id='t0115c01' href='#t0115c01'>T 0115c01</a>舍比丘。從跋耆國遊行向維耶離。是婦出外<a class='ref t' id='t0115c02' href='#t0115c02'>T 0115c02</a>見是比丘。問言。善人那去。答言。向維耶離。<a class='ref t' id='t0115c03' href='#t0115c03'>T 0115c03</a>婦言俱去。即便俱發。爾時以染心相看調<a class='ref t' id='t0115c04' href='#t0115c04'>T 0115c04</a>戲大語掉手臂行。作種種不淨事。時織師<a class='ref t' id='t0115c05' href='#t0115c05'>T 0115c05</a>還作是念。我婦或當走去。即出舍求婦不<a class='ref t' id='t0115c06' href='#t0115c06'>T 0115c06</a>得。諸織師法。有事皆相佐助。即語餘織師<a class='ref t' id='t0115c07' href='#t0115c07'>T 0115c07</a>言。我婦走去。諸織師即於要道中覓。是夫<a class='ref t' id='t0115c08' href='#t0115c08'>T 0115c08</a>作是念。是婦生在維耶離。必當還歸。即自<a class='ref t' id='t0115c09' href='#t0115c09'>T 0115c09</a>向維耶離道中。見婦與向比丘俱行。即往<a class='ref t' id='t0115c10' href='#t0115c10'>T 0115c10</a>捉比丘以衣繫項言。汝比丘法。應將我婦<a class='ref t' id='t0115c11' href='#t0115c11'>T 0115c11</a>去耶。答言。我不將去。我自向維耶離。汝婦<a class='ref t' id='t0115c12' href='#t0115c12'>T 0115c12</a>自隨我來。夫言。云何肯直首。即以手<span class='t-gaiji'>脚<!--gaiji,腳,1[腳-谷+去],2&#x811A;,3--></span>打<a class='ref t' id='t0115c13' href='#t0115c13'>T 0115c13</a>比丘。婦見打比丘故。語夫言。何以打他。此<a class='ref t' id='t0115c14' href='#t0115c14'>T 0115c14</a>比丘不將我來。我自向維耶離。夫語婦言。<a class='ref t' id='t0115c15' href='#t0115c15'>T 0115c15</a>小婢。汝必共作不淨事。復更以手<span class='t-gaiji'>脚<!--gaiji,腳,1[腳-谷+去],2&#x811A;,3--></span>打比<a class='ref t' id='t0115c16' href='#t0115c16'>T 0115c16</a>丘已放去。是迦留羅提舍比丘。起如是惡<a class='ref t' id='t0115c17' href='#t0115c17'>T 0115c17</a>事便去。到維耶離向諸比丘說。諸比丘以是<a class='ref t' id='t0115c18' href='#t0115c18'>T 0115c18</a>事向佛廣說。佛以是事集比丘僧。語諸比丘。<a class='ref t' id='t0115c19' href='#t0115c19'>T 0115c19</a>如是罪及餘過罪。皆由與女人共期道行故。<a class='ref t' id='t0115c20' href='#t0115c20'>T 0115c20</a>以十利故與比丘結戒。從今是戒應如是說。<a class='ref t' id='t0115c21' href='#t0115c21'>T 0115c21</a>若比丘與女人共期道行。乃至一聚落波逸<a class='ref t' id='t0115c22' href='#t0115c22'>T 0115c22</a>提。女人者。有命女人堪作婬欲。期者有二<a class='ref t' id='t0115c23' href='#t0115c23'>T 0115c23</a>種。若比丘作期。若女人作期。道者有二種。<a class='ref t' id='t0115c24' href='#t0115c24'>T 0115c24</a>水道陸道。波逸提者。煮燒覆障。若不悔過。<a class='ref t' id='t0115c25' href='#t0115c25'>T 0115c25</a>能障礙道。是中犯者。若比丘與女人共期陸<a class='ref t' id='t0115c26' href='#t0115c26'>T 0115c26</a>道行。從一聚落至一聚落波逸提。若中道<a class='ref t' id='t0115c27' href='#t0115c27'>T 0115c27</a>還突吉羅。若無聚落空地行。乃至一拘盧<a class='ref t' id='t0115c28' href='#t0115c28'>T 0115c28</a>舍波逸提。中道還突吉羅。水道亦如是。不<a class='ref t' id='t0115c29' href='#t0115c29'>T 0115c29</a>犯者。若比丘不共期行。若與國王夫人共道<a class='ref t' id='t0116a01' href='#t0116a01'>T 0116a01</a>行。不犯。<span class='rule-number'>七十竟</span></p>
<a class='ref t' id='t0116a02' href='#t0116a02'>T 0116a02</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
