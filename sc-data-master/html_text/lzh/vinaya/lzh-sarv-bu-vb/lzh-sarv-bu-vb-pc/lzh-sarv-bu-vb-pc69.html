<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-pc69' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 69</span> <span class='mirror-right'>波夜提之六十九</span></h1>
</header>
<p><a class='ref sc' id='sc1' href='#sc1'>SC 1</a> 佛在維耶離國。爾時有彌多羅浮摩比丘。<a class='ref t' id='t0115a22' href='#t0115a22'>T 0115a22</a>作是念。我以無根波羅夷法。謗陀驃比丘力<a class='ref t' id='t0115a23' href='#t0115a23'>T 0115a23</a>士子。不能得成。是事無根故。又以小因緣<a class='ref t' id='t0115a24' href='#t0115a24'>T 0115a24</a>作波羅夷謗。亦不得成。無小因緣故。我今<a class='ref t' id='t0115a25' href='#t0115a25'>T 0115a25</a>當以無根僧伽婆尸沙法。謗陀驃比丘力士<a class='ref t' id='t0115a26' href='#t0115a26'>T 0115a26</a>子。作是念已。即以無根僧伽婆尸沙法。謗陀<a class='ref t' id='t0115a27' href='#t0115a27'>T 0115a27</a>驃比丘。是中有比丘。少欲知足行頭陀。聞是<a class='ref t' id='t0115a28' href='#t0115a28'>T 0115a28</a>事種種因緣訶責彌多羅浮摩比丘。云何名<a class='ref t' id='t0115a29' href='#t0115a29'>T 0115a29</a>比丘。以無根僧伽婆尸沙法。謗清淨梵行比<a class='ref t' id='t0115b01' href='#t0115b01'>T 0115b01</a>丘。諸比丘種種因緣訶責彌多羅浮摩比丘<a class='ref t' id='t0115b02' href='#t0115b02'>T 0115b02</a>已。向佛廣說。佛以是事集比丘僧。知而故問<a class='ref t' id='t0115b03' href='#t0115b03'>T 0115b03</a>彌多羅浮摩比丘。汝實作是事不。答言。實作<a class='ref t' id='t0115b04' href='#t0115b04'>T 0115b04</a>世尊。佛以種種因緣訶責。云何名比丘。以無<a class='ref t' id='t0115b05' href='#t0115b05'>T 0115b05</a>根僧伽婆尸沙法。謗清淨梵行比丘。種種因<a class='ref t' id='t0115b06' href='#t0115b06'>T 0115b06</a>緣訶已語諸比丘。以十利故與比丘結戒。從<a class='ref t' id='t0115b07' href='#t0115b07'>T 0115b07</a>今是戒應如是說。若比丘以無根僧伽婆尸<a class='ref t' id='t0115b08' href='#t0115b08'>T 0115b08</a>沙法。謗他比丘。波逸提。無根者根有三<a class='ref t' id='t0115b09' href='#t0115b09'>T 0115b09</a>種。若見若聞若疑僧伽婆尸沙者。十三僧伽<a class='ref t' id='t0115b10' href='#t0115b10'>T 0115b10</a>婆尸沙中隨彼所說。謗者。他所不作強言作<a class='ref t' id='t0115b11' href='#t0115b11'>T 0115b11</a>罪。波逸提者。煮燒覆障。若不悔過。能障礙<a class='ref t' id='t0115b12' href='#t0115b12'>T 0115b12</a>道。是中犯者。若比丘以無根僧伽婆尸沙法。<a class='ref t' id='t0115b13' href='#t0115b13'>T 0115b13</a>謗不清淨比丘。十一種犯五種不犯。十一種<a class='ref t' id='t0115b14' href='#t0115b14'>T 0115b14</a>犯者。若不見不聞不疑若見忘若聞忘若疑<a class='ref t' id='t0115b15' href='#t0115b15'>T 0115b15</a>忘。若聞信聞若聞不信聞。聞已言我疑。疑已<a class='ref t' id='t0115b16' href='#t0115b16'>T 0115b16</a>言我見。疑已言我聞。是名十一種犯。五種<a class='ref t' id='t0115b17' href='#t0115b17'>T 0115b17</a>不犯者。是事若見若聞若疑。見已不忘聞<a class='ref t' id='t0115b18' href='#t0115b18'>T 0115b18</a>已不忘。是名五種不犯。不清淨比丘似清淨<a class='ref t' id='t0115b19' href='#t0115b19'>T 0115b19</a>比丘亦如是。若比丘以無根僧伽婆尸沙法。<a class='ref t' id='t0115b20' href='#t0115b20'>T 0115b20</a>謗清淨比丘。十種犯四種不犯。十種犯者。<a class='ref t' id='t0115b21' href='#t0115b21'>T 0115b21</a>不見不聞不疑。若聞忘疑忘。若聞信聞。若<a class='ref t' id='t0115b22' href='#t0115b22'>T 0115b22</a>聞不信聞。聞已言疑。疑已言見。疑已言聞。<a class='ref t' id='t0115b23' href='#t0115b23'>T 0115b23</a>是名十種。犯四種不犯者。若聞若疑。若聞不<a class='ref t' id='t0115b24' href='#t0115b24'>T 0115b24</a>忘。若疑不忘。清淨比丘似不清淨亦如是。<span class='rule-number'>六十九竟</span><a class='ref t' id='t0115b25' href='#t0115b25'>T 0115b25</a></p>
<a class='ref t' id='t0115b26' href='#t0115b26'>T 0115b26</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
