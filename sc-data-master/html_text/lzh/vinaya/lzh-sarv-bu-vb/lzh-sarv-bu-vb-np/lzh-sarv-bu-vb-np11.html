<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-np11' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 11</span> <span class='mirror-right'>尼薩耆波夜提之十一</span></h1>
</header>
<a class='t-juannumber' id='t-juannumber7' href='#t-juannumber7'></a> <a class='ref t' id='t0047c04' href='#t0047c04'>T 0047c04</a><a class='ref t' id='t0047c05' href='#t0047c05'>T 0047c05</a><a class='ref t' id='t0047c06' href='#t0047c06'>T 0047c06</a>
<p class='suttainfo'><span class='t-juanname'>十誦律卷第七<span class='t-note'>（二誦之一）</span></span><a class='ref t' id='t0047c07' href='#t0047c07'>T 0047c07</a><a class='ref t' id='t0047c08' href='#t0047c08'>T 0047c08</a><br>
<span class='scribe'>後秦北印度三藏弗若多羅譯</span><a class='ref t' id='t0047c09' href='#t0047c09'>T 0047c09</a><br>
<span class='t-headname'>明三十尼薩耆法之三</span></p>
<p><a class='ref t' id='t0047c10' href='#t0047c10'>T 0047c10</a><a class='ref sc' id='sc1' href='#sc1'>SC 1</a> 佛在拘睒彌國。爾時拘睒彌比丘。作新憍<a class='ref t' id='t0047c11' href='#t0047c11'>T 0047c11</a>施耶敷具。此國綿貴縷貴衣貴繭貴。多殺蠶<a class='ref t' id='t0047c12' href='#t0047c12'>T 0047c12</a>故。比丘數數乞。語居士言。比丘須綿須縷<a class='ref t' id='t0047c13' href='#t0047c13'>T 0047c13</a>須衣須繭。擘治引貯多事多務。妨廢讀經坐<a class='ref t' id='t0047c14' href='#t0047c14'>T 0047c14</a>禪行道。諸居士厭患呵責言。諸沙門釋子自<a class='ref t' id='t0047c15' href='#t0047c15'>T 0047c15</a>言善好有德。而作新憍施耶敷具。此國綿貴<a class='ref t' id='t0047c16' href='#t0047c16'>T 0047c16</a>縷貴衣貴繭貴。多殺蠶故。諸比丘乞綿乞縷<a class='ref t' id='t0047c17' href='#t0047c17'>T 0047c17</a>乞衣乞繭。擘治引貯多事多務。妨廢讀經坐<a class='ref t' id='t0047c18' href='#t0047c18'>T 0047c18</a>禪行道。是中我等失利供養。是難滿難養無<a class='ref t' id='t0047c19' href='#t0047c19'>T 0047c19</a>厭足人。有比丘少欲知足行頭陀。聞是事心<a class='ref t' id='t0047c20' href='#t0047c20'>T 0047c20</a>不喜。向佛廣說。佛以是事集比丘僧。知而<a class='ref t' id='t0047c21' href='#t0047c21'>T 0047c21</a>故問拘睒彌比丘。汝等實作是事不。答言。<a class='ref t' id='t0047c22' href='#t0047c22'>T 0047c22</a>實作世尊。佛以種種因緣呵責。云何名比丘。<a class='ref t' id='t0047c23' href='#t0047c23'>T 0047c23</a>作新憍施耶敷具。此國綿貴縷貴衣貴繭貴。<a class='ref t' id='t0047c24' href='#t0047c24'>T 0047c24</a>多殺蠶故。佛如是種種因緣呵已。語諸比<a class='ref t' id='t0047c25' href='#t0047c25'>T 0047c25</a>丘。以十利故與比丘結戒。從今是戒應如<a class='ref t' id='t0047c26' href='#t0047c26'>T 0047c26</a>是說。若比丘以新憍施耶作敷具者。尼薩耆<a class='ref t' id='t0047c27' href='#t0047c27'>T 0047c27</a>波夜提。尼薩耆波夜提者。是敷具應捨。波<a class='ref t' id='t0047c28' href='#t0047c28'>T 0047c28</a>夜提罪應悔過。是中犯者。若比丘取綿。擘治<a class='ref t' id='t0047c29' href='#t0047c29'>T 0047c29</a>作新敷具者。尼薩耆波夜提。若以縷若以衣<a class='ref t' id='t0048a01' href='#t0048a01'>T 0048a01</a>若以繭。擘治作敷具者。尼薩耆波夜提。不犯<a class='ref t' id='t0048a02' href='#t0048a02'>T 0048a02</a>者。若得已成敷具。不犯。<span class='rule-number'>十一事竟</span></p>
<a class='ref t' id='t0048a03' href='#t0048a03'>T 0048a03</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
