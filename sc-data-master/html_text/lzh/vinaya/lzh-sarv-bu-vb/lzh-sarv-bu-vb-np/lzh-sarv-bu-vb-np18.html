<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-np18' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 18</span> <span class='mirror-right'>尼薩耆波夜提之十八</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時六群比丘自手取寶。諸居<a class='ref t' id='t0051a28' href='#t0051a28'>T 0051a28</a>士呵責言。沙門釋子自言善好有德。云何自<a class='ref t' id='t0051a29' href='#t0051a29'>T 0051a29</a>手取寶。如王如大臣。是中有比丘。少欲知足<a class='ref t' id='t0051b01' href='#t0051b01'>T 0051b01</a>行頭陀。聞是事心不喜。向佛廣說。佛以是事<a class='ref t' id='t0051b02' href='#t0051b02'>T 0051b02</a>集比丘僧。知而故問六群比丘。汝實作是事<a class='ref t' id='t0051b03' href='#t0051b03'>T 0051b03</a>不。答言。實作世尊。佛以種種因緣呵責。云<a class='ref t' id='t0051b04' href='#t0051b04'>T 0051b04</a>何名比丘。自手取寶。佛如是種種因緣呵<a class='ref t' id='t0051b05' href='#t0051b05'>T 0051b05</a>已。語諸比丘。以十利故與比丘結戒。從今<a class='ref t' id='t0051b06' href='#t0051b06'>T 0051b06</a>是戒應如是說。若比丘自手取寶。若使他取。<a class='ref t' id='t0051b07' href='#t0051b07'>T 0051b07</a>尼薩耆波夜提。寶者。名為金銀。是二種。若<a class='ref t' id='t0051b08' href='#t0051b08'>T 0051b08</a>作若不作。若相若不相。取者。有五種以手<a class='ref t' id='t0051b09' href='#t0051b09'>T 0051b09</a>從他手取。若以衣<span class='t-gaiji'>裓<!--gaiji,,1[袖-由+戒],2&#x88D3;,3--></span>從他衣<span class='t-gaiji'>裓<!--gaiji,,1[袖-由+戒],2&#x88D3;,3--></span>取。若以器<a class='ref t' id='t0051b10' href='#t0051b10'>T 0051b10</a>從他器取。若言著是中。若言與是淨人。尼<a class='ref t' id='t0051b11' href='#t0051b11'>T 0051b11</a>薩耆波夜提。尼薩耆波夜提者。是物應捨。波<a class='ref t' id='t0051b12' href='#t0051b12'>T 0051b12</a>夜提罪應悔過。是中犯者。若比丘手從手取。<a class='ref t' id='t0051b13' href='#t0051b13'>T 0051b13</a>衣從衣取。器從器取。若言著是中。若言與<a class='ref t' id='t0051b14' href='#t0051b14'>T 0051b14</a>是淨人。皆尼薩耆波夜提。若作若不作。若相<a class='ref t' id='t0051b15' href='#t0051b15'>T 0051b15</a>若不相。從他取者。皆尼薩耆波夜提。若比<a class='ref t' id='t0051b16' href='#t0051b16'>T 0051b16</a>丘自手取鐵錢。突吉羅。若取銅錢白鑞錢鉛<a class='ref t' id='t0051b17' href='#t0051b17'>T 0051b17</a>錫錢樹膠錢皮錢木錢。皆突吉羅。佛言。若比<a class='ref t' id='t0051b18' href='#t0051b18'>T 0051b18</a>丘自手取寶。若少應棄。若多。設得同心淨人<a class='ref t' id='t0051b19' href='#t0051b19'>T 0051b19</a>者。應語是人言。我以不淨故。不應取是寶。<a class='ref t' id='t0051b20' href='#t0051b20'>T 0051b20</a>汝應取。淨人取是寶已。語比丘言。此物與比<a class='ref t' id='t0051b21' href='#t0051b21'>T 0051b21</a>丘。比丘言。此是不淨物。若淨當受。若不得<a class='ref t' id='t0051b22' href='#t0051b22'>T 0051b22</a>同心淨人。應用作四方僧臥具。是比丘應<a class='ref t' id='t0051b23' href='#t0051b23'>T 0051b23</a>入僧中言。諸大德。我自手取寶得波夜提罪。<a class='ref t' id='t0051b24' href='#t0051b24'>T 0051b24</a>我今發露不覆藏悔過。僧應問是比丘。汝捨<a class='ref t' id='t0051b25' href='#t0051b25'>T 0051b25</a>是寶不。答言已捨。僧應問。汝見罪不。答言<a class='ref t' id='t0051b26' href='#t0051b26'>T 0051b26</a>見罪。僧應語言。汝是罪發露悔過。後莫復<a class='ref t' id='t0051b27' href='#t0051b27'>T 0051b27</a>作。若言未捨。僧應約<span class='t-gaiji'>勅<!--gaiji,敕,1[束*力],2&#x52C5;,3--></span>令捨。若僧不約<span class='t-gaiji'>勅<!--gaiji,敕,1[束*力],2&#x52C5;,3--></span> <a class='ref t' id='t0051b28' href='#t0051b28'>T 0051b28</a> 一切僧得突吉羅。若僧約<span class='t-gaiji'>勅<!--gaiji,敕,1[束*力],2&#x52C5;,3--></span>不捨。是比丘得<a class='ref t' id='t0051b29' href='#t0051b29'>T 0051b29</a>突吉羅。若籌量未決。不犯。<span class='rule-number'>十八事竟</span></p>
<a class='ref t' id='t0051c01' href='#t0051c01'>T 0051c01</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
