<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-np5' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 5</span> <span class='mirror-right'>尼薩耆波夜提之五</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛國。爾時長老迦留陀夷。與掘多比<a class='ref t' id='t0043a27' href='#t0043a27'>T 0043a27</a>丘尼舊相識。共語來往。時迦留陀夷二月遊<a class='ref t' id='t0043a28' href='#t0043a28'>T 0043a28</a>行他國。掘多比丘尼。聞長老迦留陀夷二月<a class='ref t' id='t0043a29' href='#t0043a29'>T 0043a29</a>遊行。掘多比丘尼。聞迦留陀夷二月遊行竟<a class='ref t' id='t0043b01' href='#t0043b01'>T 0043b01</a>還到舍衛國。掘多比丘尼。聞迦留陀夷二月<a class='ref t' id='t0043b02' href='#t0043b02'>T 0043b02</a>遊行還舍衛國已。洗身體莊嚴面目。香油塗<a class='ref t' id='t0043b03' href='#t0043b03'>T 0043b03</a>髮著輕染衣。到迦留陀夷所。頭面禮足在前<a class='ref t' id='t0043b04' href='#t0043b04'>T 0043b04</a>而坐。時迦留陀夷生染著心。諦視其面。比<a class='ref t' id='t0043b05' href='#t0043b05'>T 0043b05</a>丘尼亦生染心。視比丘面。比丘尼作是念。此<a class='ref t' id='t0043b06' href='#t0043b06'>T 0043b06</a>視我面必生染著。我何不在前起行。時迦留<a class='ref t' id='t0043b07' href='#t0043b07'>T 0043b07</a>陀夷單著泥洹僧。共行來往欲心動發。畏犯<a class='ref t' id='t0043b08' href='#t0043b08'>T 0043b08</a>戒故不敢相觸。諦相視面便失不淨。離急熱<a class='ref t' id='t0043b09' href='#t0043b09'>T 0043b09</a>已即還本坐。掘多比丘尼作是念。長老迦留<a class='ref t' id='t0043b10' href='#t0043b10'>T 0043b10</a>陀夷還坐本處。必失不淨。掘多比丘尼還著<a class='ref t' id='t0043b11' href='#t0043b11'>T 0043b11</a>上衣已。來近迦留陀夷。語迦留陀夷。持是<a class='ref t' id='t0043b12' href='#t0043b12'>T 0043b12</a>衣來。我當與浣。迦留陀夷更著餘衣。脫此<a class='ref t' id='t0043b13' href='#t0043b13'>T 0043b13</a>衣與比丘尼。比丘尼持是衣小<span class='t-gaiji'>却<!--gaiji,卻,1[去*ㄗ],2&#x5374;,3--></span>一面。捩衣<a class='ref t' id='t0043b14' href='#t0043b14'>T 0043b14</a>取汁著小便處。即時有福德子。來受母胎。腹<a class='ref t' id='t0043b15' href='#t0043b15'>T 0043b15</a>漸長大。諸比丘尼驅出寺言。是弊惡比丘<a class='ref t' id='t0043b16' href='#t0043b16'>T 0043b16</a>尼。賊比丘尼。汝新外來耶。舊出家人云何<a class='ref t' id='t0043b17' href='#t0043b17'>T 0043b17</a>得娠。是比丘尼言。我不作婬欲。如是因緣<a class='ref t' id='t0043b18' href='#t0043b18'>T 0043b18</a>向諸比丘尼說。諸比丘尼不知云何。是事白<a class='ref t' id='t0043b19' href='#t0043b19'>T 0043b19</a>佛。佛言。汝等莫呵責此比丘尼。是不破梵<a class='ref t' id='t0043b20' href='#t0043b20'>T 0043b20</a>行。不犯婬欲。如是因緣故得娠。爾時佛以<a class='ref t' id='t0043b21' href='#t0043b21'>T 0043b21</a>是事集比丘僧。知而故問迦留陀夷。汝實作<a class='ref t' id='t0043b22' href='#t0043b22'>T 0043b22</a>是事不。答言。實作世尊。佛種種因緣呵責<a class='ref t' id='t0043b23' href='#t0043b23'>T 0043b23</a>迦留陀夷。云何名比丘。使非親里比丘尼浣<a class='ref t' id='t0043b24' href='#t0043b24'>T 0043b24</a>故衣。佛如是種種因緣呵已。語諸比丘。以<a class='ref t' id='t0043b25' href='#t0043b25'>T 0043b25</a>十利故。與諸比丘結戒。從今是戒應如是說。<a class='ref t' id='t0043b26' href='#t0043b26'>T 0043b26</a>若比丘使非親里比丘尼浣故衣。若染若打。<a class='ref t' id='t0043b27' href='#t0043b27'>T 0043b27</a>尼薩耆波逸提。非親里者。親里。名母姊妹<a class='ref t' id='t0043b28' href='#t0043b28'>T 0043b28</a>若女乃至七世因緣。故衣者。乃至一經身著。<a class='ref t' id='t0043b29' href='#t0043b29'>T 0043b29</a>皆名故衣。是中犯者。若比丘語非親里比丘<a class='ref t' id='t0043c01' href='#t0043c01'>T 0043c01</a>尼。為我浣是故衣。若染若打。若比丘尼為浣<a class='ref t' id='t0043c02' href='#t0043c02'>T 0043c02</a>是衣。比丘得尼薩耆波逸提。若染。尼薩耆波<a class='ref t' id='t0043c03' href='#t0043c03'>T 0043c03</a>逸提。若打。尼薩耆波逸提。若浣染若浣打。若<a class='ref t' id='t0043c04' href='#t0043c04'>T 0043c04</a>染打若浣染打。皆尼薩耆波逸提。又比丘語<a class='ref t' id='t0043c05' href='#t0043c05'>T 0043c05</a>非親里比丘尼。為我浣打是衣。莫染。若比丘<a class='ref t' id='t0043c06' href='#t0043c06'>T 0043c06</a>尼為浣。比丘得。尼薩耆波逸提。若打若染。<a class='ref t' id='t0043c07' href='#t0043c07'>T 0043c07</a>若浣染若浣打。若染打若浣染打。皆尼薩耆<a class='ref t' id='t0043c08' href='#t0043c08'>T 0043c08</a>波逸提。又比丘語非親里比丘尼。為我浣染<a class='ref t' id='t0043c09' href='#t0043c09'>T 0043c09</a>是衣。莫打。若為浣。尼薩耆波逸提。若染若<a class='ref t' id='t0043c10' href='#t0043c10'>T 0043c10</a>打。若浣染若浣打。若染打若浣染打。皆尼<a class='ref t' id='t0043c11' href='#t0043c11'>T 0043c11</a>薩耆波逸提。又比丘語非親里比丘尼。為<a class='ref t' id='t0043c12' href='#t0043c12'>T 0043c12</a>我染打是衣。莫浣。若為染。尼薩耆波逸<a class='ref t' id='t0043c13' href='#t0043c13'>T 0043c13</a>提。若打。尼薩耆波逸提。若浣若浣染。若浣<a class='ref t' id='t0043c14' href='#t0043c14'>T 0043c14</a>打若染打。若浣染打。皆尼薩耆波逸提。有<a class='ref t' id='t0043c15' href='#t0043c15'>T 0043c15</a>比丘語非親里比丘尼。為我浣打是衣。如染。<a class='ref t' id='t0043c16' href='#t0043c16'>T 0043c16</a>若為浣。尼薩耆波逸提。若打。尼薩耆波逸提。<a class='ref t' id='t0043c17' href='#t0043c17'>T 0043c17</a>若染若浣染。若浣打若染打。若浣染打。皆尼<a class='ref t' id='t0043c18' href='#t0043c18'>T 0043c18</a>薩耆波逸提。有比丘語非親里比丘尼。為我<a class='ref t' id='t0043c19' href='#t0043c19'>T 0043c19</a>浣染是衣。如打。若為浣。尼薩耆波逸提。若染<a class='ref t' id='t0043c20' href='#t0043c20'>T 0043c20</a>若打。尼薩耆波逸提。若浣染若浣打。若染<a class='ref t' id='t0043c21' href='#t0043c21'>T 0043c21</a>打若浣染打。皆尼薩耆波逸提。有比丘語非<a class='ref t' id='t0043c22' href='#t0043c22'>T 0043c22</a>親里比丘尼。為我染打是衣。若浣。若為染。<a class='ref t' id='t0043c23' href='#t0043c23'>T 0043c23</a>尼薩耆波逸提。若打。尼薩耆波逸提。若浣若<a class='ref t' id='t0043c24' href='#t0043c24'>T 0043c24</a>浣染。若浣打若染打。若浣染打。皆尼薩耆<a class='ref t' id='t0043c25' href='#t0043c25'>T 0043c25</a>波逸提。又比丘語非親里比丘尼。為我浣是<a class='ref t' id='t0043c26' href='#t0043c26'>T 0043c26</a>衣。莫染莫打。若為浣。尼薩耆波逸提。若染。<a class='ref t' id='t0043c27' href='#t0043c27'>T 0043c27</a>尼薩耆波逸提。若打若浣染。若浣打若染打。<a class='ref t' id='t0043c28' href='#t0043c28'>T 0043c28</a>若浣染打。皆尼薩耆波逸提。又比丘語非親<a class='ref t' id='t0043c29' href='#t0043c29'>T 0043c29</a>里比丘尼。為我染是衣。莫浣莫打。若為染。<a class='ref t' id='t0044a01' href='#t0044a01'>T 0044a01</a>尼薩耆波逸提。若浣若打。若浣染若浣打。若<a class='ref t' id='t0044a02' href='#t0044a02'>T 0044a02</a>染打若浣染打。皆尼薩耆波逸提。又比丘語<a class='ref t' id='t0044a03' href='#t0044a03'>T 0044a03</a>非親里比丘尼。為我打是衣。莫浣莫染。若<a class='ref t' id='t0044a04' href='#t0044a04'>T 0044a04</a>為打。尼薩耆波逸提。若浣若染。若浣染若<a class='ref t' id='t0044a05' href='#t0044a05'>T 0044a05</a>浣打。若染打若浣染打。皆尼薩耆波逸提。若<a class='ref t' id='t0044a06' href='#t0044a06'>T 0044a06</a>比丘有非親里比丘尼。謂是親里。作是言。為<a class='ref t' id='t0044a07' href='#t0044a07'>T 0044a07</a>我浣染打是衣。若為浣染打。比丘得尼薩耆<a class='ref t' id='t0044a08' href='#t0044a08'>T 0044a08</a>波逸提。若謂是比丘是式叉摩尼沙彌沙彌<a class='ref t' id='t0044a09' href='#t0044a09'>T 0044a09</a>尼出家出家尼。作是言。為我浣染打是衣。若<a class='ref t' id='t0044a10' href='#t0044a10'>T 0044a10</a>為浣染打。比丘得尼薩耆波逸提。若比丘有<a class='ref t' id='t0044a11' href='#t0044a11'>T 0044a11</a>非親里比丘尼。疑為親里非親里。語言。為我<a class='ref t' id='t0044a12' href='#t0044a12'>T 0044a12</a>浣染打是衣。若為浣染打。尼薩耆波逸提。若<a class='ref t' id='t0044a13' href='#t0044a13'>T 0044a13</a>疑是比丘非比丘式叉摩尼非式叉摩尼沙彌<a class='ref t' id='t0044a14' href='#t0044a14'>T 0044a14</a>非沙彌沙彌尼非沙彌尼出家非出家出家尼<a class='ref t' id='t0044a15' href='#t0044a15'>T 0044a15</a>非出家尼。語言。為我浣染打是衣。若為浣<a class='ref t' id='t0044a16' href='#t0044a16'>T 0044a16</a>染打。尼薩耆波逸提。若比丘有親里比丘尼。<a class='ref t' id='t0044a17' href='#t0044a17'>T 0044a17</a>謂非親里。語言。為我浣染打是衣。若為浣<a class='ref t' id='t0044a18' href='#t0044a18'>T 0044a18</a>染打。比丘得突吉羅。若謂是比丘式叉摩尼<a class='ref t' id='t0044a19' href='#t0044a19'>T 0044a19</a>沙彌沙彌尼出家出家尼。語言。為我浣染打<a class='ref t' id='t0044a20' href='#t0044a20'>T 0044a20</a>是衣。若為浣染打。是比丘得突吉羅。若比<a class='ref t' id='t0044a21' href='#t0044a21'>T 0044a21</a>丘有親里比丘尼。生疑是親里非親里。語言。<a class='ref t' id='t0044a22' href='#t0044a22'>T 0044a22</a>為我浣染打是衣。若為浣染打。突吉羅。若疑<a class='ref t' id='t0044a23' href='#t0044a23'>T 0044a23</a>是比丘非比丘式叉摩尼非式叉摩尼沙彌非<a class='ref t' id='t0044a24' href='#t0044a24'>T 0044a24</a>沙彌沙彌尼非沙彌尼出家非出家出家尼非<a class='ref t' id='t0044a25' href='#t0044a25'>T 0044a25</a>出家尼。語言。為我浣染打是衣。若為浣染<a class='ref t' id='t0044a26' href='#t0044a26'>T 0044a26</a>打。突吉羅。若比丘有親里非親里。若謂若<a class='ref t' id='t0044a27' href='#t0044a27'>T 0044a27</a>疑。以不淨衣。謂駱駝毛牛毛羖羊毛雜織衣。<a class='ref t' id='t0044a28' href='#t0044a28'>T 0044a28</a>使浣者。比丘皆得突吉羅。若親里不犯。<span class='rule-number'>五事竟</span></p>
<a class='ref t' id='t0044a29' href='#t0044a29'>T 0044a29</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
