<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pj6' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pārājika 6</span><span class='mirror-right'>波羅夷 六</span></h1>
</header>
<p><a class='ref sc' id='sc1' href='#sc1'>SC 1</a> 爾時世尊在舍衛國祇樹給孤獨園。爾時舍<a class='ref t' id='t0716a07' href='#t0716a07'>T 0716a07</a>衛城中有長者。名沙樓鹿樂。顏貌端正。偷<a class='ref t' id='t0716a08' href='#t0716a08'>T 0716a08</a>羅難陀比丘尼亦顏貌端正。鹿樂長者繫心<a class='ref t' id='t0716a09' href='#t0716a09'>T 0716a09</a>偷羅難陀所。偷羅難陀亦繫心鹿樂所。爾時<a class='ref t' id='t0716a10' href='#t0716a10'>T 0716a10</a>偷羅難陀比丘尼欲心。受長者捉手捉衣。共<a class='ref t' id='t0716a11' href='#t0716a11'>T 0716a11</a>入屏處共立共語共行以身相倚共期。爾時<a class='ref t' id='t0716a12' href='#t0716a12'>T 0716a12</a>諸比丘尼聞。其中有少欲知足行頭陀樂<a class='ref t' id='t0716a13' href='#t0716a13'>T 0716a13</a>學戒知慚愧者。嫌責偷羅難陀比丘尼。汝<a class='ref t' id='t0716a14' href='#t0716a14'>T 0716a14</a>云何欲心。受長者捉手捉衣。入屏處共立<a class='ref t' id='t0716a15' href='#t0716a15'>T 0716a15</a>共語共行以身相倚共期。爾時諸比丘尼白<a class='ref t' id='t0716a16' href='#t0716a16'>T 0716a16</a>諸比丘。諸比丘往白世尊。世尊爾時以此因<a class='ref t' id='t0716a17' href='#t0716a17'>T 0716a17</a>緣集諸比丘僧。呵責偷羅難陀。汝所為非。<a class='ref t' id='t0716a18' href='#t0716a18'>T 0716a18</a>非威儀非沙門法非淨行非隨順行。所<a class='ref t' id='t0716a19' href='#t0716a19'>T 0716a19</a>不應為。云何偷羅難陀比丘尼。欲心受此<a class='ref t' id='t0716a20' href='#t0716a20'>T 0716a20</a>長者捉手捉衣乃至共期。爾時世尊。以無數<a class='ref t' id='t0716a21' href='#t0716a21'>T 0716a21</a>方便呵責偷羅難陀已告諸比丘。此偷羅<a class='ref t' id='t0716a22' href='#t0716a22'>T 0716a22</a>難陀多種有漏處最初犯戒。自今已去與比<a class='ref t' id='t0716a23' href='#t0716a23'>T 0716a23</a>丘尼結戒。集十句義乃至正法久住。欲說<a class='ref t' id='t0716a24' href='#t0716a24'>T 0716a24</a>戒者當如是說。若比丘尼染污心。知男子<a class='ref t' id='t0716a25' href='#t0716a25'>T 0716a25</a>染污心。受捉手捉衣。入屏處共立共語共<a class='ref t' id='t0716a26' href='#t0716a26'>T 0716a26</a>行。或身相倚或共期。是比丘尼波羅夷不共<a class='ref t' id='t0716a27' href='#t0716a27'>T 0716a27</a>住。犯此八事故。比丘尼義如上。染污心者<a class='ref t' id='t0716a28' href='#t0716a28'>T 0716a28</a>心有染著。染污心男子亦有染著。捉手者。<a class='ref t' id='t0716a29' href='#t0716a29'>T 0716a29</a>捉手乃至腕捉衣者捉身上衣。入屏處者<a class='ref t' id='t0716b01' href='#t0716b01'>T 0716b01</a>離見聞處也。屏處共立者離見聞處也。共<a class='ref t' id='t0716b02' href='#t0716b02'>T 0716b02</a>語者亦離見聞處。共行者亦離見聞處。身相<a class='ref t' id='t0716b03' href='#t0716b03'>T 0716b03</a>倚者身得相及處。共期者得共行婬處也。<a class='ref t' id='t0716b04' href='#t0716b04'>T 0716b04</a>彼比丘尼染污心。受染污心男子捉手。偷<a class='ref t' id='t0716b05' href='#t0716b05'>T 0716b05</a>羅遮。捉衣偷羅遮。入屏處。屏處共立。屏處<a class='ref t' id='t0716b06' href='#t0716b06'>T 0716b06</a>共語。屏處共行。以為樂。以身相倚。一一偷<a class='ref t' id='t0716b07' href='#t0716b07'>T 0716b07</a>羅遮。於七事中。若不發露懺悔罪未除。若<a class='ref t' id='t0716b08' href='#t0716b08'>T 0716b08</a>犯第八事波羅夷。天子龍子阿修羅子夜叉<a class='ref t' id='t0716b09' href='#t0716b09'>T 0716b09</a>子餓鬼畜生能變形者。犯七事一一突吉羅。<a class='ref t' id='t0716b10' href='#t0716b10'>T 0716b10</a>若犯第八事偷羅遮。畜生不能變形者。犯<a class='ref t' id='t0716b11' href='#t0716b11'>T 0716b11</a>第八事突吉羅。與染污心女人犯第八事<a class='ref t' id='t0716b12' href='#t0716b12'>T 0716b12</a>者突吉羅。比丘隨所犯式叉摩那沙彌沙彌<a class='ref t' id='t0716b13' href='#t0716b13'>T 0716b13</a>尼突吉羅。是謂為犯。不犯者。若有所取與<a class='ref t' id='t0716b14' href='#t0716b14'>T 0716b14</a>時手相觸。或戲笑。或有所救解捉衣。若有<a class='ref t' id='t0716b15' href='#t0716b15'>T 0716b15</a>所施與。若禮拜。若悔過。若受法入屏處共<a class='ref t' id='t0716b16' href='#t0716b16'>T 0716b16</a>住。若有所施與。若禮拜。若悔過。若受法入<a class='ref t' id='t0716b17' href='#t0716b17'>T 0716b17</a>屏處共立。若有所施與。若禮拜。若悔過。<a class='ref t' id='t0716b18' href='#t0716b18'>T 0716b18</a>若受法入屏處共語。若有所施與。若禮拜。<a class='ref t' id='t0716b19' href='#t0716b19'>T 0716b19</a>若懺悔。若受法入屏處共行。若為人打。若<a class='ref t' id='t0716b20' href='#t0716b20'>T 0716b20</a>賊來。若有象來。若惡獸來。若有刺來迴身<a class='ref t' id='t0716b21' href='#t0716b21'>T 0716b21</a>避。若來求教授。若聽法。若受請。若來至寺<a class='ref t' id='t0716b22' href='#t0716b22'>T 0716b22</a>內。若共期不可作惡事處無犯。無犯者。最<a class='ref t' id='t0716b23' href='#t0716b23'>T 0716b23</a>初未制戒。癡狂心亂痛惱所纏。<span class='rule-number'>六竟</span></p>
<a class='ref t' id='t0716b24' href='#t0716b24'>T 0716b24</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
