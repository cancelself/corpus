<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pc72' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 72</span><span class='mirror-right'>波逸提七十二</span></h1>
</header>
<p><a class='ref sc' id='sc1' href='#sc1'>SC 1</a> 爾時婆伽婆。在釋翅搜迦維羅衛尼俱律<a class='ref t' id='t0737c17' href='#t0737c17'>T 0737c17</a>園中。時摩訶波闍波提比丘尼。往至世尊所。<a class='ref t' id='t0737c18' href='#t0737c18'>T 0737c18</a>頭面禮足在一面立。白佛言。世尊。女人身<a class='ref t' id='t0737c19' href='#t0737c19'>T 0737c19</a>臭穢不淨。說是語已。即禮佛足繞三匝而<a class='ref t' id='t0737c20' href='#t0737c20'>T 0737c20</a>去。時世尊以此因緣集比丘僧。告諸比丘。<a class='ref t' id='t0737c21' href='#t0737c21'>T 0737c21</a>自今已去聽諸比丘尼以水作淨。時偷羅難<a class='ref t' id='t0737c22' href='#t0737c22'>T 0737c22</a>陀聞此制已。即以水作淨。欲心內指水道<a class='ref t' id='t0737c23' href='#t0737c23'>T 0737c23</a>中。指深爪傷內。血出污身衣臥具。諸比丘<a class='ref t' id='t0737c24' href='#t0737c24'>T 0737c24</a>尼即問言。何所患苦。即具說因緣。時諸比<a class='ref t' id='t0737c25' href='#t0737c25'>T 0737c25</a>丘尼聞。其中有少欲知足行頭陀樂學戒<a class='ref t' id='t0737c26' href='#t0737c26'>T 0737c26</a>知慚愧者。嫌責偷羅難陀比丘尼。云何水<a class='ref t' id='t0737c27' href='#t0737c27'>T 0737c27</a>作淨。乃以指內水道中傷內血出污身衣<a class='ref t' id='t0737c28' href='#t0737c28'>T 0737c28</a>及污臥具。諸比丘尼往白諸比丘諸比丘往<a class='ref t' id='t0737c29' href='#t0737c29'>T 0737c29</a>白世尊。世尊爾時以此因緣集比丘僧。呵<a class='ref t' id='t0738a01' href='#t0738a01'>T 0738a01</a>責偷羅難陀比丘尼。汝所為非。非威儀。非<a class='ref t' id='t0738a02' href='#t0738a02'>T 0738a02</a>沙門法非淨行非隨順行。所不應為。云<a class='ref t' id='t0738a03' href='#t0738a03'>T 0738a03</a>何汝以水作淨。以欲心內指爪深傷內<a class='ref t' id='t0738a04' href='#t0738a04'>T 0738a04</a>血出污身衣及臥具。時世尊以無數方便呵<a class='ref t' id='t0738a05' href='#t0738a05'>T 0738a05</a>責偷羅難陀已告諸比丘。此偷羅難陀多種<a class='ref t' id='t0738a06' href='#t0738a06'>T 0738a06</a>有漏處最初犯戒。自今已去與比丘尼結戒。<a class='ref t' id='t0738a07' href='#t0738a07'>T 0738a07</a>集十句義乃至正法久住。欲說戒者當如<a class='ref t' id='t0738a08' href='#t0738a08'>T 0738a08</a>是說。若比丘尼以水作淨。應齊兩指各一<a class='ref t' id='t0738a09' href='#t0738a09'>T 0738a09</a>節。若過者波逸提。比丘尼義如上。水作淨<a class='ref t' id='t0738a10' href='#t0738a10'>T 0738a10</a>者以水洗內。彼比丘尼。以水作淨。內兩<a class='ref t' id='t0738a11' href='#t0738a11'>T 0738a11</a>指各一節。過者波逸提。式叉摩那沙彌尼<a class='ref t' id='t0738a12' href='#t0738a12'>T 0738a12</a>突吉羅。是謂為犯。不犯者。若齊兩指各一<a class='ref t' id='t0738a13' href='#t0738a13'>T 0738a13</a>節。若減一節。或有如是病。或內有草。或內<a class='ref t' id='t0738a14' href='#t0738a14'>T 0738a14</a>有蟲挽出不犯。不犯者最初未制戒。癡狂<a class='ref t' id='t0738a15' href='#t0738a15'>T 0738a15</a>心亂痛惱所纏。<span class='rule-number'>七十二</span>◎</p>
<a class='ref t' id='t0738a16' href='#t0738a16'>T 0738a16</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
