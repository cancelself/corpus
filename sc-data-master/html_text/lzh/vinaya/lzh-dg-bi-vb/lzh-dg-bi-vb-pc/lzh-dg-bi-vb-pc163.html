<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pc163' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 163</span> <span class='mirror-right'>波逸提一百六十三</span></h1>
</header>
<p><a class='ref sc' id='sc1' href='#sc1'>SC 1</a> 爾時婆伽婆。在舍衛國祇樹給孤獨園。時六<a class='ref t' id='t0772c21' href='#t0772c21'>T 0772c21</a>群比丘尼中有一人。日沒開僧伽藍門出<a class='ref t' id='t0772c22' href='#t0772c22'>T 0772c22</a>不囑而去。時有賊囚突獄而出。遙見僧伽<a class='ref t' id='t0772c23' href='#t0772c23'>T 0772c23</a>藍門開便來入。時諸守獄人追後而來。問<a class='ref t' id='t0772c24' href='#t0772c24'>T 0772c24</a>諸比丘尼。頗見如是如是賊不。不見者言<a class='ref t' id='t0772c25' href='#t0772c25'>T 0772c25</a>不見。其守獄者。即便處處推覓得賊。時諸<a class='ref t' id='t0772c26' href='#t0772c26'>T 0772c26</a>居士皆共譏嫌。此比丘尼等。不知慚愧作<a class='ref t' id='t0772c27' href='#t0772c27'>T 0772c27</a>妄語。外自稱言。我知正法。如是有何正法。<a class='ref t' id='t0772c28' href='#t0772c28'>T 0772c28</a>見賊而言不見。時諸比丘尼自相問言。誰<a class='ref t' id='t0772c29' href='#t0772c29'>T 0772c29</a>日沒開門而出。報言。六群比丘尼中一人開<a class='ref t' id='t0773a01' href='#t0773a01'>T 0773a01</a>門而出。時諸比丘尼聞。其中有少欲知足<a class='ref t' id='t0773a02' href='#t0773a02'>T 0773a02</a>行頭陀樂學戒知慚愧者。呵責六群比丘<a class='ref t' id='t0773a03' href='#t0773a03'>T 0773a03</a>尼言。汝云何日沒輒開門不囑而出。即白<a class='ref t' id='t0773a04' href='#t0773a04'>T 0773a04</a>諸比丘。諸比丘往白世尊。世尊以此因緣<a class='ref t' id='t0773a05' href='#t0773a05'>T 0773a05</a>集比丘僧。呵責六群比丘尼中一人言。汝<a class='ref t' id='t0773a06' href='#t0773a06'>T 0773a06</a>所為非。非威儀非沙門法非淨行非隨順<a class='ref t' id='t0773a07' href='#t0773a07'>T 0773a07</a>行。所不應為。云何比丘尼。日沒輒開門出<a class='ref t' id='t0773a08' href='#t0773a08'>T 0773a08</a>不囑而去。以無數方便呵責已告諸比丘。<a class='ref t' id='t0773a09' href='#t0773a09'>T 0773a09</a>此比丘尼多種有漏處最初犯戒。自今已去<a class='ref t' id='t0773a10' href='#t0773a10'>T 0773a10</a>與比丘尼結戒。集十句義乃至正法久住。<a class='ref t' id='t0773a11' href='#t0773a11'>T 0773a11</a>欲說戒者當如是說。若比丘尼。日沒開僧<a class='ref t' id='t0773a12' href='#t0773a12'>T 0773a12</a>伽藍門而出波逸提。如是世尊與比丘尼<a class='ref t' id='t0773a13' href='#t0773a13'>T 0773a13</a>結戒。時諸比丘尼。營佛法僧事。若瞻視病<a class='ref t' id='t0773a14' href='#t0773a14'>T 0773a14</a>事。疑不敢去。佛言。自今已後聽囑授去。自<a class='ref t' id='t0773a15' href='#t0773a15'>T 0773a15</a>今已去當如是說戒。若比丘尼。日沒開僧<a class='ref t' id='t0773a16' href='#t0773a16'>T 0773a16</a>伽藍門不囑而出者波逸提。比丘尼義如上。<a class='ref t' id='t0773a17' href='#t0773a17'>T 0773a17</a>彼比丘尼。日沒開僧伽藍門不囑出門波<a class='ref t' id='t0773a18' href='#t0773a18'>T 0773a18</a>逸提。一<span class='t-gaiji'>脚<!--gaiji,腳,1[腳-谷+去],2&#x811A;,3--></span>在內一<span class='t-gaiji'>脚<!--gaiji,腳,1[腳-谷+去],2&#x811A;,3--></span>在外。方便欲去而不<a class='ref t' id='t0773a19' href='#t0773a19'>T 0773a19</a>去。共期去而不去。一切突吉羅。比丘突吉<a class='ref t' id='t0773a20' href='#t0773a20'>T 0773a20</a>羅。式叉摩那沙彌沙彌尼突吉羅。是謂為犯。<a class='ref t' id='t0773a21' href='#t0773a21'>T 0773a21</a>不犯者。或為佛法僧事。或瞻視病事。若囑<a class='ref t' id='t0773a22' href='#t0773a22'>T 0773a22</a>而出。或彼僧伽藍破壞。或為火所燒。或為<a class='ref t' id='t0773a23' href='#t0773a23'>T 0773a23</a>賊或有惡獸毒蛇在中。或為強力者所執。<a class='ref t' id='t0773a24' href='#t0773a24'>T 0773a24</a>或為繫縛將去。或命難梵行難不囑而去者<a class='ref t' id='t0773a25' href='#t0773a25'>T 0773a25</a>無犯。無犯者。最初未制戒。癡狂心亂痛惱<a class='ref t' id='t0773a26' href='#t0773a26'>T 0773a26</a>所纏。<span class='rule-number'>六十三</span></p>
<a class='ref t' id='t0773a27' href='#t0773a27'>T 0773a27</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
