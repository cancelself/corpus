<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pc113' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 113</span> <span class='mirror-right'>波逸提一百十三</span></h1>
</header>
<p><a class='ref sc' id='sc1' href='#sc1'>SC 1</a> 爾時世尊。在舍衛國祇樹給孤獨園。時六群<a class='ref t' id='t0752c21' href='#t0752c21'>T 0752c21</a>比丘尼。營理家事舂磨或炊飯或炒麥或煮<a class='ref t' id='t0752c22' href='#t0752c22'>T 0752c22</a>食或敷床臥具或掃地或取水或受人使<a class='ref t' id='t0752c23' href='#t0752c23'>T 0752c23</a>令。諸居士見已皆共嗤笑言。如我婦營理家<a class='ref t' id='t0752c24' href='#t0752c24'>T 0752c24</a>業。舂磨炊飯乃至受人使令。此六群比丘尼<a class='ref t' id='t0752c25' href='#t0752c25'>T 0752c25</a>亦復如是。時諸居士皆生慢心不復恭敬。<a class='ref t' id='t0752c26' href='#t0752c26'>T 0752c26</a>爾時諸比丘尼聞。其中有少欲知足行頭陀<a class='ref t' id='t0752c27' href='#t0752c27'>T 0752c27</a>樂學戒知慚愧者。嫌責六群比丘尼言。云<a class='ref t' id='t0752c28' href='#t0752c28'>T 0752c28</a>何營理家業舂磨乃至受人使令。如俗人<a class='ref t' id='t0752c29' href='#t0752c29'>T 0752c29</a>無異耶。往白諸比丘。諸比丘白佛。佛以此<a class='ref t' id='t0753a01' href='#t0753a01'>T 0753a01</a>因緣集比丘僧。呵責六群比丘尼言。汝所<a class='ref t' id='t0753a02' href='#t0753a02'>T 0753a02</a>為非。非威儀非沙門法非淨行非隨順<a class='ref t' id='t0753a03' href='#t0753a03'>T 0753a03</a>行。所不應為。云何營理家業舂磨乃至受<a class='ref t' id='t0753a04' href='#t0753a04'>T 0753a04</a>使。如俗人無異。以無數方便呵責已告諸<a class='ref t' id='t0753a05' href='#t0753a05'>T 0753a05</a>比丘。此比丘尼多種有漏處最初犯戒。自今<a class='ref t' id='t0753a06' href='#t0753a06'>T 0753a06</a>已去與比丘尼結戒。集十句義乃至正法<a class='ref t' id='t0753a07' href='#t0753a07'>T 0753a07</a>久住。欲說戒者當如是說。若比丘尼為白<a class='ref t' id='t0753a08' href='#t0753a08'>T 0753a08</a>衣作使者波逸提。比丘尼義如上。為白衣<a class='ref t' id='t0753a09' href='#t0753a09'>T 0753a09</a>作使者。即上舂磨乃至受使者是。彼比丘<a class='ref t' id='t0753a10' href='#t0753a10'>T 0753a10</a>尼。營理家業舂磨乃至受人使令者一切波<a class='ref t' id='t0753a11' href='#t0753a11'>T 0753a11</a>逸提。比丘隨所犯。式叉摩那沙彌沙彌尼突<a class='ref t' id='t0753a12' href='#t0753a12'>T 0753a12</a>吉羅。是謂為犯。不犯者。若父母病若被繫<a class='ref t' id='t0753a13' href='#t0753a13'>T 0753a13</a>閉。為敷床臥具掃地取水供給所須受使。<a class='ref t' id='t0753a14' href='#t0753a14'>T 0753a14</a>若有信心優婆塞病若被繫閉。為敷床臥<a class='ref t' id='t0753a15' href='#t0753a15'>T 0753a15</a>具掃地取水受使。若為強力者所執。如<a class='ref t' id='t0753a16' href='#t0753a16'>T 0753a16</a>是一切無犯。無犯者。最初未制戒。癡狂心亂<a class='ref t' id='t0753a17' href='#t0753a17'>T 0753a17</a>痛惱所纏。<span class='rule-number'>十三</span></p>
<a class='ref t' id='t0753a18' href='#t0753a18'>T 0753a18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
