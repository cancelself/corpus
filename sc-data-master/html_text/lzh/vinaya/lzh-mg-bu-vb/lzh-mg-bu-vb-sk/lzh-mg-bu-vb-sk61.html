<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk61' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 61</span> <span class='mirror-right'>學法六十一</span></h1>
</header>
<p><a class='ref sc' id='sc1' href='#sc1'>SC 1</a> 佛住毘舍離。廣說如上。爾時難陀優波難陀 <a class='ref t' id='t0410c25' href='#t0410c25'>T 0410c25</a> 隨梨車童子後行說法。為世人所譏。云何沙 <a class='ref t' id='t0410c26' href='#t0410c26'>T 0410c26</a> 門釋子如伎人隨人後為說法。此壞敗人有 <a class='ref t' id='t0410c27' href='#t0410c27'>T 0410c27</a> 何道法。然此童子無恭敬心。聞是妙法應當 <a class='ref t' id='t0410c28' href='#t0410c28'>T 0410c28</a> 在後而聽。諸比丘以是因緣。往白世尊。佛言。 <a class='ref t' id='t0410c29' href='#t0410c29'>T 0410c29</a> 呼難陀優波難陀來。來已佛問。汝實爾不。 <a class='ref t' id='t0411a01' href='#t0411a01'>T 0411a01</a> 答言。實爾。佛言。汝云何隨無病人後為說法。 <a class='ref t' id='t0411a02' href='#t0411a02'>T 0411a02</a> 從今日後人在前不得隨後為說法。除病。佛 <a class='ref t' id='t0411a03' href='#t0411a03'>T 0411a03</a> 告諸比丘。皆悉令集。十利故。與諸比丘制 <a class='ref t' id='t0411a04' href='#t0411a04'>T 0411a04</a> 戒。乃至已聞者當重聞。人在前不得隨後為 <a class='ref t' id='t0411a05' href='#t0411a05'>T 0411a05</a> 說法。除病。應當學。病者世尊說無罪。後者人 <a class='ref t' id='t0411a06' href='#t0411a06'>T 0411a06</a> 在前比丘在後說法者。如上說。不得隨無病 <a class='ref t' id='t0411a07' href='#t0411a07'>T 0411a07</a> 人後而為說法。病者無罪。若比丘為塔為僧 <a class='ref t' id='t0411a08' href='#t0411a08'>T 0411a08</a> 事。詣王若地主。彼言。比丘為我說法。不得語 <a class='ref t' id='t0411a09' href='#t0411a09'>T 0411a09</a> 令在後恐生疑心故。若邊有淨人者。應作 <a class='ref t' id='t0411a10' href='#t0411a10'>T 0411a10</a> 意為淨人說。王雖聽無罪。若比丘在怖畏嶮 <a class='ref t' id='t0411a11' href='#t0411a11'>T 0411a11</a> 道行時。防衛人言。此處賊常喜在前發。我 <a class='ref t' id='t0411a12' href='#t0411a12'>T 0411a12</a> 當在前。尊者在後為我說法。為說無罪。若比 <a class='ref t' id='t0411a13' href='#t0411a13'>T 0411a13</a> 丘眼惡前人捉杖牽前為說法無罪。若放恣 <a class='ref t' id='t0411a14' href='#t0411a14'>T 0411a14</a> 諸根在無病人後說法者。越學法。狂癡心亂 <a class='ref t' id='t0411a15' href='#t0411a15'>T 0411a15</a> 無罪。是故說。人在前比丘在後不得為說法。 <a class='ref t' id='t0411a16' href='#t0411a16'>T 0411a16</a> 除病。應當學。</p>
<a class='ref t' id='t0411a17' href='#t0411a17'>T 0411a17</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
