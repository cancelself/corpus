<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk14' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 14</span> <span class='mirror-right'>學法十四</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。廣說如上。爾時六群比丘著 <a class='ref t' id='t0401c13' href='#t0401c13'>T 0401c13</a> 垢膩破衣。露肘腰<span class='t-gaiji'>脇<!--gaiji,脅,1[月*劦],2&#x8107;,3--></span>。難陀優波難陀著細生 <a class='ref t' id='t0401c14' href='#t0401c14'>T 0401c14</a> <span class='t-gaiji'>疎<!--gaiji,疏,1[疏-(梳-木)+束],2&#x758E;,3--></span>衣形體露現。共白衣家坐。為世人所譏。 <a class='ref t' id='t0401c15' href='#t0401c15'>T 0401c15</a> 云何沙門釋子如王子大臣貴人。著細生<span class='t-gaiji'>疎<!--gaiji,疏,1[疏-(梳-木)+束],2&#x758E;,3--></span> <a class='ref t' id='t0401c16' href='#t0401c16'>T 0401c16</a> 衣。見著弊衣者。復言。似如奴撲客作賤人。 <a class='ref t' id='t0401c17' href='#t0401c17'>T 0401c17</a> 著破壞垢衣。肘<span class='t-gaiji'>脇<!--gaiji,脅,1[月*劦],2&#x8107;,3--></span>露現坐家內。沙門釋子應 <a class='ref t' id='t0401c18' href='#t0401c18'>T 0401c18</a> 好覆身坐家內。此壞敗人有何道法。諸比丘 <a class='ref t' id='t0401c19' href='#t0401c19'>T 0401c19</a> 以是因緣。往白世尊。佛言。呼六群比丘來。 <a class='ref t' id='t0401c20' href='#t0401c20'>T 0401c20</a> 來已佛問比丘。汝實爾不。答言。實爾。佛言。 <a class='ref t' id='t0401c21' href='#t0401c21'>T 0401c21</a> 從今日後應好覆身坐家內。佛告諸比丘。依 <a class='ref t' id='t0401c22' href='#t0401c22'>T 0401c22</a> 止舍衛城住者。皆悉令集。以十利故。與諸比 <a class='ref t' id='t0401c23' href='#t0401c23'>T 0401c23</a> 丘制戒。乃至已聞者當重聞。好覆身坐家內。 <a class='ref t' id='t0401c24' href='#t0401c24'>T 0401c24</a> 應當學。好覆身者。應用緻物作內衣。若用<span class='t-gaiji'>疎<!--gaiji,疏,1[疏-(梳-木)+束],2&#x758E;,3--></span> <a class='ref t' id='t0401c25' href='#t0401c25'>T 0401c25</a> 物者。應兩重三重。若內衣<span class='t-gaiji'>疎<!--gaiji,疏,1[疏-(梳-木)+束],2&#x758E;,3--></span>者<span class='t-gaiji'>欝<!--gaiji,鬱,1[爵-(采-木)+(樊-大)],2&#x6B1D;,3--></span>多羅僧應 <a class='ref t' id='t0401c26' href='#t0401c26'>T 0401c26</a> 用緻物。<span class='t-gaiji'>欝<!--gaiji,鬱,1[爵-(采-木)+(樊-大)],2&#x6B1D;,3--></span>多羅僧<span class='t-gaiji'>疎<!--gaiji,疏,1[疏-(梳-木)+束],2&#x758E;,3--></span>者僧伽梨應用緻物。 <a class='ref t' id='t0401c27' href='#t0401c27'>T 0401c27</a> 僧伽梨<span class='t-gaiji'>疎<!--gaiji,疏,1[疏-(梳-木)+束],2&#x758E;,3--></span>者<span class='t-gaiji'>欝<!--gaiji,鬱,1[爵-(采-木)+(樊-大)],2&#x6B1D;,3--></span>多羅僧應用緻物。坐時不得坐 <a class='ref t' id='t0401c28' href='#t0401c28'>T 0401c28</a> 衣上。當一手褰衣一手案坐具。然後安詳 <a class='ref t' id='t0401c29' href='#t0401c29'>T 0401c29</a> 而坐。若精舍中食上和上阿闍梨長老比丘 <a class='ref t' id='t0402a01' href='#t0402a01'>T 0402a01</a> 前。應好覆身坐。若放恣諸根。不學好覆身家 <a class='ref t' id='t0402a02' href='#t0402a02'>T 0402a02</a> 內坐者。越學法。狂癡心亂無罪。是故說。好覆 <a class='ref t' id='t0402a03' href='#t0402a03'>T 0402a03</a> 身家內坐。應當學。</p>
<a class='ref t' id='t0402a04' href='#t0402a04'>T 0402a04</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
