<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk31' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 31</span> <span class='mirror-right'>學法三十一</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。廣說如上。爾時居士於精舍中 <a class='ref t' id='t0405a07' href='#t0405a07'>T 0405a07</a> 設供飯僧時。六群比丘張口擲團食。為世人 <a class='ref t' id='t0405a08' href='#t0405a08'>T 0405a08</a> 所譏。云何沙門釋子如婬<span class='t-gaiji'>妷<!--gaiji,,1[女*失],2&#x59B7;,3--></span>人擲團而食。此 <a class='ref t' id='t0405a09' href='#t0405a09'>T 0405a09</a> 壞敗人有何道法。諸比丘以是因緣。往白世 <a class='ref t' id='t0405a10' href='#t0405a10'>T 0405a10</a> 尊。佛言。呼六群比丘來。來已佛問。汝實爾 <a class='ref t' id='t0405a11' href='#t0405a11'>T 0405a11</a> 不。答言。實爾。佛言。從今日後不得擲團食。 <a class='ref t' id='t0405a12' href='#t0405a12'>T 0405a12</a> 佛告諸比丘。皆悉令集。十利故。與諸比丘 <a class='ref t' id='t0405a13' href='#t0405a13'>T 0405a13</a> 制戒。乃至已聞者當重聞。不得擲團食。應當 <a class='ref t' id='t0405a14' href='#t0405a14'>T 0405a14</a> 學。擲團食者。不得團飯遙擲口中。若酸 <a class='ref t' id='t0405a15' href='#t0405a15'>T 0405a15</a> 棗若葡萄。如是種種乃至熬豆挑擲噉無 <a class='ref t' id='t0405a16' href='#t0405a16'>T 0405a16</a> 罪。若放恣諸根擲團食者。越學法。狂癡心亂 <a class='ref t' id='t0405a17' href='#t0405a17'>T 0405a17</a> 無罪。是故說。不得擲團食。應當學。</p>
<a class='ref t' id='t0405a18' href='#t0405a18'>T 0405a18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
