<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk62' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 62</span> <span class='mirror-right'>學法六十二</span></h1>
</header>
<p><a class='ref sc' id='sc1' href='#sc1'>SC 1</a> 佛住毘舍離。廣說如上。爾時難陀優波難陀 <a class='ref t' id='t0411a18' href='#t0411a18'>T 0411a18</a> 為騎乘梨車童子說法。為世人所譏。云何 <a class='ref t' id='t0411a19' href='#t0411a19'>T 0411a19</a> 沙門釋子如伎人為騎乘人說法。此壞敗人 <a class='ref t' id='t0411a20' href='#t0411a20'>T 0411a20</a> 有何道法。而此童子無恭敬心。聞是妙法應 <a class='ref t' id='t0411a21' href='#t0411a21'>T 0411a21</a> 當下乘。云何騎乘聽法。諸比丘以是因緣。往 <a class='ref t' id='t0411a22' href='#t0411a22'>T 0411a22</a> 白世尊。 <a class='ref t' id='t0411a23' href='#t0411a23'>T 0411a23</a> 佛言。呼難陀優波難陀來。來已佛具問上 <a class='ref t' id='t0411a24' href='#t0411a24'>T 0411a24</a> 事。汝實爾不。答言。實爾。佛言。汝云何為無 <a class='ref t' id='t0411a25' href='#t0411a25'>T 0411a25</a> 病騎乘人說法。從今日後騎乘人不得為說 <a class='ref t' id='t0411a26' href='#t0411a26'>T 0411a26</a> 法。除病。佛告諸比丘。皆悉令集。十利故。與 <a class='ref t' id='t0411a27' href='#t0411a27'>T 0411a27</a> 諸比丘制戒。乃至已聞者當重聞。騎乘人不 <a class='ref t' id='t0411a28' href='#t0411a28'>T 0411a28</a> 得為說法。除病。應當學。病者世尊說無罪。乘 <a class='ref t' id='t0411a29' href='#t0411a29'>T 0411a29</a> 者。有八種。象乘馬乘。牛乘驢乘。船乘車乘。 <a class='ref t' id='t0411b01' href='#t0411b01'>T 0411b01</a> 輿乘輦乘。說法者。如上說。不得為無病騎 <a class='ref t' id='t0411b02' href='#t0411b02'>T 0411b02</a> 乘人說法。病者無罪。若比丘為塔為僧事。 <a class='ref t' id='t0411b03' href='#t0411b03'>T 0411b03</a> 詣王若地主。彼言。比丘為我說法。不應語令 <a class='ref t' id='t0411b04' href='#t0411b04'>T 0411b04</a> 下乘。恐生疑心故。若邊有淨人者。應作意為 <a class='ref t' id='t0411b05' href='#t0411b05'>T 0411b05</a> 淨人說。王雖聽無罪。若比丘在怖畏嶮道 <a class='ref t' id='t0411b06' href='#t0411b06'>T 0411b06</a> 行時。防衛人言。尊者。為我說法。彼騎乘人 <a class='ref t' id='t0411b07' href='#t0411b07'>T 0411b07</a> 為說無罪。若放恣諸根為無病騎乘人說法 <a class='ref t' id='t0411b08' href='#t0411b08'>T 0411b08</a> 者。越學法。狂癡心亂無罪。是故說。不得為騎 <a class='ref t' id='t0411b09' href='#t0411b09'>T 0411b09</a> 乘人說法。除病。應當學。</p>
<a class='ref t' id='t0411b10' href='#t0411b10'>T 0411b10</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
