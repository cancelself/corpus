<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk63' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 63</span> <span class='mirror-right'>學法六十三</span></h1>
</header>
<p><a class='ref sc' id='sc1' href='#sc1'>SC 1</a> 佛住毘舍離。廣說如上。爾時難陀優波難陀。 <a class='ref t' id='t0411b11' href='#t0411b11'>T 0411b11</a> 在道外為道中梨車童子說法。為世人所譏。 <a class='ref t' id='t0411b12' href='#t0411b12'>T 0411b12</a> 云何沙門釋子如伎人己在道外。為道中人 <a class='ref t' id='t0411b13' href='#t0411b13'>T 0411b13</a> 說法。此壞敗人有何道法。而此童子無恭敬 <a class='ref t' id='t0411b14' href='#t0411b14'>T 0411b14</a> 心。聞是妙法應避道聽。令比丘道中。云何 <a class='ref t' id='t0411b15' href='#t0411b15'>T 0411b15</a> 自在道中。諸比丘以是因緣。往白世尊。佛 <a class='ref t' id='t0411b16' href='#t0411b16'>T 0411b16</a> 言。呼難陀優波難陀來。來已佛問。汝實爾不。 <a class='ref t' id='t0411b17' href='#t0411b17'>T 0411b17</a> 答言。實爾。佛言。汝云何在道外人。在道中為 <a class='ref t' id='t0411b18' href='#t0411b18'>T 0411b18</a> 說法。從今日後不得道外為道中人說法。除 <a class='ref t' id='t0411b19' href='#t0411b19'>T 0411b19</a> 病。佛告諸比丘。皆悉令集。十利故。與諸比 <a class='ref t' id='t0411b20' href='#t0411b20'>T 0411b20</a> 丘制戒乃至已聞者當重聞。不得道外為道 <a class='ref t' id='t0411b21' href='#t0411b21'>T 0411b21</a> 中人說法。除病。應當學。病者世尊說無罪。道 <a class='ref t' id='t0411b22' href='#t0411b22'>T 0411b22</a> 外者比丘在道外。道中者前聽人。說法者。如 <a class='ref t' id='t0411b23' href='#t0411b23'>T 0411b23</a> 上說。不得道外為無病道中人說法。病者無 <a class='ref t' id='t0411b24' href='#t0411b24'>T 0411b24</a> 罪。若比丘為塔為僧事。詣王若地主。彼言。比 <a class='ref t' id='t0411b25' href='#t0411b25'>T 0411b25</a> 丘為我說法。比丘不得語令在道外。恐彼生 <a class='ref t' id='t0411b26' href='#t0411b26'>T 0411b26</a> 疑故。若邊有淨人者。當作意為淨人說。王 <a class='ref t' id='t0411b27' href='#t0411b27'>T 0411b27</a> 雖聽無罪。若比丘在怖畏嶮道行時。防衛人 <a class='ref t' id='t0411b28' href='#t0411b28'>T 0411b28</a> 言。尊者在道外。我在道中。若有賊出我當拒 <a class='ref t' id='t0411b29' href='#t0411b29'>T 0411b29</a> 之。尊者。為我說法。彼雖在道中為說無罪。若 <a class='ref t' id='t0411c01' href='#t0411c01'>T 0411c01</a> 放恣諸根在道外為無病道中人說法者。越 <a class='ref t' id='t0411c02' href='#t0411c02'>T 0411c02</a> 學法。狂癡心亂無罪。是故說。不得在道外為 <a class='ref t' id='t0411c03' href='#t0411c03'>T 0411c03</a> 道中人說法。除病。應當學。</p>
<a class='ref t' id='t0411c04' href='#t0411c04'>T 0411c04</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
