<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk60' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 60</span> <span class='mirror-right'>學法六十</span></h1>
</header>
<p><a class='ref sc' id='sc1' href='#sc1'>SC 1</a> 佛住毘舍離。廣說如上。爾時難陀優波難陀 <a class='ref t' id='t0410c04' href='#t0410c04'>T 0410c04</a> 為持蓋梨車童子說法。為世人所譏。云何沙 <a class='ref t' id='t0410c05' href='#t0410c05'>T 0410c05</a> 門釋子如伎人。為持蓋人說法。此壞敗人有 <a class='ref t' id='t0410c06' href='#t0410c06'>T 0410c06</a> 何道法。然此童子無恭敬心。聞是妙法應當 <a class='ref t' id='t0410c07' href='#t0410c07'>T 0410c07</a> <span class='t-gaiji'>却<!--gaiji,卻,1[去*ㄗ],2&#x5374;,3--></span>蓋。云何捉蓋聽法。諸比丘以是因緣。往白 <a class='ref t' id='t0410c08' href='#t0410c08'>T 0410c08</a> 世尊。佛言。呼難陀優波難陀來。來已佛問。 <a class='ref t' id='t0410c09' href='#t0410c09'>T 0410c09</a> 汝實爾不。答言。實爾。佛言。汝云何為無病持 <a class='ref t' id='t0410c10' href='#t0410c10'>T 0410c10</a> 蓋人說法。從今日後不得為持蓋人說法。除 <a class='ref t' id='t0410c11' href='#t0410c11'>T 0410c11</a> 病。佛告諸比丘。皆悉令集。十利故。與諸比 <a class='ref t' id='t0410c12' href='#t0410c12'>T 0410c12</a> 丘制戒。乃至已聞者當重聞。不得為持蓋人 <a class='ref t' id='t0410c13' href='#t0410c13'>T 0410c13</a> 說法。除病。應當學。病者。世尊說無罪。蓋者。 <a class='ref t' id='t0410c14' href='#t0410c14'>T 0410c14</a> 樹皮蓋。多羅葉蓋。多梨葉蓋。竹傘蓋。疊傘 <a class='ref t' id='t0410c15' href='#t0410c15'>T 0410c15</a> 蓋。孔雀尾蓋。如是等種種能遮雨日者。皆名 <a class='ref t' id='t0410c16' href='#t0410c16'>T 0410c16</a> 傘蓋。說法者。如上說。不得為無病捉蓋人說 <a class='ref t' id='t0410c17' href='#t0410c17'>T 0410c17</a> 法。病者無罪。若比丘為塔為僧事。詣王若地 <a class='ref t' id='t0410c18' href='#t0410c18'>T 0410c18</a> 主。彼言。比丘為我說法。不得語令<span class='t-gaiji'>却<!--gaiji,卻,1[去*ㄗ],2&#x5374;,3--></span>蓋恐 <a class='ref t' id='t0410c19' href='#t0410c19'>T 0410c19</a> 生疑故。若邊有淨人應作意為淨人說。王 <a class='ref t' id='t0410c20' href='#t0410c20'>T 0410c20</a> 雖聽無罪。若法師若律師風雨寒雪大熱時。 <a class='ref t' id='t0410c21' href='#t0410c21'>T 0410c21</a> 捉蓋為說無罪若放恣諸根為無病捉蓋 <a class='ref t' id='t0410c22' href='#t0410c22'>T 0410c22</a> 人說法者。越學法。狂癡心亂無罪。是故說。 <a class='ref t' id='t0410c23' href='#t0410c23'>T 0410c23</a> 不得為持蓋人說法除病。應當學。</p>
<a class='ref t' id='t0410c24' href='#t0410c24'>T 0410c24</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
