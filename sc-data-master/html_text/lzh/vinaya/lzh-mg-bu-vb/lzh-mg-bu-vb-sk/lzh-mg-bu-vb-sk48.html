<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk48' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 48</span> <span class='mirror-right'>學法四十八</span></h1>
</header>
<p><a class='ref sc' id='sc1' href='#sc1'>SC 1</a> 佛住毘舍離。廣說如上。爾時難陀優波難陀 <a class='ref t' id='t0407c26' href='#t0407c26'>T 0407c26</a> 立為坐梨車童子說法。為世人所譏。云何沙 <a class='ref t' id='t0407c27' href='#t0407c27'>T 0407c27</a> 門釋子如彼伎人立為坐人說法。此壞敗 <a class='ref t' id='t0407c28' href='#t0407c28'>T 0407c28</a> 人有何道法。然此童子無恭敬心。說如是微 <a class='ref t' id='t0407c29' href='#t0407c29'>T 0407c29</a> 妙法時。應與床坐。云何坐聽。令彼立說。諸比 <a class='ref t' id='t0408a01' href='#t0408a01'>T 0408a01</a> 丘以是因緣往白世尊。佛言。呼難陀優波難 <a class='ref t' id='t0408a02' href='#t0408a02'>T 0408a02</a> 陀來。來已佛問上事。汝實爾不。答言。實爾。 <a class='ref t' id='t0408a03' href='#t0408a03'>T 0408a03</a> 佛言。汝云何立為無病坐人說法。從今日後 <a class='ref t' id='t0408a04' href='#t0408a04'>T 0408a04</a> 不得立為坐人說法。佛告諸比丘。依止毘 <a class='ref t' id='t0408a05' href='#t0408a05'>T 0408a05</a> 舍離城住者。皆悉令集。以十利故。與諸比 <a class='ref t' id='t0408a06' href='#t0408a06'>T 0408a06</a> 丘制戒。乃至已聞者當重聞。人坐比丘立不 <a class='ref t' id='t0408a07' href='#t0408a07'>T 0408a07</a> 得為說法除病。應當學。病者世尊說無罪。 <a class='ref t' id='t0408a08' href='#t0408a08'>T 0408a08</a> 說者。為前人開解其義分別演說。欲令如說 <a class='ref t' id='t0408a09' href='#t0408a09'>T 0408a09</a> 修行。法者。佛所說佛所印可。佛所說者。如來 <a class='ref t' id='t0408a10' href='#t0408a10'>T 0408a10</a> 應供正遍知自說。佛所印可者聲聞所說。佛 <a class='ref t' id='t0408a11' href='#t0408a11'>T 0408a11</a> 讚善哉。是名印可。不得立為坐人說法。前人 <a class='ref t' id='t0408a12' href='#t0408a12'>T 0408a12</a> 病者無罪。若比丘為塔事。為僧事詣王若 <a class='ref t' id='t0408a13' href='#t0408a13'>T 0408a13</a> 地主。彼言。比丘為我說法。不得語令起恐 <a class='ref t' id='t0408a14' href='#t0408a14'>T 0408a14</a> 彼疑故。若邊有立人者。即作意為立人說 <a class='ref t' id='t0408a15' href='#t0408a15'>T 0408a15</a> 法。王雖聽比丘無罪。若放恣諸根立為無病 <a class='ref t' id='t0408a16' href='#t0408a16'>T 0408a16</a> 坐人說法者。越學法。狂癡心亂無罪。是故說。 <a class='ref t' id='t0408a17' href='#t0408a17'>T 0408a17</a> 人坐比丘立不得為說法。除病。應當學。</p>
<a class='ref t' id='t0408a18' href='#t0408a18'>T 0408a18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
