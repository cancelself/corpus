<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-sk16' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 16</span> <span class='mirror-right'>學法十六</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。廣說如上。爾時六群比丘入白 <a class='ref t' id='t0402a22' href='#t0402a22'>T 0402a22</a> 衣家內坐。高聲大喚共相嘲話。為世人所 <a class='ref t' id='t0402a23' href='#t0402a23'>T 0402a23</a> 譏。云何沙門釋子高聲大喚。如商人失伴。 <a class='ref t' id='t0402a24' href='#t0402a24'>T 0402a24</a> 如放牧人大喚。問言。尊者。何故大喚。出家之 <a class='ref t' id='t0402a25' href='#t0402a25'>T 0402a25</a> 人應小聲坐。云何大喚。此壞敗人有何道法。 <a class='ref t' id='t0402a26' href='#t0402a26'>T 0402a26</a> 諸比丘以是因緣往白世尊。佛言。呼六群比 <a class='ref t' id='t0402a27' href='#t0402a27'>T 0402a27</a> 丘來。來已佛問比丘。汝實爾不。答言。實爾。 <a class='ref t' id='t0402a28' href='#t0402a28'>T 0402a28</a> 佛言。從今日後應小聲坐家內。佛告諸比丘。 <a class='ref t' id='t0402a29' href='#t0402a29'>T 0402a29</a> 依止舍衛城住者。皆悉令集。以十利故。與諸 <a class='ref t' id='t0402b01' href='#t0402b01'>T 0402b01</a> 比丘制戒。乃至已聞者當重聞。小聲坐家內。 <a class='ref t' id='t0402b02' href='#t0402b02'>T 0402b02</a> 應當學。不得高聲大喚坐家內。若欲喚者。 <a class='ref t' id='t0402b03' href='#t0402b03'>T 0402b03</a> 應彈指。若前人不覺者。當語近邊人。若精舍 <a class='ref t' id='t0402b04' href='#t0402b04'>T 0402b04</a> 中食上。若和上阿闍梨長老比丘前坐。不得 <a class='ref t' id='t0402b05' href='#t0402b05'>T 0402b05</a> 高聲大喚。若欲語時。語比坐。如是展轉第 <a class='ref t' id='t0402b06' href='#t0402b06'>T 0402b06</a> 二第三令彼得知。若放恣諸根。高聲大喚 <a class='ref t' id='t0402b07' href='#t0402b07'>T 0402b07</a> 坐家內者。越學法狂癡心亂無罪。是故說。小 <a class='ref t' id='t0402b08' href='#t0402b08'>T 0402b08</a> 聲坐家內。應當學。</p>
<a class='ref t' id='t0402b09' href='#t0402b09'>T 0402b09</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
