<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-np30' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 30</span> <span class='mirror-right'>尼薩耆波夜提三十</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。 <a class='ref t' id='t0323c24' href='#t0323c24'>T 0323c24</a> 有一乞食比丘。時到著入聚落衣。持<span class='t-gaiji'>鉢<!--gaiji,缽,1[金*本],2&#x9262;,3--></span>入城。 <a class='ref t' id='t0323c25' href='#t0323c25'>T 0323c25</a> 次行乞食。到一家。有一女人。語比丘言。尊者 <a class='ref t' id='t0323c26' href='#t0323c26'>T 0323c26</a> 某日我當供養僧并。施僧衣。比丘言。善哉 <a class='ref t' id='t0323c27' href='#t0323c27'>T 0323c27</a> 姊妹。以三不堅法。易三堅法身命財也。應疾 <a class='ref t' id='t0323c28' href='#t0323c28'>T 0323c28</a> 為之。財物無常多有諸難。作是語已。便還精 <a class='ref t' id='t0323c29' href='#t0323c29'>T 0323c29</a> 舍。語諸比丘言。我欲語汝好事。諸比丘言。有 <a class='ref t' id='t0324a01' href='#t0324a01'>T 0324a01</a> 何等好事。答言。我聞某甲優婆夷欲供僧 <a class='ref t' id='t0324a02' href='#t0324a02'>T 0324a02</a> 飯食布施僧衣。時六群比丘聞此語已。更問 <a class='ref t' id='t0324a03' href='#t0324a03'>T 0324a03</a> 言。汝說何等。答言。我聞某甲優婆夷欲供僧 <a class='ref t' id='t0324a04' href='#t0324a04'>T 0324a04</a> 飯食并布施衣。問言。汝知其家處不為在何 <a class='ref t' id='t0324a05' href='#t0324a05'>T 0324a05</a> 巷。門戶那向。具問已。晨朝著入聚落衣。往到 <a class='ref t' id='t0324a06' href='#t0324a06'>T 0324a06</a> 其家見已。問言。長壽安隱不。答言安隱語 <a class='ref t' id='t0324a07' href='#t0324a07'>T 0324a07</a> 優婆夷言。我聞汝欲供僧飯食布施僧衣。為 <a class='ref t' id='t0324a08' href='#t0324a08'>T 0324a08</a> 實爾不。答言。尊者。我有是心。但恐中間多有 <a class='ref t' id='t0324a09' href='#t0324a09'>T 0324a09</a> 難事。知得成不即語言。如我先出家長宿比 <a class='ref t' id='t0324a10' href='#t0324a10'>T 0324a10</a> 丘。汝若施衣者。我當著入王家。禮敬世尊。若 <a class='ref t' id='t0324a11' href='#t0324a11'>T 0324a11</a> 貴勝家。若人問我汝何處得。我當答某信心 <a class='ref t' id='t0324a12' href='#t0324a12'>T 0324a12</a> 優婆夷邊得。如是汝得好名稱。為眾所識。優 <a class='ref t' id='t0324a13' href='#t0324a13'>T 0324a13</a> 婆夷言我家更無有物。我正欲與僧者。若與 <a class='ref t' id='t0324a14' href='#t0324a14'>T 0324a14</a> 阿闍梨。我已許僧我若有者亦當別與。阿闍 <a class='ref t' id='t0324a15' href='#t0324a15'>T 0324a15</a> 梨亦與僧。比丘言。與以不與自從汝意。作 <a class='ref t' id='t0324a16' href='#t0324a16'>T 0324a16</a> 是語已。便出去。去已優婆夷作是思惟。我若 <a class='ref t' id='t0324a17' href='#t0324a17'>T 0324a17</a> 當與是比丘。不與僧者。僧是良福田。若不與 <a class='ref t' id='t0324a18' href='#t0324a18'>T 0324a18</a> 是比丘者。是比丘於王邊有力。能為我作不 <a class='ref t' id='t0324a19' href='#t0324a19'>T 0324a19</a> 饒益事。以是故不與。僧瞋比丘故。亦復不 <a class='ref t' id='t0324a20' href='#t0324a20'>T 0324a20</a> 與。諸比丘聞已。以是事往白世尊。佛言。呼 <a class='ref t' id='t0324a21' href='#t0324a21'>T 0324a21</a> 難陀優波難陀來來已佛廣問上事。汝實 <a class='ref t' id='t0324a22' href='#t0324a22'>T 0324a22</a> 爾不。答言。實爾。佛言。此是惡事。有二不可。 <a class='ref t' id='t0324a23' href='#t0324a23'>T 0324a23</a> 令施者失福受者失衣。佛語難陀優波難陀。 <a class='ref t' id='t0324a24' href='#t0324a24'>T 0324a24</a> 汝常不聞我以無數方便讚歎少欲毀呰多 <a class='ref t' id='t0324a25' href='#t0324a25'>T 0324a25</a> 欲。此非法非律非如佛教。不可以是長養善 <a class='ref t' id='t0324a26' href='#t0324a26'>T 0324a26</a> 法。佛告諸比丘。依止舍衛城住者。皆悉令集 <a class='ref t' id='t0324a27' href='#t0324a27'>T 0324a27</a> 以十利故。與諸比丘制戒。乃至已聞者當重 <a class='ref t' id='t0324a28' href='#t0324a28'>T 0324a28</a> 聞。若比丘知物向僧。自迴向已。尼薩耆波夜 <a class='ref t' id='t0324a29' href='#t0324a29'>T 0324a29</a> 提。比丘者。如上說。知者。若自知若從他聞。 <a class='ref t' id='t0324b01' href='#t0324b01'>T 0324b01</a> 物者。八種物。時分夜分七日終身。隨物重物 <a class='ref t' id='t0324b02' href='#t0324b02'>T 0324b02</a> 不淨物。淨物淨不淨物。向者意趣選物向 <a class='ref t' id='t0324b03' href='#t0324b03'>T 0324b03</a> 僧。僧者八種比丘僧。比丘尼僧。客僧。去僧。 <a class='ref t' id='t0324b04' href='#t0324b04'>T 0324b04</a> 舊住僧。安居僧。和合僧不和合僧自向者。自 <a class='ref t' id='t0324b05' href='#t0324b05'>T 0324b05</a> 畜自用自入。尼薩耆波夜提此物應僧中捨 <a class='ref t' id='t0324b06' href='#t0324b06'>T 0324b06</a> 波夜提。罪應悔過。若不捨而悔者。得越毘尼 <a class='ref t' id='t0324b07' href='#t0324b07'>T 0324b07</a> 罪。波夜提者。如上說。若有人來欲有布施問 <a class='ref t' id='t0324b08' href='#t0324b08'>T 0324b08</a> 比丘言。尊者我欲布施應施何處耶。比丘應 <a class='ref t' id='t0324b09' href='#t0324b09'>T 0324b09</a> 答言隨汝心所敬處便與。施主復問。何處果 <a class='ref t' id='t0324b10' href='#t0324b10'>T 0324b10</a> 報多。答言。施僧果報多。施主復言。何等清 <a class='ref t' id='t0324b11' href='#t0324b11'>T 0324b11</a> 淨持戒。有功德僧。比丘應答言。僧無有犯戒 <a class='ref t' id='t0324b12' href='#t0324b12'>T 0324b12</a> 不清淨。若人持物來施。比丘應語言。施僧者 <a class='ref t' id='t0324b13' href='#t0324b13'>T 0324b13</a> 得大果報。若言我已曾施僧。今正欲施尊者。 <a class='ref t' id='t0324b14' href='#t0324b14'>T 0324b14</a> 比丘受者無罪。若人問比丘言。我欲以此物 <a class='ref t' id='t0324b15' href='#t0324b15'>T 0324b15</a> 布施。為置何處。使我此物長見受用。爾時 <a class='ref t' id='t0324b16' href='#t0324b16'>T 0324b16</a> 應語。某甲比丘是坐禪誦經持戒。若施彼 <a class='ref t' id='t0324b17' href='#t0324b17'>T 0324b17</a> 者長見受用。若知物向僧迴向已。尼薩 <a class='ref t' id='t0324b18' href='#t0324b18'>T 0324b18</a> 耆波夜提。迴與餘人波夜提。知物向此僧迴 <a class='ref t' id='t0324b19' href='#t0324b19'>T 0324b19</a> 與餘僧者。越毘尼罪。知向此眾多人迴與彼 <a class='ref t' id='t0324b20' href='#t0324b20'>T 0324b20</a> 眾多人。越毘尼罪。知物向此畜生迴與餘畜 <a class='ref t' id='t0324b21' href='#t0324b21'>T 0324b21</a> 生。越毘尼心悔。知物向僧自迴向己者。尼薩 <a class='ref t' id='t0324b22' href='#t0324b22'>T 0324b22</a> 耆波夜提。是物眾僧應不與。眾僧應受用。 <a class='ref t' id='t0324b23' href='#t0324b23'>T 0324b23</a> 是故說。<span class='rule-number'>三十事竟</span></p>
<a class='ref t' id='t0324b24' href='#t0324b24'>T 0324b24</a>
<p class='endsection'><span class='t-juanname'>摩訶僧祇律卷第十一</span></p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
