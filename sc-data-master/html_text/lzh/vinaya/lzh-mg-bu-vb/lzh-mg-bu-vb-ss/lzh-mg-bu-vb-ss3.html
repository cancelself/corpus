<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-ss3' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Saṅghādisesa 3</span> <span class='mirror-right'>僧伽婆尸沙三</span></h1>
</header>
<p><a class='ref sc' id='sc1' href='#sc1'>SC 1</a> 佛住王舍城迦蘭陀竹園。廣說如上。時淨居 <a class='ref t' id='t0267c20' href='#t0267c20'>T 0267c20</a> 天。以轉輪王所應服。藥價直百千授與耆 <a class='ref t' id='t0267c21' href='#t0267c21'>T 0267c21</a> 舊耆舊藥師作是念。今日世間誰最尊重。世 <a class='ref t' id='t0267c22' href='#t0267c22'>T 0267c22</a> 間第一。當持此藥以奉上之尋復念言。唯 <a class='ref t' id='t0267c23' href='#t0267c23'>T 0267c23</a> 有如來。最尊第一。當以此藥奉上世尊。爾時 <a class='ref t' id='t0267c24' href='#t0267c24'>T 0267c24</a> 耆舊童子往詣世尊所。禮世尊足<span class='t-gaiji'>却<!--gaiji,卻,1[去*ㄗ],2&#x5374;,3--></span>住一面 <a class='ref t' id='t0268a01' href='#t0268a01'>T 0268a01</a> 白佛言。淨居天與我是治轉輪王藥價直百 <a class='ref t' id='t0268a02' href='#t0268a02'>T 0268a02</a> 千。我作是念。世間誰最尊重第一應與此 <a class='ref t' id='t0268a03' href='#t0268a03'>T 0268a03</a> 藥。尋復念言。唯有如來。世之尊重。今以此藥 <a class='ref t' id='t0268a04' href='#t0268a04'>T 0268a04</a> 奉上世尊。唯願哀愍納受此藥。佛告耆舊。如 <a class='ref t' id='t0268a05' href='#t0268a05'>T 0268a05</a> 來應供正遍知。婬怒癡垢習障永盡。唯有堅 <a class='ref t' id='t0268a06' href='#t0268a06'>T 0268a06</a> 固平等妙身。無有眾患應服此藥。爾時耆舊 <a class='ref t' id='t0268a07' href='#t0268a07'>T 0268a07</a> 復白佛言。世尊。如來應供正遍知平等妙身。 <a class='ref t' id='t0268a08' href='#t0268a08'>T 0268a08</a> 雖無眾患。哀愍我故。願受此藥。當為來世弟 <a class='ref t' id='t0268a09' href='#t0268a09'>T 0268a09</a> 子開示法明。病者受藥施者得福。爾時世尊 <a class='ref t' id='t0268a10' href='#t0268a10'>T 0268a10</a> 默然而受。耆舊復念。今不可令世尊如常人 <a class='ref t' id='t0268a11' href='#t0268a11'>T 0268a11</a> 法服藥。當取青蓮花葉熏藥令香與世尊嗅 <a class='ref t' id='t0268a12' href='#t0268a12'>T 0268a12</a> 之。爾時世尊。便嗅青蓮花葉香藥。勢十八 <a class='ref t' id='t0268a13' href='#t0268a13'>T 0268a13</a> 行下。世尊下已光相不悅。時瓶沙王。與諸 <a class='ref t' id='t0268a14' href='#t0268a14'>T 0268a14</a> 群臣眷屬俱往問疾。時王舍城有五百婬 <a class='ref t' id='t0268a15' href='#t0268a15'>T 0268a15</a> 女。亦詣世尊禮拜問疾。時瓶沙王詣世尊所 <a class='ref t' id='t0268a16' href='#t0268a16'>T 0268a16</a> 問疾已。群臣侍從次入問疾。時五百婬女。或 <a class='ref t' id='t0268a17' href='#t0268a17'>T 0268a17</a> 乘象馬車輿欲來問疾。中有入者有不入者。 <a class='ref t' id='t0268a18' href='#t0268a18'>T 0268a18</a> 有與年少入園林中遊諸浴池。五欲自娛。歌 <a class='ref t' id='t0268a19' href='#t0268a19'>T 0268a19</a> 舞戲笑。有一婬女。貧窮弊衣無人共語。便詣 <a class='ref t' id='t0268a20' href='#t0268a20'>T 0268a20</a> 優陀夷所白言。阿闍梨。我欲入看。優陀夷 <a class='ref t' id='t0268a21' href='#t0268a21'>T 0268a21</a> 言。可爾。汝若不請尚欲呼汝況汝求請。即 <a class='ref t' id='t0268a22' href='#t0268a22'>T 0268a22</a> 便入房。時優陀夷亦示諸房舍種種彩畫。優 <a class='ref t' id='t0268a23' href='#t0268a23'>T 0268a23</a> 陀夷問言。姊妹房舍好不。答言實好。便問 <a class='ref t' id='t0268a24' href='#t0268a24'>T 0268a24</a> 姊妹。能共作是事不。答言。阿闍梨。我仰作 <a class='ref t' id='t0268a25' href='#t0268a25'>T 0268a25</a> 是事活。若男子者來。優陀夷言。姊妹。汝可 <a class='ref t' id='t0268a26' href='#t0268a26'>T 0268a26</a> 臥地。即時臥地。復言右<span class='t-gaiji'>脇<!--gaiji,脅,1[月*劦],2&#x8107;,3--></span>臥。即右<span class='t-gaiji'>脇<!--gaiji,脅,1[月*劦],2&#x8107;,3--></span>臥。復教 <a class='ref t' id='t0268a27' href='#t0268a27'>T 0268a27</a> 左<span class='t-gaiji'>脇<!--gaiji,脅,1[月*劦],2&#x8107;,3--></span>臥。即左<span class='t-gaiji'>脇<!--gaiji,脅,1[月*劦],2&#x8107;,3--></span>臥。復教仰臥。即便仰臥。復教 <a class='ref t' id='t0268a28' href='#t0268a28'>T 0268a28</a> 匍匐。即便匍匐。時優陀夷即便唾之<span class='t-gaiji'>脚<!--gaiji,腳,1[腳-谷+去],2&#x811A;,3--></span>蹴令 <a class='ref t' id='t0268a29' href='#t0268a29'>T 0268a29</a> 倒。便言姊妹起。我已作竟。爾時婬女便瞋 <a class='ref t' id='t0268b01' href='#t0268b01'>T 0268b01</a> 恚言。此非沙門辭謝之法。時有坐禪比丘。先 <a class='ref t' id='t0268b02' href='#t0268b02'>T 0268b02</a> 入房闇處坐遙見是事。語諸比丘。諸比丘即 <a class='ref t' id='t0268b03' href='#t0268b03'>T 0268b03</a> 以是事往白世尊。佛言。呼優陀夷來。即便呼 <a class='ref t' id='t0268b04' href='#t0268b04'>T 0268b04</a> 來。來已佛問優陀夷。汝實爾不。答言。實爾。 <a class='ref t' id='t0268b05' href='#t0268b05'>T 0268b05</a> 佛問優陀夷。汝以何心。答言。欲心。復問優陀 <a class='ref t' id='t0268b06' href='#t0268b06'>T 0268b06</a> 夷。汝欲作婬事耶。答言。不欲作。我但戲耳。 <a class='ref t' id='t0268b07' href='#t0268b07'>T 0268b07</a> 佛言。此是惡事。優陀夷。我常不種種呵責婬 <a class='ref t' id='t0268b08' href='#t0268b08'>T 0268b08</a> 欲想讚歎離欲耶。汝今云何作此惡行。優陀 <a class='ref t' id='t0268b09' href='#t0268b09'>T 0268b09</a> 夷。此非法非律非是佛教。不可以是長養善 <a class='ref t' id='t0268b10' href='#t0268b10'>T 0268b10</a> 法。佛告諸比丘。依止王舍城比丘皆悉令集。 <a class='ref t' id='t0268b11' href='#t0268b11'>T 0268b11</a> 以十利故。為諸比丘制戒。乃至已聞者當重 <a class='ref t' id='t0268b12' href='#t0268b12'>T 0268b12</a> 聞。若比丘婬欲變心。與女人說醜惡語。隨 <a class='ref t' id='t0268b13' href='#t0268b13'>T 0268b13</a> 順婬欲法。如年少男女者。僧伽婆尸沙。比 <a class='ref t' id='t0268b14' href='#t0268b14'>T 0268b14</a> 丘者。如上說。婬欲者。染污心也。變心者。變 <a class='ref t' id='t0268b15' href='#t0268b15'>T 0268b15</a> 名過去心。滅盡變易。是亦名變易。但此中 <a class='ref t' id='t0268b16' href='#t0268b16'>T 0268b16</a> 變易者。於根力覺道種變易也。心者。意識也。 <a class='ref t' id='t0268b17' href='#t0268b17'>T 0268b17</a> 女人者。親里非親里若大若小在家出家。說 <a class='ref t' id='t0268b18' href='#t0268b18'>T 0268b18</a> 婬欲語者。向彼說。惡語者。呵罵形呰。稱說 <a class='ref t' id='t0268b19' href='#t0268b19'>T 0268b19</a> 順婬欲者。說非梵行事。如年少男女者。如年 <a class='ref t' id='t0268b20' href='#t0268b20'>T 0268b20</a> 少少年年少中年年少老年。如中年年少 <a class='ref t' id='t0268b21' href='#t0268b21'>T 0268b21</a> 中年中年中年老年。如老年年少老年 <a class='ref t' id='t0268b22' href='#t0268b22'>T 0268b22</a> 中年老年老年。如年少男女法者。皆僧伽 <a class='ref t' id='t0268b23' href='#t0268b23'>T 0268b23</a> 婆尸沙。僧伽婆尸沙者。如上說。若比丘於女 <a class='ref t' id='t0268b24' href='#t0268b24'>T 0268b24</a> 人起欲心說。若欲作若不欲作。譽毀語問求 <a class='ref t' id='t0268b25' href='#t0268b25'>T 0268b25</a> 請<span class='t-gaiji'>覩<!--gaiji,睹,1[者*見],2&#x89A9;,3--></span>罵直說。作者。欲捨沙門法為婬欲事。是 <a class='ref t' id='t0268b26' href='#t0268b26'>T 0268b26</a> 名作。不作者。不欲捨沙門法。雖言我當作婬 <a class='ref t' id='t0268b27' href='#t0268b27'>T 0268b27</a> 欲。而實不為。是名不欲作。譽毀者。於八處 <a class='ref t' id='t0268b28' href='#t0268b28'>T 0268b28</a> 若譽若毀。所謂兩脣兩腋兩乳兩<span class='t-gaiji'>脇<!--gaiji,脅,1[月*劦],2&#x8107;,3--></span>腹臍 <a class='ref t' id='t0268b29' href='#t0268b29'>T 0268b29</a> 兩髀兩道。脣者。言好脣赤脣齊整脣石榴花 <a class='ref t' id='t0268c01' href='#t0268c01'>T 0268c01</a> 脣。作是稱譽者。僧伽婆尸沙。若言醜脣垂 <a class='ref t' id='t0268c02' href='#t0268c02'>T 0268c02</a> 脣<span class='t-gaiji'>麁<!--gaiji,麤,1[色-巴+鹿],2&#x9E81;,3--></span>脣<span class='t-gaiji'>猪<!--gaiji,豬,1[狂-王+者],2&#x732A;,3--></span>脣脣如井口。作是毀者。僧伽婆尸 <a class='ref t' id='t0268c03' href='#t0268c03'>T 0268c03</a> 沙。腋者。好腋平腋無毛腋香腋。若言臭腋 <a class='ref t' id='t0268c04' href='#t0268c04'>T 0268c04</a> 深腋多毛腋垢腋。作如是譽毀者。僧伽婆 <a class='ref t' id='t0268c05' href='#t0268c05'>T 0268c05</a> 尸沙。乳者。好乳圓乳石榴乳金攖乳兩乳齊 <a class='ref t' id='t0268c06' href='#t0268c06'>T 0268c06</a> 出。若言醜乳垂乳大乳<span class='t-gaiji'>猪<!--gaiji,豬,1[狂-王+者],2&#x732A;,3--></span>乳狗乳藥囊乳。如 <a class='ref t' id='t0268c07' href='#t0268c07'>T 0268c07</a> 是等譽毀者。僧伽婆尸沙。<span class='t-gaiji'>脇<!--gaiji,脅,1[月*劦],2&#x8107;,3--></span>者。好<span class='t-gaiji'>脇<!--gaiji,脅,1[月*劦],2&#x8107;,3--></span>平<span class='t-gaiji'>脇<!--gaiji,脅,1[月*劦],2&#x8107;,3--></span> <a class='ref t' id='t0268c08' href='#t0268c08'>T 0268c08</a> 轆轤<span class='t-gaiji'>脇<!--gaiji,脅,1[月*劦],2&#x8107;,3--></span>。若言醜<span class='t-gaiji'>脇<!--gaiji,脅,1[月*劦],2&#x8107;,3--></span>垂<span class='t-gaiji'>脇<!--gaiji,脅,1[月*劦],2&#x8107;,3--></span>。如是等譽毀者。僧 <a class='ref t' id='t0268c09' href='#t0268c09'>T 0268c09</a> 伽婆尸沙。腹者。好腹平腹。若言醜腹大腹 <a class='ref t' id='t0268c10' href='#t0268c10'>T 0268c10</a> 垂腹。如是等譽毀者。僧伽婆尸沙。臍者。好臍 <a class='ref t' id='t0268c11' href='#t0268c11'>T 0268c11</a> 深臍水漩臍。若言醜臍大臍凸臍。作如是 <a class='ref t' id='t0268c12' href='#t0268c12'>T 0268c12</a> 譽毀者。僧伽婆尸沙。髀者。好髀圓髀<span class='t-gaiji'>傭<!--gaiji,傭,1[月*庸],2&#x267DB;,3--></span>髀 <a class='ref t' id='t0268c13' href='#t0268c13'>T 0268c13</a> 象鼻髀。若言惡髀瘦髀。作如是譽毀者。僧 <a class='ref t' id='t0268c14' href='#t0268c14'>T 0268c14</a> 伽婆尸沙。兩道者說名僧伽婆尸沙。是名八 <a class='ref t' id='t0268c15' href='#t0268c15'>T 0268c15</a> 事。染污心譽毀者。僧伽婆尸沙。語者。語女人 <a class='ref t' id='t0268c16' href='#t0268c16'>T 0268c16</a> 言。如汝母姊妹曾從事人。若夫若叔語汝者。 <a class='ref t' id='t0268c17' href='#t0268c17'>T 0268c17</a> 汝當隨作。作是語者。僧伽婆尸沙。問者。問 <a class='ref t' id='t0268c18' href='#t0268c18'>T 0268c18</a> 女人言。汝曾從事人。若夫若叔在何處作。夜 <a class='ref t' id='t0268c19' href='#t0268c19'>T 0268c19</a> 幾時作。作如是問者。僧伽婆尸沙。求者。比丘 <a class='ref t' id='t0268c20' href='#t0268c20'>T 0268c20</a> 言。如人求汝母姊妹。曾從事人法求汝。以是 <a class='ref t' id='t0268c21' href='#t0268c21'>T 0268c21</a> 事可得衣食。作如是說者。僧伽婆尸沙。請者。 <a class='ref t' id='t0268c22' href='#t0268c22'>T 0268c22</a> 語女人言。我已請諸天神。得與汝和合。當報 <a class='ref t' id='t0268c23' href='#t0268c23'>T 0268c23</a> 此願。作如是說者。僧伽婆尸沙。<span class='t-gaiji'>覩<!--gaiji,睹,1[者*見],2&#x89A9;,3--></span>者。作是 <a class='ref t' id='t0268c24' href='#t0268c24'>T 0268c24</a> 言今當共比知。誰脣好我耶汝耶。不好當顧 <a class='ref t' id='t0269a01' href='#t0269a01'>T 0269a01</a> 物。如是兩腋兩乳兩<span class='t-gaiji'>脇<!--gaiji,脅,1[月*劦],2&#x8107;,3--></span>腹臍兩髀。皆當共比 <a class='ref t' id='t0269a02' href='#t0269a02'>T 0269a02</a> 知。誰好我耶汝耶。不好當顧物。及兩道稱 <a class='ref t' id='t0269a03' href='#t0269a03'>T 0269a03</a> 名。僧伽婆尸沙。罵者。欲心罵言。如驢馬等。種 <a class='ref t' id='t0269a04' href='#t0269a04'>T 0269a04</a> 種字名者。僧伽婆尸沙。直說者。直言當共作 <a class='ref t' id='t0269a05' href='#t0269a05'>T 0269a05</a> 是事。僧伽婆尸沙。比丘欲心於女人。若欲作 <a class='ref t' id='t0269a06' href='#t0269a06'>T 0269a06</a> 若不欲作。譽毀語問求請<span class='t-gaiji'>覩<!--gaiji,睹,1[者*見],2&#x89A9;,3--></span>罵直說。僧伽婆 <a class='ref t' id='t0269a07' href='#t0269a07'>T 0269a07</a> 尸沙。起欲心欲向此而向餘。欲向餘而向此。 <a class='ref t' id='t0269a08' href='#t0269a08'>T 0269a08</a> 欲向此而向此。欲向餘而向餘。乃至直說僧 <a class='ref t' id='t0269a09' href='#t0269a09'>T 0269a09</a> 伽婆尸沙。若比丘於女人起欲心。向黃門乃 <a class='ref t' id='t0269a10' href='#t0269a10'>T 0269a10</a> 至直說。偷蘭罪。若比丘於黃門起欲心。向女 <a class='ref t' id='t0269a11' href='#t0269a11'>T 0269a11</a> 人乃至直說。僧伽婆尸沙。若比丘於女人起 <a class='ref t' id='t0269a12' href='#t0269a12'>T 0269a12</a> 欲心。向女人乃至直說。僧伽婆尸沙。若比丘 <a class='ref t' id='t0269a13' href='#t0269a13'>T 0269a13</a> 於黃門起欲心。向黃門乃至直說。偷蘭罪。 <a class='ref t' id='t0269a14' href='#t0269a14'>T 0269a14</a> 若比丘於女人起欲心。向男子乃至直說。越 <a class='ref t' id='t0269a15' href='#t0269a15'>T 0269a15</a> 比尼罪。若比丘於男子起欲心。向女人乃至 <a class='ref t' id='t0269a16' href='#t0269a16'>T 0269a16</a> 直說。僧伽婆尸沙。女人向女人亦爾。若比丘 <a class='ref t' id='t0269a17' href='#t0269a17'>T 0269a17</a> 於男子起欲心。向男子乃至直說。越比尼 <a class='ref t' id='t0269a18' href='#t0269a18'>T 0269a18</a> 罪。黃門男子亦如是。若比丘欲心向女人。說 <a class='ref t' id='t0269a19' href='#t0269a19'>T 0269a19</a> 婬欲。順婬欲。隱覆。傍語。妊身。婬欲者。言姊 <a class='ref t' id='t0269a20' href='#t0269a20'>T 0269a20</a> 妹共作是事。是名婬欲。順婬欲者。比丘言女 <a class='ref t' id='t0269a21' href='#t0269a21'>T 0269a21</a> 人所欲得物。若男子若塗香若花鬘衣服瓔 <a class='ref t' id='t0269a22' href='#t0269a22'>T 0269a22</a> 珞。當作是事是名順婬欲。隱覆者。若比丘向 <a class='ref t' id='t0269a23' href='#t0269a23'>T 0269a23</a> 女人。作隱覆語言。姊妹沐浴來噉果來出毒 <a class='ref t' id='t0269a24' href='#t0269a24'>T 0269a24</a> 來。作如是等種種謬語。是名隱覆。傍語者。若 <a class='ref t' id='t0269a25' href='#t0269a25'>T 0269a25</a> 比丘於一女人有欲心。向傍女人說八處。若 <a class='ref t' id='t0269a26' href='#t0269a26'>T 0269a26</a> 此一女人。知比丘欲心向己者。是比丘得八 <a class='ref t' id='t0269a27' href='#t0269a27'>T 0269a27</a> 僧伽婆尸沙罪。此一女人不知者。得六偷蘭 <a class='ref t' id='t0269a28' href='#t0269a28'>T 0269a28</a> 罪二僧伽婆尸沙。若比丘欲心於一女人。即 <a class='ref t' id='t0269a29' href='#t0269a29'>T 0269a29</a> 向此女人譽毀餘女人八處。若此女人知此 <a class='ref t' id='t0269b01' href='#t0269b01'>T 0269b01</a> 比丘欲心向己者。是比丘得八僧伽婆尸 <a class='ref t' id='t0269b02' href='#t0269b02'>T 0269b02</a> 沙。不知者得六偷蘭罪二僧伽婆尸沙。若 <a class='ref t' id='t0269b03' href='#t0269b03'>T 0269b03</a> 比丘於女人有欲心。即向此女人說黃門八 <a class='ref t' id='t0269b04' href='#t0269b04'>T 0269b04</a> 處。是女人知比丘有欲心向己者。犯八僧伽婆 <a class='ref t' id='t0269b05' href='#t0269b05'>T 0269b05</a> 尸沙。不知者六偷蘭罪二僧伽婆尸沙。若比 <a class='ref t' id='t0269b06' href='#t0269b06'>T 0269b06</a> 丘於一女人有欲心。即向此女人說男子八 <a class='ref t' id='t0269b07' href='#t0269b07'>T 0269b07</a> 處。是女人知比丘有欲心向己者。犯八僧伽 <a class='ref t' id='t0269b08' href='#t0269b08'>T 0269b08</a> 婆尸沙罪。不知者六偷蘭罪二僧伽婆尸沙。 <a class='ref t' id='t0269b09' href='#t0269b09'>T 0269b09</a> 若比丘於一黃門有欲心。向餘黃門譽毀八 <a class='ref t' id='t0269b10' href='#t0269b10'>T 0269b10</a> 處。若此黃門知比丘有欲心向己者。得八偷 <a class='ref t' id='t0269b11' href='#t0269b11'>T 0269b11</a> 蘭罪。若不知者得六越比尼二偷蘭罪。若比 <a class='ref t' id='t0269b12' href='#t0269b12'>T 0269b12</a> 丘於一黃門有欲心。即向此黃門。譽毀餘黃 <a class='ref t' id='t0269b13' href='#t0269b13'>T 0269b13</a> 門八處。若是黃門知比丘有欲心向己者。是 <a class='ref t' id='t0269b14' href='#t0269b14'>T 0269b14</a> 比丘得八偷蘭罪。若不知者。得六越比尼罪 <a class='ref t' id='t0269b15' href='#t0269b15'>T 0269b15</a> 二偷蘭罪。若比丘於此黃門有欲心。即向此 <a class='ref t' id='t0269b16' href='#t0269b16'>T 0269b16</a> 黃門譽毀女人八處。若此黃門知比丘有欲 <a class='ref t' id='t0269b17' href='#t0269b17'>T 0269b17</a> 心向己者。是比丘犯八偷蘭罪。不知者得六 <a class='ref t' id='t0269b18' href='#t0269b18'>T 0269b18</a> 越比尼罪二偷蘭罪。若比丘於此黃門有欲 <a class='ref t' id='t0269b19' href='#t0269b19'>T 0269b19</a> 心。即於黃門前譽毀男子八處。若此黃門知 <a class='ref t' id='t0269b20' href='#t0269b20'>T 0269b20</a> 比丘有欲心向己者得八偷蘭罪。若不知者 <a class='ref t' id='t0269b21' href='#t0269b21'>T 0269b21</a> 得六越比尼罪二偷蘭罪。若比丘於一男子 <a class='ref t' id='t0269b22' href='#t0269b22'>T 0269b22</a> 有欲心。向餘男子譽毀八處。是男子知比 <a class='ref t' id='t0269b23' href='#t0269b23'>T 0269b23</a> 丘有欲心向己者。得八越比尼罪。若不知者。 <a class='ref t' id='t0269b24' href='#t0269b24'>T 0269b24</a> 六越比尼心悔二越比尼罪。若比丘於此男 <a class='ref t' id='t0269b25' href='#t0269b25'>T 0269b25</a> 子有欲心。即於此男子前譽毀餘男子八處。 <a class='ref t' id='t0269b26' href='#t0269b26'>T 0269b26</a> 是男子知比丘有欲心向己者。犯八越比尼 <a class='ref t' id='t0269b27' href='#t0269b27'>T 0269b27</a> 罪若不知者。得六越比尼心悔二越比尼罪。 <a class='ref t' id='t0269b28' href='#t0269b28'>T 0269b28</a> 若比丘於男子有欲心。即此人前譽毀女人 <a class='ref t' id='t0269b29' href='#t0269b29'>T 0269b29</a> 八處。是男子知比丘有欲心向己者。得八 <a class='ref t' id='t0269c01' href='#t0269c01'>T 0269c01</a> 越比尼罪。若不知者。六越比尼心悔二越比 <a class='ref t' id='t0269c02' href='#t0269c02'>T 0269c02</a> 尼罪。若比丘於男子有欲心。即向男子說黃 <a class='ref t' id='t0269c03' href='#t0269c03'>T 0269c03</a> 門八處。若是男子知比丘有欲心向己者。得 <a class='ref t' id='t0269c04' href='#t0269c04'>T 0269c04</a> 八越比尼罪。若不知者。得六越比尼心悔二 <a class='ref t' id='t0269c05' href='#t0269c05'>T 0269c05</a> 越比尼罪。是名傍說。妊娠者。若妊娠 <a class='ref t' id='t0269c06' href='#t0269c06'>T 0269c06</a> 女人來入寺中禮比丘足。語女人言。咄咄奇。 <a class='ref t' id='t0269c07' href='#t0269c07'>T 0269c07</a> 優婆夷。汝已開門已受染色。汝夜都不眠。作 <a class='ref t' id='t0269c08' href='#t0269c08'>T 0269c08</a> 不淨業。此非梵行。是婬欲果耳。作是語者。僧 <a class='ref t' id='t0269c09' href='#t0269c09'>T 0269c09</a> 伽婆尸沙。是名妊身。若女人前譽毀。得僧 <a class='ref t' id='t0269c10' href='#t0269c10'>T 0269c10</a> 伽婆尸沙。黃門前得偷蘭罪。若男子前得 <a class='ref t' id='t0269c11' href='#t0269c11'>T 0269c11</a> 越比尼罪。若向緊那羅女獼猴女。得偷蘭 <a class='ref t' id='t0269c12' href='#t0269c12'>T 0269c12</a> 罪。向餘畜生女說。得越比尼罪。若女人邊。 <a class='ref t' id='t0269c13' href='#t0269c13'>T 0269c13</a> 得僧伽婆尸沙。黃門邊偷蘭罪。男子邊越 <a class='ref t' id='t0269c14' href='#t0269c14'>T 0269c14</a> 比尼罪。若女人邊偷蘭罪。黃門邊越比尼罪。 <a class='ref t' id='t0269c15' href='#t0269c15'>T 0269c15</a> 男子邊越比尼心悔。若女人邊越比尼罪。黃 <a class='ref t' id='t0269c16' href='#t0269c16'>T 0269c16</a> 門邊越比尼心悔。男子邊無罪。若女人邊 <a class='ref t' id='t0269c17' href='#t0269c17'>T 0269c17</a> 越比尼心悔。黃門男子邊無罪。是故說。若 <a class='ref t' id='t0269c18' href='#t0269c18'>T 0269c18</a> 比丘婬欲變心。與女人作<span class='t-gaiji'>麁<!--gaiji,麤,1[色-巴+鹿],2&#x9E81;,3--></span>惡語。隨順婬欲 <a class='ref t' id='t0269c19' href='#t0269c19'>T 0269c19</a> 法。如年少男女者。僧伽婆尸沙。<span class='rule-number'>第三戒竟</span></p>
<a class='ref t' id='t0269c20' href='#t0269c20'>T 0269c20</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
