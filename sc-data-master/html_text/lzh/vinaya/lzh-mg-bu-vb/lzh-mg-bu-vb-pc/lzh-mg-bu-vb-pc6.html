<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-pc6' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 6</span> <span class='mirror-right'>波夜提六</span></h1>
</header>
<p><a class='ref sc' id='sc1' href='#sc1'>SC 1</a> 佛住曠野城。廣說如上。爾時有營事比丘。教 <a class='ref t' id='t0336c06' href='#t0336c06'>T 0336c06</a> 眾多童子句句說波羅耶那。時一婆羅門作 <a class='ref t' id='t0336c07' href='#t0336c07'>T 0336c07</a> 是念。何處有善勝法。我當於彼出家。作是 <a class='ref t' id='t0336c08' href='#t0336c08'>T 0336c08</a> 念已。便往曠野精舍欲求出家。見比丘教諸 <a class='ref t' id='t0336c09' href='#t0336c09'>T 0336c09</a> 童子學誦。如似童子在學堂中受誦之聲。時 <a class='ref t' id='t0336c10' href='#t0336c10'>T 0336c10</a> 婆羅門作是念。我今欲求勝法從彼出家。而 <a class='ref t' id='t0336c11' href='#t0336c11'>T 0336c11</a> 此中喡喡似如童子在學堂中學誦聲。亦復 <a class='ref t' id='t0336c12' href='#t0336c12'>T 0336c12</a> 不知何者是師誰是弟子。彼人見已生不敬 <a class='ref t' id='t0336c13' href='#t0336c13'>T 0336c13</a> 信心。竟不見佛即便還歸。不復出家。諸比 <a class='ref t' id='t0336c14' href='#t0336c14'>T 0336c14</a> 丘以是因緣往白世尊。佛言。呼營事比丘來。 <a class='ref t' id='t0336c15' href='#t0336c15'>T 0336c15</a> 來已佛問營事比丘。汝實爾不。答言。實爾世 <a class='ref t' id='t0336c16' href='#t0336c16'>T 0336c16</a> 尊。佛言。此是惡事。汝云何教未受具戒人誦 <a class='ref t' id='t0336c17' href='#t0336c17'>T 0336c17</a> 句法。從今日後不聽為未受具戒人說句法。 <a class='ref t' id='t0336c18' href='#t0336c18'>T 0336c18</a> 佛告諸比丘。依止曠野城者。皆悉令集以十 <a class='ref t' id='t0336c19' href='#t0336c19'>T 0336c19</a> 利故為諸比丘制戒。乃至已聞者當重聞。若 <a class='ref t' id='t0336c20' href='#t0336c20'>T 0336c20</a> 比丘教未受具戒人說句法。波夜提。比丘者 <a class='ref t' id='t0336c21' href='#t0336c21'>T 0336c21</a> 如上說。未受具戒者。除比丘比丘尼。比丘 <a class='ref t' id='t0336c22' href='#t0336c22'>T 0336c22</a> 尼雖受具足亦不得教。句法者。若句味 <a class='ref t' id='t0336c23' href='#t0336c23'>T 0336c23</a> 字。句味字共誦。法者佛所說佛所印可。佛說 <a class='ref t' id='t0336c24' href='#t0336c24'>T 0336c24</a> 者佛自說。佛所印可者。聲聞弟子及餘人說。 <a class='ref t' id='t0336c25' href='#t0336c25'>T 0336c25</a> 佛印可之。諸善法乃至涅槃是名為法。教者 <a class='ref t' id='t0336c26' href='#t0336c26'>T 0336c26</a> 為說示語。波夜提者如上說。若比丘教未受 <a class='ref t' id='t0336c27' href='#t0336c27'>T 0336c27</a> 具戒人言眼無常聲。一時舉一時下一時斷 <a class='ref t' id='t0336c28' href='#t0336c28'>T 0336c28</a> 聲。合為樂不遮。波夜提。耳鼻舌身意。十八界 <a class='ref t' id='t0336c29' href='#t0336c29'>T 0336c29</a> 五陰六界。乃至諸法苦空無常非我亦如是。 <a class='ref t' id='t0337a01' href='#t0337a01'>T 0337a01</a> 若比丘受共行弟子依止弟子八群經。波羅 <a class='ref t' id='t0337a02' href='#t0337a02'>T 0337a02</a> 耶那經。論難經。阿耨達池經。緣覺經。如是等 <a class='ref t' id='t0337a03' href='#t0337a03'>T 0337a03</a> 種種經。若共舉共下共斷。應如是教弟子 <a class='ref t' id='t0337a04' href='#t0337a04'>T 0337a04</a> 言。汝待我誦斷汝當誦。若如是教不受語者。 <a class='ref t' id='t0337a05' href='#t0337a05'>T 0337a05</a> 不復得教。若彼弟子作是言。願阿闍梨更授 <a class='ref t' id='t0337a06' href='#t0337a06'>T 0337a06</a> 我經。師爾時應語言。若汝不復俱誦者我當 <a class='ref t' id='t0337a07' href='#t0337a07'>T 0337a07</a> 授汝如是等弟子乃至優婆塞優婆夷不得 <a class='ref t' id='t0337a08' href='#t0337a08'>T 0337a08</a> 授。若比丘共誦經上座應誦。下座心中默逐。 <a class='ref t' id='t0337a09' href='#t0337a09'>T 0337a09</a> 若上座誦不利者下座應誦。上座應心默誦 <a class='ref t' id='t0337a10' href='#t0337a10'>T 0337a10</a> 逐。乃至優婆夷亦如是。若僧中唱說偈時。不 <a class='ref t' id='t0337a11' href='#t0337a11'>T 0337a11</a> 得同說一偈。得同時各各別說餘偈。是故 <a class='ref t' id='t0337a12' href='#t0337a12'>T 0337a12</a> 說。</p>
<a class='ref t' id='t0337a13' href='#t0337a13'>T 0337a13</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
