<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-pc51' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 51</span> <span class='mirror-right'>波夜提五十一</span></h1>
</header>
<p><a class='ref sc' id='sc1' href='#sc1'>SC 1</a> 佛住王舍城。廣說如上。王舍城有三溫泉。王 <a class='ref t' id='t0371c26' href='#t0371c26'>T 0371c26</a> 溫泉。比丘溫泉。象溫泉。王溫泉者。王王 <a class='ref t' id='t0371c27' href='#t0371c27'>T 0371c27</a> 後宮夫人。及佛諸比丘浴。比丘溫泉者。佛比 <a class='ref t' id='t0371c28' href='#t0371c28'>T 0371c28</a> 丘僧浴。象溫泉者。象及一切人浴。爾時諸比 <a class='ref t' id='t0371c29' href='#t0371c29'>T 0371c29</a> 丘入王溫泉浴。時王以油塗身。欲入溫泉浴。 <a class='ref t' id='t0372a01' href='#t0372a01'>T 0372a01</a> 問泉監言。溫泉空不。泉監答言。泉中不空。有 <a class='ref t' id='t0372a02' href='#t0372a02'>T 0372a02</a> 諸比丘浴。王言聽諸比丘浴訖。我今先詣世 <a class='ref t' id='t0372a03' href='#t0372a03'>T 0372a03</a> 尊還當浴。到世尊所。頭面禮足已。還復問監 <a class='ref t' id='t0372a04' href='#t0372a04'>T 0372a04</a> 言。池中空未。答言。未空。如是至三。猶有比 <a class='ref t' id='t0372a05' href='#t0372a05'>T 0372a05</a> 丘洗浴不止。王言。聽浴勿喚令出。我當還宮 <a class='ref t' id='t0372a06' href='#t0372a06'>T 0372a06</a> 中浴。諸人聞已。皆嫌責言。沙門釋子自言善 <a class='ref t' id='t0372a07' href='#t0372a07'>T 0372a07</a> 好有德而固。池中不令大王得浴。諸比丘聞 <a class='ref t' id='t0372a08' href='#t0372a08'>T 0372a08</a> 已。以是因緣往白世尊。佛語諸比丘。何處有 <a class='ref t' id='t0372a09' href='#t0372a09'>T 0372a09</a> 王盡能忍是。從今日不聽浴。◎</p>
<p><a class='ref t' id='t0372a10' href='#t0372a10'>T 0372a10</a><a class='ref sc' id='sc2' href='#sc2'>SC 2</a> ◎復次佛住舍衛城。廣說如上。爾時世尊制 <a class='ref t' id='t0372a11' href='#t0372a11'>T 0372a11</a> 戒不聽浴。諸比丘不得浴故身垢污臭。爾時 <a class='ref t' id='t0372a12' href='#t0372a12'>T 0372a12</a> 世尊為諸大眾說法。諸比丘在下風處坐。恐 <a class='ref t' id='t0372a13' href='#t0372a13'>T 0372a13</a> 污臭熏諸梵行人故。佛知而故問。諸比丘 <a class='ref t' id='t0372a14' href='#t0372a14'>T 0372a14</a> 何故獨一處坐。似如恨人。諸比丘白佛言。世 <a class='ref t' id='t0372a15' href='#t0372a15'>T 0372a15</a> 尊制戒不聽浴故身垢污臭。恐熏梵行人。 <a class='ref t' id='t0372a16' href='#t0372a16'>T 0372a16</a> 故在下風而住。佛言。從今日後聽半月一浴 <a class='ref t' id='t0372a17' href='#t0372a17'>T 0372a17</a> 復次佛住舍衛城。廣說如上。爾時諸比丘春。 <a class='ref t' id='t0372a18' href='#t0372a18'>T 0372a18</a> 月熱。不得洗故身體痒悶。諸比丘以是因 <a class='ref t' id='t0372a19' href='#t0372a19'>T 0372a19</a> 緣往白世尊。佛言。從今日後聽熱時二月半 <a class='ref t' id='t0372a20' href='#t0372a20'>T 0372a20</a> 得浴。春後一月半夏初一月。是名二月半。</p>
<p><a class='ref t' id='t0372a21' href='#t0372a21'>T 0372a21</a><a class='ref sc' id='sc3' href='#sc3'>SC 3</a> 復次佛住舍衛城安居竟。與諸比丘往憍薩 <a class='ref t' id='t0372a22' href='#t0372a22'>T 0372a22</a> 羅國。人間遊行道中草木深邃。下則熱氣所 <a class='ref t' id='t0372a23' href='#t0372a23'>T 0372a23</a> 吸。上則為日所炙。大生苦惱。駝走向水。 <a class='ref t' id='t0372a24' href='#t0372a24'>T 0372a24</a> 如鹿赴池。佛知而故問。諸比丘具說上事。以 <a class='ref t' id='t0372a25' href='#t0372a25'>T 0372a25</a> 如是苦故。諸比丘競走赴水。佛言。從今日 <a class='ref t' id='t0372a26' href='#t0372a26'>T 0372a26</a> 後聽行時得浴。</p>
<p><a class='ref t' id='t0372a27' href='#t0372a27'>T 0372a27</a><a class='ref sc' id='sc4' href='#sc4'>SC 4</a> 復次佛住舍衛城。廣說如上。有五事利益故。 <a class='ref t' id='t0372a28' href='#t0372a28'>T 0372a28</a> 世尊五日一行諸比丘房。有比丘病疥<span class='t-gaiji'>瘙<!--gaiji,瘙,1[癈-(弓*殳)+虫],2,3--></span>。佛 <a class='ref t' id='t0372a29' href='#t0372a29'>T 0372a29</a> 知而故問。比丘汝調適不。答言。不調適。我病 <a class='ref t' id='t0372b01' href='#t0372b01'>T 0372b01</a> 疥<span class='t-gaiji'>瘙<!--gaiji,瘙,1[癈-(弓*殳)+虫],2,3--></span>痒。得數數浴便樂。世尊制戒不得浴。是 <a class='ref t' id='t0372b02' href='#t0372b02'>T 0372b02</a> 故不樂。佛言。從今日聽病比丘浴。</p>
<p><a class='ref t' id='t0372b03' href='#t0372b03'>T 0372b03</a><a class='ref sc' id='sc5' href='#sc5'>SC 5</a> 復次佛住曠野精舍。廣說如上。爾時營事比 <a class='ref t' id='t0372b04' href='#t0372b04'>T 0372b04</a> 丘輦泥輦塼。作種種作事。不敢浴故。即便持 <a class='ref t' id='t0372b05' href='#t0372b05'>T 0372b05</a> 臥。明日清旦<span class='t-gaiji'>脚<!--gaiji,腳,1[腳-谷+去],2&#x811A;,3--></span>上有泥土處。佛知而故問。比 <a class='ref t' id='t0372b06' href='#t0372b06'>T 0372b06</a> 丘汝<span class='t-gaiji'>脚<!--gaiji,腳,1[腳-谷+去],2&#x811A;,3--></span>上何故泥處。答言。世尊。我營事泥 <a class='ref t' id='t0372b07' href='#t0372b07'>T 0372b07</a> 污身。畏犯戒故不敢浴。是故<span class='t-gaiji'>脚<!--gaiji,腳,1[腳-谷+去],2&#x811A;,3--></span>有泥土。佛 <a class='ref t' id='t0372b08' href='#t0372b08'>T 0372b08</a> 言。從今日聽作時浴。</p>
<p><a class='ref t' id='t0372b09' href='#t0372b09'>T 0372b09</a><a class='ref sc' id='sc6' href='#sc6'>SC 6</a> 復次佛住舍衛城。廣說如上。爾時諸比丘值 <a class='ref t' id='t0372b10' href='#t0372b10'>T 0372b10</a> 大風起。塵土坌身。復值天雨。諸比丘不敢浴 <a class='ref t' id='t0372b11' href='#t0372b11'>T 0372b11</a> 故。即便持臥。明日清旦問訊世尊。佛知而故 <a class='ref t' id='t0372b12' href='#t0372b12'>T 0372b12</a> 問。比丘汝身上何以垢污如是。答言。世尊。昨 <a class='ref t' id='t0372b13' href='#t0372b13'>T 0372b13</a> 日風吹塵土坌身。復值天雨。不敢浴故。身上 <a class='ref t' id='t0372b14' href='#t0372b14'>T 0372b14</a> 有垢污。佛言。從今日聽大風時浴。</p>
<p><a class='ref t' id='t0372b15' href='#t0372b15'>T 0372b15</a><a class='ref sc' id='sc7' href='#sc7'>SC 7</a> 復次佛住舍衛城。廣說如上。爾時天晴有少 <a class='ref t' id='t0372b16' href='#t0372b16'>T 0372b16</a> 雲起。須臾大雨。佛告諸比丘。此是閻浮提最 <a class='ref t' id='t0372b17' href='#t0372b17'>T 0372b17</a> 初吉雨。汝等應雨中洗浴。能除身中諸病瘡 <a class='ref t' id='t0372b18' href='#t0372b18'>T 0372b18</a> 癬。諸比丘心疑。世尊制戒不得浴。我等云何 <a class='ref t' id='t0372b19' href='#t0372b19'>T 0372b19</a> 當浴。佛言。從今日後聽雨時浴。佛告諸比丘。 <a class='ref t' id='t0372b20' href='#t0372b20'>T 0372b20</a> 依止舍衛城比丘盡集。以十利故。與諸比丘 <a class='ref t' id='t0372b21' href='#t0372b21'>T 0372b21</a> 制戒。乃至已聞者當重聞。若比丘減半月 <a class='ref t' id='t0372b22' href='#t0372b22'>T 0372b22</a> 浴。除餘時波夜提。餘時者。春後一月半。夏初 <a class='ref t' id='t0372b23' href='#t0372b23'>T 0372b23</a> 一月。是二月半。是熱時病時作時。風時雨時 <a class='ref t' id='t0372b24' href='#t0372b24'>T 0372b24</a> 行時。是名餘時。比丘者如上說。半月者。若十 <a class='ref t' id='t0372b25' href='#t0372b25'>T 0372b25</a> 五日浴數滿十五日。復應浴。若十四日。十 <a class='ref t' id='t0372b26' href='#t0372b26'>T 0372b26</a> 三十二十一十九八七六五四三二一日浴。 <a class='ref t' id='t0372b27' href='#t0372b27'>T 0372b27</a> 應從浴日數。要滿十五日。乃應更浴。除餘時 <a class='ref t' id='t0372b28' href='#t0372b28'>T 0372b28</a> 者。世尊說無罪。熱時者。春後一月半。夏初一 <a class='ref t' id='t0372b29' href='#t0372b29'>T 0372b29</a> 月。是二月半。名熱時。不得取前後。當取現 <a class='ref t' id='t0372c01' href='#t0372c01'>T 0372c01</a> 在。病時者。若比丘癬疥<span class='t-gaiji'>瘙<!--gaiji,瘙,1[癈-(弓*殳)+虫],2,3--></span>癰痤。如是種種病。 <a class='ref t' id='t0372c02' href='#t0372c02'>T 0372c02</a> 須浴得適意者聽浴。是名病時。不得取前 <a class='ref t' id='t0372c03' href='#t0372c03'>T 0372c03</a> 後。當取現在。作時者。若僧一切作時。比丘 <a class='ref t' id='t0372c04' href='#t0372c04'>T 0372c04</a> 作泥作治房舍。若通水溝。若抒井若泥房舍。 <a class='ref t' id='t0372c05' href='#t0372c05'>T 0372c05</a> 若掃地若洗浴。和尚阿闍梨。乃至掃塔院僧 <a class='ref t' id='t0372c06' href='#t0372c06'>T 0372c06</a> 院。下至五六動掃<span class='t-gaiji'>菷<!--gaiji,帚,1[卄/帚],2&#x83F7;,3--></span>。得名作時。浴無罪。 <a class='ref t' id='t0372c07' href='#t0372c07'>T 0372c07</a> 不得取前後。當取現在。風時者。若比丘風吹 <a class='ref t' id='t0372c08' href='#t0372c08'>T 0372c08</a> 塵土坌身。得洗浴無罪。不得取前後。當取現 <a class='ref t' id='t0372c09' href='#t0372c09'>T 0372c09</a> 在。雨時者。若天雨洗浴無罪。不得取前後當 <a class='ref t' id='t0372c10' href='#t0372c10'>T 0372c10</a> 取現在。行時者。三由延二由延下至一拘盧 <a class='ref t' id='t0372c11' href='#t0372c11'>T 0372c11</a> 舍。若來若去。是名行時。洗浴無罪。不得取前 <a class='ref t' id='t0372c12' href='#t0372c12'>T 0372c12</a> 後。當取現在。波夜提者如上說。若比丘無 <a class='ref t' id='t0372c13' href='#t0372c13'>T 0372c13</a> 上諸時。當作陶家浴法。先洗兩髀兩<span class='t-gaiji'>脚<!--gaiji,腳,1[腳-谷+去],2&#x811A;,3--></span>。後洗 <a class='ref t' id='t0372c14' href='#t0372c14'>T 0372c14</a> 頭面腰背臂肘胸腋。是故說。</p>
<a class='ref t' id='t0372c15' href='#t0372c15'>T 0372c15</a>
<blockquote class='gatha'>
<p>然火過三宿　　與欲入聚落 <a class='ref t' id='t0372c16' href='#t0372c16'>T 0372c16</a><br>
謗經擯同止　　沙彌三色衣 <a class='ref t' id='t0372c17' href='#t0372c17'>T 0372c17</a><br>
取寶半月浴　　第五跋渠竟</p>
</blockquote>
<a class='ref t' id='t0372c18' href='#t0372c18'>T 0372c18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
