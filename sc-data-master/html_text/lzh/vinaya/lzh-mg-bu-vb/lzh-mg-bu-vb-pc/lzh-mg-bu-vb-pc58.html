<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-pc58' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 58</span> <span class='mirror-right'>波夜提五十八</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。廣說如上。爾時六群比丘於禪 <a class='ref t' id='t0375c29' href='#t0375c29'>T 0375c29</a> 坊中起。以拳觸十六群比丘頭。即便大啼。 <a class='ref t' id='t0376a01' href='#t0376a01'>T 0376a01</a> 佛聞啼聲。知而故問。是中何等小兒啼聲。答 <a class='ref t' id='t0376a02' href='#t0376a02'>T 0376a02</a> 言。是六群比丘於禪坊中起。以拳觸十六 <a class='ref t' id='t0376a03' href='#t0376a03'>T 0376a03</a> 群比丘頭。是故啼聲。佛言。呼六群比丘來。來 <a class='ref t' id='t0376a04' href='#t0376a04'>T 0376a04</a> 已佛具問上事。汝實爾不。答言。實爾。佛言。 <a class='ref t' id='t0376a05' href='#t0376a05'>T 0376a05</a> 何以故爾。答言。為戲樂故。佛言。癡人。此是 <a class='ref t' id='t0376a06' href='#t0376a06'>T 0376a06</a> 惡事。惱諸梵行人而反言樂。佛語六群比丘。 <a class='ref t' id='t0376a07' href='#t0376a07'>T 0376a07</a> 莫輕彼人。彼人若入定者。以神足力擲汝著 <a class='ref t' id='t0376a08' href='#t0376a08'>T 0376a08</a> 他方世界。汝常不聞。我以無量方便。於梵 <a class='ref t' id='t0376a09' href='#t0376a09'>T 0376a09</a> 行人所應起身口意行慈。供養恭敬。云何作 <a class='ref t' id='t0376a10' href='#t0376a10'>T 0376a10</a> 是惡不善事。此非法非律。非如佛教。不可以 <a class='ref t' id='t0376a11' href='#t0376a11'>T 0376a11</a> 是長養善法。佛告諸比丘。依止舍衛城住者。 <a class='ref t' id='t0376a12' href='#t0376a12'>T 0376a12</a> 皆悉令集。以十利故。與諸比丘制戒。乃至已 <a class='ref t' id='t0376a13' href='#t0376a13'>T 0376a13</a> 聞者當重聞。若比丘打比丘者波夜提。比丘 <a class='ref t' id='t0376a14' href='#t0376a14'>T 0376a14</a> 者。如上說。打者。若身身分身方便。身者。一切 <a class='ref t' id='t0376a15' href='#t0376a15'>T 0376a15</a> 身是名身。身分者。若手若<span class='t-gaiji'>脚<!--gaiji,腳,1[腳-谷+去],2&#x811A;,3--></span>。若肘若膝。若齒 <a class='ref t' id='t0376a16' href='#t0376a16'>T 0376a16</a> 若爪甲。是名身分。身方便者。若捉杖木瓦石 <a class='ref t' id='t0376a17' href='#t0376a17'>T 0376a17</a> 等打若遙擲。是名身方便。波夜提者。如上說。 <a class='ref t' id='t0376a18' href='#t0376a18'>T 0376a18</a> 若比丘打比丘。波夜提。打比丘尼。偷蘭遮。打 <a class='ref t' id='t0376a19' href='#t0376a19'>T 0376a19</a> 式叉摩尼沙彌沙彌尼。越毘尼罪。下至俗人。 <a class='ref t' id='t0376a20' href='#t0376a20'>T 0376a20</a> 越毘尼心悔。若惡象馬牛羊狗。如是種種惡 <a class='ref t' id='t0376a21' href='#t0376a21'>T 0376a21</a> 獸來不得打得捉杖木瓦石等打地作恐怖 <a class='ref t' id='t0376a22' href='#t0376a22'>T 0376a22</a> 相。若畜生來入塔寺中。觸突形像壞花果 <a class='ref t' id='t0376a23' href='#t0376a23'>T 0376a23</a> 樹。亦得以杖木瓦石等打地恐怖令去。是故 <a class='ref t' id='t0376a24' href='#t0376a24'>T 0376a24</a> 說。</p>
<a class='ref t' id='t0376a25' href='#t0376a25'>T 0376a25</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
