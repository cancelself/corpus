<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc119' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 119</span> <span class='mirror-right'>波夜提之百十九</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛國。爾時偷蘭難陀比丘尼。畜有男<a class='ref t' id='t0329a16' href='#t0329a16'>T 0329a16</a>女自隨女人為眾。是比丘尼。中前著衣持<span class='t-gaiji'>鉢<!--gaiji,缽,1[金*本],2&#x9262;,3--></span>。<a class='ref t' id='t0329a17' href='#t0329a17'>T 0329a17</a>男女前後圍遶共行乞食。諸居士共相謂言。<a class='ref t' id='t0329a18' href='#t0329a18'>T 0329a18</a>汝知不。諸沙門釋子作婬欲人。共比丘尼。僧<a class='ref t' id='t0329a19' href='#t0329a19'>T 0329a19</a>坊中生兒女。是中有比丘尼。少欲知足行頭<a class='ref t' id='t0329a20' href='#t0329a20'>T 0329a20</a>陀。聞是事心不喜。種種因緣呵責言。云何名<a class='ref t' id='t0329a21' href='#t0329a21'>T 0329a21</a>比丘尼。畜將男女自隨女人為眾。種種因緣<a class='ref t' id='t0329a22' href='#t0329a22'>T 0329a22</a>呵責已向佛廣說。佛以是事集二部僧。知而<a class='ref t' id='t0329a23' href='#t0329a23'>T 0329a23</a>故問偷蘭難陀比丘尼。汝實作是事不。答言<a class='ref t' id='t0329a24' href='#t0329a24'>T 0329a24</a>實作世尊。佛以種種因緣呵責。云何名比丘<a class='ref t' id='t0329a25' href='#t0329a25'>T 0329a25</a>尼。畜將男女自隨女人為眾。種種因緣呵已<a class='ref t' id='t0329a26' href='#t0329a26'>T 0329a26</a>語諸比丘。以十利故。與比丘尼結戒。從今是<a class='ref t' id='t0329a27' href='#t0329a27'>T 0329a27</a>戒應如是說。若比丘尼。畜有男女自隨女人<a class='ref t' id='t0329a28' href='#t0329a28'>T 0329a28</a>為眾。波逸提。波逸提者。燒煮覆障。若不悔過<a class='ref t' id='t0329a29' href='#t0329a29'>T 0329a29</a>能障礙道。是中犯者。若比丘尼畜有男女自<a class='ref t' id='t0329b01' href='#t0329b01'>T 0329b01</a>隨女人為眾波逸提。隨畜隨得爾所波逸提<a class='ref t' id='t0329b02' href='#t0329b02'>T 0329b02</a>。<span class='rule-number'>一百一十九事竟</span></p>
<a class='ref t' id='t0329b03' href='#t0329b03'>T 0329b03</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
