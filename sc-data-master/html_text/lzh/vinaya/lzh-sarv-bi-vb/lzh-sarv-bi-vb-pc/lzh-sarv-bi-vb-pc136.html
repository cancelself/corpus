<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc136' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 136</span> <span class='mirror-right'>波夜提之百三十六</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛國。爾時諸比丘尼僧。打揵搥欲捨<a class='ref t' id='t0336c04' href='#t0336c04'>T 0336c04</a>迦絺那衣。優婆和比丘尼。作僧斷事人。不欲<a class='ref t' id='t0336c05' href='#t0336c05'>T 0336c05</a>到僧中。遣比丘尼喚言。善女來。比丘尼僧欲<a class='ref t' id='t0336c06' href='#t0336c06'>T 0336c06</a>捨迦絺那衣。瞋言。我是僧斷事人。何故不問<a class='ref t' id='t0336c07' href='#t0336c07'>T 0336c07</a>我而打揵搥。我不能去。即以是因緣故。不成<a class='ref t' id='t0336c08' href='#t0336c08'>T 0336c08</a>捨迦絺那衣。是中有比丘尼。少欲知足行頭<a class='ref t' id='t0336c09' href='#t0336c09'>T 0336c09</a>陀。聞是事心不喜。種種因緣呵責言。云何名<a class='ref t' id='t0336c10' href='#t0336c10'>T 0336c10</a>比丘尼。僧欲捨迦絺那衣。不隨順從。種種因<a class='ref t' id='t0336c11' href='#t0336c11'>T 0336c11</a>緣呵已向佛廣說。佛以是事集二部僧。知而<a class='ref t' id='t0336c12' href='#t0336c12'>T 0336c12</a>故問優婆和比丘尼。汝實作是事不。答言。實<a class='ref t' id='t0336c13' href='#t0336c13'>T 0336c13</a>作世尊。佛以種種因緣呵責。云何名比丘尼<a class='ref t' id='t0336c14' href='#t0336c14'>T 0336c14</a>僧捨迦絺那衣。不隨順。種種因緣呵已語諸<a class='ref t' id='t0336c15' href='#t0336c15'>T 0336c15</a>比丘。以十利故。與比丘尼結戒。從今是戒應<a class='ref t' id='t0336c16' href='#t0336c16'>T 0336c16</a>如是說。若比丘尼僧捨迦絺那衣時。不隨者<a class='ref t' id='t0336c17' href='#t0336c17'>T 0336c17</a>波夜提。波夜提者。燒煮覆障。若不悔過能障<a class='ref t' id='t0336c18' href='#t0336c18'>T 0336c18</a>礙道。是中犯者。若比丘尼僧。捨迦絺那衣時<a class='ref t' id='t0336c19' href='#t0336c19'>T 0336c19</a>不隨者波夜提。隨不隨順隨得波夜提。<span class='rule-number'>一百三十六事竟</span></p>
<a class='ref t' id='t0336c20' href='#t0336c20'>T 0336c20</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
