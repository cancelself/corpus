<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc96' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 96</span> <span class='mirror-right'>波夜提之九十六</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。自恣竟二月遊行他國。舍利弗<a class='ref t' id='t0322c15' href='#t0322c15'>T 0322c15</a>目連阿那律難提金毘羅等諸大弟子。皆從<a class='ref t' id='t0322c16' href='#t0322c16'>T 0322c16</a>佛遊行他國。是諸比丘尼住不去。諸居士呵<a class='ref t' id='t0322c17' href='#t0322c17'>T 0322c17</a>責言。佛在王舍城。自恣竟二月遊行他國。<a class='ref t' id='t0322c18' href='#t0322c18'>T 0322c18</a>與大弟子舍利弗目連阿那律難提金毘羅等<a class='ref t' id='t0322c19' href='#t0322c19'>T 0322c19</a>遊行。諸比丘尼不去。不善小女。不欲出是房<a class='ref t' id='t0322c20' href='#t0322c20'>T 0322c20</a>舍。是中有比丘尼。少欲知足行頭陀。聞是事<a class='ref t' id='t0322c21' href='#t0322c21'>T 0322c21</a>心不喜。向佛廣說。佛以是事集二部僧。知而<a class='ref t' id='t0322c22' href='#t0322c22'>T 0322c22</a>故問諸比丘尼。汝等實爾不。答言。實爾世尊。<a class='ref t' id='t0322c23' href='#t0322c23'>T 0322c23</a>佛以種種因緣呵責言。云何名比丘尼。自<a class='ref t' id='t0322c24' href='#t0322c24'>T 0322c24</a>恣竟不遊行餘處一宿。種種因緣呵已語諸<a class='ref t' id='t0322c25' href='#t0322c25'>T 0322c25</a>比丘。以十利故與比丘尼結戒。從今是戒應<a class='ref t' id='t0322c26' href='#t0322c26'>T 0322c26</a>如是說。若比丘尼自恣竟。不遊行餘處一宿<a class='ref t' id='t0322c27' href='#t0322c27'>T 0322c27</a>波夜提。波夜提者。燒煮覆障。若不悔過能障<a class='ref t' id='t0322c28' href='#t0322c28'>T 0322c28</a>礙道。是中犯者。若比丘尼自恣竟。不遊行餘<a class='ref t' id='t0322c29' href='#t0322c29'>T 0322c29</a>處一宿波夜提。隨不去隨得爾所波夜提。<span class='rule-number'>九十六事竟</span>◎</p>
<a class='ref t' id='t0323a01' href='#t0323a01'>T 0323a01</a><a class='ref t' id='t0323a02' href='#t0323a02'>T 0323a02</a>
<p class='endsection'><span class='t-juanname'>十誦尼律卷第四十四</span></p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
