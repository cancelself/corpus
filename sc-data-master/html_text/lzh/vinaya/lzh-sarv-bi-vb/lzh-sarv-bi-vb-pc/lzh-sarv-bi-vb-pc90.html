<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc90' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 90</span> <span class='mirror-right'>波夜提之九十</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時助調達比丘尼入檀越舍。<a class='ref t' id='t0321b09' href='#t0321b09'>T 0321b09</a>獨與六群比丘共立共語竊語。遣共行比丘<a class='ref t' id='t0321b10' href='#t0321b10'>T 0321b10</a>尼去。是中有比丘尼。少欲知足行頭陀。聞是<a class='ref t' id='t0321b11' href='#t0321b11'>T 0321b11</a>事心不喜。種種因緣呵責。云何名比丘尼。入<a class='ref t' id='t0321b12' href='#t0321b12'>T 0321b12</a>白衣舍。獨與一比丘。共立共語竊語。種種因<a class='ref t' id='t0321b13' href='#t0321b13'>T 0321b13</a>緣呵已。向佛廣說。佛以是事集二部僧。知而<a class='ref t' id='t0321b14' href='#t0321b14'>T 0321b14</a>故問助調達比丘尼。汝實作是事不。答言。實<a class='ref t' id='t0321b15' href='#t0321b15'>T 0321b15</a>作世尊。佛以種種因緣呵責言。云何名比丘<a class='ref t' id='t0321b16' href='#t0321b16'>T 0321b16</a>尼。入白衣舍。獨與一比丘。共立共語竊語。種<a class='ref t' id='t0321b17' href='#t0321b17'>T 0321b17</a>種因緣呵已語諸比丘。以十利故。與比丘尼<a class='ref t' id='t0321b18' href='#t0321b18'>T 0321b18</a>結戒。從今是戒應如是說。若比丘尼入白衣<a class='ref t' id='t0321b19' href='#t0321b19'>T 0321b19</a>舍。獨與一比丘共立共語竊語。遣共行比丘<a class='ref t' id='t0321b20' href='#t0321b20'>T 0321b20</a>尼去。求閑便故波夜提。波夜提者。燒煮覆障。<a class='ref t' id='t0321b21' href='#t0321b21'>T 0321b21</a>若不悔過能障礙道。是中犯者。若比丘尼入<a class='ref t' id='t0321b22' href='#t0321b22'>T 0321b22</a>白衣舍。獨與一比丘共立突吉羅。共語突吉<a class='ref t' id='t0321b23' href='#t0321b23'>T 0321b23</a>羅。共竊語突吉羅。求閑便故。遣共行比丘尼<a class='ref t' id='t0321b24' href='#t0321b24'>T 0321b24</a>離聞處去波逸提。不離聞處突吉羅。<span class='rule-number'>九十事竟</span></p>
<a class='ref t' id='t0321b25' href='#t0321b25'>T 0321b25</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
