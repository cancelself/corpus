<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc157' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 157</span> <span class='mirror-right'>波夜提之百五十七</span></h1>
</header>
<p><a class='ref sc' id='sc1' href='#sc1'>SC 1</a> 佛在迦維羅衛國。爾時摩訶男釋。請佛及二<a class='ref t' id='t0341b01' href='#t0341b01'>T 0341b01</a>部僧明日食。佛默然受。知佛默然受已。頭面<a class='ref t' id='t0341b02' href='#t0341b02'>T 0341b02</a>禮足右遶而去。還家通夜辦種種多美飲食。<a class='ref t' id='t0341b03' href='#t0341b03'>T 0341b03</a>早起敷坐處。遣使白佛時到。食具已辦唯聖<a class='ref t' id='t0341b04' href='#t0341b04'>T 0341b04</a>知時。佛與二部僧入已皆坐。知佛坐已。自手<a class='ref t' id='t0341b05' href='#t0341b05'>T 0341b05</a>行水。自與種種多美飲食。自恣滿足。爾時助<a class='ref t' id='t0341b06' href='#t0341b06'>T 0341b06</a>調達比丘尼。滿<span class='t-gaiji'>鉢<!--gaiji,缽,1[金*本],2&#x9262;,3--></span>中飯以羹澆上。在前不噉<a class='ref t' id='t0341b07' href='#t0341b07'>T 0341b07</a>四向顧視。摩訶男釋作是念。我當遍看誰<a class='ref t' id='t0341b08' href='#t0341b08'>T 0341b08</a>少誰不少。誰食誰不食。見助調達比丘尼滿<a class='ref t' id='t0341b09' href='#t0341b09'>T 0341b09</a><span class='t-gaiji'>鉢<!--gaiji,缽,1[金*本],2&#x9262;,3--></span>飯羹在前不食。語言。善女。何故不食。答<a class='ref t' id='t0341b10' href='#t0341b10'>T 0341b10</a>言。我先已食。何故取飯。答言。汝便持去。摩<a class='ref t' id='t0341b11' href='#t0341b11'>T 0341b11</a>訶男釋善好不嫌。諸居士隨摩訶男釋者<a class='ref t' id='t0341b12' href='#t0341b12'>T 0341b12</a>作是言。摩訶男釋。供給眾僧如事大家。諸<a class='ref t' id='t0341b13' href='#t0341b13'>T 0341b13</a>比丘尼現前呵辱。佛遙見比丘尼所作。聞諸<a class='ref t' id='t0341b14' href='#t0341b14'>T 0341b14</a>居士呵責。食後到僧坊中集二部僧。種種因<a class='ref t' id='t0341b15' href='#t0341b15'>T 0341b15</a>緣呵責助調達比丘尼。摩訶男釋。供給眾僧<a class='ref t' id='t0341b16' href='#t0341b16'>T 0341b16</a>如事大家。云何現前毀辱。種種因緣呵責<a class='ref t' id='t0341b17' href='#t0341b17'>T 0341b17</a>已語諸比丘。從今聽諸比丘尼數數食。何以<a class='ref t' id='t0341b18' href='#t0341b18'>T 0341b18</a>故。女人喜數數食故。以十利故。與比丘尼結<a class='ref t' id='t0341b19' href='#t0341b19'>T 0341b19</a>戒從今是戒應如是說。若比丘尼。受請都不<a class='ref t' id='t0341b20' href='#t0341b20'>T 0341b20</a>食者。波夜提。波夜提者。燒煮覆障。若不悔過<a class='ref t' id='t0341b21' href='#t0341b21'>T 0341b21</a>能障礙道。是中犯者。若比丘尼受請乃至不<a class='ref t' id='t0341b22' href='#t0341b22'>T 0341b22</a>食一口波夜提。隨受請不食。隨得爾所波<a class='ref t' id='t0341b23' href='#t0341b23'>T 0341b23</a>夜提。<span class='rule-number'>一百五十七事竟</span></p>
<a class='ref t' id='t0341b24' href='#t0341b24'>T 0341b24</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
