<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc114' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 114</span> <span class='mirror-right'>波夜提之百十四</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛國。爾時偷蘭難陀比丘尼。畜眾不<a class='ref t' id='t0328a24' href='#t0328a24'>T 0328a24</a>與財法。諸弟子言。和上尼何不與我等財<a class='ref t' id='t0328a25' href='#t0328a25'>T 0328a25</a>法。偷蘭難陀比丘尼言。我不與汝等財法。諸<a class='ref t' id='t0328a26' href='#t0328a26'>T 0328a26</a>弟子言。若不以財法與我等者。當餘處去。偷<a class='ref t' id='t0328a27' href='#t0328a27'>T 0328a27</a>蘭難陀言。佛結戒。汝等應二歲隨逐我。若餘<a class='ref t' id='t0328a28' href='#t0328a28'>T 0328a28</a>處去得波逸提罪。是中有比丘尼。少欲知足<a class='ref t' id='t0328a29' href='#t0328a29'>T 0328a29</a>行頭陀。聞是事心不喜。種種因緣呵責言。云<a class='ref t' id='t0328b01' href='#t0328b01'>T 0328b01</a>何名比丘尼。畜弟子不與財法。種種因緣呵<a class='ref t' id='t0328b02' href='#t0328b02'>T 0328b02</a>已向佛廣說。佛以是事集二部僧。知而故問。<a class='ref t' id='t0328b03' href='#t0328b03'>T 0328b03</a>汝實作是事不。答言實作世尊。佛以種種<a class='ref t' id='t0328b04' href='#t0328b04'>T 0328b04</a>因緣呵責言。云何名比丘尼。畜弟子不與財<a class='ref t' id='t0328b05' href='#t0328b05'>T 0328b05</a>法。種種因緣呵已語諸比丘。以十利故。與比<a class='ref t' id='t0328b06' href='#t0328b06'>T 0328b06</a>丘尼結戒。從今是戒應如是說。若比丘尼畜<a class='ref t' id='t0328b07' href='#t0328b07'>T 0328b07</a>弟子不與財法波逸提。波逸提者。燒煮覆障。<a class='ref t' id='t0328b08' href='#t0328b08'>T 0328b08</a>若不悔過能障礙道。是中犯者。若比丘尼畜<a class='ref t' id='t0328b09' href='#t0328b09'>T 0328b09</a>眾不與財法波逸提。隨不與隨得爾所波逸<a class='ref t' id='t0328b10' href='#t0328b10'>T 0328b10</a>提。<span class='rule-number'>一百一十四事竟</span></p>
<a class='ref t' id='t0328b11' href='#t0328b11'>T 0328b11</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
