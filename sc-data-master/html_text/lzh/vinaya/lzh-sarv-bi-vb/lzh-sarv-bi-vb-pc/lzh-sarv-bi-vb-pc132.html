<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc132' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 132</span> <span class='mirror-right'>波夜提之百三十二</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時助調達比丘尼。常入出諸<a class='ref t' id='t0335c21' href='#t0335c21'>T 0335c21</a>家諸居士婦言。與我少許衣段。守護小兒故。<a class='ref t' id='t0335c22' href='#t0335c22'>T 0335c22</a>是比丘尼即脫衣與。後諸善比丘尼復到是<a class='ref t' id='t0335c23' href='#t0335c23'>T 0335c23</a>家。諸居士婦言。與我少許衣段。守護小兒故。<a class='ref t' id='t0335c24' href='#t0335c24'>T 0335c24</a>善比丘尼言。汝等倒語。白衣應與出家人衣。<a class='ref t' id='t0335c25' href='#t0335c25'>T 0335c25</a>而反從我索。我等受他信施。云何壞他供養。<a class='ref t' id='t0335c26' href='#t0335c26'>T 0335c26</a>居士婦言。汝等慳惜。前有比丘尼來。我索小<a class='ref t' id='t0335c27' href='#t0335c27'>T 0335c27</a>段。便脫衣與我。是中有比丘尼。少欲知足行<a class='ref t' id='t0335c28' href='#t0335c28'>T 0335c28</a>頭陀。聞是事心不喜。種種因緣呵責。云何名<a class='ref t' id='t0335c29' href='#t0335c29'>T 0335c29</a>比丘尼。以衣與白衣。種種因緣呵已向佛廣<a class='ref t' id='t0336a01' href='#t0336a01'>T 0336a01</a>說。佛以是事集二部僧。知而故問助調達比<a class='ref t' id='t0336a02' href='#t0336a02'>T 0336a02</a>丘尼。汝實作是事不。答言。實作世尊。佛以<a class='ref t' id='t0336a03' href='#t0336a03'>T 0336a03</a>種種因緣呵責。云何名比丘尼。以衣與白衣。<a class='ref t' id='t0336a04' href='#t0336a04'>T 0336a04</a>種種因緣呵已語諸比丘。以十利故。與比丘<a class='ref t' id='t0336a05' href='#t0336a05'>T 0336a05</a>尼結戒。從今是戒應如是說。若比丘尼以衣<a class='ref t' id='t0336a06' href='#t0336a06'>T 0336a06</a>與白衣。波逸提。波逸提者。燒煮覆障。若不悔<a class='ref t' id='t0336a07' href='#t0336a07'>T 0336a07</a>過能障礙道。是中犯者。若比丘尼以衣與白<a class='ref t' id='t0336a08' href='#t0336a08'>T 0336a08</a>衣波逸提。隨與隨得波逸提。<span class='rule-number'>一百三十二事竟</span></p>
<a class='ref t' id='t0336a09' href='#t0336a09'>T 0336a09</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
