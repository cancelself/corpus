<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-np25' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Nissaggiya Pācittiya 25</span> <span class='mirror-right'>尼薩耆波夜提之二十五</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛國。爾時有比丘尼。名施越。多知多<a class='ref t' id='t0315b07' href='#t0315b07'>T 0315b07</a>識。能多得酥油蜜石蜜。有一估客。見是比<a class='ref t' id='t0315b08' href='#t0315b08'>T 0315b08</a>丘尼即請言。若汝所須酥油蜜石蜜者。到我<a class='ref t' id='t0315b09' href='#t0315b09'>T 0315b09</a>舍取。比丘尼即受請。有一時。施越比丘尼到<a class='ref t' id='t0315b10' href='#t0315b10'>T 0315b10</a>估客舍。作是言。我須酥。即與酥。便言。我不<a class='ref t' id='t0315b11' href='#t0315b11'>T 0315b11</a>須酥。當與我油。復與油。又言。我須蜜。復與<a class='ref t' id='t0315b12' href='#t0315b12'>T 0315b12</a>蜜。又言。我須石蜜。復與石蜜。又言。我不用<a class='ref t' id='t0315b13' href='#t0315b13'>T 0315b13</a>石蜜。還與我酥。估客言。善女。汝欲覓我。何等<a class='ref t' id='t0315b14' href='#t0315b14'>T 0315b14</a>過。適與是。便言不須。更與餘者。又言不須。<a class='ref t' id='t0315b15' href='#t0315b15'>T 0315b15</a>汝謂我獨施汝耶。多人待我。以汝故妨爾所<a class='ref t' id='t0315b16' href='#t0315b16'>T 0315b16</a>人。諸居士聞是事。呵責言。諸比丘尼自言。善<a class='ref t' id='t0315b17' href='#t0315b17'>T 0315b17</a>好有功德。乞是適與。便言不須。如王夫人大<a class='ref t' id='t0315b18' href='#t0315b18'>T 0315b18</a>臣婦。是中有比丘尼。少欲知足行頭陀。聞是<a class='ref t' id='t0315b19' href='#t0315b19'>T 0315b19</a>事心不喜。種種因緣呵責言。云何名比丘尼。<a class='ref t' id='t0315b20' href='#t0315b20'>T 0315b20</a>乞是適與。便言我不須。更索餘物。種種因緣<a class='ref t' id='t0315b21' href='#t0315b21'>T 0315b21</a>呵已。向佛廣說。佛以是事集二部僧。知而故<a class='ref t' id='t0315b22' href='#t0315b22'>T 0315b22</a>問施越比丘尼。汝實作是事不。答言。實作世<a class='ref t' id='t0315b23' href='#t0315b23'>T 0315b23</a>尊。佛以種種因緣呵責言。云何名比丘尼。乞<a class='ref t' id='t0315b24' href='#t0315b24'>T 0315b24</a>是與是。便言不須。更索餘物。種種因緣呵已<a class='ref t' id='t0315b25' href='#t0315b25'>T 0315b25</a>語諸比丘。以十利故。與比丘尼結戒。從今是<a class='ref t' id='t0315b26' href='#t0315b26'>T 0315b26</a>戒應如是說。若比丘尼乞是已更索餘者。尼<a class='ref t' id='t0315b27' href='#t0315b27'>T 0315b27</a>薩耆波夜提。尼薩耆波夜提者是物應捨。波<a class='ref t' id='t0315b28' href='#t0315b28'>T 0315b28</a>夜提罪應悔過。是中犯者。若比丘尼乞酥適<a class='ref t' id='t0315b29' href='#t0315b29'>T 0315b29</a>與酥。便言不須酥。我須油蜜石蜜。尼薩耆波<a class='ref t' id='t0315c01' href='#t0315c01'>T 0315c01</a>夜提若乞油與油。便言我不須油。與我蜜石<a class='ref t' id='t0315c02' href='#t0315c02'>T 0315c02</a>蜜酥。尼薩耆波夜提。若比丘尼。乞蜜與蜜。便<a class='ref t' id='t0315c03' href='#t0315c03'>T 0315c03</a>言我不須蜜。與我石蜜酥油。尼薩耆波夜提。<a class='ref t' id='t0315c04' href='#t0315c04'>T 0315c04</a>若比丘尼。乞石蜜與石蜜。便言我不須石<a class='ref t' id='t0315c05' href='#t0315c05'>T 0315c05</a>蜜。與我酥油蜜尼薩耆波夜提。所乞者未<a class='ref t' id='t0315c06' href='#t0315c06'>T 0315c06</a>受。更取餘者。尼薩耆波夜提。<span class='rule-number'>第二十五事竟</span></p>
<a class='ref t' id='t0315c07' href='#t0315c07'>T 0315c07</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
