<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-np20' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Nissaggiya Pācittiya 20</span> <span class='mirror-right'>尼薩耆波夜提之二十</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛國。爾時有善比丘尼是舊。助調達<a class='ref t' id='t0313b26' href='#t0313b26'>T 0313b26</a>比丘尼是客。是住處得布施衣。安居僧應分。<a class='ref t' id='t0313b27' href='#t0313b27'>T 0313b27</a>舊比丘尼言。是夏末後月。是住處受迦絺那<a class='ref t' id='t0313b28' href='#t0313b28'>T 0313b28</a>衣此是時衣。安居僧應分。助調達比丘尼言。<a class='ref t' id='t0313b29' href='#t0313b29'>T 0313b29</a>汝等不善知。雖夏末月受迦絺那衣。此是非<a class='ref t' id='t0313c01' href='#t0313c01'>T 0313c01</a>時衣。現前僧應分。爾時助調達比丘尼。時衣<a class='ref t' id='t0313c02' href='#t0313c02'>T 0313c02</a>作非時衣分。是中有比丘尼。少欲知足行頭<a class='ref t' id='t0313c03' href='#t0313c03'>T 0313c03</a>陀。聞是事心不喜。種種因緣呵責言。云何<a class='ref t' id='t0313c04' href='#t0313c04'>T 0313c04</a>名比丘尼。時衣作非時衣分。種種因緣呵<a class='ref t' id='t0313c05' href='#t0313c05'>T 0313c05</a>已。向佛廣說。佛以是事集二部僧。知而故問<a class='ref t' id='t0313c06' href='#t0313c06'>T 0313c06</a>助調達比丘尼。汝實作是事不。答言。實作世<a class='ref t' id='t0313c07' href='#t0313c07'>T 0313c07</a>尊。佛以種種因緣呵責言。云何名比丘尼。時<a class='ref t' id='t0313c08' href='#t0313c08'>T 0313c08</a>衣作非時衣分。種種因緣呵已語諸比丘。以<a class='ref t' id='t0313c09' href='#t0313c09'>T 0313c09</a>十利故。與比丘尼結戒。從今是戒應如是說。<a class='ref t' id='t0313c10' href='#t0313c10'>T 0313c10</a>若比丘尼時衣作非時衣分。尼薩耆波逸提。<a class='ref t' id='t0313c11' href='#t0313c11'>T 0313c11</a>尼薩耆波逸提者。是衣應捨。波逸提罪應悔<a class='ref t' id='t0313c12' href='#t0313c12'>T 0313c12</a>過。是中犯者。若比丘尼時衣作非時衣分者。<a class='ref t' id='t0313c13' href='#t0313c13'>T 0313c13</a>隨分時隨得爾所尼薩耆波逸提。<span class='rule-number'>第二十事竟</span></p>
<a class='ref t' id='t0313c14' href='#t0313c14'>T 0313c14</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
