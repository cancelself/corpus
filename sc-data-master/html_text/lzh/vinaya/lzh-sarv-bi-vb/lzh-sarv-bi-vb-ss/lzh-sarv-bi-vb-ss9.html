<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-ss9' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Saṅghādisesa 9</span> <span class='mirror-right'>僧伽婆尸沙法之九</span></h1>
</header>
<p><a class='ref sc' id='sc1' href='#sc1'>SC 1</a> 佛在俱舍彌國。爾時長老車匿母。作比丘尼。<a class='ref t' id='t0310b20' href='#t0310b20'>T 0310b20</a>名憂婆和。妹作比丘尼。名闡提。闡提為人惡<a class='ref t' id='t0310b21' href='#t0310b21'>T 0310b21</a>性。作不善行。常惱諸比丘尼。諸比丘尼欲為<a class='ref t' id='t0310b22' href='#t0310b22'>T 0310b22</a>闡提作擯羯磨。是憂婆和。是眾僧斷事人。於<a class='ref t' id='t0310b23' href='#t0310b23'>T 0310b23</a>僧中遮不得作羯磨。有時憂婆和餘行不在。<a class='ref t' id='t0310b24' href='#t0310b24'>T 0310b24</a>諸比丘尼言。我等今與闡提比丘尼作擯羯<a class='ref t' id='t0310b25' href='#t0310b25'>T 0310b25</a>磨。有比丘尼言。憂婆和或能中間遮。更有比<a class='ref t' id='t0310b26' href='#t0310b26'>T 0310b26</a>丘尼言。憂婆和已餘處去。多知識卒未得還。<a class='ref t' id='t0310b27' href='#t0310b27'>T 0310b27</a>諸比丘尼即打揵搥集尼僧。與闡提作擯<a class='ref t' id='t0310b28' href='#t0310b28'>T 0310b28</a>羯磨。明日眾人聞闡提比丘尼被擯。憂婆和<a class='ref t' id='t0310b29' href='#t0310b29'>T 0310b29</a>比丘尼。還到其妹所。共相問訊。闡提言。莫共<a class='ref t' id='t0310c01' href='#t0310c01'>T 0310c01</a>我語。問言何故。答言。諸比丘尼羯磨擯我憂<a class='ref t' id='t0310c02' href='#t0310c02'>T 0310c02</a>婆和念言。是事不是。我作僧斷。事人不在便<a class='ref t' id='t0310c03' href='#t0310c03'>T 0310c03</a>強作擯。今我不能問諸比丘尼不取欲。出界<a class='ref t' id='t0310c04' href='#t0310c04'>T 0310c04</a>外當與解擯。時憂婆和。不問諸比丘尼不取<a class='ref t' id='t0310c05' href='#t0310c05'>T 0310c05</a>欲。即出界外為闡提解擯。是中有比丘尼。少<a class='ref t' id='t0310c06' href='#t0310c06'>T 0310c06</a>欲知足行頭陀。聞是事心不喜。種種因緣呵<a class='ref t' id='t0310c07' href='#t0310c07'>T 0310c07</a>責。云何名比丘尼。知尼僧如法和合作羯磨<a class='ref t' id='t0310c08' href='#t0310c08'>T 0310c08</a>擯比丘尼。不問比丘尼僧。不取諸比丘尼欲。<a class='ref t' id='t0310c09' href='#t0310c09'>T 0310c09</a>出界外與他解擯。種種因緣呵已。向佛廣說。<a class='ref t' id='t0310c10' href='#t0310c10'>T 0310c10</a>佛以是事集二部僧。知而故問憂婆和比丘<a class='ref t' id='t0310c11' href='#t0310c11'>T 0310c11</a>尼。汝實作是事不。答言。實作世尊。佛以種種<a class='ref t' id='t0310c12' href='#t0310c12'>T 0310c12</a>因緣呵責。云何名比丘尼。知比丘尼僧如法<a class='ref t' id='t0310c13' href='#t0310c13'>T 0310c13</a>作擯。不問比丘尼僧。亦不取欲。出界外與比<a class='ref t' id='t0310c14' href='#t0310c14'>T 0310c14</a>丘尼解擯。種種因緣呵已語諸比丘。以十利<a class='ref t' id='t0310c15' href='#t0310c15'>T 0310c15</a>故。與比丘尼結戒。從今是戒應如是說。若比<a class='ref t' id='t0310c16' href='#t0310c16'>T 0310c16</a>丘尼。知比丘尼一心和合僧作不見擯。不問<a class='ref t' id='t0310c17' href='#t0310c17'>T 0310c17</a>比丘尼僧。亦不取欲。出界外與他解擯。是法<a class='ref t' id='t0310c18' href='#t0310c18'>T 0310c18</a>初犯僧伽婆尸沙可悔過。知者。若自知若從<a class='ref t' id='t0310c19' href='#t0310c19'>T 0310c19</a>他聞。若彼自說。如法者。如法如毘尼如佛教<a class='ref t' id='t0310c20' href='#t0310c20'>T 0310c20</a>擯。不問比丘尼僧者。不以是事白比丘尼僧。<a class='ref t' id='t0310c21' href='#t0310c21'>T 0310c21</a>不取欲者。乃至不取四人欲。出界外者。眾僧<a class='ref t' id='t0310c22' href='#t0310c22'>T 0310c22</a>籬外壁外障外。解擯者。若自解若使他令<a class='ref t' id='t0310c23' href='#t0310c23'>T 0310c23</a>解。僧伽婆尸沙者。是罪屬僧。僧中有殘。因僧<a class='ref t' id='t0310c24' href='#t0310c24'>T 0310c24</a>前悔過除滅。是名僧伽婆尸沙。是中犯者。若<a class='ref t' id='t0310c25' href='#t0310c25'>T 0310c25</a>和上尼知。作羯磨人知。僧知。和上尼犯僧<a class='ref t' id='t0310c26' href='#t0310c26'>T 0310c26</a>伽婆尸沙。羯磨人犯偷蘭遮。僧犯突吉羅。若<a class='ref t' id='t0310c27' href='#t0310c27'>T 0310c27</a>和上尼知。羯磨人知。僧不知。和上尼犯僧伽<a class='ref t' id='t0310c28' href='#t0310c28'>T 0310c28</a>婆尸沙。羯磨人犯偷蘭遮。僧不犯。若和上尼<a class='ref t' id='t0310c29' href='#t0310c29'>T 0310c29</a>知羯磨人不知。僧不知。和上尼犯僧伽婆尸<a class='ref t' id='t0311a01' href='#t0311a01'>T 0311a01</a>沙。羯磨人及僧不犯。若一切不知不犯。<span class='rule-number'>第九事竟</span><a class='ref t' id='t0311a02' href='#t0311a02'>T 0311a02</a></p>
<a class='ref t' id='t0311a03' href='#t0311a03'>T 0311a03</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
