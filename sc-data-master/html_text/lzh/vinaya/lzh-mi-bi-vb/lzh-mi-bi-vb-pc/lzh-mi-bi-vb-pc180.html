<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bi-vb-pc180' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 180</span> <span class='mirror-right'>波逸提百八十</span></h1>
</header>
<p><a class='ref sc' id='sc1' href='#sc1'>SC 1</a> 爾時諸比丘尼作是念。佛不聽我等剃隱處 <a class='ref t' id='t0098a01' href='#t0098a01'>T 0098a01</a> 毛。今當火燒即便燒之。時有婆羅門失羊覓 <a class='ref t' id='t0098a02' href='#t0098a02'>T 0098a02</a> 之。到比丘尼巷聞燒毛氣。謂比丘尼偷殺其 <a class='ref t' id='t0098a03' href='#t0098a03'>T 0098a03</a> 羊。便至王所以事白王。王即呼比丘尼問言。 <a class='ref t' id='t0098a04' href='#t0098a04'>T 0098a04</a> 阿姨殺婆羅門羊不。答言不殺。問若不殺那 <a class='ref t' id='t0098a05' href='#t0098a05'>T 0098a05</a> 得有燒羊毛氣。便以實答。王聞大笑即放令 <a class='ref t' id='t0098a06' href='#t0098a06'>T 0098a06</a> 去。諸臣聞之譏呵言。云何比丘尼不念行道 <a class='ref t' id='t0098a07' href='#t0098a07'>T 0098a07</a> 乃燒隱處毛。諸長老比丘尼聞種種呵責。乃 <a class='ref t' id='t0098a08' href='#t0098a08'>T 0098a08</a> 至今為諸比丘尼結戒。亦如上說。從今是戒 <a class='ref t' id='t0098a09' href='#t0098a09'>T 0098a09</a> 應如是說。若比丘尼燒隱處毛波逸提。餘如 <a class='ref t' id='t0098a10' href='#t0098a10'>T 0098a10</a> 剃隱處毛中說。</p>
<a class='ref t' id='t0098a11' href='#t0098a11'>T 0098a11</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
