<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bi-vb-np23' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Nissaggiya Pācittiya 23</span> <span class='mirror-right'>捨墮法二十三</span></h1>
</header>
<p><a class='ref sc' id='sc1' href='#sc1'>SC 1</a> 爾時偷羅難陀比丘尼。常出入波斯匿王宮 <a class='ref t' id='t0084b15' href='#t0084b15'>T 0084b15</a> 內。王言。阿姨。若有所須就我取之。便語言。我 <a class='ref t' id='t0084b16' href='#t0084b16'>T 0084b16</a> 須重衣。王言。就後宮取。即復言。我欲得王所 <a class='ref t' id='t0084b17' href='#t0084b17'>T 0084b17</a> 著欽婆羅。王即與之。諸臣譏訶言。此比丘 <a class='ref t' id='t0084b18' href='#t0084b18'>T 0084b18</a> 尼於無為法中出家著壞色割截衣。而今云何 <a class='ref t' id='t0084b19' href='#t0084b19'>T 0084b19</a> 乃索王所著者。王雖無惜受者自應知量。此 <a class='ref t' id='t0084b20' href='#t0084b20'>T 0084b20</a> 輩常說少欲知足。而今無厭。無沙門行破沙 <a class='ref t' id='t0084b21' href='#t0084b21'>T 0084b21</a> 門法。時黑離車比丘尼。為毘舍離諸離車恭 <a class='ref t' id='t0084b22' href='#t0084b22'>T 0084b22</a> 敬供養。諸人若有官事能為救解。莫不歡喜 <a class='ref t' id='t0084b23' href='#t0084b23'>T 0084b23</a> 言我蒙阿姨恩得免罪厄。今有所須當以相 <a class='ref t' id='t0084b24' href='#t0084b24'>T 0084b24</a> 奉。便言。我須重衣。復言。須幾價重衣。答言。 <a class='ref t' id='t0084b25' href='#t0084b25'>T 0084b25</a> 須千錢價衣。諸人便譏訶言。我曹官事雖復 <a class='ref t' id='t0084b26' href='#t0084b26'>T 0084b26</a> 費用。五倍六倍不及此價。此輩常說少欲知 <a class='ref t' id='t0084b27' href='#t0084b27'>T 0084b27</a> 足。而今無厭。諸長老比丘尼聞種種訶責。乃 <a class='ref t' id='t0084b28' href='#t0084b28'>T 0084b28</a> 至今為諸比丘尼結戒。亦如上說。從今是戒 <a class='ref t' id='t0084b29' href='#t0084b29'>T 0084b29</a> 應如是說。若比丘尼乞重衣。應取賤價直四 <a class='ref t' id='t0084c01' href='#t0084c01'>T 0084c01</a> 大錢者。若受貴價衣尼薩耆波逸提。重衣者 <a class='ref t' id='t0084c02' href='#t0084c02'>T 0084c02</a> 寒時衣。式叉摩那沙彌尼突吉羅。</p>
<a class='ref t' id='t0084c03' href='#t0084c03'>T 0084c03</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
