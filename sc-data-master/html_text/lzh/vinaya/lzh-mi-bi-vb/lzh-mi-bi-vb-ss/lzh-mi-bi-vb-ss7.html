<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bi-vb-ss7' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Saṅghādisesa 7</span> <span class='mirror-right'>僧伽婆尸沙七</span></h1>
</header>
<p><a class='ref sc' id='sc1' href='#sc1'>SC 1</a> 爾時有一長者以宅布施比丘僧。比丘僧與 <a class='ref t' id='t0080b16' href='#t0080b16'>T 0080b16</a> 比丘尼眾貿安陀林。末利夫人後以王園施 <a class='ref t' id='t0080b17' href='#t0080b17'>T 0080b17</a> 比丘尼僧。比丘尼僧壞前所貿處屋。於王園 <a class='ref t' id='t0080b18' href='#t0080b18'>T 0080b18</a> 更起。先處便成空地。時施宅長者子作是念。 <a class='ref t' id='t0080b19' href='#t0080b19'>T 0080b19</a> 我父昔以施僧。僧與比丘尼貿。今諸比丘尼 <a class='ref t' id='t0080b20' href='#t0080b20'>T 0080b20</a> 不復住中。我可還取於中耕種。即便取之。諸 <a class='ref t' id='t0080b21' href='#t0080b21'>T 0080b21</a> 比丘尼語言。汝莫取僧地。答言。我父雖以 <a class='ref t' id='t0080b22' href='#t0080b22'>T 0080b22</a> 施僧僧不復用。應還屬我。諸比丘尼言。我 <a class='ref t' id='t0080b23' href='#t0080b23'>T 0080b23</a> 等不捨此地。勿使詣官言汝更大輸物。彼不 <a class='ref t' id='t0080b24' href='#t0080b24'>T 0080b24</a> 肯還。即詣官言之。便大輸物。諸居士見譏訶 <a class='ref t' id='t0080b25' href='#t0080b25'>T 0080b25</a> 言。云何此比丘尼詣官言人。使大失物。此 <a class='ref t' id='t0080b26' href='#t0080b26'>T 0080b26</a> 輩受彼供養猶尚言之。況於餘人。無沙門行 <a class='ref t' id='t0080b27' href='#t0080b27'>T 0080b27</a> 破沙門法。諸長老比丘尼聞。種種訶責以事 <a class='ref t' id='t0080b28' href='#t0080b28'>T 0080b28</a> 白佛。佛以是事集二部僧。問諸比丘尼。汝等 <a class='ref t' id='t0080b29' href='#t0080b29'>T 0080b29</a> 實爾不。答言實爾世尊。佛種種訶責已告諸 <a class='ref t' id='t0080c01' href='#t0080c01'>T 0080c01</a> 比丘。今為諸比丘尼結戒。從今是戒應如是 <a class='ref t' id='t0080c02' href='#t0080c02'>T 0080c02</a> 說。若比丘尼詣官言人。是比丘尼初犯僧伽 <a class='ref t' id='t0080c03' href='#t0080c03'>T 0080c03</a> 婆尸沙可悔過。若比丘尼為人輕倰。應語其 <a class='ref t' id='t0080c04' href='#t0080c04'>T 0080c04</a> 父母。若無父母應語其親族。若無親族應語 <a class='ref t' id='t0080c05' href='#t0080c05'>T 0080c05</a> 比丘比丘尼優婆塞優婆夷。若比丘比丘尼 <a class='ref t' id='t0080c06' href='#t0080c06'>T 0080c06</a> 有勢力。不援護者突吉羅。語時應云彼輕倰 <a class='ref t' id='t0080c07' href='#t0080c07'>T 0080c07</a> 我。為我訶諫不應言之。若詣官言人。一 <a class='ref t' id='t0080c08' href='#t0080c08'>T 0080c08</a> 往返一僧伽婆尸沙。式叉摩那沙彌尼突吉 <a class='ref t' id='t0080c09' href='#t0080c09'>T 0080c09</a> 羅。</p>
<a class='ref t' id='t0080c10' href='#t0080c10'>T 0080c10</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
