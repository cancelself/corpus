<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-np18' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 18</span> <span class='mirror-right'>捨墮法十八</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時六群比丘到估客村。估客 <a class='ref t' id='t0033b15' href='#t0033b15'>T 0033b15</a> 言。長老住此安居。我等行還當施安居物。六 <a class='ref t' id='t0033b16' href='#t0033b16'>T 0033b16</a> 群比丘言。欲令我住便可施我。我安居中作 <a class='ref t' id='t0033b17' href='#t0033b17'>T 0033b17</a> 衣。安居竟著問訊佛。估客共議。我等先施安 <a class='ref t' id='t0033b18' href='#t0033b18'>T 0033b18</a> 居物。比丘當住。家中大小得聞法言。受八分 <a class='ref t' id='t0033b19' href='#t0033b19'>T 0033b19</a> 戒淨身口意。便斂物與之然後乃行。時六群 <a class='ref t' id='t0033b20' href='#t0033b20'>T 0033b20</a> 比丘得安居施物。估客去後便至餘處。時 <a class='ref t' id='t0033b21' href='#t0033b21'>T 0033b21</a> 諸估客得利還歸。語家人言。我先雖施諸比丘 <a class='ref t' id='t0033b22' href='#t0033b22'>T 0033b22</a> 安居物。今既得利安隱來還。當更供養。汝等 <a class='ref t' id='t0033b23' href='#t0033b23'>T 0033b23</a> 安意聽法。家人答言。諸比丘。行後便去。諸估 <a class='ref t' id='t0033b24' href='#t0033b24'>T 0033b24</a> 客更於近處請諸比丘。諸比丘答言。汝可供 <a class='ref t' id='t0033b25' href='#t0033b25'>T 0033b25</a> 養先所請者。我等不得受汝供養。時諸估客 <a class='ref t' id='t0033b26' href='#t0033b26'>T 0033b26</a> 便瞋恚言。我本自施住此安居。受物而去與 <a class='ref t' id='t0033b27' href='#t0033b27'>T 0033b27</a> 偷何異。諸長老比丘聞。種種呵責以是白佛。 <a class='ref t' id='t0033b28' href='#t0033b28'>T 0033b28</a> 佛以是事集比丘僧。問六群比丘。汝實爾不。 <a class='ref t' id='t0033b29' href='#t0033b29'>T 0033b29</a> 答言。實爾世尊。佛種種呵責已告諸比丘。從 <a class='ref t' id='t0033c01' href='#t0033c01'>T 0033c01</a> 今不聽於安居內受安居施。犯者突吉羅。爾 <a class='ref t' id='t0033c02' href='#t0033c02'>T 0033c02</a> 時波斯匿王邊境有賊。違乙師達多富蘭那 <a class='ref t' id='t0033c03' href='#t0033c03'>T 0033c03</a> 往討伐之。二人共議。我等今行或能沒命。當 <a class='ref t' id='t0033c04' href='#t0033c04'>T 0033c04</a> 共出物供養比丘。即持財物詣比丘所語言。 <a class='ref t' id='t0033c05' href='#t0033c05'>T 0033c05</a> 我今討賊。恐不得還。以此物施。願為受之。諸 <a class='ref t' id='t0033c06' href='#t0033c06'>T 0033c06</a> 比丘作是念。世尊不聽我等安居內受安居施。 <a class='ref t' id='t0033c07' href='#t0033c07'>T 0033c07</a> 不知云何。以是白佛。佛以是事集比丘僧問 <a class='ref t' id='t0033c08' href='#t0033c08'>T 0033c08</a> 阿難言。自恣餘幾日。答言。餘十日。佛種種讚 <a class='ref t' id='t0033c09' href='#t0033c09'>T 0033c09</a> 少欲知足。讚戒讚持戒已告諸比丘。從今聽 <a class='ref t' id='t0033c10' href='#t0033c10'>T 0033c10</a> 諸比丘前後安居未至自恣十日受急施衣。 <a class='ref t' id='t0033c11' href='#t0033c11'>T 0033c11</a> 佛既聽受急施衣。諸比丘便常畜。不受持不 <a class='ref t' id='t0033c12' href='#t0033c12'>T 0033c12</a> 施人不淨施。檐重檐衣處處遊行。諸長老 <a class='ref t' id='t0033c13' href='#t0033c13'>T 0033c13</a> 比丘見問言。汝不聞佛制畜長衣耶。答言。佛 <a class='ref t' id='t0033c14' href='#t0033c14'>T 0033c14</a> 雖有制而聽受急施衣。諸比丘又問。汝等常 <a class='ref t' id='t0033c15' href='#t0033c15'>T 0033c15</a> 畜急施衣。不受持不施人不淨施耶。答言如 <a class='ref t' id='t0033c16' href='#t0033c16'>T 0033c16</a> 是。諸長老比丘種種呵責。以是白佛。佛以是 <a class='ref t' id='t0033c17' href='#t0033c17'>T 0033c17</a> 事集比丘僧。問諸比丘。汝等實爾不。答言。實 <a class='ref t' id='t0033c18' href='#t0033c18'>T 0033c18</a> 爾世尊。佛種種呵責已告諸比丘。從今不聽 <a class='ref t' id='t0033c19' href='#t0033c19'>T 0033c19</a> 常畜急施衣。不受持不施人不淨施聽至衣 <a class='ref t' id='t0033c20' href='#t0033c20'>T 0033c20</a> 時。既聽至衣時。諸比丘猶過衣時畜。長老比 <a class='ref t' id='t0033c21' href='#t0033c21'>T 0033c21</a> 丘以是白佛。佛以是事集比丘僧。問諸比丘。 <a class='ref t' id='t0033c22' href='#t0033c22'>T 0033c22</a> 汝等實爾不。答言。實爾世尊。佛種種呵責已 <a class='ref t' id='t0033c23' href='#t0033c23'>T 0033c23</a> 告諸比丘。以十利故為諸比丘結戒。從今是 <a class='ref t' id='t0033c24' href='#t0033c24'>T 0033c24</a> 戒應如是說。若比丘前後安居十日未至自 <a class='ref t' id='t0033c25' href='#t0033c25'>T 0033c25</a> 恣得急施衣。若須應受乃至衣時。若過尼薩 <a class='ref t' id='t0033c26' href='#t0033c26'>T 0033c26</a> 耆波逸提。急施衣者。若軍行若垂產婦。如是 <a class='ref t' id='t0033c27' href='#t0033c27'>T 0033c27</a> 等急時施。過時不復施。衣時者。受迦絺那 <a class='ref t' id='t0033c28' href='#t0033c28'>T 0033c28</a> 衣時。捨迦絺那衣已。名非衣時。比丘尼亦 <a class='ref t' id='t0033c29' href='#t0033c29'>T 0033c29</a> 如是。式叉摩那沙彌沙彌尼突吉羅。<span class='rule-number'>十八竟</span></p>
<a class='ref t' id='t0034a01' href='#t0034a01'>T 0034a01</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
