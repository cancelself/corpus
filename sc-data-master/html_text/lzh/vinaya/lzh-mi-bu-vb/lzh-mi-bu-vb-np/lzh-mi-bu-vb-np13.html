<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-np13' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 13</span> <span class='mirror-right'>捨墮法十三</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時跋難陀。語弟子達摩言。 <a class='ref t' id='t0029c18' href='#t0029c18'>T 0029c18</a> 今欲與汝遊行到拘薩羅國。達摩言。彼寒無 <a class='ref t' id='t0029c19' href='#t0029c19'>T 0029c19</a> 衣不能得去。跋難陀言。若能去者當與汝衣。 <a class='ref t' id='t0029c20' href='#t0029c20'>T 0029c20</a> 達摩言。先與我衣然後當去。即便與之。既得 <a class='ref t' id='t0029c21' href='#t0029c21'>T 0029c21</a> 衣已便不肯去。跋難陀言。汝言得衣當去。如 <a class='ref t' id='t0029c22' href='#t0029c22'>T 0029c22</a> 何得衣而復不肯。若不能去以衣還我。達摩 <a class='ref t' id='t0029c23' href='#t0029c23'>T 0029c23</a> 言。師已見施云何復索。跋難陀言。我非施汝。 <a class='ref t' id='t0029c24' href='#t0029c24'>T 0029c24</a> 欲共遊行故相與耳。汝今不去。欲以何理而 <a class='ref t' id='t0029c25' href='#t0029c25'>T 0029c25</a> 不還我。便強奪之。彼即高聲大哭。長老比丘 <a class='ref t' id='t0029c26' href='#t0029c26'>T 0029c26</a> 問。汝何故哭。答言。師奪我衣。諸比丘種種呵 <a class='ref t' id='t0029c27' href='#t0029c27'>T 0029c27</a> 責跋難陀。云何名比丘。強奪人衣。答言。我欲 <a class='ref t' id='t0029c28' href='#t0029c28'>T 0029c28</a> 共行至拘薩羅國以衣雇之。彼既得衣便不 <a class='ref t' id='t0029c29' href='#t0029c29'>T 0029c29</a> 肯去。是以取之。非為強奪。諸比丘復種種呵 <a class='ref t' id='t0030a01' href='#t0030a01'>T 0030a01</a> 責達摩。汝云何欺師。索衣許行。得而不去。便 <a class='ref t' id='t0030a02' href='#t0030a02'>T 0030a02</a> 將二人同至佛所。以事白佛。佛以是事集比 <a class='ref t' id='t0030a03' href='#t0030a03'>T 0030a03</a> 丘僧。問跋難陀。汝實以衣與弟子還奪取不。 <a class='ref t' id='t0030a04' href='#t0030a04'>T 0030a04</a> 答言。實爾世尊。佛復問達摩。汝實誑師不。答 <a class='ref t' id='t0030a05' href='#t0030a05'>T 0030a05</a> 言。實爾世尊。佛種種呵責二比丘已告諸比 <a class='ref t' id='t0030a06' href='#t0030a06'>T 0030a06</a> 丘。以十利故為諸比丘結戒。從今是戒應如 <a class='ref t' id='t0030a07' href='#t0030a07'>T 0030a07</a> 是說。若比丘與比丘衣。還奪尼薩耆波逸提。 <a class='ref t' id='t0030a08' href='#t0030a08'>T 0030a08</a> 爾時六群比丘與諸比丘衣。復使沙彌守園 <a class='ref t' id='t0030a09' href='#t0030a09'>T 0030a09</a> 人奪。諸比丘問言。汝不聞佛制與比丘衣不 <a class='ref t' id='t0030a10' href='#t0030a10'>T 0030a10</a> 得還奪耶。答言聞我今使沙彌守園人奪。不 <a class='ref t' id='t0030a11' href='#t0030a11'>T 0030a11</a> 違佛教。諸比丘言。自奪教人。有何等異。種種 <a class='ref t' id='t0030a12' href='#t0030a12'>T 0030a12</a> 呵責已。以事白佛。佛以是事集比丘僧。問六 <a class='ref t' id='t0030a13' href='#t0030a13'>T 0030a13</a> 群比丘。汝實爾不。答言。實爾世尊。佛種種呵 <a class='ref t' id='t0030a14' href='#t0030a14'>T 0030a14</a> 責已。告諸比丘。從今是戒應如是說。若比丘 <a class='ref t' id='t0030a15' href='#t0030a15'>T 0030a15</a> 與比丘衣。若自奪若使人奪。尼薩耆波逸 <a class='ref t' id='t0030a16' href='#t0030a16'>T 0030a16</a> 提。有諸客比丘。寄舊住比丘衣。行還日久。恐 <a class='ref t' id='t0030a17' href='#t0030a17'>T 0030a17</a> 犯此戒。不敢復索。復有諸比丘在路行。寄比 <a class='ref t' id='t0030a18' href='#t0030a18'>T 0030a18</a> 丘衣。行路既遠。恐犯此戒亦不復索。或有已 <a class='ref t' id='t0030a19' href='#t0030a19'>T 0030a19</a> 索便生慚愧。謂犯此戒作捨墮悔過者。諸比 <a class='ref t' id='t0030a20' href='#t0030a20'>T 0030a20</a> 丘以是白佛。佛以是事集比丘僧。問諸比丘。 <a class='ref t' id='t0030a21' href='#t0030a21'>T 0030a21</a> 汝實爾不。答言。實爾世尊。佛種種讚少欲知 <a class='ref t' id='t0030a22' href='#t0030a22'>T 0030a22</a> 足。讚戒讚持戒已。告諸比丘。若索寄衣犯捨 <a class='ref t' id='t0030a23' href='#t0030a23'>T 0030a23</a> 墮者。無有是處。從今是戒應如是說。若比丘 <a class='ref t' id='t0030a24' href='#t0030a24'>T 0030a24</a> 與比丘衣。後瞋不喜。若自奪若使人奪。作是 <a class='ref t' id='t0030a25' href='#t0030a25'>T 0030a25</a> 語。還我衣不與汝。尼薩耆波逸提。比丘尼亦 <a class='ref t' id='t0030a26' href='#t0030a26'>T 0030a26</a> 如是。式叉摩那沙彌沙彌尼突吉羅。<span class='rule-number'>十三竟</span></p>
<a class='ref t' id='t0030a27' href='#t0030a27'>T 0030a27</a>
<p class='endsection'><span class='t-juanname'>五分律卷第四</span></p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
