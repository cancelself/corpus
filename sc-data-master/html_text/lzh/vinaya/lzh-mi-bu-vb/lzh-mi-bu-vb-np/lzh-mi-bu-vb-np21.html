<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-np21' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 21</span> <span class='mirror-right'>捨墮法二十一</span></h1>
</header>
<p><a class='ref sc' id='sc1' href='#sc1'>SC 1</a> 佛在阿荼髀邑。爾時諸比丘為身作憍賒耶 <a class='ref t' id='t0034c16' href='#t0034c16'>T 0034c16</a> 臥具。自作亦使人作。自擔繭亦使人擔。自 <a class='ref t' id='t0034c17' href='#t0034c17'>T 0034c17</a> 煮亦使人煮。諸居士見作是言。我等煮繭。比 <a class='ref t' id='t0034c18' href='#t0034c18'>T 0034c18</a> 丘亦爾。沙門釋子與我何異。此等常說慈忍 <a class='ref t' id='t0034c19' href='#t0034c19'>T 0034c19</a> 眾生。而今親自煮繭。無沙門行破沙門法。有 <a class='ref t' id='t0034c20' href='#t0034c20'>T 0034c20</a> 一比丘。以成擘野蠶綿。倩諸比丘作臥具。 <a class='ref t' id='t0034c21' href='#t0034c21'>T 0034c21</a> 綿少不足。便到綿家語言。我臥具綿少。少多 <a class='ref t' id='t0034c22' href='#t0034c22'>T 0034c22</a> 布施。彼人答言。未有成綿。比丘復言。可為我 <a class='ref t' id='t0034c23' href='#t0034c23'>T 0034c23</a> 作。彼人即於比丘前煮繭蛹動作聲。比丘教 <a class='ref t' id='t0034c24' href='#t0034c24'>T 0034c24</a> 言按著湯中。彼人即呵罵言。汝常說不殺生 <a class='ref t' id='t0034c25' href='#t0034c25'>T 0034c25</a> 法。而今教人殺生。無沙門行破沙門法。諸長 <a class='ref t' id='t0034c26' href='#t0034c26'>T 0034c26</a> 老比丘聞種種呵責。以是白佛。佛以是事集 <a class='ref t' id='t0034c27' href='#t0034c27'>T 0034c27</a> 比丘僧。問諸比丘。汝等實爾不。答言。實爾世 <a class='ref t' id='t0034c28' href='#t0034c28'>T 0034c28</a> 尊。佛種種呵責已告諸比丘。以十利故為諸 <a class='ref t' id='t0034c29' href='#t0034c29'>T 0034c29</a> <span class='corr' title='[此→比]'>比</span>丘結戒。從今是戒應如是說。若比丘新憍 <a class='ref t' id='t0035a01' href='#t0035a01'>T 0035a01</a> 賒耶作臥具。尼薩耆波逸提。</p>
<p><a class='ref t' id='t0035a02' href='#t0035a02'>T 0035a02</a><a class='ref sc' id='sc2' href='#sc2'>SC 2</a> 憍賒耶者。蠶所作綿。臥具者。臥褥乃至始 <a class='ref t' id='t0035a03' href='#t0035a03'>T 0035a03</a> 成三振不壞。名為臥具。應捨與僧。不得捨與 <a class='ref t' id='t0035a04' href='#t0035a04'>T 0035a04</a> 餘人。僧以敷地若敷繩床及臥床上。除捨褥 <a class='ref t' id='t0035a05' href='#t0035a05'>T 0035a05</a> 比丘。餘一切僧隨次坐臥。發心欲作及方便 <a class='ref t' id='t0035a06' href='#t0035a06'>T 0035a06</a> 皆突吉羅。作成尼薩耆波逸提。雖不自作不 <a class='ref t' id='t0035a07' href='#t0035a07'>T 0035a07</a> 使人作。他施而受。尼薩耆波逸提。沙彌突吉 <a class='ref t' id='t0035a08' href='#t0035a08'>T 0035a08</a> 羅。<span class='rule-number'>二十一竟</span></p>
<a class='ref t' id='t0035a09' href='#t0035a09'>T 0035a09</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
