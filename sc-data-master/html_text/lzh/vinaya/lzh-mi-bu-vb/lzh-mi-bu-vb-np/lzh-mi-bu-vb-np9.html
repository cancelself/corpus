<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-np9' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 9</span> <span class='mirror-right'>捨墮法九</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。跋難陀。復有常出入家。其夫婦 <a class='ref t' id='t0028b19' href='#t0028b19'>T 0028b19</a> 共議。我當各為跋難陀以如是衣直作衣與 <a class='ref t' id='t0028b20' href='#t0028b20'>T 0028b20</a> 之。乞食比丘聞復語之。跋難陀即往。問居士 <a class='ref t' id='t0028b21' href='#t0028b21'>T 0028b21</a> 居士婦言。我聞汝等為我各以如是衣直作 <a class='ref t' id='t0028b22' href='#t0028b22'>T 0028b22</a> 衣。為實爾不。答言如是。跋難陀言。可合作一 <a class='ref t' id='t0028b23' href='#t0028b23'>T 0028b23</a> 衣令極好。若極好我當自著。常憶念汝。若不 <a class='ref t' id='t0028b24' href='#t0028b24'>T 0028b24</a> 好者當置器中。徒去此物無施用福。時居士 <a class='ref t' id='t0028b25' href='#t0028b25'>T 0028b25</a> 居士婦便大瞋言。此人無厭難養難滿。雖求 <a class='ref t' id='t0028b26' href='#t0028b26'>T 0028b26</a> 合作一衣。而於我發心所許。五倍六倍猶不 <a class='ref t' id='t0028b27' href='#t0028b27'>T 0028b27</a> 愜意。如此惡人不足存在。於是不聽復得來 <a class='ref t' id='t0028b28' href='#t0028b28'>T 0028b28</a> 往。時諸長老比丘聞。種種呵責。將至佛所以 <a class='ref t' id='t0028b29' href='#t0028b29'>T 0028b29</a> 事白佛。佛以是事集比丘僧。問跋難陀。汝實 <a class='ref t' id='t0028c01' href='#t0028c01'>T 0028c01</a> 爾不。答言。實爾世尊。佛種種呵責已。告諸比 <a class='ref t' id='t0028c02' href='#t0028c02'>T 0028c02</a> 丘。以十利故為諸比丘結戒。從今是戒應如 <a class='ref t' id='t0028c03' href='#t0028c03'>T 0028c03</a> 是說。若非親里居士居士婦共議。我當各以 <a class='ref t' id='t0028c04' href='#t0028c04'>T 0028c04</a> 如是衣直作衣與某甲比丘。是比丘先不自 <a class='ref t' id='t0028c05' href='#t0028c05'>T 0028c05</a> 恣請。便往問居士居士婦言。汝各為我以如 <a class='ref t' id='t0028c06' href='#t0028c06'>T 0028c06</a> 是衣直作衣不。答言如是。便言。善哉居士居 <a class='ref t' id='t0028c07' href='#t0028c07'>T 0028c07</a> 士婦。可合作一衣與我。為好故。尼薩耆波逸 <a class='ref t' id='t0028c08' href='#t0028c08'>T 0028c08</a> 提。比丘尼亦如是。式叉摩那沙彌沙彌尼突 <a class='ref t' id='t0028c09' href='#t0028c09'>T 0028c09</a> 吉羅。<span class='rule-number'>九事竟</span></p>
<a class='ref t' id='t0028c10' href='#t0028c10'>T 0028c10</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
