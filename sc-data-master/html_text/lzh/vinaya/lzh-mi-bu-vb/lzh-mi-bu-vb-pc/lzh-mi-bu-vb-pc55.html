<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc55' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 55</span> <span class='mirror-right'>波逸提五十五</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時十七群比丘。至阿夷羅河 <a class='ref t' id='t0059a21' href='#t0059a21'>T 0059a21</a> 中取水。即因洗浴泅戲沐沒互相澆灒。時波 <a class='ref t' id='t0059a22' href='#t0059a22'>T 0059a22</a> 斯匿王。共末利夫人登樓遙見。語夫人言。 <a class='ref t' id='t0059a23' href='#t0059a23'>T 0059a23</a> 看汝福田。夫人白王。是佛未制戒年少出家 <a class='ref t' id='t0059a24' href='#t0059a24'>T 0059a24</a> 未解法耳。王莫見此生不信敬於餘比丘長 <a class='ref t' id='t0059a25' href='#t0059a25'>T 0059a25</a> 夜受苦。十七群比丘種種戲已立水上著衣。 <a class='ref t' id='t0059a26' href='#t0059a26'>T 0059a26</a> 夫人白王言。王試看我所事福田。著衣已。以 <a class='ref t' id='t0059a27' href='#t0059a27'>T 0059a27</a> 瓶水擲空中。飛而逐之。從樓上過猶如鴈王。 <a class='ref t' id='t0059a28' href='#t0059a28'>T 0059a28</a> 夫人復白王。更看我所事福田。王大歡喜信 <a class='ref t' id='t0059a29' href='#t0059a29'>T 0059a29</a> 敬轉增。於是夫人告那<span class='t-gaiji'>隣<!--gaiji,鄰,1[阿-可+(嶙-山)],2&#x96A3;,3--></span>伽婆羅門。汝往佛 <a class='ref t' id='t0059b01' href='#t0059b01'>T 0059b01</a> 所以是白佛。即受教往。佛為說法示教利喜 <a class='ref t' id='t0059b02' href='#t0059b02'>T 0059b02</a> 發遣令還。以是事集比丘僧。問十七群比丘。 <a class='ref t' id='t0059b03' href='#t0059b03'>T 0059b03</a> 汝等實爾不。答言實爾世尊。佛種種呵責已 <a class='ref t' id='t0059b04' href='#t0059b04'>T 0059b04</a> 告諸比丘。今為諸比丘結戒。從今是戒應如 <a class='ref t' id='t0059b05' href='#t0059b05'>T 0059b05</a> 是說。若比丘水中戲波逸提。若水中戲乃至 <a class='ref t' id='t0059b06' href='#t0059b06'>T 0059b06</a> 器盛水共相澆灒皆波逸提。若摶雪及弄草 <a class='ref t' id='t0059b07' href='#t0059b07'>T 0059b07</a> 頭露戲皆突吉羅。比丘尼亦如是。式叉摩那 <a class='ref t' id='t0059b08' href='#t0059b08'>T 0059b08</a> 沙彌沙彌尼突吉羅。若不為戲皆不犯。<span class='rule-number'>五十五竟</span></p>
<a class='ref t' id='t0059b09' href='#t0059b09'>T 0059b09</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
