<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc23' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 23</span> <span class='mirror-right'>波逸提二十三</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時諸比丘。次第教誡比丘尼。 <a class='ref t' id='t0046b24' href='#t0046b24'>T 0046b24</a> 比丘尼皆得諸禪解脫三昧正受。時六群比 <a class='ref t' id='t0046b25' href='#t0046b25'>T 0046b25</a> 丘。僧不差亦往教誡。但說<span class='t-gaiji'>麁<!--gaiji,麤,1[色-巴+鹿],2&#x9E81;,3--></span>惡不善之語。 <a class='ref t' id='t0046b26' href='#t0046b26'>T 0046b26</a> 諸長老比丘尼默然不聽。六群比丘尼讚言。 <a class='ref t' id='t0046b27' href='#t0046b27'>T 0046b27</a> 善哉無過是者。於是波闍波提比丘尼。與五 <a class='ref t' id='t0046b28' href='#t0046b28'>T 0046b28</a> 百比丘尼俱往到佛所。以是白佛。佛以是事 <a class='ref t' id='t0046b29' href='#t0046b29'>T 0046b29</a> 集比丘僧。問六群比丘。汝實爾不。答言。實爾 <a class='ref t' id='t0046c01' href='#t0046c01'>T 0046c01</a> 世尊。佛種種呵責已告諸比丘。今為諸比丘 <a class='ref t' id='t0046c02' href='#t0046c02'>T 0046c02</a> 結戒。從今是戒應如是說。若比丘入比丘尼 <a class='ref t' id='t0046c03' href='#t0046c03'>T 0046c03</a> 住處波逸提。時諸比丘。有因緣事塔事僧事 <a class='ref t' id='t0046c04' href='#t0046c04'>T 0046c04</a> 私事。應入比丘尼住處慚愧不敢。不知云何。 <a class='ref t' id='t0046c05' href='#t0046c05'>T 0046c05</a> 以是白佛。佛以是事集比丘僧。告諸比丘。若 <a class='ref t' id='t0046c06' href='#t0046c06'>T 0046c06</a> 不為教誡因緣不聽入。從今是戒應如是說。 <a class='ref t' id='t0046c07' href='#t0046c07'>T 0046c07</a> 若比丘僧不差以教誡因緣入比丘尼住處波 <a class='ref t' id='t0046c08' href='#t0046c08'>T 0046c08</a> 逸提。有諸比丘。僧雖差猶慚愧不敢入。諸比 <a class='ref t' id='t0046c09' href='#t0046c09'>T 0046c09</a> 丘尼無教誡故空無所得。以是白佛。佛以是 <a class='ref t' id='t0046c10' href='#t0046c10'>T 0046c10</a> 事集比丘僧。告諸比丘。僧所差比丘聽入。從 <a class='ref t' id='t0046c11' href='#t0046c11'>T 0046c11</a> 今是戒應如是說。若比丘僧不差為教誡故 <a class='ref t' id='t0046c12' href='#t0046c12'>T 0046c12</a> 入比丘尼住處波逸提。爾時跋陀比丘尼病。 <a class='ref t' id='t0046c13' href='#t0046c13'>T 0046c13</a> 遣信白舍利弗。願大德來。為我作最後說法。 <a class='ref t' id='t0046c14' href='#t0046c14'>T 0046c14</a> 舍利弗言。佛不聽僧不差為教誡故入比丘 <a class='ref t' id='t0046c15' href='#t0046c15'>T 0046c15</a> 尼住處。以是白佛。佛以是事集比丘僧。告諸 <a class='ref t' id='t0046c16' href='#t0046c16'>T 0046c16</a> 比丘。聽僧不差為病比丘尼說法。從今是戒 <a class='ref t' id='t0046c17' href='#t0046c17'>T 0046c17</a> 應如是說。若比丘僧不差為教誡故入比丘 <a class='ref t' id='t0046c18' href='#t0046c18'>T 0046c18</a> 尼住處。除因緣。波逸提。因緣者比丘尼病。是 <a class='ref t' id='t0046c19' href='#t0046c19'>T 0046c19</a> 名因緣。若僧不差為教誡故入比丘尼住處。 <a class='ref t' id='t0046c20' href='#t0046c20'>T 0046c20</a> 隨入多少。步步波逸提。若一<span class='t-gaiji'>脚<!--gaiji,腳,1[腳-谷+去],2&#x811A;,3--></span>入門突吉羅。 <a class='ref t' id='t0046c21' href='#t0046c21'>T 0046c21</a> 沙彌突吉羅。<span class='rule-number'>二十三竟</span></p>
<a class='ref t' id='t0046c22' href='#t0046c22'>T 0046c22</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
