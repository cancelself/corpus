<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc50' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 50</span> <span class='mirror-right'>波逸提五十</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時跋難陀有二沙彌。生惡耶 <a class='ref t' id='t0057c12' href='#t0057c12'>T 0057c12</a> 見作是語。如我解佛所說。受五欲不能障道。 <a class='ref t' id='t0057c13' href='#t0057c13'>T 0057c13</a> 乃至舍利弗以是白佛。如阿梨吒生惡邪見 <a class='ref t' id='t0057c14' href='#t0057c14'>T 0057c14</a> 中說。佛便<span class='t-gaiji'>勅<!--gaiji,敕,1[束*力],2&#x52C5;,3--></span>一比丘。汝呼彼二沙彌來。即受 <a class='ref t' id='t0057c15' href='#t0057c15'>T 0057c15</a> 教往語。大師呼汝。二沙彌即隨教來。頂禮佛 <a class='ref t' id='t0057c16' href='#t0057c16'>T 0057c16</a> 足<span class='t-gaiji'>却<!--gaiji,卻,1[去*ㄗ],2&#x5374;,3--></span>住一面。佛問二沙彌。汝實作是語不。答 <a class='ref t' id='t0057c17' href='#t0057c17'>T 0057c17</a> 言實爾世尊。又問沙彌。汝云何解我所說法。 <a class='ref t' id='t0057c18' href='#t0057c18'>T 0057c18</a> 沙彌答亦如阿梨吒所說。佛告諸比丘。此沙 <a class='ref t' id='t0057c19' href='#t0057c19'>T 0057c19</a> 彌應呼僧中教捨。第二第三教。若捨者善。不 <a class='ref t' id='t0057c20' href='#t0057c20'>T 0057c20</a> 捨者僧應白四羯磨滅擯。一比丘唱言。大德 <a class='ref t' id='t0057c21' href='#t0057c21'>T 0057c21</a> 僧聽。某甲沙彌不捨惡邪見。今僧與作滅擯。 <a class='ref t' id='t0057c22' href='#t0057c22'>T 0057c22</a> 若僧時到僧忍聽。白如是。復唱大德僧聽。某 <a class='ref t' id='t0057c23' href='#t0057c23'>T 0057c23</a> 甲沙彌不捨惡邪見。今僧與作滅擯。誰諸長 <a class='ref t' id='t0057c24' href='#t0057c24'>T 0057c24</a> 老忍默然。若不忍者說。如是第二第三。僧 <a class='ref t' id='t0057c25' href='#t0057c25'>T 0057c25</a> 與某甲沙彌滅擯竟。僧忍默然故。是事如是 <a class='ref t' id='t0057c26' href='#t0057c26'>T 0057c26</a> 持。彼二沙彌僧既滅擯已。便遊行人間。時跋 <a class='ref t' id='t0057c27' href='#t0057c27'>T 0057c27</a> 難陀。畜彼沙彌共語共宿。諸比丘語言。僧已 <a class='ref t' id='t0057c28' href='#t0057c28'>T 0057c28</a> 羯磨滅擯此沙彌。汝莫畜莫共語莫共宿。跋 <a class='ref t' id='t0057c29' href='#t0057c29'>T 0057c29</a> 難陀言。此是我兄沙彌。我若不看誰應視者。 <a class='ref t' id='t0058a01' href='#t0058a01'>T 0058a01</a> 能護狐苦自致安樂。諸長老比丘聞種種呵 <a class='ref t' id='t0058a02' href='#t0058a02'>T 0058a02</a> 責。以是白佛。佛以是事集比丘僧。問跋難陀。 <a class='ref t' id='t0058a03' href='#t0058a03'>T 0058a03</a> 汝實爾不。答言實爾世尊。佛種種呵責已告 <a class='ref t' id='t0058a04' href='#t0058a04'>T 0058a04</a> 諸比丘。今為諸比丘結戒。從今是戒應如是 <a class='ref t' id='t0058a05' href='#t0058a05'>T 0058a05</a> 說。若沙彌作是語。如我解佛所說。受五欲不 <a class='ref t' id='t0058a06' href='#t0058a06'>T 0058a06</a> 能障道。諸比丘語是沙彌。汝莫作是語。莫謗 <a class='ref t' id='t0058a07' href='#t0058a07'>T 0058a07</a> 佛莫誣佛。佛說五欲障道實能障道。汝沙彌 <a class='ref t' id='t0058a08' href='#t0058a08'>T 0058a08</a> 捨是惡邪見。如是教堅持不捨。應第二第三 <a class='ref t' id='t0058a09' href='#t0058a09'>T 0058a09</a> 教。第二第三教。捨是事善。若不捨諸比丘應 <a class='ref t' id='t0058a10' href='#t0058a10'>T 0058a10</a> 語是沙彌。汝出去。從今莫言佛是我師。莫在 <a class='ref t' id='t0058a11' href='#t0058a11'>T 0058a11</a> 比丘後行。如餘沙彌得共比丘二宿。汝亦無 <a class='ref t' id='t0058a12' href='#t0058a12'>T 0058a12</a> 是事。癡人出去滅去。莫此中住。若比丘知如 <a class='ref t' id='t0058a13' href='#t0058a13'>T 0058a13</a> 法擯沙彌。畜使共住共語波逸提。比丘尼亦 <a class='ref t' id='t0058a14' href='#t0058a14'>T 0058a14</a> 如是。式叉摩那沙彌沙彌尼突吉羅。<span class='rule-number'>五十竟</span></p>
<a class='ref t' id='t0058a15' href='#t0058a15'>T 0058a15</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
