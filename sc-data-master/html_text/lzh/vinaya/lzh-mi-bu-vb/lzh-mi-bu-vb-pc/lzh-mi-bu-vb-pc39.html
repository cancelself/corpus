<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc39' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 39</span> <span class='mirror-right'>波逸提三十九</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時世尊。未為比丘制食殘宿 <a class='ref t' id='t0054b02' href='#t0054b02'>T 0054b02</a> 食。彼有神廟。是遊戲處。眾人競齎美食就中 <a class='ref t' id='t0054b03' href='#t0054b03'>T 0054b03</a> 觀看。或經信宿餚膳豐多。諸比丘於彼得 <a class='ref t' id='t0054b04' href='#t0054b04'>T 0054b04</a> 食。食不能盡。房中殷積無處不有。來致虫鼠 <a class='ref t' id='t0054b05' href='#t0054b05'>T 0054b05</a> 穿壞屋壁。諸居士見問言。誰積此食。有人言。 <a class='ref t' id='t0054b06' href='#t0054b06'>T 0054b06</a> 沙門釋子。即皆譏訶。此禿頭輩。唯知貪受 <a class='ref t' id='t0054b07' href='#t0054b07'>T 0054b07</a> 不計損費。無沙門行破沙門法。復有一阿練 <a class='ref t' id='t0054b08' href='#t0054b08'>T 0054b08</a> 若比丘。住阿練若處作是念。日日乞食妨廢 <a class='ref t' id='t0054b09' href='#t0054b09'>T 0054b09</a> 行道。便并乞種種食。或直爾舉。或曝令燥。 <a class='ref t' id='t0054b10' href='#t0054b10'>T 0054b10</a> 時諸比丘遊行見之語言世尊不說衣趣蔽形 <a class='ref t' id='t0054b11' href='#t0054b11'>T 0054b11</a> 食趣支身耶。何以多積飲食曝曬狼藉。彼比 <a class='ref t' id='t0054b12' href='#t0054b12'>T 0054b12</a> 丘言。此去村遠。日日乞食妨廢行道。是以 <a class='ref t' id='t0054b13' href='#t0054b13'>T 0054b13</a> 并乞用息煩勞。諸比丘以是白佛。佛以是 <a class='ref t' id='t0054b14' href='#t0054b14'>T 0054b14</a> 事集比丘僧。問彼比丘。汝實爾不。答言。實爾 <a class='ref t' id='t0054b15' href='#t0054b15'>T 0054b15</a> 世尊。佛種種呵責已告諸比丘。今為諸比丘 <a class='ref t' id='t0054b16' href='#t0054b16'>T 0054b16</a> 結戒。從今是戒應如是說。若比丘食殘宿食 <a class='ref t' id='t0054b17' href='#t0054b17'>T 0054b17</a> 波逸提。殘宿食者。已受之食留之經宿。名為 <a class='ref t' id='t0054b18' href='#t0054b18'>T 0054b18</a> 殘宿食。若食此食口口波夜提。比丘尼亦如 <a class='ref t' id='t0054b19' href='#t0054b19'>T 0054b19</a> 是。式叉摩那沙彌沙彌尼突吉羅。<span class='rule-number'>三十九竟</span></p>
<a class='ref t' id='t0054b20' href='#t0054b20'>T 0054b20</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
