<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc11' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 11</span> <span class='mirror-right'>波逸提十一</span></h1>
</header>
<p><a class='ref sc' id='sc1' href='#sc1'>SC 1</a> 佛從拘薩羅國與五百比丘俱。向阿荼脾邑。 <a class='ref t' id='t0041c06' href='#t0041c06'>T 0041c06</a> 時彼比丘聞佛當來。作是念。此諸居士不信 <a class='ref t' id='t0041c07' href='#t0041c07'>T 0041c07</a> 樂佛法。無大講堂。佛與大眾當於何住。即集 <a class='ref t' id='t0041c08' href='#t0041c08'>T 0041c08</a> 共議。便自斫伐草木而營理之。時諸居士譏 <a class='ref t' id='t0041c09' href='#t0041c09'>T 0041c09</a> 呵言。我等白衣斫伐草木。出家之人何緣復 <a class='ref t' id='t0041c10' href='#t0041c10'>T 0041c10</a> 爾。此等常說慈忍護念眾生。而今斫伐傷 <a class='ref t' id='t0041c11' href='#t0041c11'>T 0041c11</a> 害無道。無沙門行破沙門法。佛既至已。到新 <a class='ref t' id='t0041c12' href='#t0041c12'>T 0041c12</a> 講堂。就座而坐。問諸比丘。此堂誰造。答言。 <a class='ref t' id='t0041c13' href='#t0041c13'>T 0041c13</a> 我等所造。又問。草木誰所斫伐。答言。亦是我 <a class='ref t' id='t0041c14' href='#t0041c14'>T 0041c14</a> 等。佛種種呵責言。汝愚癡人。不應作此。草木 <a class='ref t' id='t0041c15' href='#t0041c15'>T 0041c15</a> 之中人生命想。汝作此事使人懷惡。呵已告 <a class='ref t' id='t0041c16' href='#t0041c16'>T 0041c16</a> 諸比丘。今為諸比丘結戒。從今是戒應如是 <a class='ref t' id='t0041c17' href='#t0041c17'>T 0041c17</a> 說。若比丘殺生草木波逸提。時諸比丘使守 <a class='ref t' id='t0041c18' href='#t0041c18'>T 0041c18</a> 園人若沙彌斫伐草木。諸長老比丘問言。佛 <a class='ref t' id='t0041c19' href='#t0041c19'>T 0041c19</a> 豈不制殺生草木耶。答言。我等使人為之不 <a class='ref t' id='t0041c20' href='#t0041c20'>T 0041c20</a> 違佛制。諸長老比丘言。自殺使人殺有何等 <a class='ref t' id='t0041c21' href='#t0041c21'>T 0041c21</a> 異。以是白佛。佛以是事集比丘僧。問諸比丘。 <a class='ref t' id='t0041c22' href='#t0041c22'>T 0041c22</a> 汝等實爾不。答言。實爾世尊。佛種種呵責已。 <a class='ref t' id='t0041c23' href='#t0041c23'>T 0041c23</a> 告諸比丘。從今是戒應如是說。若比丘自殺 <a class='ref t' id='t0041c24' href='#t0041c24'>T 0041c24</a> 生草木若使人殺波逸提。時諸比丘作新房 <a class='ref t' id='t0041c25' href='#t0041c25'>T 0041c25</a> 舍。有諸居士案行所住。語比丘言。善哉大德。 <a class='ref t' id='t0041c26' href='#t0041c26'>T 0041c26</a> 此房舍物皆我所施。速作成之。使我等得施 <a class='ref t' id='t0041c27' href='#t0041c27'>T 0041c27</a> 用之福。諸比丘言。佛不聽我自殺草木若使 <a class='ref t' id='t0041c28' href='#t0041c28'>T 0041c28</a> 人殺。云何得成。於是諸比丘。無房舍住。庭草 <a class='ref t' id='t0041c29' href='#t0041c29'>T 0041c29</a> 沒人。又欠齒木。不知云何。以是白佛。佛以是 <a class='ref t' id='t0042a01' href='#t0042a01'>T 0042a01</a> 事集比丘僧。告諸比丘。有四種種子。根種 <a class='ref t' id='t0042a02' href='#t0042a02'>T 0042a02</a> 子莖種子節種子實種子。凡諸草木從四 <a class='ref t' id='t0042a03' href='#t0042a03'>T 0042a03</a> 種子生。若比丘一一所須。語淨人言。汝知是。 <a class='ref t' id='t0042a04' href='#t0042a04'>T 0042a04</a> 若不解復語言。汝看是。若不解復語言。我須 <a class='ref t' id='t0042a05' href='#t0042a05'>T 0042a05</a> 是。若不解復語言。與我是。從今是戒應如是 <a class='ref t' id='t0042a06' href='#t0042a06'>T 0042a06</a> 說。若比丘自伐鬼村若使人言伐是波逸提。 <a class='ref t' id='t0042a07' href='#t0042a07'>T 0042a07</a> 若生草生草想生草疑皆波逸提。乾草生草 <a class='ref t' id='t0042a08' href='#t0042a08'>T 0042a08</a> 想乾草疑突吉羅。乾草乾草想不犯。若以刀 <a class='ref t' id='t0042a09' href='#t0042a09'>T 0042a09</a> 斧斫斫斫波逸提。比丘尼亦如是。式叉摩那 <a class='ref t' id='t0042a10' href='#t0042a10'>T 0042a10</a> 沙彌沙彌尼無故殺生草木突吉羅。若為火 <a class='ref t' id='t0042a11' href='#t0042a11'>T 0042a11</a> 燒。若析若斫。知必不生不犯。<span class='rule-number'>十一事竟</span></p>
<a class='ref t' id='t0042a12' href='#t0042a12'>T 0042a12</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
