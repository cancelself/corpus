<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc69' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 69</span> <span class='mirror-right'>波逸提六十九</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時諸比丘。往知識家見嚴身 <a class='ref t' id='t0064c23' href='#t0064c23'>T 0064c23</a> 寶捉看。還著故處。後為人所偷。主還覓之。不 <a class='ref t' id='t0064c24' href='#t0064c24'>T 0064c24</a> 知所在。有人言。我見比丘捉。便往問比丘言。 <a class='ref t' id='t0064c25' href='#t0064c25'>T 0064c25</a> 我失如是如是寶。比丘見不。答言。我向捉還 <a class='ref t' id='t0064c26' href='#t0064c26'>T 0064c26</a> 著故處。主言。從比丘捉便不復見。可以還我。 <a class='ref t' id='t0064c27' href='#t0064c27'>T 0064c27</a> 比丘答言。我實不取。主不信。便與比丘作惡 <a class='ref t' id='t0064c28' href='#t0064c28'>T 0064c28</a> 名聲。爾時有一外道。囊盛五百金錢。到水邊 <a class='ref t' id='t0064c29' href='#t0064c29'>T 0064c29</a> 飲忘不持去。有一比丘從後來見。作是念此 <a class='ref t' id='t0065a01' href='#t0065a01'>T 0065a01</a> 是唯物。即四顧望。見前一人。便作是念。必是 <a class='ref t' id='t0065a02' href='#t0065a02'>T 0065a02</a> 彼許當持還之。即取持去。彼人未遠還憶金 <a class='ref t' id='t0065a03' href='#t0065a03'>T 0065a03</a> 囊。即便馳還。比丘問。汝何故還。彼人便瞋 <a class='ref t' id='t0065a04' href='#t0065a04'>T 0065a04</a> 言。不吉利物何以問我。比丘言。縱使我不吉 <a class='ref t' id='t0065a05' href='#t0065a05'>T 0065a05</a> 利。汝應語我還意。彼言。我忘一囊在水邊 <a class='ref t' id='t0065a06' href='#t0065a06'>T 0065a06</a> 故還覓耳。比丘即出示之。此是汝囊非。彼 <a class='ref t' id='t0065a07' href='#t0065a07'>T 0065a07</a> 人既見囊已。復更瞋言。不吉利物何以捉我 <a class='ref t' id='t0065a08' href='#t0065a08'>T 0065a08</a> 囊汝小住待。我數囊中物。比丘答言。我竟不 <a class='ref t' id='t0065a09' href='#t0065a09'>T 0065a09</a> 解此囊亦不看之。若欲取者豈當示汝。恐汝 <a class='ref t' id='t0065a10' href='#t0065a10'>T 0065a10</a> 失之。故持相還耳。彼人復言。我囊中有千金 <a class='ref t' id='t0065a11' href='#t0065a11'>T 0065a11</a> 錢。今少五百。可以還我。比丘答之如初。彼人 <a class='ref t' id='t0065a12' href='#t0065a12'>T 0065a12</a> 便強牽比丘。到斷事人所。時斷事人不信樂 <a class='ref t' id='t0065a13' href='#t0065a13'>T 0065a13</a> 佛法。便非理斷。即取反縛。打驢鳴鼓。於四衢 <a class='ref t' id='t0065a14' href='#t0065a14'>T 0065a14</a> 道頭欲殺之。時波斯匿王在高樓上。遙見問 <a class='ref t' id='t0065a15' href='#t0065a15'>T 0065a15</a> 左右言。彼是唯。答言。是沙門釋子。王即<span class='t-gaiji'>勅<!--gaiji,敕,1[束*力],2&#x52C5;,3--></span>。 <a class='ref t' id='t0065a16' href='#t0065a16'>T 0065a16</a> 將還斷事處。吾當自出。即出問彼人。汝何以 <a class='ref t' id='t0065a17' href='#t0065a17'>T 0065a17</a> 苦此比丘。彼人如上白王。王復問比丘。亦 <a class='ref t' id='t0065a18' href='#t0065a18'>T 0065a18</a> 如上答王。王問彼人。此實汝囊非。答言是。王 <a class='ref t' id='t0065a19' href='#t0065a19'>T 0065a19</a> 即以五百金錢盛彼囊中。而囊不受。王復語 <a class='ref t' id='t0065a20' href='#t0065a20'>T 0065a20</a> 言。汝云。囊中有千金錢。今何故不受。彼人便 <a class='ref t' id='t0065a21' href='#t0065a21'>T 0065a21</a> 自首言。本實五百。我瞋故誣比丘耳。王即問 <a class='ref t' id='t0065a22' href='#t0065a22'>T 0065a22</a> 斷事者。若人面欺王。當與何罪。斷事人言。此 <a class='ref t' id='t0065a23' href='#t0065a23'>T 0065a23</a> 人應死財物沒官。王即用此法。藉取其財。反 <a class='ref t' id='t0065a24' href='#t0065a24'>T 0065a24</a> 縛此人。打驢鳴鼓。於四衢道頭殺之。有人語 <a class='ref t' id='t0065a25' href='#t0065a25'>T 0065a25</a> 言。汝誣沙門釋子。應受此罪。若復誣謗。後當 <a class='ref t' id='t0065a26' href='#t0065a26'>T 0065a26</a> 劇是。或復有言。沙門釋子有曾取我寶恐今 <a class='ref t' id='t0065a27' href='#t0065a27'>T 0065a27</a> 是實。時比丘白王言。願賜此人命。勿令佛法 <a class='ref t' id='t0065a28' href='#t0065a28'>T 0065a28</a> 致惡名聲。王即放之。呵責斷事人言。若後復 <a class='ref t' id='t0065a29' href='#t0065a29'>T 0065a29</a> 有如此斷事。當如向治汝。諸不信樂佛法者。 <a class='ref t' id='t0065b01' href='#t0065b01'>T 0065b01</a> 種種譏呵。我等俗人猶恥捉寶。沙門釋子何 <a class='ref t' id='t0065b02' href='#t0065b02'>T 0065b02</a> 故復爾。無沙門行破沙門法。諸長老比丘聞。 <a class='ref t' id='t0065b03' href='#t0065b03'>T 0065b03</a> 種種呵責。以前後事具白世尊。佛以是事集 <a class='ref t' id='t0065b04' href='#t0065b04'>T 0065b04</a> 比丘僧。問諸比丘。汝等實爾不。答言。實爾世 <a class='ref t' id='t0065b05' href='#t0065b05'>T 0065b05</a> 尊。佛種種呵責已。告諸比丘。今為諸比丘結 <a class='ref t' id='t0065b06' href='#t0065b06'>T 0065b06</a> 戒。從今是戒應如是說。若比丘若捉寶若寶 <a class='ref t' id='t0065b07' href='#t0065b07'>T 0065b07</a> 等物波逸提。</p>
<p><a class='ref t' id='t0065b08' href='#t0065b08'>T 0065b08</a><a class='ref sc' id='sc2' href='#sc2'>SC 2</a> 爾時毘舍佉母。著極上寶嚴身之具。與諸親 <a class='ref t' id='t0065b09' href='#t0065b09'>T 0065b09</a> 里遊戲園林。林近祇洹。觀察眾人歡暢未 <a class='ref t' id='t0065b10' href='#t0065b10'>T 0065b10</a> 已。作是念。我今不宜同此放逸。幸可因此問 <a class='ref t' id='t0065b11' href='#t0065b11'>T 0065b11</a> 訊世尊。便將婢詣祇洹到門。復作是念。我 <a class='ref t' id='t0065b12' href='#t0065b12'>T 0065b12</a> 今不宜著此飾好覲於世尊。即脫寶衣著於 <a class='ref t' id='t0065b13' href='#t0065b13'>T 0065b13</a> 塹邊。時舍利弗經行遙見。毘舍佉母前禮佛 <a class='ref t' id='t0065b14' href='#t0065b14'>T 0065b14</a> 足。<span class='t-gaiji'>却<!--gaiji,卻,1[去*ㄗ],2&#x5374;,3--></span>住一面。佛為種種說法示教利喜。須臾 <a class='ref t' id='t0065b15' href='#t0065b15'>T 0065b15</a> 而退。係念所聞忘所著寶。還城門閉後乃憶 <a class='ref t' id='t0065b16' href='#t0065b16'>T 0065b16</a> 之。作是念。若我語人失此寶者。或損佛法。默 <a class='ref t' id='t0065b17' href='#t0065b17'>T 0065b17</a> 然至曉。時舍利弗以是白佛。佛告舍利弗。汝 <a class='ref t' id='t0065b18' href='#t0065b18'>T 0065b18</a> 往取來。受教即取。語舍利弗。明日晨朝自送 <a class='ref t' id='t0065b19' href='#t0065b19'>T 0065b19</a> 還之。受教即送。毘舍佉母讚言。善哉我有如 <a class='ref t' id='t0065b20' href='#t0065b20'>T 0065b20</a> 是大師及同梵行。若餘外道。得此物者何緣 <a class='ref t' id='t0065b21' href='#t0065b21'>T 0065b21</a> 還我。我昨夜已捨。今應卒之。即持施四方 <a class='ref t' id='t0065b22' href='#t0065b22'>T 0065b22</a> 僧。白舍利弗。可以此作招提僧堂。舍利弗不 <a class='ref t' id='t0065b23' href='#t0065b23'>T 0065b23</a> 敢受。以是白佛。佛言。受之。復有諸居士。五 <a class='ref t' id='t0065b24' href='#t0065b24'>T 0065b24</a> 日一入僧坊問訊。或脫指環或脫耳寶。去時 <a class='ref t' id='t0065b25' href='#t0065b25'>T 0065b25</a> 皆忘。諸比丘見不敢取。有異人見便取持去。 <a class='ref t' id='t0065b26' href='#t0065b26'>T 0065b26</a> 諸居士還入僧坊求覓。問諸比丘。我失如是 <a class='ref t' id='t0065b27' href='#t0065b27'>T 0065b27</a> 如是寶。比丘見不。答言。我見不敢取。諸居士 <a class='ref t' id='t0065b28' href='#t0065b28'>T 0065b28</a> 言。大德見之。如何不取。可以還我。出家之人 <a class='ref t' id='t0065b29' href='#t0065b29'>T 0065b29</a> 何須此物。答言。我實不取。彼遂不信。便與比 <a class='ref t' id='t0065c01' href='#t0065c01'>T 0065c01</a> 丘作惡名聲。復有諸比丘共伴行一處宿。伴 <a class='ref t' id='t0065c02' href='#t0065c02'>T 0065c02</a> 中有忘物去者。比丘見不敢取。餘人取之。 <a class='ref t' id='t0065c03' href='#t0065c03'>T 0065c03</a> 諸伴問比丘。我失如是如是物。大德見不。答 <a class='ref t' id='t0065c04' href='#t0065c04'>T 0065c04</a> 言。我見不敢取。諸伴言。大德見之如何不 <a class='ref t' id='t0065c05' href='#t0065c05'>T 0065c05</a> 取。可以還我。出家之人何須此物。答言。我實 <a class='ref t' id='t0065c06' href='#t0065c06'>T 0065c06</a> 不取。彼遂不信。便與比丘作惡名聲。諸比丘 <a class='ref t' id='t0065c07' href='#t0065c07'>T 0065c07</a> 作是念。若世尊聽我等於僧坊內及宿處。若 <a class='ref t' id='t0065c08' href='#t0065c08'>T 0065c08</a> 自取寶若使人取者。居士可不失寶。亦使我 <a class='ref t' id='t0065c09' href='#t0065c09'>T 0065c09</a> 等不致惡名。以是白佛。佛以是事集比丘僧。 <a class='ref t' id='t0065c10' href='#t0065c10'>T 0065c10</a> 告諸比丘。今聽諸比丘於僧坊內若宿處。自 <a class='ref t' id='t0065c11' href='#t0065c11'>T 0065c11</a> 取寶若使人取。從今是戒應如是說。若比丘 <a class='ref t' id='t0065c12' href='#t0065c12'>T 0065c12</a> 若寶若寶等物。若自取若教人取。除僧坊內 <a class='ref t' id='t0065c13' href='#t0065c13'>T 0065c13</a> 及宿處波逸提。若僧坊內及宿處。取寶寶等 <a class='ref t' id='t0065c14' href='#t0065c14'>T 0065c14</a> 物。後有主索應還。是事應爾。寶者。真珠摩尼 <a class='ref t' id='t0065c15' href='#t0065c15'>T 0065c15</a> 琉璃珂玉金銀。寶等物者。一切餘物。僧坊 <a class='ref t' id='t0065c16' href='#t0065c16'>T 0065c16</a> 內者。僧住處屬僧地。宿處者。僧坊外他家宿。 <a class='ref t' id='t0065c17' href='#t0065c17'>T 0065c17</a> 及共伴行野宿處。比丘僧坊內見物。應使淨 <a class='ref t' id='t0065c18' href='#t0065c18'>T 0065c18</a> 人取。若無淨人。應自取舉之。若有人索。應集 <a class='ref t' id='t0065c19' href='#t0065c19'>T 0065c19</a> 僧問其所失物相然後還之。若取舉已欲餘 <a class='ref t' id='t0065c20' href='#t0065c20'>T 0065c20</a> 行者。應囑後人。若比丘到他家見有物。應使 <a class='ref t' id='t0065c21' href='#t0065c21'>T 0065c21</a> 淨人舉。若無淨人應自舉。若有人應即囑此 <a class='ref t' id='t0065c22' href='#t0065c22'>T 0065c22</a> 人而後去。若無人應呼主人出付囑然後去。 <a class='ref t' id='t0065c23' href='#t0065c23'>T 0065c23</a> 比丘共伴同道行。若見物應使淨人取。若無 <a class='ref t' id='t0065c24' href='#t0065c24'>T 0065c24</a> 淨人應自取還之。還時應集眾人先問。汝失 <a class='ref t' id='t0065c25' href='#t0065c25'>T 0065c25</a> 物不。若言失。應問何物。若如其語然後還之。 <a class='ref t' id='t0065c26' href='#t0065c26'>T 0065c26</a> 若與伴別道行。而不相及至聚落。應寄信樂 <a class='ref t' id='t0065c27' href='#t0065c27'>T 0065c27</a> 優婆塞還之。比丘尼亦如是。式叉摩那沙彌 <a class='ref t' id='t0065c28' href='#t0065c28'>T 0065c28</a> 沙彌尼突吉羅。<span class='rule-number'>六十九竟</span></p>
<a class='ref t' id='t0065c29' href='#t0065c29'>T 0065c29</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
