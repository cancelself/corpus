<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc85' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 85</span> <span class='mirror-right'>波逸提八十五</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時諸比丘畜高床老病比丘 <a class='ref t' id='t0070b12' href='#t0070b12'>T 0070b12</a> 上下床時。墮地破傷或露形體。諸白衣見譏 <a class='ref t' id='t0070b13' href='#t0070b13'>T 0070b13</a> 呵言。此諸沙門如王如貴人奢豪無儉。時波 <a class='ref t' id='t0070b14' href='#t0070b14'>T 0070b14</a> 斯匿王。以所坐臥床與跋難陀。跋難陀得已 <a class='ref t' id='t0070b15' href='#t0070b15'>T 0070b15</a> 於房內敷。世尊常法。五日一按行諸房。跋 <a class='ref t' id='t0070b16' href='#t0070b16'>T 0070b16</a> 難陀白佛言。看我住床。佛呵責言。汝愚癡人 <a class='ref t' id='t0070b17' href='#t0070b17'>T 0070b17</a> 如何安生死窟宅無求出意。汝不應自畜高 <a class='ref t' id='t0070b18' href='#t0070b18'>T 0070b18</a> 床敷錦繡褥。犯者突吉羅。即以是事集比丘 <a class='ref t' id='t0070b19' href='#t0070b19'>T 0070b19</a> 僧。告諸比丘。今為諸比丘結戒。從今是戒應 <a class='ref t' id='t0070b20' href='#t0070b20'>T 0070b20</a> 如是說。若比丘自作坐臥繩床木床。足應高 <a class='ref t' id='t0070b21' href='#t0070b21'>T 0070b21</a> 修伽陀八指除入髀。若過波逸提。若自作 <a class='ref t' id='t0070b22' href='#t0070b22'>T 0070b22</a> 床若使人作。若高皆應截。罪應悔過。若得高 <a class='ref t' id='t0070b23' href='#t0070b23'>T 0070b23</a> 床施。受時應作是念。此床不如法。我當更截。 <a class='ref t' id='t0070b24' href='#t0070b24'>T 0070b24</a> 若不作是念受波逸提。亦應先截然後悔過。 <a class='ref t' id='t0070b25' href='#t0070b25'>T 0070b25</a> 比丘尼亦如是。式叉摩那沙彌沙彌尼突吉 <a class='ref t' id='t0070b26' href='#t0070b26'>T 0070b26</a> 羅。<span class='rule-number'>八十五竟</span></p>
<a class='ref t' id='t0070b27' href='#t0070b27'>T 0070b27</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
