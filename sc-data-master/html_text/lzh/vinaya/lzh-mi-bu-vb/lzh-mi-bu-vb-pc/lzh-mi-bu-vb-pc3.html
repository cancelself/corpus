<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc3' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 3</span> <span class='mirror-right'>波逸提三</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時諸比丘精勤學問如毀呰 <a class='ref t' id='t0038a21' href='#t0038a21'>T 0038a21</a> 中說。六群比丘復恐勝已。便<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂之。至此 <a class='ref t' id='t0038a22' href='#t0038a22'>T 0038a22</a> 比丘間語言。汝與我知厚。而彼說汝是下賤 <a class='ref t' id='t0038a23' href='#t0038a23'>T 0038a23</a> 種姓工師小人。曾作大惡無仁善行。我聞其 <a class='ref t' id='t0038a24' href='#t0038a24'>T 0038a24</a> 語與說我無異。至彼比丘間亦復如是。彼此 <a class='ref t' id='t0038a25' href='#t0038a25'>T 0038a25</a> 聞之。心皆散亂廢退學業。更相忿恚不復共 <a class='ref t' id='t0038a26' href='#t0038a26'>T 0038a26</a> 語。有一比丘問諸比丘。汝等何故。不共我語。 <a class='ref t' id='t0038a27' href='#t0038a27'>T 0038a27</a> 比丘答言。有人云汝道說我惡。彼言誰道。答 <a class='ref t' id='t0038a28' href='#t0038a28'>T 0038a28</a> 言六群比丘。彼言。六群比丘亦云汝等道說 <a class='ref t' id='t0038a29' href='#t0038a29'>T 0038a29</a> 我惡。諸長老比丘聞種種呵責。六群比丘。汝 <a class='ref t' id='t0038b01' href='#t0038b01'>T 0038b01</a> 等云何兩舌<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂。以是白佛。佛以是事集比 <a class='ref t' id='t0038b02' href='#t0038b02'>T 0038b02</a> 丘僧。問六群比丘。汝實爾不。答言。實爾世 <a class='ref t' id='t0038b03' href='#t0038b03'>T 0038b03</a> 尊。佛種種呵責。汝愚癡人。如何同在一法而 <a class='ref t' id='t0038b04' href='#t0038b04'>T 0038b04</a> 兩舌<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂。告諸比丘。過去世時有師子。名 <a class='ref t' id='t0038b05' href='#t0038b05'>T 0038b05</a> 曰善牙。有虎名曰善抓。共作親厚。有一野 <a class='ref t' id='t0038b06' href='#t0038b06'>T 0038b06</a> 狐常隨覓食。師子及虎不與共語。野狐後時 <a class='ref t' id='t0038b07' href='#t0038b07'>T 0038b07</a> 作是念今此二獸甚相愛重。我當<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂使各 <a class='ref t' id='t0038b08' href='#t0038b08'>T 0038b08</a> 求食。所殘必多。我當得之。便至虎邊。而說偈 <a class='ref t' id='t0038b09' href='#t0038b09'>T 0038b09</a> 言。</p>
<a class='ref t' id='t0038b10' href='#t0038b10'>T 0038b10</a>
<blockquote class='gatha'>
<p>善抓汝雄猛　　生處色力妙 <a class='ref t' id='t0038b11' href='#t0038b11'>T 0038b11</a><br>
善牙說汝惡　　我聞心不喜</p>
</blockquote>
<p><a class='ref t' id='t0038b12' href='#t0038b12'>T 0038b12</a> 復至師子邊。亦說偈言。</p>
<a class='ref t' id='t0038b13' href='#t0038b13'>T 0038b13</a>
<blockquote class='gatha'>
<p>善牙汝雄猛　　生處色力妙 <a class='ref t' id='t0038b14' href='#t0038b14'>T 0038b14</a><br>
善抓說汝惡　　我聞心不喜</p>
</blockquote>
<p><a class='ref t' id='t0038b15' href='#t0038b15'>T 0038b15</a><a class='ref sc' id='sc2' href='#sc2'>SC 2</a> 二獸聞偈各不相喜。善牙聰明尋作是念。善 <a class='ref t' id='t0038b16' href='#t0038b16'>T 0038b16</a> 抓不與我語。必是野狐<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂所致。後得一犢 <a class='ref t' id='t0038b17' href='#t0038b17'>T 0038b17</a> 與虎。虎不肯食。於是善牙即以偈問。</p>
<a class='ref t' id='t0038b18' href='#t0038b18'>T 0038b18</a>
<blockquote class='gatha'>
<p><a class='ref sc' id='sc3' href='#sc3'>SC 3</a> 輟我持相與　　何故而不食 <a class='ref t' id='t0038b19' href='#t0038b19'>T 0038b19</a><br>
親厚謂無過　　反更不相喜 <a class='ref t' id='t0038b20' href='#t0038b20'>T 0038b20</a><br>
將無信狐言　　以間吾子意 <a class='ref t' id='t0038b21' href='#t0038b21'>T 0038b21</a><br>
若遂懷恨情　　終當成怨結 <a class='ref t' id='t0038b22' href='#t0038b22'>T 0038b22</a><br>
推此非有他　　必是野狐讒 <a class='ref t' id='t0038b23' href='#t0038b23'>T 0038b23</a><br>
下賤離吾好　　今當殺去之</p>
</blockquote>
<p><a class='ref t' id='t0038b24' href='#t0038b24'>T 0038b24</a><a class='ref sc' id='sc4' href='#sc4'>SC 4</a> 告諸比丘。畜生尚以<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂為非。況於人乎。今 <a class='ref t' id='t0038b25' href='#t0038b25'>T 0038b25</a> 為諸比丘結戒。從今是戒應如是說。若比丘 <a class='ref t' id='t0038b26' href='#t0038b26'>T 0038b26</a> 兩舌<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>亂比丘波逸提。餘如毀呰中說。<span class='rule-number'>三事竟</span> <a class='ref t' id='t0038b27' href='#t0038b27'>T 0038b27</a></p>
<a class='ref t' id='t0038b28' href='#t0038b28'>T 0038b28</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
