<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc13' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 13</span> <span class='mirror-right'>波逸提十三</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時慈地比丘作是語。陀婆比 <a class='ref t' id='t0042b09' href='#t0042b09'>T 0042b09</a> 丘隨欲恚癡畏。諸比丘聞。呵責言。汝何以 <a class='ref t' id='t0042b10' href='#t0042b10'>T 0042b10</a> 誣說僧所差人隨欲恚癡畏。以是白佛。佛 <a class='ref t' id='t0042b11' href='#t0042b11'>T 0042b11</a> 以是事集比丘僧。問慈地比丘。汝實爾不。 <a class='ref t' id='t0042b12' href='#t0042b12'>T 0042b12</a> 答言。實爾世尊。佛種種呵責已。告諸比丘。 <a class='ref t' id='t0042b13' href='#t0042b13'>T 0042b13</a> 今為諸比丘結戒。從今是戒應如是說。若 <a class='ref t' id='t0042b14' href='#t0042b14'>T 0042b14</a> 比丘人前誣說僧所差人波逸提。於是慈地 <a class='ref t' id='t0042b15' href='#t0042b15'>T 0042b15</a> 不復得在人前誣說。便獨處誣說陀婆比丘 <a class='ref t' id='t0042b16' href='#t0042b16'>T 0042b16</a> 隨欲恚癡畏。諸長老比丘聞呵責言。佛已 <a class='ref t' id='t0042b17' href='#t0042b17'>T 0042b17</a> 前制。汝何故猶誣說僧所差人。以是白佛。佛 <a class='ref t' id='t0042b18' href='#t0042b18'>T 0042b18</a> 以是事集比丘僧。問慈地。汝實爾不。答言。實 <a class='ref t' id='t0042b19' href='#t0042b19'>T 0042b19</a> 爾世尊。佛種種呵責。人前獨語有何等異。呵 <a class='ref t' id='t0042b20' href='#t0042b20'>T 0042b20</a> 已告諸比丘。從今是戒應如是說。若比丘誣 <a class='ref t' id='t0042b21' href='#t0042b21'>T 0042b21</a> 說僧所差人波逸提。若僧白羯磨白二羯磨 <a class='ref t' id='t0042b22' href='#t0042b22'>T 0042b22</a> 白四羯磨所差人。而誣說此人隨欲瞋癡畏。 <a class='ref t' id='t0042b23' href='#t0042b23'>T 0042b23</a> 語語皆波逸提。若僧差而不羯磨及餘人作 <a class='ref t' id='t0042b24' href='#t0042b24'>T 0042b24</a> 此誣說。語語突吉羅。比丘尼亦如是。式叉摩 <a class='ref t' id='t0042b25' href='#t0042b25'>T 0042b25</a> 那沙彌沙彌尼突吉羅。若實隨欲恚癡畏。語 <a class='ref t' id='t0042b26' href='#t0042b26'>T 0042b26</a> 言。我當說彼聽不犯。<span class='rule-number'>十三竟</span></p>
<a class='ref t' id='t0042b27' href='#t0042b27'>T 0042b27</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
