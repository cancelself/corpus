<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc77' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 77</span> <span class='mirror-right'>波逸提七十七</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時眾多比丘共伴行入拘薩 <a class='ref t' id='t0068a07' href='#t0068a07'>T 0068a07</a> 羅國。遇賊剝脫衣<span class='t-gaiji'>鉢<!--gaiji,缽,1[金*本],2&#x9262;,3--></span>都盡。到一邏所。邏將問 <a class='ref t' id='t0068a08' href='#t0068a08'>T 0068a08</a> 言。大德。何處遇賊。答言。某處。即與邏人共 <a class='ref t' id='t0068a09' href='#t0068a09'>T 0068a09</a> 議。若王聞比丘在我等界遇賊。必當罪我。便 <a class='ref t' id='t0068a10' href='#t0068a10'>T 0068a10</a> 語比丘言。大德。小住。我當逐取此賊。便出追 <a class='ref t' id='t0068a11' href='#t0068a11'>T 0068a11</a> 逐須臾及之。即便重圍索諸衣物皆悉得之。 <a class='ref t' id='t0068a12' href='#t0068a12'>T 0068a12</a> 染衣白衣各著一處。邏人議言。當先還誰。有 <a class='ref t' id='t0068a13' href='#t0068a13'>T 0068a13</a> 人言。應先還比丘。王信樂佛法聞者必喜。 <a class='ref t' id='t0068a14' href='#t0068a14'>T 0068a14</a> 便語比丘言。可各取衣。諸比丘於衣上生疑。 <a class='ref t' id='t0068a15' href='#t0068a15'>T 0068a15</a> 或言是我衣。或言非我衣。遂不敢取。邏人 <a class='ref t' id='t0068a16' href='#t0068a16'>T 0068a16</a> 問。何以不取。答言。我不自識衣。是以不取。 <a class='ref t' id='t0068a17' href='#t0068a17'>T 0068a17</a> 邏人言。次識者取。於是外道便取比丘好衣。 <a class='ref t' id='t0068a18' href='#t0068a18'>T 0068a18</a> 比丘後得外道惡者。邏人知沙門釋子皆著 <a class='ref t' id='t0068a19' href='#t0068a19'>T 0068a19</a> 好衣。而今反得外道惡服。語言。汝等沙門有 <a class='ref t' id='t0068a20' href='#t0068a20'>T 0068a20</a> 何奇特。尚不知衣相。云何知心。若知衣相。外 <a class='ref t' id='t0068a21' href='#t0068a21'>T 0068a21</a> 道何由得汝好服。諸比丘往到佛所。以是白 <a class='ref t' id='t0068a22' href='#t0068a22'>T 0068a22</a> 佛。佛以是事集比丘僧。更問諸比丘。汝實不 <a class='ref t' id='t0068a23' href='#t0068a23'>T 0068a23</a> 識衣相不。答言。實爾世尊。佛種種呵責已。告 <a class='ref t' id='t0068a24' href='#t0068a24'>T 0068a24</a> 諸比丘。今為諸比丘結戒。從今是戒應如是 <a class='ref t' id='t0068a25' href='#t0068a25'>T 0068a25</a> 說。若比丘新得衣應三種色作幟。若青若 <a class='ref t' id='t0068a26' href='#t0068a26'>T 0068a26</a> 黑若木蘭。若不以三色作幟。波逸提。若不 <a class='ref t' id='t0068a27' href='#t0068a27'>T 0068a27</a> 作幟若著。著著波逸提若不著宿宿波逸提。 <a class='ref t' id='t0068a28' href='#t0068a28'>T 0068a28</a> 比丘尼亦如是。式叉摩那沙彌沙彌尼突吉 <a class='ref t' id='t0068a29' href='#t0068a29'>T 0068a29</a> 羅。若新得衣先已作幟。不作不犯。<span class='rule-number'>七十七竟</span></p>
<a class='ref t' id='t0068b01' href='#t0068b01'>T 0068b01</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
