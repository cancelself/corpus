<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc12' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 12</span> <span class='mirror-right'>波逸提十二</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時六群比丘數數犯罪。上床 <a class='ref t' id='t0042a13' href='#t0042a13'>T 0042a13</a> 下床皆不如法。數數食別眾食。非時入聚落 <a class='ref t' id='t0042a14' href='#t0042a14'>T 0042a14</a> 不白善比丘。諸比丘見語言。汝等莫數數犯 <a class='ref t' id='t0042a15' href='#t0042a15'>T 0042a15</a> 此諸罪。當自見罪向人悔過。勿負信施長夜 <a class='ref t' id='t0042a16' href='#t0042a16'>T 0042a16</a> 受苦。六群比丘言。我犯何罪。諸比丘言。汝犯 <a class='ref t' id='t0042a17' href='#t0042a17'>T 0042a17</a> 如是如是罪。六群比丘不答犯不犯。更說餘 <a class='ref t' id='t0042a18' href='#t0042a18'>T 0042a18</a> 事。諸比丘言。我不問汝。汝何以不答犯不犯。 <a class='ref t' id='t0042a19' href='#t0042a19'>T 0042a19</a> 而說是事。六群比丘言。我知汝等不問是事 <a class='ref t' id='t0042a20' href='#t0042a20'>T 0042a20</a> 我自說耳。諸比丘種種呵責。以是白佛。佛以 <a class='ref t' id='t0042a21' href='#t0042a21'>T 0042a21</a> 是事集比丘僧。問六群比丘。汝等實爾不。答 <a class='ref t' id='t0042a22' href='#t0042a22'>T 0042a22</a> 言。實爾世尊。佛種種呵責已告諸比丘。今為 <a class='ref t' id='t0042a23' href='#t0042a23'>T 0042a23</a> 諸比丘結戒。從今是戒應如是說。若比丘不 <a class='ref t' id='t0042a24' href='#t0042a24'>T 0042a24</a> 隨順答。而作餘語波逸提。時六群比丘猶犯 <a class='ref t' id='t0042a25' href='#t0042a25'>T 0042a25</a> 前惡。諸比丘復如上教誨。六群比丘默然不 <a class='ref t' id='t0042a26' href='#t0042a26'>T 0042a26</a> 應。諸比丘問言。佛制戒不聽不隨順答。汝何 <a class='ref t' id='t0042a27' href='#t0042a27'>T 0042a27</a> 故默然。六群比丘言。佛制不隨順答。我今不 <a class='ref t' id='t0042a28' href='#t0042a28'>T 0042a28</a> 語有何等罪。諸比丘言。餘語不語有何等 <a class='ref t' id='t0042a29' href='#t0042a29'>T 0042a29</a> 異。種種呵責已。以是白佛。佛以是事集比丘 <a class='ref t' id='t0042b01' href='#t0042b01'>T 0042b01</a> 僧。問六群比丘。汝等實爾不。答言。實爾世 <a class='ref t' id='t0042b02' href='#t0042b02'>T 0042b02</a> 尊。佛種種呵責。餘語不語有何等異。呵責已 <a class='ref t' id='t0042b03' href='#t0042b03'>T 0042b03</a> 告諸比丘。從今是戒應如是說。若比丘故不 <a class='ref t' id='t0042b04' href='#t0042b04'>T 0042b04</a> 隨問答波逸提。若不隨問答。問問皆波逸提。 <a class='ref t' id='t0042b05' href='#t0042b05'>T 0042b05</a> 比丘尼亦如是。式叉摩那沙彌沙彌尼突吉 <a class='ref t' id='t0042b06' href='#t0042b06'>T 0042b06</a> 羅。若誤取他語而答。及先相恨不共語故不 <a class='ref t' id='t0042b07' href='#t0042b07'>T 0042b07</a> 答不犯。<span class='rule-number'>十二竟</span></p>
<a class='ref t' id='t0042b08' href='#t0042b08'>T 0042b08</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
