<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc33' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 33</span> <span class='mirror-right'>波逸提三十三</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時諸處飢饉乞食難得。一切 <a class='ref t' id='t0051a14' href='#t0051a14'>T 0051a14</a> 比丘盡集王舍城。四遠人言。我等先時朝暮 <a class='ref t' id='t0051a15' href='#t0051a15'>T 0051a15</a> 見諸比丘。今何以斷絕不復見之。有人言。此 <a class='ref t' id='t0051a16' href='#t0051a16'>T 0051a16</a> 間乞食難得。悉往王舍城。是以不見。諸人 <a class='ref t' id='t0051a17' href='#t0051a17'>T 0051a17</a> 言。我等寧可建立小屋。日作一比丘一宿一 <a class='ref t' id='t0051a18' href='#t0051a18'>T 0051a18</a> 食。若無來食者便當聚集俟後來眾。即便作 <a class='ref t' id='t0051a19' href='#t0051a19'>T 0051a19</a> 之。時有一家恒作美食。六群比丘遊行人間 <a class='ref t' id='t0051a20' href='#t0051a20'>T 0051a20</a> 常住其家。餘諸比丘都不復得。語居士言。汝 <a class='ref t' id='t0051a21' href='#t0051a21'>T 0051a21</a> 為僧故作一宿食。如何使我不得一豫。居士 <a class='ref t' id='t0051a22' href='#t0051a22'>T 0051a22</a> 答言。我本為僧作此處所。而六群比丘住不 <a class='ref t' id='t0051a23' href='#t0051a23'>T 0051a23</a> 肯去。使我不復得見餘僧。此是彼過。非是我 <a class='ref t' id='t0051a24' href='#t0051a24'>T 0051a24</a> 咎。諸長老比丘聞。種種呵責六群比丘。以事 <a class='ref t' id='t0051a25' href='#t0051a25'>T 0051a25</a> 白佛。佛以是事集比丘僧。問六群比丘。汝等 <a class='ref t' id='t0051a26' href='#t0051a26'>T 0051a26</a> 實爾不。答言。實爾世尊。佛種種呵責已告諸 <a class='ref t' id='t0051a27' href='#t0051a27'>T 0051a27</a> 比丘。今為諸比丘結戒。從今是戒應如是說。 <a class='ref t' id='t0051a28' href='#t0051a28'>T 0051a28</a> 若比丘施一食處。過一食者波逸提。時舍利 <a class='ref t' id='t0051a29' href='#t0051a29'>T 0051a29</a> 弗得風病。到一食處食一食已。便欲餘行。諸 <a class='ref t' id='t0051b01' href='#t0051b01'>T 0051b01</a> 比丘言。長老疾患不須餘行。我等當以食分 <a class='ref t' id='t0051b02' href='#t0051b02'>T 0051b02</a> 相供養。答言。世尊不聽一宿處過一食。有諸 <a class='ref t' id='t0051b03' href='#t0051b03'>T 0051b03</a> 居士。聞舍利弗疾患。亦共請住。答亦如初。 <a class='ref t' id='t0051b04' href='#t0051b04'>T 0051b04</a> 於是舍利弗牽病而去。諸比丘作是念。若世 <a class='ref t' id='t0051b05' href='#t0051b05'>T 0051b05</a> 尊聽病比丘於一食處過一食者便無此苦。 <a class='ref t' id='t0051b06' href='#t0051b06'>T 0051b06</a> 以是白佛。佛以是事集比丘僧。告諸比丘。今 <a class='ref t' id='t0051b07' href='#t0051b07'>T 0051b07</a> 聽諸病比丘於一食處過一食。從今是戒應 <a class='ref t' id='t0051b08' href='#t0051b08'>T 0051b08</a> 如是說。若比丘無病施一食處。過一食波 <a class='ref t' id='t0051b09' href='#t0051b09'>T 0051b09</a> 逸提施一食處。眾多比丘暮同時至。若檀越 <a class='ref t' id='t0051b10' href='#t0051b10'>T 0051b10</a> 施非時漿若塗足油。聽次第受。明日隨次受 <a class='ref t' id='t0051b11' href='#t0051b11'>T 0051b11</a> 食。若無則止一食已應去。若檀越留聽住。若 <a class='ref t' id='t0051b12' href='#t0051b12'>T 0051b12</a> 去已有緣事宜還。當白主人。主人聽住則住 <a class='ref t' id='t0051b13' href='#t0051b13'>T 0051b13</a> 不聽應去。若後來比丘應得一食食。有餘應 <a class='ref t' id='t0051b14' href='#t0051b14'>T 0051b14</a> 與主人所留比丘。若比丘來。而一食處多。諸 <a class='ref t' id='t0051b15' href='#t0051b15'>T 0051b15</a> 比丘應分張住。若親里家過一食突吉羅。比 <a class='ref t' id='t0051b16' href='#t0051b16'>T 0051b16</a> 丘尼亦如是。式叉摩那沙彌沙彌尼突吉羅。 <a class='ref t' id='t0051b17' href='#t0051b17'>T 0051b17</a> 若有諸難不得去不犯。<span class='rule-number'>三十三竟</span></p>
<a class='ref t' id='t0051b18' href='#t0051b18'>T 0051b18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
