<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc87' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 87</span> <span class='mirror-right'>波逸提八十七</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時諸比丘不敷坐具。坐僧床 <a class='ref t' id='t0070c17' href='#t0070c17'>T 0070c17</a> 褥垢膩污之。復有一比丘失於大便謂是風 <a class='ref t' id='t0070c18' href='#t0070c18'>T 0070c18</a> 出。既覺洗浣於房前曬。世尊問阿難。此是誰 <a class='ref t' id='t0070c19' href='#t0070c19'>T 0070c19</a> 褥。即具以答。佛以是事集比丘僧。問諸比丘。 <a class='ref t' id='t0070c20' href='#t0070c20'>T 0070c20</a> 汝等實爾不。答言。實爾世尊。佛種種呵責已。 <a class='ref t' id='t0070c21' href='#t0070c21'>T 0070c21</a> 告諸比丘。不應不敷坐具坐僧床褥。犯者突 <a class='ref t' id='t0070c22' href='#t0070c22'>T 0070c22</a> 吉羅。今聽諸比丘。護身護衣護僧床褥。故畜 <a class='ref t' id='t0070c23' href='#t0070c23'>T 0070c23</a> 坐具。諸比丘作是念。佛已聽我等作坐具。 <a class='ref t' id='t0070c24' href='#t0070c24'>T 0070c24</a> 便廣大作垂地污<span class='t-gaiji'>埿<!--gaiji,泥,1[泥/土],2&#x57FF;,3--></span>。諸居士見問諸比丘。此 <a class='ref t' id='t0070c25' href='#t0070c25'>T 0070c25</a> 是何衣垂地。答言。是我等坐具。便譏呵言。 <a class='ref t' id='t0070c26' href='#t0070c26'>T 0070c26</a> 大德。何不稱身作之。雖復出家財豈應不 <a class='ref t' id='t0070c27' href='#t0070c27'>T 0070c27</a> 惜。釋子常說。少欲知足。而今如此。無沙門行 <a class='ref t' id='t0070c28' href='#t0070c28'>T 0070c28</a> 破沙門法。諸長老比丘聞種種呵責。以是白 <a class='ref t' id='t0070c29' href='#t0070c29'>T 0070c29</a> 佛。佛以是事集比丘僧。問諸比丘。汝等實爾 <a class='ref t' id='t0071a01' href='#t0071a01'>T 0071a01</a> 不。答言。實爾世尊。佛種種呵責已。告諸比 <a class='ref t' id='t0071a02' href='#t0071a02'>T 0071a02</a> 丘。今為諸比丘結戒。從今是戒應如是說。若 <a class='ref t' id='t0071a03' href='#t0071a03'>T 0071a03</a> 比丘作尼師檀應如量作。長二修伽陀磔 <a class='ref t' id='t0071a04' href='#t0071a04'>T 0071a04</a> 手廣一磔手半。若過波逸提。長老優陀夷身 <a class='ref t' id='t0071a05' href='#t0071a05'>T 0071a05</a> 大坐具小不足容膝。於佛按行房時。牽挽坐 <a class='ref t' id='t0071a06' href='#t0071a06'>T 0071a06</a> 具如牽皮法。佛問何故作此。答言。世尊。我身 <a class='ref t' id='t0071a07' href='#t0071a07'>T 0071a07</a> 大而坐具小。作此牽挽欲令廣長。佛呵責言 <a class='ref t' id='t0071a08' href='#t0071a08'>T 0071a08</a> 汝愚癡人。猶不離戲笑。今聽更益頭磔一 <a class='ref t' id='t0071a09' href='#t0071a09'>T 0071a09</a> 手。即以是事集比丘僧。告諸比丘。從今是戒 <a class='ref t' id='t0071a10' href='#t0071a10'>T 0071a10</a> 應如是說。若比丘作尼師檀。應如量作。長 <a class='ref t' id='t0071a11' href='#t0071a11'>T 0071a11</a> 二修伽陀磔手廣一磔手半。若續方一磔手。 <a class='ref t' id='t0071a12' href='#t0071a12'>T 0071a12</a> 若過波逸提。續方一磔手者。截作三分續長 <a class='ref t' id='t0071a13' href='#t0071a13'>T 0071a13</a> 頭。餘一分帖四角。不帖則已。除比丘尼式 <a class='ref t' id='t0071a14' href='#t0071a14'>T 0071a14</a> 叉摩那沙彌尼。餘如床中說。<span class='rule-number'>八十七竟</span></p>
<a class='ref t' id='t0071a15' href='#t0071a15'>T 0071a15</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
