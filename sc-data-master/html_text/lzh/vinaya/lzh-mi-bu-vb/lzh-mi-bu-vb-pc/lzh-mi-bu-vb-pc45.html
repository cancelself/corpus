<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc45' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 45</span> <span class='mirror-right'>波逸提四十五</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時邊境有事。波斯匿王嚴四 <a class='ref t' id='t0056a08' href='#t0056a08'>T 0056a08</a> 種兵欲往討伐。六群比丘共相語言。我聞灌 <a class='ref t' id='t0056a09' href='#t0056a09'>T 0056a09</a> 頂王征伐之時軍儀嚴飾。我等未見。可共往 <a class='ref t' id='t0056a10' href='#t0056a10'>T 0056a10</a> 觀。便往路側。前鋒軍見皆悉瞋言。今日云何 <a class='ref t' id='t0056a11' href='#t0056a11'>T 0056a11</a> 見不吉人。我等在家厭見此等。於今軍行復 <a class='ref t' id='t0056a12' href='#t0056a12'>T 0056a12</a> 不得免。若王不敬信當斷其頭。時王遙見六 <a class='ref t' id='t0056a13' href='#t0056a13'>T 0056a13</a> 群比丘。亦復不<span class='t-gaiji'>憙<!--gaiji,,1[喜/心],2&#x6199;,3--></span>。即遣人問。諸大德何以在 <a class='ref t' id='t0056a14' href='#t0056a14'>T 0056a14</a> 此。答言。我等聞灌頂王出軍之時軍容嚴飾。 <a class='ref t' id='t0056a15' href='#t0056a15'>T 0056a15</a> 未曾所見故來看耳。王作是念。誰能以此白 <a class='ref t' id='t0056a16' href='#t0056a16'>T 0056a16</a> 佛。復作是念。若白不白。佛自當知。即以石蜜 <a class='ref t' id='t0056a17' href='#t0056a17'>T 0056a17</a> 乾薑寄六群比丘言。大德。為我持此奉上世 <a class='ref t' id='t0056a18' href='#t0056a18'>T 0056a18</a> 尊。致敬無量。軍盡之後各還所住。以王所寄 <a class='ref t' id='t0056a19' href='#t0056a19'>T 0056a19</a> 奉上於佛。白佛言。王致敬無量。佛問六群。汝 <a class='ref t' id='t0056a20' href='#t0056a20'>T 0056a20</a> 何由見王。具以事答。佛以是事集比丘僧。種 <a class='ref t' id='t0056a21' href='#t0056a21'>T 0056a21</a> 種呵責六群比丘言。汝等愚癡。所作非法。軍 <a class='ref t' id='t0056a22' href='#t0056a22'>T 0056a22</a> 發行時。以見沙門為不吉。此必眾軍瞋嫌王 <a class='ref t' id='t0056a23' href='#t0056a23'>T 0056a23</a> 恨汝。故持物與我。呵已告諸比丘。今為諸 <a class='ref t' id='t0056a24' href='#t0056a24'>T 0056a24</a> 比丘結戒。從今是戒應如是說。若比丘觀軍 <a class='ref t' id='t0056a25' href='#t0056a25'>T 0056a25</a> 發行波逸提。若發心欲觀及作方便。已行步 <a class='ref t' id='t0056a26' href='#t0056a26'>T 0056a26</a> 步。若見不聞。若聞不見。皆突吉羅。若聞若見 <a class='ref t' id='t0056a27' href='#t0056a27'>T 0056a27</a> 別軍容飾。若前若<span class='t-gaiji'>却<!--gaiji,卻,1[去*ㄗ],2&#x5374;,3--></span>皆波逸提。比丘尼亦如 <a class='ref t' id='t0056a28' href='#t0056a28'>T 0056a28</a> 是。式叉摩那沙彌沙彌尼突吉羅。若行路若 <a class='ref t' id='t0056a29' href='#t0056a29'>T 0056a29</a> 經行處遇見不住看不犯。<span class='rule-number'>四十五竟</span></p>
<a class='ref t' id='t0056b01' href='#t0056b01'>T 0056b01</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
