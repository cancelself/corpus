<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc36' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 36</span> <span class='mirror-right'>波逸提三十六</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時有二比丘共為親友。一人 <a class='ref t' id='t0052c25' href='#t0052c25'>T 0052c25</a> 聰明一人闇鈍。其闇鈍者數數犯惡。其聰明 <a class='ref t' id='t0052c26' href='#t0052c26'>T 0052c26</a> 者恒語其罪教令悔過。其闇鈍者心轉懷忿。 <a class='ref t' id='t0052c27' href='#t0052c27'>T 0052c27</a> 作是念。我今亦當伺其過罪。伺之不得。便於 <a class='ref t' id='t0052c28' href='#t0052c28'>T 0052c28</a> 彼食竟。以不作殘食呼令食之。彼比丘以親 <a class='ref t' id='t0052c29' href='#t0052c29'>T 0052c29</a> 厚故都不懷疑。即便為食。食已語言。汝食非 <a class='ref t' id='t0053a01' href='#t0053a01'>T 0053a01</a> 殘食犯罪應悔。莫不修梵行長夜受苦。時彼 <a class='ref t' id='t0053a02' href='#t0053a02'>T 0053a02</a> 比丘呵責言。我欲益汝故相教呵。云何以此 <a class='ref t' id='t0053a03' href='#t0053a03'>T 0053a03</a> 見恨陷我於罪。諸長老比丘聞種種呵責。以 <a class='ref t' id='t0053a04' href='#t0053a04'>T 0053a04</a> 是白佛。佛以是事集比丘僧。問彼比丘。汝實 <a class='ref t' id='t0053a05' href='#t0053a05'>T 0053a05</a> 爾不。答言。實爾世尊。佛種種呵責已告諸比 <a class='ref t' id='t0053a06' href='#t0053a06'>T 0053a06</a> 丘。今為諸比丘結戒。從今是戒應如是說。若 <a class='ref t' id='t0053a07' href='#t0053a07'>T 0053a07</a> 比丘不作殘食法。強勸已食。比丘食。欲使他 <a class='ref t' id='t0053a08' href='#t0053a08'>T 0053a08</a> 犯罪。波逸提。有比丘足食已。諸比丘不知。 <a class='ref t' id='t0053a09' href='#t0053a09'>T 0053a09</a> 復呼令食。彼比丘言。我已食竟。諸比丘便 <a class='ref t' id='t0053a10' href='#t0053a10'>T 0053a10</a> 生疑。我故當不犯波逸提耶。以是白佛。佛以 <a class='ref t' id='t0053a11' href='#t0053a11'>T 0053a11</a> 是事集比丘僧。告諸比丘。若不知他食竟呼 <a class='ref t' id='t0053a12' href='#t0053a12'>T 0053a12</a> 食犯波逸提無有是處。從今是戒應如是說。 <a class='ref t' id='t0053a13' href='#t0053a13'>T 0053a13</a> 若比丘知他比丘食竟。不作殘食法強勸令 <a class='ref t' id='t0053a14' href='#t0053a14'>T 0053a14</a> 食。欲使犯罪波逸提。若勸已食。比丘食。不作 <a class='ref t' id='t0053a15' href='#t0053a15'>T 0053a15</a> 殘食法食。若彼食時。口口波逸提。比丘尼亦 <a class='ref t' id='t0053a16' href='#t0053a16'>T 0053a16</a> 如是。式叉摩那沙彌沙彌尼突吉羅。<span class='rule-number'>三十六竟</span></p>
<a class='ref t' id='t0053a17' href='#t0053a17'>T 0053a17</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
