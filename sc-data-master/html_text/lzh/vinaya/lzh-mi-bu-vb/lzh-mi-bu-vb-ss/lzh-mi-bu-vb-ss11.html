<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-ss11' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Saṅghādisesa 11</span> <span class='mirror-right'>僧伽婆尸沙十一</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時助調達比丘語諸比丘言。 <a class='ref t' id='t0021a03' href='#t0021a03'>T 0021a03</a> 調達所說。是知說非不知說。說法不說非法。 <a class='ref t' id='t0021a04' href='#t0021a04'>T 0021a04</a> 說律不說非律。皆是我等心所忍樂。諸長老 <a class='ref t' id='t0021a05' href='#t0021a05'>T 0021a05</a> 比丘聞種種呵責。汝云何言。調達所說。是知 <a class='ref t' id='t0021a06' href='#t0021a06'>T 0021a06</a> 說非不知說。說法不說非法。說律不說非律。 <a class='ref t' id='t0021a07' href='#t0021a07'>T 0021a07</a> 皆是我等心所忍樂。呵責已以事白佛。佛以 <a class='ref t' id='t0021a08' href='#t0021a08'>T 0021a08</a> 是事集比丘僧。種種遙責助調達比丘已。語 <a class='ref t' id='t0021a09' href='#t0021a09'>T 0021a09</a> 諸比丘。應差一比丘與助調達比丘親厚者 <a class='ref t' id='t0021a10' href='#t0021a10'>T 0021a10</a> 往諫。莫言調達所說是知說非不知說。說法 <a class='ref t' id='t0021a11' href='#t0021a11'>T 0021a11</a> 不說非法。說律不說非律。皆是我等心所忍 <a class='ref t' id='t0021a12' href='#t0021a12'>T 0021a12</a> 樂。何以故。調達非知說非說法非說律。汝等 <a class='ref t' id='t0021a13' href='#t0021a13'>T 0021a13</a> 莫助破和合僧。當助和合僧。僧和合故歡喜 <a class='ref t' id='t0021a14' href='#t0021a14'>T 0021a14</a> 無諍。一心一學如水乳合。共弘師教安樂 <a class='ref t' id='t0021a15' href='#t0021a15'>T 0021a15</a> 行。若受者善。若不受應遣眾多比丘及僧往 <a class='ref t' id='t0021a16' href='#t0021a16'>T 0021a16</a> 諫。諸比丘受教。如是三反。助調達比丘悉皆 <a class='ref t' id='t0021a17' href='#t0021a17'>T 0021a17</a> 不受。諸比丘種種呵責已。以事白佛。佛以是 <a class='ref t' id='t0021a18' href='#t0021a18'>T 0021a18</a> 事集比丘僧。更種種遙責助調達比丘已。告 <a class='ref t' id='t0021a19' href='#t0021a19'>T 0021a19</a> 諸比丘。以十利故。為諸比丘結戒。從今是戒 <a class='ref t' id='t0021a20' href='#t0021a20'>T 0021a20</a> 應如是說。若比丘助破和合僧。若一若二若 <a class='ref t' id='t0021a21' href='#t0021a21'>T 0021a21</a> 眾多。語諸比丘言。是比丘所說。是知說非 <a class='ref t' id='t0021a22' href='#t0021a22'>T 0021a22</a> 不知說。說法不說非法。說律不說非律。皆是 <a class='ref t' id='t0021a23' href='#t0021a23'>T 0021a23</a> 我等心所忍樂。諸比丘語彼諸比丘。汝莫作 <a class='ref t' id='t0021a24' href='#t0021a24'>T 0021a24</a> 是語。是比丘所說。是知說非不知說。說法不 <a class='ref t' id='t0021a25' href='#t0021a25'>T 0021a25</a> 說非法。說律不說非律。皆是我等心所忍樂。 <a class='ref t' id='t0021a26' href='#t0021a26'>T 0021a26</a> 何以故。是比丘非知說不說法不說律。汝莫 <a class='ref t' id='t0021a27' href='#t0021a27'>T 0021a27</a> 樂助破和合僧。當樂助和合僧。僧和合故歡 <a class='ref t' id='t0021a28' href='#t0021a28'>T 0021a28</a> 喜無諍。一心一學如水乳合。共弘師教安樂 <a class='ref t' id='t0021a29' href='#t0021a29'>T 0021a29</a> 行。如是諫堅持不捨應第二第三諫。第二第 <a class='ref t' id='t0021b01' href='#t0021b01'>T 0021b01</a> 三諫捨是事善。不捨者僧伽婆尸沙。助破 <a class='ref t' id='t0021b02' href='#t0021b02'>T 0021b02</a> 者。助成破僧因緣。和合者同布薩自恣。差 <a class='ref t' id='t0021b03' href='#t0021b03'>T 0021b03</a> 一親厚諫。若捨一突吉羅悔。乃至不諫自捨。 <a class='ref t' id='t0021b04' href='#t0021b04'>T 0021b04</a> 皆如上說。<span class='rule-number'>十一竟</span></p>
<a class='ref t' id='t0021b05' href='#t0021b05'>T 0021b05</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
