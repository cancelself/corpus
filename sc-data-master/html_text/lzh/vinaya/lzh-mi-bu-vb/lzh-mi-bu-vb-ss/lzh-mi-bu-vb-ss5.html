<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-ss5' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Saṅghādisesa 5</span> <span class='mirror-right'>僧伽婆尸沙五</span></h1>
</header>
<p><a class='ref sc' id='sc1' href='#sc1'>SC 1</a> 佛在舍衛城。爾時有長者名迦留。聰明利根 <a class='ref t' id='t0012a17' href='#t0012a17'>T 0012a17</a> 善斷人疑。舍衛城人凡有所作。乃至婚姻無 <a class='ref t' id='t0012a18' href='#t0012a18'>T 0012a18</a> 不諮問。言與便與不與便不與。得好者言。由 <a class='ref t' id='t0012a19' href='#t0012a19'>T 0012a19</a> 迦留故我得是好。當使迦留亦得是樂。得惡 <a class='ref t' id='t0012a20' href='#t0012a20'>T 0012a20</a> 者言。由迦留故我得是惡。亦使迦留受是苦 <a class='ref t' id='t0012a21' href='#t0012a21'>T 0012a21</a> 劇。如是醜名善譽充塞一國。迦留後時以信出 <a class='ref t' id='t0012a22' href='#t0012a22'>T 0012a22</a> 家。諸諮問者日月更甚。乃至波斯匿王亦自 <a class='ref t' id='t0012a23' href='#t0012a23'>T 0012a23</a> 親詣諮問國事。喜怒之聲轉倍於前。時有寡 <a class='ref t' id='t0012a24' href='#t0012a24'>T 0012a24</a> 婦。其女色貌邑里第一。求婚者眾。皆不許之。 <a class='ref t' id='t0012a25' href='#t0012a25'>T 0012a25</a> 答言。若就我居如子法者乃當相與。時有婆 <a class='ref t' id='t0012a26' href='#t0012a26'>T 0012a26</a> 羅門。財富無量。語寡婦言。與我兒婚汝女。可 <a class='ref t' id='t0012a27' href='#t0012a27'>T 0012a27</a> 得長處安樂。答亦如初。於是婆羅門。便訪眾 <a class='ref t' id='t0012a28' href='#t0012a28'>T 0012a28</a> 人。誰數來往此人家者。有人語言。沙門迦留 <a class='ref t' id='t0012a29' href='#t0012a29'>T 0012a29</a> 與此家數。即請迦留長供養之。既相狎習。便 <a class='ref t' id='t0012b01' href='#t0012b01'>T 0012b01</a> 以事白。我欲為兒求某甲女。願屈大德為我 <a class='ref t' id='t0012b02' href='#t0012b02'>T 0012b02</a> 語之。迦留便著衣持<span class='t-gaiji'>鉢<!--gaiji,缽,1[金*本],2&#x9262;,3--></span>。往到彼舍。寡婦即出 <a class='ref t' id='t0012b03' href='#t0012b03'>T 0012b03</a> 禮拜問訊。迦留語言。汝可以女與某甲婚。其 <a class='ref t' id='t0012b04' href='#t0012b04'>T 0012b04</a> 家饒富必得安樂。答由如初。迦留復言。若 <a class='ref t' id='t0012b05' href='#t0012b05'>T 0012b05</a> 不與者此女後大必當委叛。何為失女又去 <a class='ref t' id='t0012b06' href='#t0012b06'>T 0012b06</a> 好婿。寡婦聞此僶俛從許。迦留還報。即便 <a class='ref t' id='t0012b07' href='#t0012b07'>T 0012b07</a> 成婚。其後夫家遇婦甚苦。遣信白母。願語夫 <a class='ref t' id='t0012b08' href='#t0012b08'>T 0012b08</a> 家小得閑樂。母報女言。須迦留來當使語之。 <a class='ref t' id='t0012b09' href='#t0012b09'>T 0012b09</a> 迦留後日到寡婦家。寡婦具白女之辛苦。婚 <a class='ref t' id='t0012b10' href='#t0012b10'>T 0012b10</a> 本相由。願為語之。迦留答言。此女無福致此 <a class='ref t' id='t0012b11' href='#t0012b11'>T 0012b11</a> 苦劇。若有福者何緣至此。我沙門法不應知 <a class='ref t' id='t0012b12' href='#t0012b12'>T 0012b12</a> 人此世俗事。寡婦罵言。先知人事今云不應。 <a class='ref t' id='t0012b13' href='#t0012b13'>T 0012b13</a> 如此惡人終令不吉。種種<span class='t-gaiji'>呪<!--gaiji,咒,1[口*兄],2&#x546A;,3--></span>罵言辭苦切。<span class='t-gaiji'>隣<!--gaiji,鄰,1[阿-可+(嶙-山)],2&#x96A3;,3--></span> <a class='ref t' id='t0012b14' href='#t0012b14'>T 0012b14</a> 人聞之咸來諫言。汝女薄相致此苦劇。何豫 <a class='ref t' id='t0012b15' href='#t0012b15'>T 0012b15</a> 沙門。而苦<span class='t-gaiji'>呪<!--gaiji,咒,1[口*兄],2&#x546A;,3--></span>罵。寡婦答言。汝豈不知由此沙 <a class='ref t' id='t0012b16' href='#t0012b16'>T 0012b16</a> 門使我稚女致此苦劇。時不信樂佛法者。皆 <a class='ref t' id='t0012b17' href='#t0012b17'>T 0012b17</a> 作是言。汝信沙門女受此苦。若復用其語方 <a class='ref t' id='t0012b18' href='#t0012b18'>T 0012b18</a> 當劇是。復呵罵言。我等白衣行媒嫁法。沙 <a class='ref t' id='t0012b19' href='#t0012b19'>T 0012b19</a> 門釋子亦復如是。徒剃此頭著壞色衣。所行 <a class='ref t' id='t0012b20' href='#t0012b20'>T 0012b20</a> 如此與我何異。於是惡名流布遠近。諸長老 <a class='ref t' id='t0012b21' href='#t0012b21'>T 0012b21</a> 比丘聞種種呵責。將至佛所以事白佛。佛以 <a class='ref t' id='t0012b22' href='#t0012b22'>T 0012b22</a> 是事集比丘僧。問迦留汝實爾不。答言實爾 <a class='ref t' id='t0012b23' href='#t0012b23'>T 0012b23</a> 世尊。佛種種呵責已告諸比丘。以十利故為 <a class='ref t' id='t0012b24' href='#t0012b24'>T 0012b24</a> 諸比丘結戒。從今是戒應如是說。若比丘行 <a class='ref t' id='t0012b25' href='#t0012b25'>T 0012b25</a> 媒法。僧伽婆尸沙。</p>
<p><a class='ref t' id='t0012b26' href='#t0012b26'>T 0012b26</a><a class='ref sc' id='sc2' href='#sc2'>SC 2</a> 爾時舍衛城中諸豪姓。欲得年長童女共行 <a class='ref t' id='t0012b27' href='#t0012b27'>T 0012b27</a> 私通。恥自宣意因無行人。便語六群比丘。汝 <a class='ref t' id='t0012b28' href='#t0012b28'>T 0012b28</a> 可為我宣此意旨。若須物者。一日一宿乃至 <a class='ref t' id='t0012b29' href='#t0012b29'>T 0012b29</a> 一會為須幾許。六群比丘即詣諸女。具以意 <a class='ref t' id='t0012c01' href='#t0012c01'>T 0012c01</a> 問。有人見之。皆共譏論。沙門釋子淨修梵行。 <a class='ref t' id='t0012c02' href='#t0012c02'>T 0012c02</a> 而今云何行此惡業。搆合耶非白衣所恥。此 <a class='ref t' id='t0012c03' href='#t0012c03'>T 0012c03</a> 諸沙門無有慚愧。諸長老比丘聞。種種呵責。 <a class='ref t' id='t0012c04' href='#t0012c04'>T 0012c04</a> 將至佛所以事白佛。佛以是事集比丘僧。問 <a class='ref t' id='t0012c05' href='#t0012c05'>T 0012c05</a> 六群比丘。汝實爾不。答言實爾世尊。佛種種 <a class='ref t' id='t0012c06' href='#t0012c06'>T 0012c06</a> 呵責已告諸比丘。從今是戒應如是說。若比 <a class='ref t' id='t0012c07' href='#t0012c07'>T 0012c07</a> 丘行媒法。若為私通事。持男意至女邊。持女 <a class='ref t' id='t0012c08' href='#t0012c08'>T 0012c08</a> 意至男邊。乃至一交會僧伽婆尸沙。</p>
<p><a class='ref t' id='t0012c09' href='#t0012c09'>T 0012c09</a><a class='ref sc' id='sc3' href='#sc3'>SC 3</a> 有十種女十種男。十種女者父母所護兄姊 <a class='ref t' id='t0012c10' href='#t0012c10'>T 0012c10</a> 所護親里所護。自護法護自任衣物共誓有 <a class='ref t' id='t0012c11' href='#t0012c11'>T 0012c11</a> 主作信。父母所護者。女有父母。父母能與能 <a class='ref t' id='t0012c12' href='#t0012c12'>T 0012c12</a> 奪。兄姊親里亦如是。自護者。自得自在。自與 <a class='ref t' id='t0012c13' href='#t0012c13'>T 0012c13</a> 自奪。法護者。正法出家修行梵行。自任者。自 <a class='ref t' id='t0012c14' href='#t0012c14'>T 0012c14</a> 隨所樂。衣物者。受他衣物。共誓者。與人要 <a class='ref t' id='t0012c15' href='#t0012c15'>T 0012c15</a> 誓。有主者。女人屬夫。作信者。受他片致。要 <a class='ref t' id='t0012c16' href='#t0012c16'>T 0012c16</a> 一日一月乃至一交會。十種男亦如是。若比 <a class='ref t' id='t0012c17' href='#t0012c17'>T 0012c17</a> 丘受父母所護男語突吉羅。語父母所護女 <a class='ref t' id='t0012c18' href='#t0012c18'>T 0012c18</a> 乃至作信女偷羅遮。不許致報偷羅遮。許還 <a class='ref t' id='t0012c19' href='#t0012c19'>T 0012c19</a> 報僧伽婆尸沙。若比丘受父母所護男語。語 <a class='ref t' id='t0012c20' href='#t0012c20'>T 0012c20</a> 父母所護女。女言可語我父母。比丘以此語 <a class='ref t' id='t0012c21' href='#t0012c21'>T 0012c21</a> 還報偷羅遮。父母所護男。又令比丘語彼女 <a class='ref t' id='t0012c22' href='#t0012c22'>T 0012c22</a> 父母。受此語突吉羅。語彼女父母。及不許還 <a class='ref t' id='t0012c23' href='#t0012c23'>T 0012c23</a> 報偷羅遮。許還報僧伽婆尸沙。受父母所護 <a class='ref t' id='t0012c24' href='#t0012c24'>T 0012c24</a> 男語。語兄姊親里所護女亦如是。乃至受作 <a class='ref t' id='t0012c25' href='#t0012c25'>T 0012c25</a> 信男語。語父母所護女。乃至語作信女亦如 <a class='ref t' id='t0012c26' href='#t0012c26'>T 0012c26</a> 是。若比丘受父母所護女乃至作信女語。語 <a class='ref t' id='t0012c27' href='#t0012c27'>T 0012c27</a> 父母所護男乃至語作信男亦如是。有六種 <a class='ref t' id='t0012c28' href='#t0012c28'>T 0012c28</a> 語。自使書使使相似語相。若比丘受自語自 <a class='ref t' id='t0012c29' href='#t0012c29'>T 0012c29</a> 語彼自還報僧伽婆尸沙。若比丘受自語使 <a class='ref t' id='t0013a01' href='#t0013a01'>T 0013a01</a> 語彼自還報。受自語自語彼使還報。受自語 <a class='ref t' id='t0013a02' href='#t0013a02'>T 0013a02</a> 使語彼使還報。皆僧伽婆尸沙。受自語乃至 <a class='ref t' id='t0013a03' href='#t0013a03'>T 0013a03</a> 相語彼相還報亦如是。若比丘乃至受相語 <a class='ref t' id='t0013a04' href='#t0013a04'>T 0013a04</a> 亦如是。若比丘為人男人女邊行媒法僧伽 <a class='ref t' id='t0013a05' href='#t0013a05'>T 0013a05</a> 婆尸沙。人男非人女邊行媒法偷羅遮。人男 <a class='ref t' id='t0013a06' href='#t0013a06'>T 0013a06</a> 畜生女邊行媒法突吉羅。為人女亦如是。為 <a class='ref t' id='t0013a07' href='#t0013a07'>T 0013a07</a> 非人男人女邊行媒法偷羅遮。畜生男人女 <a class='ref t' id='t0013a08' href='#t0013a08'>T 0013a08</a> 邊行媒法突吉羅。為人女黃門邊行媒法突 <a class='ref t' id='t0013a09' href='#t0013a09'>T 0013a09</a> 吉羅。若比丘為男借女為女借男長使偷羅 <a class='ref t' id='t0013a10' href='#t0013a10'>T 0013a10</a> 遮。比丘尼亦如是。式叉摩那沙彌沙彌尼突 <a class='ref t' id='t0013a11' href='#t0013a11'>T 0013a11</a> 吉羅。不犯者。為和合故。<span class='rule-number'>五戒竟</span></p>
<a class='ref t' id='t0013a12' href='#t0013a12'>T 0013a12</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
