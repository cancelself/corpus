<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-ss9' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Saṅghādisesa 9</span> <span class='mirror-right'>僧伽婆尸沙九</span></h1>
</header>
<p><a class='ref sc' id='sc1' href='#sc1'>SC 1</a> 佛在王舍城。爾時偷羅難陀比丘尼。以陀婆 <a class='ref t' id='t0016b20' href='#t0016b20'>T 0016b20</a> 比丘神通大德故。數來問訊共一處坐聽受 <a class='ref t' id='t0016b21' href='#t0016b21'>T 0016b21</a> 法教。慈地見之復欲誹謗。後從耆闍崛山下。 <a class='ref t' id='t0016b22' href='#t0016b22'>T 0016b22</a> 見二獼猴合會行欲。便作念言。我今當與彼 <a class='ref t' id='t0016b23' href='#t0016b23'>T 0016b23</a> 二獼猴作假名字。雄者名陀婆。雌者名偷羅 <a class='ref t' id='t0016b24' href='#t0016b24'>T 0016b24</a> 難陀。作是念已。便語諸長老比丘言。我先以 <a class='ref t' id='t0016b25' href='#t0016b25'>T 0016b25</a> 無根法謗陀婆。今親自見與偷羅難陀作不 <a class='ref t' id='t0016b26' href='#t0016b26'>T 0016b26</a> 淨行。諸比丘以是白佛。佛告諸比丘。應集僧 <a class='ref t' id='t0016b27' href='#t0016b27'>T 0016b27</a> 撿問慈地。汝言先以無根法謗陀婆。今親自 <a class='ref t' id='t0016b28' href='#t0016b28'>T 0016b28</a> 見與偷羅難陀作不淨行。為實為虛。諸比丘 <a class='ref t' id='t0016b29' href='#t0016b29'>T 0016b29</a> 受教。集僧問慈地。乃至汝可更說。為實為 <a class='ref t' id='t0016c01' href='#t0016c01'>T 0016c01</a> 虛皆如上說。如是問已。慈地言。我實不見陀 <a class='ref t' id='t0016c02' href='#t0016c02'>T 0016c02</a> 婆作不淨行。我見偷羅難陀數來往陀婆所。 <a class='ref t' id='t0016c03' href='#t0016c03'>T 0016c03</a> 意欲謗之。從耆闍崛山下。見獼猴雄雌共合。 <a class='ref t' id='t0016c04' href='#t0016c04'>T 0016c04</a> 我便假名雄者為陀婆雌者為偷羅難陀。故 <a class='ref t' id='t0016c05' href='#t0016c05'>T 0016c05</a> 言親見為不淨行耳。諸比丘種種呵責。汝云 <a class='ref t' id='t0016c06' href='#t0016c06'>T 0016c06</a> 何於異分中。取片若似片。作波羅夷。謗無 <a class='ref t' id='t0016c07' href='#t0016c07'>T 0016c07</a> 波羅夷比丘。將至佛所以事白佛。佛以是事 <a class='ref t' id='t0016c08' href='#t0016c08'>T 0016c08</a> 集比丘僧。問慈地。汝實爾不。答言。實爾世 <a class='ref t' id='t0016c09' href='#t0016c09'>T 0016c09</a> 尊。佛種種呵責已。告諸比丘。以十利故。為諸 <a class='ref t' id='t0016c10' href='#t0016c10'>T 0016c10</a> 比丘結戒。從今是戒應如是說。若比丘自不 <a class='ref t' id='t0016c11' href='#t0016c11'>T 0016c11</a> 如法。惡瞋故。於異分中。取片若似片作波 <a class='ref t' id='t0016c12' href='#t0016c12'>T 0016c12</a> 羅夷。謗無波羅夷比丘。欲破彼梵行。是比丘 <a class='ref t' id='t0016c13' href='#t0016c13'>T 0016c13</a> 後時。若問若不問。言我是事異分中取片若 <a class='ref t' id='t0016c14' href='#t0016c14'>T 0016c14</a> 似片法住瞋故謗僧伽婆尸沙。</p>
<p><a class='ref t' id='t0016c15' href='#t0016c15'>T 0016c15</a><a class='ref sc' id='sc2' href='#sc2'>SC 2</a> 事者。言諍事教誡諍事。犯罪諍事事諍事。若 <a class='ref t' id='t0016c16' href='#t0016c16'>T 0016c16</a> 比丘見他犯僧伽婆尸沙。定生僧伽婆尸沙 <a class='ref t' id='t0016c17' href='#t0016c17'>T 0016c17</a> 想。瞋故。於異分中取片若似片。謗無波羅夷 <a class='ref t' id='t0016c18' href='#t0016c18'>T 0016c18</a> 比丘。僧伽婆尸沙。聞疑亦如是。見聞疑他犯 <a class='ref t' id='t0016c19' href='#t0016c19'>T 0016c19</a> 偷羅遮。犯波逸提犯波羅提提舍尼犯突吉 <a class='ref t' id='t0016c20' href='#t0016c20'>T 0016c20</a> 羅。以波羅夷謗亦如是。餘如上說。<span class='rule-number'>九戒竟</span></p>
<a class='ref t' id='t0016c21' href='#t0016c21'>T 0016c21</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
