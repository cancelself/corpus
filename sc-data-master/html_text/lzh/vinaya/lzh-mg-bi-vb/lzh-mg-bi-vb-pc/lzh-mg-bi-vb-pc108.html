<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-pc108' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 108</span> <span class='mirror-right'>波夜提百八</span></h1>
</header>
<p><a class='ref sc' id='sc1' href='#sc1'>SC 1</a> 佛住毘舍離。爾時迦梨比丘尼度梨車第三 <a class='ref t' id='t0537a18' href='#t0537a18'>T 0537a18</a> 生女出家。與俗人外道習近住。諸比丘尼語 <a class='ref t' id='t0537a19' href='#t0537a19'>T 0537a19</a> 迦梨比丘尼。汝知是弟子與俗人外道習近 <a class='ref t' id='t0537a20' href='#t0537a20'>T 0537a20</a> 住。汝何故不別離送於異方。諸比丘尼語大 <a class='ref t' id='t0537a21' href='#t0537a21'>T 0537a21</a> 愛道。大愛道即以是事往白世尊。佛言。呼是 <a class='ref t' id='t0537a22' href='#t0537a22'>T 0537a22</a> 比丘尼來。來已問言。汝實爾不。答言實爾。佛 <a class='ref t' id='t0537a23' href='#t0537a23'>T 0537a23</a> 言。此是惡事。汝云何知弟子共俗人外道習 <a class='ref t' id='t0537a24' href='#t0537a24'>T 0537a24</a> 近住而不離別。從今已後不聽。佛告大愛道。 <a class='ref t' id='t0537a25' href='#t0537a25'>T 0537a25</a> 依止毘舍離住比丘尼皆悉令集。乃至已聞 <a class='ref t' id='t0537a26' href='#t0537a26'>T 0537a26</a> 者當重聞。若比丘尼度弟子有事。不自送不 <a class='ref t' id='t0537a27' href='#t0537a27'>T 0537a27</a> 使人送。下至五六由旬波夜提。比丘尼者如 <a class='ref t' id='t0537a28' href='#t0537a28'>T 0537a28</a> 上說。度人者和上尼。弟子者共行弟子。有 <a class='ref t' id='t0537a29' href='#t0537a29'>T 0537a29</a> 事者弟子欲罷道。若父母親里欲罷道。若婿 <a class='ref t' id='t0537b01' href='#t0537b01'>T 0537b01</a> 若叔欲罷道。送者若不自送不使人送。下 <a class='ref t' id='t0537b02' href='#t0537b02'>T 0537b02</a> 至五六由旬者極齊六。若弟子習近住者應 <a class='ref t' id='t0537b03' href='#t0537b03'>T 0537b03</a> 送遊行。若身老病不能去者應囑人。當教誡 <a class='ref t' id='t0537b04' href='#t0537b04'>T 0537b04</a> 汝可遊方多有功德。禮諸塔寺見好徒眾多 <a class='ref t' id='t0537b05' href='#t0537b05'>T 0537b05</a> 所見聞我若不老者亦復欲去。若比丘共住 <a class='ref t' id='t0537b06' href='#t0537b06'>T 0537b06</a> 弟子有事。不自送不使人送者得越毘尼罪。 <a class='ref t' id='t0537b07' href='#t0537b07'>T 0537b07</a> 是故世尊說。</p>
<a class='ref t' id='t0537b08' href='#t0537b08'>T 0537b08</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
