<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-pc93' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 93</span> <span class='mirror-right'>波夜提九十三</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。爾時世尊制戒。不得減十二雨 <a class='ref t' id='t0533b22' href='#t0533b22'>T 0533b22</a> 畜弟子。時六群比丘尼及餘比丘尼。滿十二 <a class='ref t' id='t0533b23' href='#t0533b23'>T 0533b23</a> 雨十法不滿。畜弟子不教誡猶如天牛天羊。 <a class='ref t' id='t0533b24' href='#t0533b24'>T 0533b24</a> 乃至不知著衣持<span class='t-gaiji'>鉢<!--gaiji,缽,1[金*本],2&#x9262;,3--></span>。諸比丘尼以是因緣語 <a class='ref t' id='t0533b25' href='#t0533b25'>T 0533b25</a> 大愛道。乃至答言。實爾世尊。佛言。從今已 <a class='ref t' id='t0533b26' href='#t0533b26'>T 0533b26</a> 後。不聽十法不具足而畜弟子。佛告大愛道 <a class='ref t' id='t0533b27' href='#t0533b27'>T 0533b27</a> 瞿曇彌。依止舍衛城住比丘尼皆悉令集。乃 <a class='ref t' id='t0533b28' href='#t0533b28'>T 0533b28</a> 至已聞者當重聞。若比丘尼滿十二雨。十法 <a class='ref t' id='t0533b29' href='#t0533b29'>T 0533b29</a> 不具足而畜弟子者波夜提。比丘尼者如上 <a class='ref t' id='t0533c01' href='#t0533c01'>T 0533c01</a> 說。滿十二雨者如上說。十法不具足者十法 <a class='ref t' id='t0533c02' href='#t0533c02'>T 0533c02</a> 不成就。何等十。一持戒。二多聞阿毘曇。三比 <a class='ref t' id='t0533c03' href='#t0533c03'>T 0533c03</a> 尼。四學戒。五學定。六學慧。七能自出罪。能 <a class='ref t' id='t0533c04' href='#t0533c04'>T 0533c04</a> 使人出罪。八弟子親里欲罷道。能自送若使 <a class='ref t' id='t0533c05' href='#t0533c05'>T 0533c05</a> 人送至他方。九能看弟子病若使人看。十滿 <a class='ref t' id='t0533c06' href='#t0533c06'>T 0533c06</a> 十二雨若過。是名十法。若十法不滿度弟子 <a class='ref t' id='t0533c07' href='#t0533c07'>T 0533c07</a> 越比尼罪。受具足波夜提。若比丘十法不具 <a class='ref t' id='t0533c08' href='#t0533c08'>T 0533c08</a> 足度人越比尼罪。是故世尊說。</p>
<a class='ref t' id='t0533c09' href='#t0533c09'>T 0533c09</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
