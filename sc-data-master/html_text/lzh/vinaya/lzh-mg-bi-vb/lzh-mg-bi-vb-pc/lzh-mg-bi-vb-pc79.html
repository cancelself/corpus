<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-pc79' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 79</span> <span class='mirror-right'>波夜提七十九</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。爾時有夫婦二人。釋種中出 <a class='ref t' id='t0530a23' href='#t0530a23'>T 0530a23</a> 家。時夫摩訶羅食。比丘尼在邊行水以扇扇 <a class='ref t' id='t0530a24' href='#t0530a24'>T 0530a24</a> 之。摩訶羅說往時事。比丘尼瞋。即以水灑 <a class='ref t' id='t0530a25' href='#t0530a25'>T 0530a25</a> 面。以扇拍頭。呵言。汝不知恩義故。說往時之 <a class='ref t' id='t0530a26' href='#t0530a26'>T 0530a26</a> 事。不應說者而便說之。比丘尼見已語言。阿 <a class='ref t' id='t0530a27' href='#t0530a27'>T 0530a27</a> 梨耶。此上尊眾不得如是。復言。是摩訶羅不 <a class='ref t' id='t0530a28' href='#t0530a28'>T 0530a28</a> 善不知恩義。不應說者而今說之。諸比丘尼 <a class='ref t' id='t0530a29' href='#t0530a29'>T 0530a29</a> 語大愛道。大愛道即以是事往白世尊。佛言。 <a class='ref t' id='t0530b01' href='#t0530b01'>T 0530b01</a> 呼是比丘尼來。來已問言。汝實爾不。答言 <a class='ref t' id='t0530b02' href='#t0530b02'>T 0530b02</a> 實爾。佛言。此是惡事。汝云何比丘食以水扇 <a class='ref t' id='t0530b03' href='#t0530b03'>T 0530b03</a> 供給。此非法非律非如佛教。不可以是長養 <a class='ref t' id='t0530b04' href='#t0530b04'>T 0530b04</a> 善法。從今已後不聽。佛告大愛道瞿曇彌。依 <a class='ref t' id='t0530b05' href='#t0530b05'>T 0530b05</a> 止舍衛城住者皆悉令集。乃至已聞者當重 <a class='ref t' id='t0530b06' href='#t0530b06'>T 0530b06</a> 聞。若比丘尼。比丘食以水扇供給波夜提。比 <a class='ref t' id='t0530b07' href='#t0530b07'>T 0530b07</a> 丘尼者如上說。比丘食者五正食五雜正食。 <a class='ref t' id='t0530b08' href='#t0530b08'>T 0530b08</a> 水扇者持水瓶行水以扇扇之波夜提。波夜 <a class='ref t' id='t0530b09' href='#t0530b09'>T 0530b09</a> 提者如上說。若比丘尼持水瓶不持扇者越 <a class='ref t' id='t0530b10' href='#t0530b10'>T 0530b10</a> 比尼罪。持扇不持水者亦越比尼罪。二俱 <a class='ref t' id='t0530b11' href='#t0530b11'>T 0530b11</a> 持者波夜提二俱不持無罪。是罪一比丘一 <a class='ref t' id='t0530b12' href='#t0530b12'>T 0530b12</a> 比丘尼。若眾多比丘行水扇者無罪。若眾中 <a class='ref t' id='t0530b13' href='#t0530b13'>T 0530b13</a> 有父兄者以扇扇無罪。是故世尊說。</p>
<a class='ref t' id='t0530b14' href='#t0530b14'>T 0530b14</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
