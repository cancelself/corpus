<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-pc98' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 98</span> <span class='mirror-right'>波夜提九十八</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。爾時比丘尼與受學戒不滿學。 <a class='ref t' id='t0535a18' href='#t0535a18'>T 0535a18</a> 與受具足。乃至已聞者當重聞。若比丘尼受 <a class='ref t' id='t0535a19' href='#t0535a19'>T 0535a19</a> 學戒不滿學。與受具足者。波夜提。受學戒者 <a class='ref t' id='t0535a20' href='#t0535a20'>T 0535a20</a> 與受學戒。十法滿。眾成就。白成就。羯磨成 <a class='ref t' id='t0535a21' href='#t0535a21'>T 0535a21</a> 就。若一一成就。是名與受學戒。不滿學戒 <a class='ref t' id='t0535a22' href='#t0535a22'>T 0535a22</a> 者與受學戒已。二歲應隨順學十八事。何等 <a class='ref t' id='t0535a23' href='#t0535a23'>T 0535a23</a> 十八。一切比丘尼下一切沙彌尼上飲食。於 <a class='ref t' id='t0535a24' href='#t0535a24'>T 0535a24</a> 其不淨比丘尼淨於比丘尼不淨於其亦不 <a class='ref t' id='t0535a25' href='#t0535a25'>T 0535a25</a> 淨。得與比丘尼同室三宿。與沙彌尼亦齊三 <a class='ref t' id='t0535a26' href='#t0535a26'>T 0535a26</a> 宿。得與比丘尼授食。除火淨五生種已。從沙 <a class='ref t' id='t0535a27' href='#t0535a27'>T 0535a27</a> 彌尼受食。不得向說波羅提木叉。從波羅夷 <a class='ref t' id='t0535a28' href='#t0535a28'>T 0535a28</a> 乃至越比尼罪得語言。不得婬。不得盜不得 <a class='ref t' id='t0535a29' href='#t0535a29'>T 0535a29</a> 殺人。如是比得教。不得聽布薩自恣。至布 <a class='ref t' id='t0535b01' href='#t0535b01'>T 0535b01</a> 薩自恣日。至上座前頭面禮僧足作是言。 <a class='ref t' id='t0535b02' href='#t0535b02'>T 0535b02</a> 我某甲清淨憶念持。如是三說已。<span class='t-gaiji'>却<!--gaiji,卻,1[去*ㄗ],2&#x5374;,3--></span>行而去。 <a class='ref t' id='t0535b03' href='#t0535b03'>T 0535b03</a> 後四波羅夷。若一一犯者。即日應更受學 <a class='ref t' id='t0535b04' href='#t0535b04'>T 0535b04</a> 法。若十九僧伽婆尸沙已下。一切作突吉羅 <a class='ref t' id='t0535b05' href='#t0535b05'>T 0535b05</a> 悔。若破五戒。何等五。非時食。停食食。受金 <a class='ref t' id='t0535b06' href='#t0535b06'>T 0535b06</a> 銀及錢。飲酒。著香華隨其犯日。從始學戒 <a class='ref t' id='t0535b07' href='#t0535b07'>T 0535b07</a> 滿減者減二雨學。是名不滿學。不滿學與受 <a class='ref t' id='t0535b08' href='#t0535b08'>T 0535b08</a> 具足者波夜提。是故世尊說。◎</p>
<a class='ref t' id='t0535b09' href='#t0535b09'>T 0535b09</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
