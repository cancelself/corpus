<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-ss5' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Saṅghādisesa 5</span> <span class='mirror-right'>僧伽婆尸沙五</span></h1>
</header>
<p><a class='ref sc' id='sc1' href='#sc1'>SC 1</a> 佛 <a class='ref t' id='t0518a21' href='#t0518a21'>T 0518a21</a> 住舍衛城。爾時賴吒比丘尼妹。嫁適異村得 <a class='ref t' id='t0518a22' href='#t0518a22'>T 0518a22</a> 病。遣信喚賴吒言。及我未死早來看我。可 <a class='ref t' id='t0518a23' href='#t0518a23'>T 0518a23</a> 得相見。即便往看。未得至間而妹命終。到 <a class='ref t' id='t0518a24' href='#t0518a24'>T 0518a24</a> 已其妹婿語賴吒言。汝妹命過。誰當料理家 <a class='ref t' id='t0518a25' href='#t0518a25'>T 0518a25</a> 內看視兒子。唯願賴吒。為我料理以代妹處。 <a class='ref t' id='t0518a26' href='#t0518a26'>T 0518a26</a> 比丘尼便作是念。此人出是惡聲。或能強見 <a class='ref t' id='t0518a27' href='#t0518a27'>T 0518a27</a> 侵掠。即懷怖懼佯如出外。便還舍衛城語諸 <a class='ref t' id='t0518a28' href='#t0518a28'>T 0518a28</a> 比丘尼言。異哉其當壞我梵行。諸比丘尼 <a class='ref t' id='t0518a29' href='#t0518a29'>T 0518a29</a> 問言。以何事故。便具說上事。諸比丘尼聞已 <a class='ref t' id='t0518b01' href='#t0518b01'>T 0518b01</a> 語大愛道。大愛道即以是事具白世尊。佛 <a class='ref t' id='t0518b02' href='#t0518b02'>T 0518b02</a> 言。喚是比丘尼來。來已問言。汝實爾不。答 <a class='ref t' id='t0518b03' href='#t0518b03'>T 0518b03</a> 言實爾世尊。佛言。汝云何道路獨行從今日 <a class='ref t' id='t0518b04' href='#t0518b04'>T 0518b04</a> 後不聽獨行。復次諸比丘尼道路行。有一年 <a class='ref t' id='t0518b05' href='#t0518b05'>T 0518b05</a> 少比丘尼。下道便利。在後諸賈客來見比丘 <a class='ref t' id='t0518b06' href='#t0518b06'>T 0518b06</a> 尼端正。即便遮問。汝年少端正正應受欲。何 <a class='ref t' id='t0518b07' href='#t0518b07'>T 0518b07</a> 以出家請說其故。比丘尼言。我出家何用 <a class='ref t' id='t0518b08' href='#t0518b08'>T 0518b08</a> 問為。復言不爾。會當有意語我。答亦如初。 <a class='ref t' id='t0518b09' href='#t0518b09'>T 0518b09</a> 如是戲弄已須臾放去。到聚落已心生疑悔 <a class='ref t' id='t0518b10' href='#t0518b10'>T 0518b10</a> 語大愛道。大愛道即以是事具白世尊。佛言。 <a class='ref t' id='t0518b11' href='#t0518b11'>T 0518b11</a> 不欲無罪。復次諸比丘尼共道行。有比丘尼 <a class='ref t' id='t0518b12' href='#t0518b12'>T 0518b12</a> 病不及伴。獨在後來已心生。疑悔語大愛道。 <a class='ref t' id='t0518b13' href='#t0518b13'>T 0518b13</a> 大愛道即以是事具白世尊。佛言。病無罪。佛 <a class='ref t' id='t0518b14' href='#t0518b14'>T 0518b14</a> 語大愛道。依止舍衛城比丘尼皆悉令集。乃 <a class='ref t' id='t0518b15' href='#t0518b15'>T 0518b15</a> 至已聞者當重聞。若比丘尼無比丘尼伴行。 <a class='ref t' id='t0518b16' href='#t0518b16'>T 0518b16</a> 不得出聚落界。除餘時。餘時者不欲病。是名 <a class='ref t' id='t0518b17' href='#t0518b17'>T 0518b17</a> 餘時。是法初罪僧伽婆尸沙。比丘尼者如上 <a class='ref t' id='t0518b18' href='#t0518b18'>T 0518b18</a> 說。無比丘尼伴者。獨一人道行如上廣說。除 <a class='ref t' id='t0518b19' href='#t0518b19'>T 0518b19</a> 餘時者。不欲病世尊說無罪。僧伽婆尸沙者 <a class='ref t' id='t0518b20' href='#t0518b20'>T 0518b20</a> 如上說。若比丘尼著道行時未出界無罪。若 <a class='ref t' id='t0518b21' href='#t0518b21'>T 0518b21</a> 到聚落城邑界時當相去在申手內。若相離 <a class='ref t' id='t0518b22' href='#t0518b22'>T 0518b22</a> 申手外。一足過偷蘭遮。二足過僧伽婆尸沙。 <a class='ref t' id='t0518b23' href='#t0518b23'>T 0518b23</a> 一人界中間住偷蘭遮。如是餘人過偷蘭遮。 <a class='ref t' id='t0518b24' href='#t0518b24'>T 0518b24</a> 是故世尊說。</p>
<a class='ref t' id='t0518b25' href='#t0518b25'>T 0518b25</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
