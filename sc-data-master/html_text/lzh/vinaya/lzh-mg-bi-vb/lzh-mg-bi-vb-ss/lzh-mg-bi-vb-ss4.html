<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-ss4' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Saṅghādisesa 4</span> <span class='mirror-right'>僧伽婆尸沙四</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。比丘尼僧 <a class='ref t' id='t0517c13' href='#t0517c13'>T 0517c13</a> 伽藍。外道尼住處。中隔牆崩。爾時偷蘭難陀 <a class='ref t' id='t0517c14' href='#t0517c14'>T 0517c14</a> 比丘尼語。外道尼言。汝當補治。汝等無羞人 <a class='ref t' id='t0517c15' href='#t0517c15'>T 0517c15</a> 徒眾來往裸形出入。我此眾善好有慚羞。見 <a class='ref t' id='t0517c16' href='#t0517c16'>T 0517c16</a> 汝等結使增長。彼答言。今是雨時不可得作。 <a class='ref t' id='t0517c17' href='#t0517c17'>T 0517c17</a> 須雨時過當作。比丘尼言。今當駛作不得待 <a class='ref t' id='t0517c18' href='#t0517c18'>T 0517c18</a> 後。彼言。我不能作。比丘尼瞋言。短壽。噉酒糟 <a class='ref t' id='t0517c19' href='#t0517c19'>T 0517c19</a> 驢。汝敢不作。無慚無愧邪見不信。汝速治 <a class='ref t' id='t0517c20' href='#t0517c20'>T 0517c20</a> 去。外道尼罵言。眾多人子大腹沙門尼。汝便 <a class='ref t' id='t0517c21' href='#t0517c21'>T 0517c21</a> 殺我。終不與汝作。比丘尼即往斷事官所。具 <a class='ref t' id='t0517c22' href='#t0517c22'>T 0517c22</a> 說上事。長壽為我<span class='t-gaiji'>勅<!--gaiji,敕,1[束*力],2&#x52C5;,3--></span>彼作隔牆。時斷事官信 <a class='ref t' id='t0517c23' href='#t0517c23'>T 0517c23</a> 於佛法。即錄外道尼來。來已語言。弊惡短壽 <a class='ref t' id='t0517c24' href='#t0517c24'>T 0517c24</a> 噉酒糟驢邪見外道。何不作牆隔。汝等無羞 <a class='ref t' id='t0517c25' href='#t0517c25'>T 0517c25</a> 裸形出入。是阿梨耶梵行人。設見汝等增長 <a class='ref t' id='t0517c26' href='#t0517c26'>T 0517c26</a> 結使。汝急作去。若不作者當加汝罪。外道 <a class='ref t' id='t0517c27' href='#t0517c27'>T 0517c27</a> 尼即作。晝成已夜雨便壞。如是夏三月作不 <a class='ref t' id='t0517c28' href='#t0517c28'>T 0517c28</a> 能使成。於是外道嫌責語諸優婆塞言。看汝 <a class='ref t' id='t0517c29' href='#t0517c29'>T 0517c29</a> 福田。倚恃官力驅我泥作三月。諸優婆塞婦 <a class='ref t' id='t0518a01' href='#t0518a01'>T 0518a01</a> 女聞已語比丘尼。比丘尼聞已向大愛道說。 <a class='ref t' id='t0518a02' href='#t0518a02'>T 0518a02</a> 大愛道即以是事具白世尊。佛言。喚比丘尼 <a class='ref t' id='t0518a03' href='#t0518a03'>T 0518a03</a> 來。來已佛問。偷蘭難陀汝實爾不。答言實 <a class='ref t' id='t0518a04' href='#t0518a04'>T 0518a04</a> 爾。佛言。此是惡事。汝云何共<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>相言。此非法 <a class='ref t' id='t0518a05' href='#t0518a05'>T 0518a05</a> 非律不如佛教不可以是長養善法。佛告大 <a class='ref t' id='t0518a06' href='#t0518a06'>T 0518a06</a> 愛道。依止舍衛城住比丘尼。皆悉令集。以十 <a class='ref t' id='t0518a07' href='#t0518a07'>T 0518a07</a> 利故與諸比丘尼制戒。乃至已聞者當重聞。 <a class='ref t' id='t0518a08' href='#t0518a08'>T 0518a08</a> 若比丘尼諍訟相言。若俗人若出家人晝日 <a class='ref t' id='t0518a09' href='#t0518a09'>T 0518a09</a> 須臾。乃至與園民沙彌共<span class='t-gaiji'>鬪<!--gaiji,鬥,1[鬥@(豆*寸)],2&#x9B2A;,3--></span>相言。是法初罪 <a class='ref t' id='t0518a10' href='#t0518a10'>T 0518a10</a> 僧伽婆尸沙。比丘尼者如上說。諍訟者口諍 <a class='ref t' id='t0518a11' href='#t0518a11'>T 0518a11</a> 訟。俗人者在家人。出家者。外道出家乃 <a class='ref t' id='t0518a12' href='#t0518a12'>T 0518a12</a> 至闍致羅。晝日者。齊日沒。須臾者。乃至須臾 <a class='ref t' id='t0518a13' href='#t0518a13'>T 0518a13</a> 頃。下至沙彌園民。初罪者。不待三諫。僧伽 <a class='ref t' id='t0518a14' href='#t0518a14'>T 0518a14</a> 者。謂八波羅夷婆尸沙者。是罪有餘僧應羯 <a class='ref t' id='t0518a15' href='#t0518a15'>T 0518a15</a> 磨治故。說僧伽婆尸沙。復次是事僧中發露 <a class='ref t' id='t0518a16' href='#t0518a16'>T 0518a16</a> 悔過故。亦名僧伽婆尸沙。若比丘尼至王家 <a class='ref t' id='t0518a17' href='#t0518a17'>T 0518a17</a> 斷事官所相言者。僧伽婆尸沙。道說偷蘭 <a class='ref t' id='t0518a18' href='#t0518a18'>T 0518a18</a> 遮。若至優婆塞家信心家道說越比尼罪。心 <a class='ref t' id='t0518a19' href='#t0518a19'>T 0518a19</a> 嫌者越比尼心悔。若比丘尼至王家相言越 <a class='ref t' id='t0518a20' href='#t0518a20'>T 0518a20</a> 比尼罪。嫌說者越比尼心悔。是故世尊說。</p>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
