<!DOCTYPE html>
<html>
<head>
<meta charset='UTF-8'>
<meta name='author' content='John Brough'>
<title></title>
</head>
<body>
<article id='gdhp51-90' lang='pgd'>
<header>
<ul>
<li class='division'>Gāndhārī Dharmapada</li>
</ul>
<h1>2. bhikhu vagga</h1>
</header>
<blockquote class='gatha'>
<p><a class='ref jb' id='jb51' href='#jb51' data-uid='gdhp51'>Brough 51' data-uid='gdhp51</a>kaeṇa savrudo bhikhu<br>
atha vayaïsavrudo<br>
maṇeṇa savrudo bhikhu<br>
sarva drugadeo jahi ◦</p>
<p><a class='ref jb' id='jb52' href='#jb52' data-uid='gdhp52'>Brough 52' data-uid='gdhp52</a>kaeṇa sañamu sadhu<br>
sadhu vayaï sañamu<br>
maṇeṇa sañamu sadhu<br>
sadhu savatra sañamu<br>
sarvatra sañado bhikhu<br>
sarva dugadio jahi</p>
<p><a class='ref jb' id='jb53' href='#jb53' data-uid='gdhp53'>Brough 53' data-uid='gdhp53</a>hastasañadu padasañadu<br>
vayasañadu savudidrio<br>
aj̄atvarado samahido<br>
eko saduṣido tam ahu bhikhu ◦</p>
<p><a class='ref jb' id='jb54' href='#jb54' data-uid='gdhp54'>Brough 54' data-uid='gdhp54</a>yo muheṇa sañado bhikhu<br>
maṇabhaṇi aṇudhado<br>
artha dharma ci deśedi<br>
masuru tasa bhaṣida ◦</p>
<p><a class='ref jb' id='jb55' href='#jb55' data-uid='gdhp55'>Brough 55' data-uid='gdhp55</a>śuñakare praviṭhasa<br>
śadacitasa bhikhuṇo<br>
amaṇuṣaradibhodi<br>
sa<span class='unclear'>me</span> dhar<span class='unclear'>ma</span> vivaśadu ◦</p>
<p><a class='ref jb' id='jb56' href='#jb56' data-uid='gdhp56'>Brough 56' data-uid='gdhp56</a>yado yado sammaṣadi<br>
kanaṇa udakavaya<br>
lahadi pridipramoju<br>
amudu ta viaṇadu ◦</p>
<p>śuñakare praviṭhasa<br>
śadacitasa bhikhuṇo<br>
amaṇuṣaradi bhodi<br>
same dharma vivaśadu ◦</p>
<p><a class='ref jb' id='jb57' href='#jb57' data-uid='gdhp57'>Brough 57' data-uid='gdhp57</a>pajagieṇa turieṇa<br>
naradi bhodi tadiśa<br>
<span class='unclear'>ya</span>tha <span class='unclear'>e</span>kagacitasa<br>
same dharma vivaśadu ◦</p>
<p><a class='ref jb' id='jb58' href='#jb58' data-uid='gdhp58'>Brough 58' data-uid='gdhp58</a>nasti j̄aṇa aprañasa<br>
praña nasti aj̄ayado<br>
yasa jaṇa ca praña ya<br>
so hunirvaṇasa sadii ◦</p>
<p><a class='ref jb' id='jb59' href='#jb59' data-uid='gdhp59'>Brough 59' data-uid='gdhp59</a>tatraï adi bhavadi<br>
tadha prañasa bhikhuṇo<br>
idriagoti saduṭhi<br>
pradimukhe i <span class='gap'>+ +</span>r<span class='supplied'>o</span> ◦</p>
<p><a class='ref jb' id='jb60' href='#jb60' data-uid='gdhp60'>Brough 60' data-uid='gdhp60</a>mitra bhayea paḍiruva<br>
śudhayiva ata<span class='unclear'>dr</span>idi<br>
paḍisadharagutisa<br>
ayarakuśa <span class='gap'>+ + +</span><br>
tadu ayarakuśalo<br>
suhu bhikhu vihaṣisi ◦</p>
<p><a class='ref jb' id='jb61' href='#jb61' data-uid='gdhp61'>Brough 61' data-uid='gdhp61</a>salavhu nadimañea<br>
nañeṣa svihao sia<br>
añeṣa svihao bhikhu<br>
samadhi nadhikachadi ◦</p>
<p><a class='ref jb' id='jb62' href='#jb62' data-uid='gdhp62'>Brough 62' data-uid='gdhp62</a>apalabho du yo bhikhu<br>
salavhu nadimañadi<br>
ta gu deva praśaj̄adi<br>
śudhayivu atadrida ◦</p>
<p><a class='ref jb' id='jb63' href='#jb63' data-uid='gdhp63'>Brough 63' data-uid='gdhp63</a>kamaramu kamaradu<br>
kamu aṇuvicidao<br>
kamu aṇusvaro bhikhu<br>
sadharma parihayadi ◦</p>
<p><a class='ref jb' id='jb64' href='#jb64' data-uid='gdhp64'>Brough 64' data-uid='gdhp64</a>dhamaramu dhamaradu<br>
dhamu aṇuvicidao<br>
dhamu aṇusvaro bhikhu<br>
sadharma na parihayadi ◦</p>
<p><a class='ref jb' id='jb65' href='#jb65' data-uid='gdhp65'>Brough 65' data-uid='gdhp65</a>na śilavadamatreṇa<br>
bahoṣukeṇa va maṇo<br>
adha samadhilabheṇa<br>
vevitaśayaṇeṇa va ◦</p>
<p><a class='ref jb' id='jb66' href='#jb66' data-uid='gdhp66'>Brough 66' data-uid='gdhp66</a>phuṣamu nekhamasukhu<br>
aprudhajaṇasevida<br>
bhikhu viśpaśa mavad<span class='unclear'>i</span><br>
aprate asavakṣaye ◦</p>
<p><a class='ref jb' id='jb67' href='#jb67' data-uid='gdhp67'>Brough 67' data-uid='gdhp67</a>na bhikhu tavada bhodi<br>
yavada bhikṣadi para<br>
veśma dharma samadaï<br>
bhikhu bhodi natavada ◦</p>
<p><a class='ref jb' id='jb68' href='#jb68' data-uid='gdhp68'>Brough 68' data-uid='gdhp68</a>yo du baheti pavaṇa<br>
vadava brammayiyava<br>
saghaï caradi loku<br>
so du bhikhu du vucadi ◦</p>
<p><a class='ref jb' id='jb69' href='#jb69' data-uid='gdhp69'>Brough 69' data-uid='gdhp69</a>metravihari yobhikhu<br>
prasanu budhaśaśaṇe<br>
duṇadi pavaka dharma<br>
drumapatra ba maduru ◦</p>
<p><a class='ref jb' id='jb70' href='#jb70' data-uid='gdhp70'>Brough 70' data-uid='gdhp70</a>metravihara yo bhikhu<br>
prasanu budhaśaśa<span class='unclear'>ṇ</span>e<br>
paḍivij̄u pada śada<br>
sagharavośamu suha ◦</p>
<p><a class='ref jb' id='jb71' href='#jb71' data-uid='gdhp71'>Brough 71' data-uid='gdhp71</a>udagacitu yo bhikhu<br>
abhivuyu priapria<br>
adhikachi pada śada<br>
akavuruṣasevida ◦</p>
<p><a class='ref jb' id='jb72' href='#jb72' data-uid='gdhp72'>Brough 72' data-uid='gdhp72</a>pramojabaholu yo bhikhu<br>
abhivuyu priapria<br>
adhikachi pada śada<br>
aseyaṇe moyaka ◦</p>
<p><a class='ref jb' id='jb73' href='#jb73' data-uid='gdhp73'>Brough 73' data-uid='gdhp73</a>apramadaradu yo bhikhu<br>
pramadi bhayadaśima<br>
abhavu parihaṇaï<br>
nivaṇaseva sadii ◦</p>
<p><a class='ref jb' id='jb74' href='#jb74' data-uid='gdhp74'>Brough 74' data-uid='gdhp74</a>apramadaradu yo bhikhu<br>
pramadi bhayada<span class='unclear'>śima</span><br>
sañoyaṇa <span class='unclear'>aṇu</span>thu<span class='unclear'>l</span>a<br>
ḍahu agi va gachadi <span class='unclear'>◦</span></p>
<p><a class='ref jb' id='jb75' href='#jb75' data-uid='gdhp75'>Brough 75' data-uid='gdhp75</a>jaï bhikhu ma yi pramati<br>
ma de kamaguṇa bhametsu cita<br>
ma lohaguḍa gili pramata<br>
kani dukham ida di ḍaj̄ama<span class='unclear'>ṇo</span></p>
<p><a class='ref jb' id='jb76' href='#jb76' data-uid='gdhp76'>Brough 76' data-uid='gdhp76</a>sija bhikhu ima nama<br>
sita di lahu bheṣidi<br>
chetva raka ji doṣa ji<br>
tado nivaṇa eṣidi ◦</p>
<p><a class='ref jb' id='jb77' href='#jb77' data-uid='gdhp77'>Brough 77' data-uid='gdhp77</a>kodhaṇa akidaña i<br>
drohiṇi pa<span class='unclear'>r</span>i<span class='unclear'>va</span>ja<span class='unclear'>ï</span><br>
bramayirya carabhikhu<br>
samesabudhaśaśaṇi ◦</p>
<p><a class='ref jb' id='jb78' href='#jb78' data-uid='gdhp78'>Brough 78' data-uid='gdhp78</a>paja china paje jahi<br>
paja utvaribhavaï<br>
pajaṣag̱adhio bhikhu<br>
ohatiṇo di vucadi ◦</p>
<p><a class='ref jb' id='jb79' href='#jb79' data-uid='gdhp79'>Brough 79' data-uid='gdhp79</a>savaśu namaruvasa<br>
yasa nasti mamaïda<br>
asata i na śoyadi<br>
so hu bhikhu du vucadi</p>
<p><a class='ref jb' id='jb80' href='#jb80' data-uid='gdhp80'>Brough 80' data-uid='gdhp80</a>alagido ya vi carea dhamu<br>
dadu śadu sañadu brammayari<br>
saveṣu bhudeṣu nihaï daṇa<br>
so bramaṇo so ṣamaṇo so bhikhu</p>
<p><a class='ref jb' id='jb81' href='#jb81' data-uid='gdhp81'>Brough 81' data-uid='gdhp81</a>yo najakamo bhavaṣ<span class='unclear'>u</span> sara<br>
viyi<span class='unclear'>ṇ</span>i p<span class='unclear'>u</span>ph<span class='unclear'>a</span> viva <span class='gap'>+ +</span> <span class='unclear'>puraṇa</span><br>
s<span class='unclear'>o</span> bhikhu jahadi <span class='unclear'>o</span> <span class='gap'>+ + +</span>a<br>
urako jiṇaviva udumareṣ<span class='unclear'>u</span></p>
<p><a class='ref jb' id='jb82' href='#jb82' data-uid='gdhp82'>Brough 82' data-uid='gdhp82</a>yo upad<span class='unclear'>i</span>‍<span class='supplied'>da</span> <span class='unclear'>v</span>iṇedi kodhu<br>
visaḍa <span class='gap'>+ + + + + + + +</span> <span class='gap'>+</span><br>
<span class='gap'>+ + + + + +</span>orupa<span class='unclear'>r</span>a<br>
urako jiṇa v<span class='gap'>. + +</span>ya puraṇa</p>
<p><a class='ref jb' id='jb83' href='#jb83' data-uid='gdhp83'>Brough 83' data-uid='gdhp83</a>yo maṇa udavahi aśeṣa<br>
bisa <span class='gap'>+ + + + + + +</span> vikaśa<br>
so bhikhu jahadi <span class='unclear'>o</span> <span class='gap'>+</span> para<br>
urako jiṇa viva tvaya puraṇa</p>
<p><a class='ref jb' id='jb84' href='#jb84' data-uid='gdhp84'>Brough 84' data-uid='gdhp84</a>yo taṣ̄a udachaï aśeṣa<br>
sa<span class='unclear'>r</span><span class='gap'>. + + + + + +</span> śoṣa<span class='unclear'>ï</span>tha<br>
so bhikhu jaha <span class='gap'>+</span> orapara<br>
urako jiṇa viva tvaya puraṇa</p>
<p><a class='ref jb' id='jb85' href='#jb85' data-uid='gdhp85'>Brough 85' data-uid='gdhp85</a>yo sarvakeleśa dalaïtha<br>
naḍa <span class='gap'>+ + + + + + +</span> <span class='supplied'>ma</span>hoho<br>
so <span class='supplied'>bhi</span>kh<span class='unclear'>u ja</span>hadi orapara<br>
urako jiṇa viva tvaya puraṇa</p>
<p><a class='ref jb' id='jb86' href='#jb86' data-uid='gdhp86'>Brough 86' data-uid='gdhp86</a>yo ecasari na precasari<br>
sar<span class='unclear'>v</span>a <span class='unclear'>iha</span> <span class='gap'>+ + + + + + +</span><br>
so bhikhu jaha <span class='gap'>+</span> orapara<br>
urako jiṇa viva tvaya puraṇa</p>
<p><a class='ref jb' id='jb87' href='#jb87' data-uid='gdhp87'>Brough 87' data-uid='gdhp87</a>yo necasari na precasari<br>
sarvu vidadham ida di ñatva <span class='gap'>+</span>aku<br>
so bhikhu jahadi orapara<br>
urako jiṇa viva tvaya puraṇa</p>
<p><a class='ref jb' id='jb88' href='#jb88' data-uid='gdhp88'>Brough 88' data-uid='gdhp88</a>yasa aṇośea na sadi ke yi<br>
oru akamaṇaï pracea i<br>
so bhikhu jahadi orapara<br>
urako jiṇa viva tvayo puraṇa</p>
<p><a class='ref jb' id='jb89' href='#jb89' data-uid='gdhp89'>Brough 89' data-uid='gdhp89</a>yasa vaṇaśea na sadi ke yi<br>
viṇavanaü bhavaï hedukapa<br>
so bhikhu jahadi orapara<br>
urako jiṇa viva tvaya puraṇa</p>
<p><a class='ref jb' id='jb90' href='#jb90' data-uid='gdhp90'>Brough 90' data-uid='gdhp90</a><span class='gap'>+ + + + + + + +</span> <span class='gap'>+ +</span><br>
<span class='gap'>+ + +</span><span class='unclear'>t</span>i<span class='unclear'>ṇa</span>kadaka <span class='gap'>+</span> <span class='unclear'>v</span>iśal<span class='unclear'>a</span><br>
so bhikhu jahadi orapara<br>
urako jiṇa viva tvaya puraṇa</p>
</blockquote>
<footer>
<p><cite class='book' translate='no'>Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.)</p>
<p>Original text can be found at the <a href='https://gandhari.org/a_manuscript.php?catid=CKM0077'>Gandhari.org Catalog</a>.</p>
<p>Main site: <a href='https://gandhari.org/'>Gandhari.org</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
