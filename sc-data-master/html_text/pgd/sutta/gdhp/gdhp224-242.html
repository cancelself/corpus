<!DOCTYPE html>
<html>
<head>
<meta charset='UTF-8'>
<meta name='author' content='John Brough'>
<title></title>
</head>
<body>
<article id='gdhp224-242' lang='pgd'>
<header>
<ul>
<li class='division'>Gāndhārī Dharmapada</li>
</ul>
<h1>14. paṇḍita vagga</h1>
</header>
<blockquote class='gatha'>
<p><a class='ref jb' id='jb224' href='#jb224' data-uid='gdhp224'>Brough 224' data-uid='gdhp224</a>dhamapridi suhu śayadi<br>
viprasaneṇa cedaso<br>
ariapravedidi dharmi<br>
sada ramadi paṇidu ◦</p>
<p><a class='ref jb' id='jb225' href='#jb225' data-uid='gdhp225'>Brough 225' data-uid='gdhp225</a>yatha vi rada gammiro<br>
viprasano aṇavilo<br>
emu dhamu ṣuṇitvaṇa<br>
viprasidadi paṇida ◦</p>
<p><a class='ref jb' id='jb226' href='#jb226' data-uid='gdhp226'>Brough 226' data-uid='gdhp226</a>sarvatra ya sapuruṣa vivedi<br>
na kamakama lavayadi dhira<br>
suheṇa phuṭha adha va duheṇa<br>
na ucavaya paṇida daśayadi</p>
<p><a class='ref jb' id='jb227' href='#jb227' data-uid='gdhp227'>Brough 227' data-uid='gdhp227</a>atmaṇam eva pradhamu<br>
pradiruvi niveśaï<br>
tadañi aṇuśaśea<br>
na kiliśea paṇidu ◦</p>
<p><a class='ref jb' id='jb228' href='#jb228' data-uid='gdhp228'>Brough 228' data-uid='gdhp228</a>aṣadhehi kradavehi<br>
phiśuṇehi vivhudananahi<br>
sakha na karia paṇido<br>
sag̱adi kavuruṣehi paviya</p>
<p><a class='ref jb' id='jb229' href='#jb229' data-uid='gdhp229'>Brough 229' data-uid='gdhp229</a>ṣadhehi ya peśalehi ya<br>
<span class='unclear'>śilava</span>da yi bahoṣudehi ya<br>
sakha kuvia paṇido<br>
sagadi sapuruṣehi bhadia ◦</p>
<p><a class='ref jb' id='jb230' href='#jb230' data-uid='gdhp230'>Brough 230' data-uid='gdhp230</a>anuśaśadi ovadadi<br>
asabhe hi navaraï<br>
paṇidaṇa prio bhodi<br>
balaṇa bhodi aprio ◦</p>
<p><a class='ref jb' id='jb231' href='#jb231' data-uid='gdhp231'>Brough 231' data-uid='gdhp231</a>nisedara pravatara<br>
yo paśi vajidaśaṇa<br>
nigiśavadi medhavi<br>
tadiśa paṇada bhayi ◦<br>
tadi bhayamaṇaṇa<br>
ṣeho bhodi na paviu</p>
<p><a class='ref jb' id='jb232' href='#jb232' data-uid='gdhp232'>Brough 232' data-uid='gdhp232</a>kaeṇa kuśala kitva<br>
vayaï kuśala baho<br>
maṇeṇa kuśala kitva<br>
apramaṇa nirovadhi<br>
avavaji suhi loke<br>
paṇidu uvavajadi ◦</p>
<p><a class='ref jb' id='jb233' href='#jb233' data-uid='gdhp233'>Brough 233' data-uid='gdhp233</a>yavajiva bi ya balu<br>
paṇida payuvasadi<br>
neva dhamu viaṇadi<br>
praña hisa na vijadi</p>
<p><a class='ref jb' id='jb234' href='#jb234' data-uid='gdhp234'>Brough 234' data-uid='gdhp234</a>muhuta bi ya viñu<br>
paṇada payuvasadi<br>
so du dhamu viaṇadi<br>
praña hisa tadovia</p>
<p><a class='ref jb' id='jb235' href='#jb235' data-uid='gdhp235'>Brough 235' data-uid='gdhp235</a>na abhaṣamaṇa jaṇadi<br>
miṣa balehi paṇida<br>
bhaṣamaṇa du jaṇadi<br>
deśada amuda duduhi ◦</p>
<p><a class='ref jb' id='jb236' href='#jb236' data-uid='gdhp236'>Brough 236' data-uid='gdhp236</a>deśehi jodaï dhamu<br>
uṣivi iṣiṇa dhay<span class='unclear'>u</span><br>
subhaṣidadhaya hi iṣayu<br>
dhamo ha iṣiṇa dhayu</p>
<p><a class='ref jb' id='jb237' href='#jb237' data-uid='gdhp237'>Brough 237' data-uid='gdhp237</a>poraṇam ida adura<br>
na ida ajetaṇa iva<br>
ninadi tuṣ̄ibhaveṇa<br>
ninadi bahobhaṇiṇo<br>
manabhaṇi vi ninadi<br>
nasti loki aninia</p>
<p><a class='ref jb' id='jb238' href='#jb238' data-uid='gdhp238'>Brough 238' data-uid='gdhp238</a>praśaj̄a śaśvada nasti<br>
nina nica na vijadi<br>
tasa ninapraśaj̄aṣu<br>
na sammijadi paṇida ◦</p>
<p><a class='ref jb' id='jb239' href='#jb239' data-uid='gdhp239'>Brough 239' data-uid='gdhp239</a>śelu yadha ekakhaṇo<br>
vadeṇa na sabhijadi<br>
emu ninapraśaj̄aṣu<br>
na sammijadi paṇida ◦</p>
<p><a class='ref jb' id='jb240' href='#jb240' data-uid='gdhp240'>Brough 240' data-uid='gdhp240</a>ekada ninido prodhu<br>
ekada ji praśaj̄idu<br>
na i aha na i bheṣida<br>
na yi edarahi vijadi ◦</p>
<p><a class='ref jb' id='jb241' href='#jb241' data-uid='gdhp241'>Brough 241' data-uid='gdhp241</a>yo nu ho viña praśaj̄adi<br>
aṇuija śuhaśuhu<br>
achidravuti medhavi<br>
prañaśilasamahida</p>
<p><a class='ref jb' id='jb242' href='#jb242' data-uid='gdhp242'>Brough 242' data-uid='gdhp242</a>nikhu jabodaṇaseva<br>
ko ṇa ninidu arahadi<br>
deva mi ṇa praśajadi<br>
bramoṇa vi praśajidu</p>
</blockquote>
<footer>
<p><cite class='book' translate='no'>Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.)</p>
<p>Original text can be found at the <a href='https://gandhari.org/a_manuscript.php?catid=CKM0077'>Gandhari.org Catalog</a>.</p>
<p>Main site: <a href='https://gandhari.org/'>Gandhari.org</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
