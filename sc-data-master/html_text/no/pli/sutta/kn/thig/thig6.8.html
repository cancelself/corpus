<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig6.8' lang='no'>
<header>
<ul>
<li class='division'>Søstrenes sanger 6.8</li>
<li class='subdivision'>Sanger med seks vers</li>
</ul>
<h1>Vijaya</h1>
</header>
<blockquote class='gatha'>
<p><a class='ref kl' id='kl169' href='#kl169'>Lie 169</a>Fire ganger—nei, fem!—fór jeg<br>
ut av rommet der jeg bodde.<br>
Uro slo som fiendetrommer,<br>
sinnet var en hjemløs flyktning.</p>
<p><a class='ref kl' id='kl170' href='#kl170'>Lie 170</a>Jeg løp til en nonne: Stilte<br>
mange spørsmål, med dyp respekt—<br>
gavmildt talte hun om læren!<br>
Om sinnets dragning mot verden,</p>
<p><a class='ref kl' id='kl171' href='#kl171'>Lie 171</a>om lidelsens årsak og ende—<br>
om det som hindrer sinnets fall<br>
og den rette balansegang<br>
mot oppvåkningens klare lys.</p>
<p><a class='ref kl' id='kl172' href='#kl172'>Lie 172</a>Jeg lyttet til nonnen, og straks<br>
tok jeg hennes råd til følge:<br>
Samme kveld, ved skumring, så jeg<br>
liv på liv passere minnet,</p>
<p><a class='ref kl' id='kl173' href='#kl173'>Lie 173</a>ved midnatt ble mine øyne<br>
himmelrene, synet perfekt,<br>
ved daggry strålte visdom klart,<br>
splintret mørkets tykke murer.</p>
<p><a class='ref kl' id='kl174' href='#kl174'>Lie 174</a>Da strømmet gleden gjennom meg.<br>
Seks døgn satt jeg ør av lykke!<br>
Den syvende dagen reiste jeg meg—<br>
sannelig, mørket var splintret!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
