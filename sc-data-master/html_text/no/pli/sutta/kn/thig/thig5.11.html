<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig5.11' lang='no'>
<header>
<ul>
<li class='division'>Søstrenes sanger 5.11</li>
<li class='subdivision'>Sanger med fem vers</li>
</ul>
<h1>Patacara og de tretti nonnene</h1>
</header>
<blockquote class='gatha'>
<p><a class='ref kl' id='kl117' href='#kl117'>Lie 117</a>“Han som med støter og morter<br>
flittig knuser ris og brødkorn,<br>
sørger godt for hustru og barn.<br>
Han har fylt livet med rikdom!</p>
<p><a class='ref kl' id='kl118' href='#kl118'>Lie 118</a>Søstre! Følg Mesterens lære—<br>
det vil dere aldri angre!<br>
Til hver og en: Vask føttene,<br>
sett deg ved din mesters side,<br>
fordypet i meditasjon.<br>
Søstre—følg Mesterens lære!”</p>
<p><a class='ref kl' id='kl119' href='#kl119'>Lie 119</a>Søstrene hørte hennes ord,<br>
Patacaras klare budskap.<br>
Alle vasket sine føtter,<br>
satte seg ved hennes side,<br>
fordypet i meditasjon.<br>
Slik fulgte de Buddhas lære.</p>
<p><a class='ref kl' id='kl120' href='#kl120'>Lie 120</a>Om kvelden, da det var blitt mørkt,<br>
husket søstrene mange liv.<br>
Ved midnatt ble alles øyne<br>
himmel-rene, synet fullendt.<br>
Ved daggry strålte visdom klart;<br>
splintret mørkets tykke murer.</p>
<p><a class='ref kl' id='kl121' href='#kl121'>Lie 121</a>Søstrene reiste seg ydmykt:<br>
“Vi har nøye fulgt dine råd!<br>
Og som de tretti gudene<br>
æret Indra, den ubeseirede,<br>
ærer vi deg. Vår visdom stråler<br>
gjennom sinnets sorte strømmer.”</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
