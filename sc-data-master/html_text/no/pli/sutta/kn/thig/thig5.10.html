<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig5.10' lang='no'>
<header>
<ul>
<li class='division'>Søstrenes sanger 5.10</li>
<li class='subdivision'>Sanger med fem vers</li>
</ul>
<h1>Patacara</h1>
</header>
<blockquote class='gatha'>
<p><a class='ref kl' id='kl112' href='#kl112'>Lie 112</a>En som pløyer sine åkrer,<br>
sår i jordens varme furer,<br>
sørger godt for barn og hustru—<br>
livet hans er fylt av rikdom!</p>
<p><a class='ref kl' id='kl113' href='#kl113'>Lie 113</a>Hvorfor skulle ikke jeg<br>
som flittig passer reglene<br>
og ydmykt dyrker Buddhas lære,<br>
nå den største skatt, nirvana?</p>
<p><a class='ref kl' id='kl114' href='#kl114'>Lie 114</a>Mens jeg vasket mine føtter,<br>
så jeg vaskevannet renne<br>
over stein og ned en skråning<br>
før det sildret ut i sand—</p>
<p><a class='ref kl' id='kl115' href='#kl115'>Lie 115</a>—med dette holdt jeg sinnet fast<br>
i tømme som en fullblodshest<br>
til kvelden kom. Jeg tente lampen,<br>
bar den til mitt natteleie.<br>
Lenge satt jeg der i stillhet:<br>
Grunnet. Så. Betraktet flammen,</p>
<p><a class='ref kl' id='kl116' href='#kl116'>Lie 116</a>grep så lampenålen: Veken<br>
trakk jeg ned i oljemørket—<br>
og som denne lampen sluknet,<br>
stilnet sinnet. Jeg ble fri!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
