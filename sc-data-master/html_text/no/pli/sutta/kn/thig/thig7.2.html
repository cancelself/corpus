<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig7.2' lang='no'>
<header>
<ul>
<li class='division'>Søstrenes sanger 7.2</li>
<li class='subdivision'>Sanger med syv vers</li>
</ul>
<h1>Cala</h1>
</header>
<blockquote class='gatha'>
<p><a class='ref kl' id='kl182' href='#kl182'>Lie 182</a>Modnet er oppmerksomheten;<br>
jeg er vis, en våken nonne.<br>
Lykkelig har jeg tatt bolig<br>
i det store, stille lyset.</p>
<p><a class='ref kl' id='kl183' href='#kl183'>Lie 183</a>“Hvem har bedt deg rake hodet<br>
slik asketer gjør? Og du som<br>
finner riter meningsløse!<br>
Hvorfor spjåke seg til som en tosk?”</p>
<p><a class='ref kl' id='kl184' href='#kl184'>Lie 184</a>De som følger andre ordener,<br>
tror og mener i hytt og vær—<br>
lar seg lede av overtro,<br>
kjenner ikke sinnet til bunns.</p>
<p><a class='ref kl' id='kl185' href='#kl185'>Lie 185</a>I sakyaslekten ble han født—<br>
Den våkne, han uten like.<br>
Læren han ga meg, sønderrev<br>
uvitenhetens tåkeslør,</p>
<p><a class='ref kl' id='kl186' href='#kl186'>Lie 186</a>lidelsen og dens årsaker:<br>
Viste meg så befrielsen,<br>
den edle åttedelte vei<br>
som fører til lidelsens lindring.</p>
<p><a class='ref kl' id='kl187' href='#kl187'>Lie 187</a>Etter å ha hørt hans tale<br>
levde jeg for ivrig trening.<br>
Jeg fant snart min store frihet—<br>
Buddhas vei var gått til ende.</p>
<p><a class='ref kl' id='kl188' href='#kl188'>Lie 188</a>Død er hangen til nytelse—<br>
sinnets mørke trådd under fot.<br>
Forsvinn, du onde! Du har tapt!<br>
Det du sier, er uten brodd!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
