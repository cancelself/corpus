<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig6.2' lang='no'>
<header>
<ul>
<li class='division'>Søstrenes sanger 6.2</li>
<li class='subdivision'>Sanger med seks vers</li>
</ul>
<h1>Vasetthi</h1>
</header>
<blockquote class='gatha'>
<p><a class='ref kl' id='kl133' href='#kl133'>Lie 133</a>Sanseløst forrykt av sorgen<br>
over min døde sønn—naken,<br>
med håret i skitne floker,<br>
virret jeg vettløs hit og dit,</p>
<p><a class='ref kl' id='kl134' href='#kl134'>Lie 134</a>sov i søppel og geitemøkk<br>
og der de døde kremeres.<br>
I tre år var jeg et villdyr,<br>
herjet av hunger, alltid tørst.</p>
<p><a class='ref kl' id='kl135' href='#kl135'>Lie 135</a>Da fikk jeg se Han Uten Sorg<br>
utenfor byen Mithila—<br>
han som temmer ville hjerter,<br>
han som er opplyst, uten frykt!</p>
<p><a class='ref kl' id='kl136' href='#kl136'>Lie 136</a>Jeg så ham! Jeg kom til meg selv,<br>
gikk dit og hilste ærbødig.<br>
Han ga meg del i læren—han!<br>
Gotama!—av medlidenhet,</p>
<p><a class='ref kl' id='kl137' href='#kl137'>Lie 137</a>og ordets milde regn falt på meg,<br>
renset sinnet. Jeg ble nonne.<br>
Kjente nye krefter strømme<br>
mot meg på den gylne veien.</p>
<p><a class='ref kl' id='kl138' href='#kl138'>Lie 138</a>Alle sorger er skåret ut<br>
av hjertet mitt, og kastet bort—<br>
jeg har forstått hvordan sorgen<br>
slår rot og forgifter sinnet!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
