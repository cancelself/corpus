<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp146-156' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>11. Alderdommen</h1>
</header>
<blockquote class='gatha'>
<p><a class='ref sc' id='sc1' href='#sc1' data-uid='dhp146'>SC 1</a>Hvorfor denne lystighet og latter<br>
når det alltid brenner?<br>
Innhyllet i mørke,<br>
vil du ikke søke etter lyset?</p>
<p><a class='ref sc' id='sc2' href='#sc2' data-uid='dhp147'>SC 2</a>Se på denne utstafferte dokka,<br>
skrøpelig, en haug med sår på to bein,<br>
fylt av allslags intensjoner -<br>
her er intet fast å bygge på.</p>
<p><a class='ref sc' id='sc3' href='#sc3' data-uid='dhp148'>SC 3</a>Nå er denne kroppen utslitt,<br>
et sykdomsreir på sammenbruddets rand.<br>
Snart så brister denne råtne haugen.<br>
Sannelig, vårt liv tar slutt i døden!</p>
<p><a class='ref sc' id='sc4' href='#sc4' data-uid='dhp149'>SC 4</a>Ser du disse bleke hodeskaller<br>
slik de ligger strødd omkring<br>
som gresskar spredd av høstens vinder -<br>
hva finnes det vel her å hige etter?</p>
<p><a class='ref sc' id='sc5' href='#sc5' data-uid='dhp150'>SC 5</a>En borg av knokler er bygd opp<br>
og dekket til med kjøtt og blod,<br>
og der bor alderdom og død<br>
og overmot og hykleri.</p>
<p>15l.<br>
Selv kongenes praktfulle vogner blir utslitt,<br>
og likedan slites vårt legeme ned.<br>
De Godes lære blir aldri foreldet,<br>
for alle de beste forkynner den.</p>
<p><a class='ref sc' id='sc6' href='#sc6' data-uid='dhp152'>SC 6</a>Den som lite lærer<br>
eldes som en stut.<br>
Kjøttet hans det vokser,<br>
men ikke hans forstand.</p>
<p><a class='ref sc' id='sc7' href='#sc7' data-uid='dhp153'>SC 7</a>Mange fødslers kretsløp gjennomgikk jeg,<br>
søkte husets byggmester, men fant ham ei.<br>
Smertefullt det er å fødes gang på gang!</p>
<p><a class='ref sc' id='sc8' href='#sc8' data-uid='dhp154'>SC 8</a>Byggmester! Nå har jeg sett deg!<br>
Huset skal du ikke bygge om igjen.<br>
Nå er alle bjelker brukket,<br>
mønsåsen er ødelagt;<br>
sinnet mitt har nådd det ubetingede,<br>
alt begjær tilbakelagt!</p>
<p><a class='ref sc' id='sc9' href='#sc9' data-uid='dhp155'>SC 9</a>Den som har unnlatt å lutre seg selv,<br>
og ikke har lagt seg opp gods i sin ungdom,<br>
hentæres liksom tilårskomne hegrer<br>
i myrdammer tomme for fisk.</p>
<p><a class='ref sc' id='sc10' href='#sc10' data-uid='dhp156'>SC 10</a>Den som har unnlatt å lutre seg selv<br>
og ikke har lagt seg opp gods i sin ungdom,<br>
ligger tilslutt der som bortskutte piler,<br>
lengter forgjeves til hensvunne dager.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
