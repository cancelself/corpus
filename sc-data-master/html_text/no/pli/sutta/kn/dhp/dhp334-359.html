<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp334-359' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>24. Begjæret</h1>
</header>
<blockquote class='gatha'>
<p><a class='ref sc' id='sc1' href='#sc1' data-uid='dhp334'>SC 1</a>Begjæret vokser som slyngplanter<br>
i den som fører et tankeløst liv.<br>
Han flakker fra en eksistens til en annen,<br>
som apen i skogen på jakt etter frukt.</p>
<p><a class='ref sc' id='sc2' href='#sc2' data-uid='dhp335'>SC 2</a>Sorgene skyter i været<br>
som birana-gras etter regn<br>
i ham som blir tatt av begjæret,<br>
det usle, som henger seg fast.</p>
<p><a class='ref sc' id='sc3' href='#sc3' data-uid='dhp336'>SC 3</a>Men sorgene preller av<br>
som dråper på lotusbladet<br>
på ham som overvinner begjæret,<br>
det usle, så tungt å bære.</p>
<p><a class='ref sc' id='sc4' href='#sc4' data-uid='dhp337'>SC 4</a>Så ønsker jeg alt det beste for dere<br>
som nå er forsamlet her.<br>
Grav opp begjærets røtter<br>
slik som du graver opp birana-graset<br>
for å finne dets duftende rot.<br>
La ikke Mara få knekke dere<br>
gang på gang, slik som bølgene<br>
knekker sivet ved stranda.</p>
<p><a class='ref sc' id='sc5' href='#sc5' data-uid='dhp338'>SC 5</a>Liksom treet du hogger ned<br>
skyter nye skudd igjen<br>
når rota får stå der hel og uskadd,<br>
slik vil og det latente begjæret<br>
føre til lidelse gang på gang,<br>
så lenge det ikke er dradd ut med rota.</p>
<p><a class='ref sc' id='sc6' href='#sc6' data-uid='dhp339'>SC 6</a>Dersom de trettiseks strømninger<br>
som strømmer mot det som er tiltalende,<br>
er kraftige i ditt indre;<br>
da blir du ført på villspor,<br>
og dine begjærlige tanker<br>
feier deg bort som en flom.</p>
<p><a class='ref sc' id='sc7' href='#sc7' data-uid='dhp340'>SC 7</a>Disse strømninger fins overalt, .<br>
og slyngplanten skyter i været og trives.<br>
Når du har sett hvordan slyngplanten vokser,<br>
så skjær over rota med visdom!</p>
<p>34l.<br>
Menneskets lykkestunder<br>
er flyktige, fulle av krav.<br>
De som prøver å finne lykken<br>
ved å mette sin nytelseslyst,<br>
de menneskene er sannelig<br>
underlagt fødsel og alderdom.</p>
<p><a class='ref sc' id='sc8' href='#sc8' data-uid='dhp342'>SC 8</a>Folk som lokkes av sitt begjær<br>
løper omkring som skremte harer.<br>
I sine lenker sitter de fast,<br>
og kommer i ulykke gang på gang,<br>
igjennom lange tider.</p>
<p><a class='ref sc' id='sc9' href='#sc9' data-uid='dhp343'>SC 9</a>Folk som lokkes av sitt begjær<br>
løper omkring som skremte harer.<br>
Den munk som ønsker bli lidenskapsløs<br>
bør derfor fordrive begjæret.</p>
<p><a class='ref sc' id='sc10' href='#sc10' data-uid='dhp344'>SC 10</a>En som er blitt fri fra begjæret<br>
søker ut i skogen.<br>
Men siden, skjønt han er fri fra begjær,<br>
løper han rett til bake til det.<br>
Se på den mannen! Skjønt han var fri,<br>
løper han tilbake til sine lenker.</p>
<p><a class='ref sc' id='sc11' href='#sc11' data-uid='dhp345'>SC 11</a>Det stengsel som er gjort av jern,<br>
av tre og hampetau, -<br>
det er ikke så sterkt, ifølge<br>
det de vise sier.<br>
Men lidenskap og lengsel etter<br>
ringer og juveler,<br>
og etter barn og hustru, -</p>
<p><a class='ref sc' id='sc12' href='#sc12' data-uid='dhp346'>SC 12</a>se, det er sterke stengsler,<br>
det er de vises mening.<br>
For disse trekker nedover;<br>
selv om de er myke<br>
så er de vanskelig å fri seg fra.<br>
De vise skjærer over disse,<br>
og gjør seg fri fra sansebegjær<br>
og fra andre nytelser.<br>
Uten lengsler går de bort.</p>
<p><a class='ref sc' id='sc13' href='#sc13' data-uid='dhp347'>SC 13</a>De som er oppfylt av lengsel og lidenskap<br>
faller tilbake i strømmen,<br>
som en edderkopp fanget i eget nett.<br>
De vise skjærer også over dette,<br>
og frir seg fra alle slags lidelser.<br>
Uten lengsler går de bort.</p>
<p><a class='ref sc' id='sc14' href='#sc14' data-uid='dhp348'>SC 14</a>Fri deg fra fortiden, fri deg fra framtiden,<br>
fri deg fra nåtiden likeså.<br>
Sett over til den andre bredd.<br>
Når ditt sinn er blitt fullkomment fritt,<br>
da skal du aldri mer<br>
gjennomgå fødsel og forfall.</p>
<p><a class='ref sc' id='sc15' href='#sc15' data-uid='dhp349'>SC 15</a>Den som er plaget av tankene sine,<br>
en levemann med sterke drifter, -<br>
begjæret hans bare øker, mens<br>
han smir seg selv sterke lenker.</p>
<p><a class='ref sc' id='sc16' href='#sc16' data-uid='dhp350'>SC 16</a>Den som gjerne bringer tanken til ro<br>
og stadig, med klar oppmerksomhet,<br>
tenker over det som er urent, -<br>
han skal gjøre fullstendig slutt på<br>
Maras lenker, og sprenge dem.</p>
<p>35l.<br>
Den som har oppnådd fullkommenhet<br>
og som er uten frykt,<br>
fri fra begjær og uten feil,<br>
som har dratt ut tilværelsens brodd, -<br>
for ham er dette det siste legeme.</p>
<p><a class='ref sc' id='sc17' href='#sc17' data-uid='dhp352'>SC 17</a>Den som er ubundet, fri fra begjær,<br>
og kyndig i skriftenes innhold og form,<br>
som kjenner bokstavenes innbyrdes ordning,<br>
og vet hva som kommer først og sist, -<br>
han er nå i sitt siste legeme<br>
og han kalles vis og stor.</p>
<p><a class='ref sc' id='sc18' href='#sc18' data-uid='dhp353'>SC 18</a>Alt har jeg vunnet! Alt har jeg sett!<br>
Blant alle ting går jeg upåvirket.<br>
Alt har jeg sagt fra meg, nå er jeg fri,<br>
ved at jeg har gjort slutt på begjæret.<br>
Selv har jeg vunnet den innsikt jeg har,<br>
hvem skal jeg da kunne henvise til?</p>
<p><a class='ref sc' id='sc19' href='#sc19' data-uid='dhp354'>SC 19</a>Av alle gaver er dhamma den beste gave,<br>
av alle essenser er dhammas essens den edleste,<br>
av alle gleder gir dhamma den største glede,<br>
og alle lidelser slukkes i den som er uten krav.</p>
<p><a class='ref sc' id='sc20' href='#sc20' data-uid='dhp355'>SC 20</a>Rikdommen ødelegger den uforstandige,<br>
men ikke den som søker den andre bredden.<br>
Griskhet etter eiendeler får den uforstandige<br>
til å ødelegge både seg selv og andre.</p>
<p><a class='ref sc' id='sc21' href='#sc21' data-uid='dhp356'>SC 21</a>Åkeren skades av ugras,<br>
menneskeheten av grådighet.<br>
Derfor gir det gode frukter<br>
å gi til den som er uten grådighet.</p>
<p><a class='ref sc' id='sc22' href='#sc22' data-uid='dhp357'>SC 22</a>Åkeren skades av ugras,<br>
menneskeheten av hat.<br>
Derfor gir det gode frukter<br>
å gi til den som er uten hat.</p>
<p><a class='ref sc' id='sc23' href='#sc23' data-uid='dhp358'>SC 23</a>Åkeren skades av ugras,<br>
menneskeheten av uvitenhet.<br>
Derfor gir det gode frukter<br>
å gi til den som er uten uvitenhet.</p>
<p><a class='ref sc' id='sc24' href='#sc24' data-uid='dhp359'>SC 24</a>Åkeren skades av ugras,<br>
menneskeheten av fordringsfullhet.<br>
Derfor gir det gode frukter<br>
å gi til den som er fordringsløs.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
