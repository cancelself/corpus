<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp21-32' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>2. Årvåkenhet</h1>
</header>
<p><a class='ref sc' id='sc1' href='#sc1' data-uid='dhp21'>SC 1</a>Årvåkenhet er veien til det som ikke dør,<br>
men slapphet er dødens vei.<br>
Den som er årvåken dør ikke,<br>
mens den slappe er alt som død.</p>
<p><a class='ref sc' id='sc2' href='#sc2' data-uid='dhp22'>SC 2</a>De vise som til bunns har lært<br>
årvåkenheten å kjenne,<br>
de gleder seg ved årvåkenhet<br>
og frydes i de edles sfære.</p>
<p><a class='ref sc' id='sc3' href='#sc3' data-uid='dhp23'>SC 3</a>De vise som stadig mediterer,<br>
som flittig og besluttsomt holder ut,<br>
nibbana finner de, den uforlignelige<br>
frihet fra alt som tynger.</p>
<p><a class='ref sc' id='sc4' href='#sc4' data-uid='dhp24'>SC 4</a>Den årvåknes ry vil øke<br>
når han er våken og besluttsom,<br>
hans adferd ren og omtenksom,<br>
og han lever rettferdig og sindig.</p>
<p><a class='ref sc' id='sc5' href='#sc5' data-uid='dhp25'>SC 5</a>Med årvåkenhet og besluttsomhet,<br>
selvkontroll og selvdisiplin<br>
bør den vise lage ei øy<br>
som flommen ikke kan skylle bort.</p>
<p><a class='ref sc' id='sc6' href='#sc6' data-uid='dhp26'>SC 6</a>Enfoldige og tankeløse folk<br>
lar slappheten ta overhånd.<br>
Den vise, derimot, han vokter<br>
årvåkenheten som sin dyreste skatt.</p>
<p><a class='ref sc' id='sc7' href='#sc7' data-uid='dhp27'>SC 7</a>Henfall ikke til slapphet, og<br>
befatning med sansenytelser.<br>
For den som årvåkent mediterer<br>
vinner den høyeste lykke.</p>
<p><a class='ref sc' id='sc8' href='#sc8' data-uid='dhp28'>SC 8</a>Når den vise har drevet bort<br>
sin slapphet med årvåkenhet<br>
og steget opp i visdommens tårn -<br>
selv uten sorg betrakter han<br>
den sørgende menneskehet.<br>
Liksom en som står på en fjelltopp<br>
og ser på folk nedi dalen,<br>
slik betrakter den vise de enfoldige.</p>
<p><a class='ref sc' id='sc9' href='#sc9' data-uid='dhp29'>SC 9</a>Årvåken blant de slappe,<br>
lys våken blant de sovende,<br>
iler den vise fremad,<br>
liksom en rasehest legger<br>
bak seg et gammelt øk.</p>
<p><a class='ref sc' id='sc10' href='#sc10' data-uid='dhp30'>SC 10</a>Gjennom årvåkenhet nådde Sakka<br>
å bli gudenes øverste herre.<br>
Man lovpriser årvåkenheten,<br>
mens slappheten klandres av alle.</p>
<p>3l.<br>
Den bhikkhu som frykter slapphet<br>
og frydes ved årvåkenhet, -<br>
som ild går han fram og brenner bort<br>
alle hindringer, store som små.</p>
<p><a class='ref sc' id='sc11' href='#sc11' data-uid='dhp32'>SC 11</a>Den bhikkhu som frykter slapphet,<br>
men frydes ved årvåkenhet, -<br>
han kan ikke falle tilbake,<br>
for han står nibbana nær.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
