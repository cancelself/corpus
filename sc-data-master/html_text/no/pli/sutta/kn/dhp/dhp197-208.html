<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp197-208' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>15. Lykken</h1>
</header>
<blockquote class='gatha'>
<p><a class='ref sc' id='sc1' href='#sc1' data-uid='dhp197'>SC 1</a>Sannelig lever vi lykkelig,<br>
uten hat blant de hatefulle.<br>
Midt iblant hatende mennesker<br>
lever vi uten hat.</p>
<p><a class='ref sc' id='sc2' href='#sc2' data-uid='dhp198'>SC 2</a>Sannelig lever vi lykkelig,<br>
sunne midt blant de usunne.<br>
Midt iblant usunne mennesker<br>
lever vi her i sunnhet.</p>
<p><a class='ref sc' id='sc3' href='#sc3' data-uid='dhp199'>SC 3</a>Sannelig lever vi lykkelig,<br>
uten begjær blant de grådige.<br>
Midt iblant grådige mennesker<br>
lever vi uten begjær.</p>
<p><a class='ref sc' id='sc4' href='#sc4' data-uid='dhp200'>SC 4</a>Sannelig lever vi lykkelig,<br>
vi som ingenting eier.<br>
Vi skal leve av glede,<br>
liksom de strålende guder.</p>
<p><a class='ref sc' id='sc5' href='#sc5' data-uid='dhp201'>SC 5</a>Seier er årsak til fiendskap,<br>
for den som har tapt har det vondt.<br>
Lykkelig den som har fred i seg selv,<br>
som hever seg opp over vinning og tap.</p>
<p><a class='ref sc' id='sc6' href='#sc6' data-uid='dhp202'>SC 6</a>Det fins ingen ild som begjærets ild,<br>
det fins ingen ulykke verre enn hat,<br>
og ingen smerte er verre enn den som<br>
bor i personlighetens eksistens.<br>
Det fins ingen lykke større enn fred.</p>
<p><a class='ref sc' id='sc7' href='#sc7' data-uid='dhp203'>SC 7</a>Hunger er den verste sykdom,<br>
livsimpulsene den største smerte.<br>
Den som virkelig har innsett dette,<br>
ser nibbana som den største lykke.</p>
<p><a class='ref sc' id='sc8' href='#sc8' data-uid='dhp204'>SC 8</a>Helse er det største gode,<br>
trivsel er den største rikdom,<br>
den trofaste den beste frende,<br>
nibbana er den største lykke.</p>
<p><a class='ref sc' id='sc9' href='#sc9' data-uid='dhp205'>SC 9</a>Den som har drukket av stillhetens<br>
og ensomhetens nektar,<br>
blir fri fra frykt og ondskap<br>
idet han nyter av dhammas essens.</p>
<p><a class='ref sc' id='sc10' href='#sc10' data-uid='dhp206'>SC 10</a>Det er herlig å se de edle,<br>
og samvær med dem bringer alltid lykke.<br>
Så lenge man slipper å se de dåraktige<br>
kan man bestandig bli lykkelig.</p>
<p><a class='ref sc' id='sc11' href='#sc11' data-uid='dhp207'>SC 11</a>For den som omgås med dårer,<br>
sørger i lange tider.<br>
Samvær med dårer er alltid<br>
så pinlig som med en uvenn,<br>
mens samvær med vise, derimot,<br>
er som å møtes med skyldfolk.</p>
<p><a class='ref sc' id='sc12' href='#sc12' data-uid='dhp208'>SC 12</a>Følg derfor den som er edel og vis,<br>
innsiktsfull, plikttro, tålmodig og lærd.<br>
Hold følge med gode, forstandige folk,<br>
som månen følger stjernenes veier.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
