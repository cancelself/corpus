<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp306-319' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>22. Pinen</h1>
</header>
<blockquote class='gatha'>
<p><a class='ref sc' id='sc1' href='#sc1' data-uid='dhp306'>SC 1</a>Både den som kommer med falske anklager<br>
og den som benekter det han har gjort,<br>
havner i pinens tilstand.<br>
Begge de to går det likedan etterpå<br>
fordi de har handlet nederdrektig.</p>
<p><a class='ref sc' id='sc2' href='#sc2' data-uid='dhp307'>SC 2</a>Mange av de som har gule kapper<br>
er onde og ubeherskede.<br>
Men disse onde kommer til pinen<br>
på grunn av sine onde handlinger.</p>
<p><a class='ref sc' id='sc3' href='#sc3' data-uid='dhp308'>SC 3</a>Bedre er det å sluke ei glødende kule<br>
av jern, som brenner som flammetunger,<br>
enn å spise av folkets gaver<br>
for den som er uten moral og selvkontroll.</p>
<p><a class='ref sc' id='sc4' href='#sc4' data-uid='dhp309'>SC 4</a>Fire ting hender den hensynsløse<br>
som går til en annens hustru:<br>
en ugunstig framtid, urolig søvn,<br>
for det tredje pådrar han seg kritikk<br>
og for det fjerde kommer han i pinen.</p>
<p><a class='ref sc' id='sc5' href='#sc5' data-uid='dhp310'>SC 5</a>Ugunstig blir framtiden og vond blir veien,<br>
og gleden er liten for henne og ham<br>
når begge to er nervøse.<br>
Kongen straffer dessuten hardt,<br>
derfor bør ingen gå til en annens hustru.</p>
<p>31l.<br>
Et kusagras-strå kan skjære handa<br>
hvis ikke du griper det rett.<br>
Og griper du munkelivet feil an,<br>
trekker det deg ned i pinen.</p>
<p><a class='ref sc' id='sc6' href='#sc6' data-uid='dhp312'>SC 6</a>Enhver apatisk handling<br>
og dårlig vane<br>
og halvhjertet selvdisiplin<br>
gir dårlig resultat.</p>
<p><a class='ref sc' id='sc7' href='#sc7' data-uid='dhp313'>SC 7</a>Hvis noe skal gjøres, så bør man gjøre det<br>
helhjertet og ettertrykkelig.<br>
En munketilværelse uten fasthet<br>
hvirvler bare opp støv.</p>
<p><a class='ref sc' id='sc8' href='#sc8' data-uid='dhp314'>SC 8</a>En dårlig handling bør helst få bli ugjort,<br>
for etterpå angrer man det som er galt.<br>
Men riktige handlinger er best å få gjort,<br>
slike man etterpå ikke kan angre.</p>
<p><a class='ref sc' id='sc9' href='#sc9' data-uid='dhp315'>SC 9</a>Liksom en grensefestning har vakter<br>
både innvendig og utvendig,<br>
slik bør du vokte deg selv<br>
og ikke la sjansen gå deg forbi.<br>
De som lot sin sjanse gli fra seg<br>
kan sørge, for de er på vei<br>
mot de pinefulle tilstander.</p>
<p><a class='ref sc' id='sc10' href='#sc10' data-uid='dhp316'>SC 10</a>De som skammer seg over<br>
det som ikke er skammelig,<br>
men ikke skammer seg over<br>
det som er skammelig, -<br>
de holder på vrangforestillinger<br>
og følger den vei som går nedad.</p>
<p><a class='ref sc' id='sc11' href='#sc11' data-uid='dhp317'>SC 11</a>De som ser farer<br>
i det som ikke er farlig,<br>
men anser som ufarlig<br>
det som virkelig er farlig, -<br>
de holder på vrangforestillinger<br>
og følger den vei som går nedad.</p>
<p><a class='ref sc' id='sc12' href='#sc12' data-uid='dhp318'>SC 12</a>De som mener at rett er galt<br>
og anser det gale som rett,<br>
de holder på vrangforestillinger<br>
og følger den vei som går nedad.</p>
<p><a class='ref sc' id='sc13' href='#sc13' data-uid='dhp319'>SC 13</a>Men de som bedømmer det gale som galt<br>
og kjenner det rette som rett,<br>
de har den rette oppfatning<br>
og følger den vei som går oppad.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
