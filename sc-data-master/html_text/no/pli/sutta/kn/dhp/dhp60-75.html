<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp60-75' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>5. Den enfoldige</h1>
</header>
<blockquote class='gatha'>
<p><a class='ref sc' id='sc1' href='#sc1' data-uid='dhp60'>SC 1</a>Lang er natta for den som er søvnløs,<br>
lang er ei mil for den som er trett,<br>
langt er kretsløpet for den enfoldige<br>
som ikke kjenner den sanne lære.</p>
<p><a class='ref sc' id='sc2' href='#sc2' data-uid='dhp61'>SC 2</a>Hvis ikke du finner på ferden din<br>
en som deg selv, eller bedre,<br>
så gå da i fasthet ensomt din vei,<br>
i dårer er intet selskap.</p>
<p><a class='ref sc' id='sc3' href='#sc3' data-uid='dhp62'>SC 3</a>«Sønner har jeg, og rikdom med!»<br>
slik skaffer dåren seg bry.<br>
For ingen er det som eier seg selv -<br>
hva så med sønner og rikdom?</p>
<p><a class='ref sc' id='sc4' href='#sc4' data-uid='dhp63'>SC 4</a>Den dåre som innser sin dårskap,<br>
er nettopp i dette en vismann.<br>
Men dåren som tror han er vis -<br>
han er i sannhet en dåre.</p>
<p><a class='ref sc' id='sc5' href='#sc5' data-uid='dhp64'>SC 5</a>Selv om den enfoldige omgås<br>
med vismannen livet igjennom,<br>
så fatter han ikke mer av læren<br>
enn sleiva oppfatter suppesmaken.</p>
<p><a class='ref sc' id='sc6' href='#sc6' data-uid='dhp65'>SC 6</a>Men når den forstandige omgås<br>
den vise, om blott for en stund,<br>
så fatter han læren umiddelbart,<br>
som tunga oppfatter suppesmaken.</p>
<p><a class='ref sc' id='sc7' href='#sc7' data-uid='dhp66'>SC 7</a>Enfoldige dårer ferdes<br>
som fiender av seg selv.<br>
Dårlige handlinger utfører de,<br>
som modnes med bitre frukter.</p>
<p><a class='ref sc' id='sc8' href='#sc8' data-uid='dhp67'>SC 8</a>Den gjerningen er ille gjort<br>
som etterpå du angrer,<br>
når du må høste fruktene<br>
med tårer på ditt ansikt.</p>
<p><a class='ref sc' id='sc9' href='#sc9' data-uid='dhp68'>SC 9</a>Men det er godt og riktig gjort<br>
som ei du trenger angre,<br>
når du kan høste fruktene<br>
tilfreds og glad til sinns.</p>
<p><a class='ref sc' id='sc10' href='#sc10' data-uid='dhp69'>SC 10</a>Så lenge hans ugjerning ikke er modnet,<br>
den honningsøt ter seg for dåren;<br>
men når hans ugjernings frukter blir modne,<br>
da kommer lidelsen over ham.</p>
<p><a class='ref sc' id='sc11' href='#sc11' data-uid='dhp70'>SC 11</a>Dåren må gjerne i månedsvis<br>
spise sin mat av en bladspiss, -<br>
han er ikke likevel verd en brøkdel<br>
av den som har innsett sannheten.</p>
<p>7l.<br>
Liksom nymelket melk ikke surner straks,<br>
slik også med dårlige handlinger;<br>
men glødende følger de dåren,<br>
som ild under askedekke.</p>
<p><a class='ref sc' id='sc12' href='#sc12' data-uid='dhp72'>SC 12</a>Den kunnskap en dåre skaffer seg<br>
fører ham bare i ulykke, -<br>
den knuser hans siste rest av fornuft<br>
og dreper det beste i ham.</p>
<p><a class='ref sc' id='sc13' href='#sc13' data-uid='dhp73'>SC 13</a>På falske premisser vil dåren berømmes,<br>
blant bhikkhuer ønsker han aktelse,<br>
i hjemmet vil han ha ledelsen<br>
og av andre folk ønsker han ære.</p>
<p><a class='ref sc' id='sc14' href='#sc14' data-uid='dhp74'>SC 14</a>«Både borger og munk skal mene<br>
at dette er bare mitt verk.<br>
Meg skal de følge som leder<br>
i alle ting, store som små.»<br>
Slik er en dåres ærgjerrighet,<br>
hans stolthet og krav bare vokser.</p>
<p><a class='ref sc' id='sc15' href='#sc15' data-uid='dhp75'>SC 15</a>En vei fører til ytre vinning,<br>
en annen vei til nibbana.<br>
Når bhikkhuen, Buddhas elev,<br>
har sett dette slik som det er,<br>
da finner han ikke lenger glede<br>
i verdslige æresbevisninger,<br>
men utvikler selvstendighet.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
