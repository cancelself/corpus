<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp1.5' lang='no'>
<header>
<ul>
<li class='division'>En tekstsamling 1.5</li>
<li class='subdivision'>Uragavagga—Slangekapitlet</li>
</ul>
<h1>Cunda</h1>
</header>
<blockquote class='gatha'>
<p><a class='ref kl' id='kl83' href='#kl83'>Lie 83</a>Cunda smed:<br>
“Jeg spør den store vismannen, den våkne,<br>
lærens herre som er fri for begjær,<br>
den beste blant mennesker, den ypperste vognstyrer:<br>
Hvor mange slags munker finnes det i verden?<br>
Si meg det!”</p>
<p><a class='ref kl' id='kl84' href='#kl84'>Lie 84</a>Mesteren:<br>
“Det er fire slags munker, og ikke flere.<br>
Siden du spør, skal jeg forklare dette.<br>
Det er han som har fullført veien,<br>
han som underviser i veien,<br>
han som følger veien<br>
og han som forderver veien.”</p>
<p><a class='ref kl' id='kl85' href='#kl85'>Lie 85</a>Cunda smed:<br>
“Hvem mener de våkne har fullført veien?<br>
Hvem er en makeløs lærer?<br>
Si meg hvem det ert som følger veien.<br>
Og la meg få vite hvem som forderver den.”</p>
<p><a class='ref kl' id='kl86' href='#kl86'>Lie 86</a>Mesteren:<br>
“Den som har lagt tvil og usikkerhet bak seg,<br>
som ikke er plaget av sorger,<br>
som fryder seg i nibbana og ikke ønsker seg noe mer,<br>
som veileder verden med alle dens guder,<br>
han vil de våkne si har fullført veien.</p>
<p><a class='ref kl' id='kl87' href='#kl87'>Lie 87</a>Den som ser det høyeste som det høyeste,<br>
som analyserer og forklarer at ‘slik er læren',<br>
den vise og urokkelige som fjerner all tvil,<br>
han er læreren, den andre blant munker.</p>
<p><a class='ref kl' id='kl88' href='#kl88'>Lie 88</a>Den som følger lærens vei<br>
når den er godt forklart for ham,<br>
som lever i oppmerksomhet og selvdisiplin<br>
og følger en praksis der han ikke skader noen,<br>
han følger veien, den tredje blant munker.</p>
<p><a class='ref kl' id='kl89' href='#kl89'>Lie 89</a>Den som later som om han følger riktig praksis,<br>
men som er frekk og brautende og forderver familier,<br>
svikefull, hemningsløs og full av tomt prat,<br>
han forderver veien med sitt hykleri.</p>
<p><a class='ref kl' id='kl90' href='#kl90'>Lie 90</a>Når en husherre forstår dette,<br>
og er en lærd elev av de edle,<br>
skjærer han ikke alle over en kam<br>
og mister ikke den tilliten han har.<br>
For hvordan kan man sidestille den dårlige med den gode,<br>
og hvordan kan man sidestille den urene med den rene?”</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
