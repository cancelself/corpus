<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp4.7' lang='no'>
<header>
<ul>
<li class='division'>En tekstsamling 4.7</li>
<li class='subdivision'>Atthakavagga—Åtterkapitlet</li>
</ul>
<h1>Tissa Metteyya</h1>
</header>
<blockquote class='gatha'>
<p>Munken Tissa Metteyya sa:<br>
<a class='ref kl' id='kl820(814)' href='#kl820(814)'>Lie 820(814)</a>“Fortell meg, Mester, hvilke skader som skjer<br>
med den som har seksuelt samkvem med noen.<br>
Når vi har hørt dine veiledninger,<br>
kan vi praktisere avholdenhet.”</p>
<p>Mesteren svarte:<br>
<a class='ref kl' id='kl821(815)' href='#kl821(815)'>Lie 821(815)</a>“Den som har seksuelt samkvem,<br>
glemmer fullstendig læren,<br>
og han følger en feilaktig vei.<br>
En slik levemåte er uedel.</p>
<p><a class='ref kl' id='kl822(816)' href='#kl822(816)'>Lie 822(816)</a>Hvis en som har levd alene,<br>
har seksuelt samkvem med noen,<br>
blir han avsporet som en vogn som går i grøfta,<br>
og en slik person blir kalt mindreverdig.</p>
<p><a class='ref kl' id='kl823(817)' href='#kl823(817)'>Lie 823(817)</a>Det gode ry og omdømme<br>
som han tidligere hadde, blir ødelagt.<br>
Når man innser dette,<br>
bør man praktisere avholdenhet.</p>
<p><a class='ref kl' id='kl824(818)' href='#kl824(818)'>Lie 824(818)</a>Han blir overveldet av seksuelle fantasier<br>
og klarer ikke å tenke på annet.<br>
Når han hører andre skrike opp om dette,<br>
blir han bare trist og nedslått.</p>
<p><a class='ref kl' id='kl825(819)' href='#kl825(819)'>Lie 825(819)</a>Slik føler han seg presset av andres anklger<br>
og lager dermed et våpen til eget forderv.<br>
Hans eget umettelige begjær<br>
styrter ham ut i løgner og bedrag.</p>
<p><a class='ref kl' id='kl826(820)' href='#kl826(820)'>Lie 826(820)</a>Han dro ut som eneboer<br>
og vant seg ry som vismann.<br>
Men nå har han henfalt til seksualitet<br>
og er like forvirret som en annen tosk.</p>
<p><a class='ref kl' id='kl827(821)' href='#kl827(821)'>Lie 827(821)</a>Når en vismann har sett disse farene,<br>
bør han besluttsomt vandre sin ensomme vei<br>
både tidlig og sent.<br>
Han bør ikke henfalle til seksualitet.</p>
<p><a class='ref kl' id='kl828(822)' href='#kl828(822)'>Lie 828(822)</a>Han bør praktisere i ensomhet,<br>
for det er det høyeste for de edle.<br>
Men han skal ikke regne seg som bedre enn andre.<br>
Da nærmer han seg nibbana.</p>
<p><a class='ref kl' id='kl829(823)' href='#kl829(823)'>Lie 829(823)</a>De som henger fast i sanselighet,<br>
misunner vismannen som er frigjort,<br>
som ikke kaster et blikk på sanselige nytelser<br>
og som har krysset floden.”</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
