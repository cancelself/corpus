<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp4.12' lang='no'>
<header>
<ul>
<li class='division'>En tekstsamling 4.12</li>
<li class='subdivision'>Atthakavagga—Åtterkapitlet</li>
</ul>
<h1>Den lille teksten om debatter</h1>
</header>
<blockquote class='gatha'>
<p><a class='ref kl' id='kl884(878)' href='#kl884(878)'>Lie 884(878)</a>“Alle holder på sin egen mening,<br>
ekspertene krangler og blir ikke enige:<br>
‘Den som forstår dette, kjenner læren,<br>
den som protesterer, mangler vett!'</p>
<p><a class='ref kl' id='kl885(879)' href='#kl885(879)'>Lie 885(879)</a>Slik diskuterer og krangler de<br>
og den ene kaller den andre for tosk.<br>
Hvem snakker sant av disse?<br>
For alle regner seg jo som ekspert.”</p>
<p><a class='ref kl' id='kl886(880)' href='#kl886(880)'>Lie 886(880)</a>“Hvis man er en uvettig tosk<br>
bare fordi man ikke går med på motpartens ord,<br>
da er alle sannelig vettløse tosker,<br>
for alle holder jo på sin egen mening.</p>
<p><a class='ref kl' id='kl887(881)' href='#kl887(881)'>Lie 887(881)</a>Men hvis alle blir foredlet av sin egen mening,<br>
og blir vis, forstandig og klok av det,<br>
da er det ingen som mangler forstand,<br>
for hver blir fullkommen i sin mening.</p>
<p><a class='ref kl' id='kl888(882)' href='#kl888(882)'>Lie 888(882)</a>Jeg sier ikke at ‘dette er sant',<br>
slik toskene sier til hverandre.<br>
Hver hevder at hans egen mening er sannhet,<br>
og regner derfor de andre som tosker.”</p>
<p><a class='ref kl' id='kl889(883)' href='#kl889(883)'>Lie 889(883)</a>“Det som noen sier er sant,<br>
kaller andre for falskhet og løgn.<br>
Slik tretter og krangler de —<br>
hvorfor blir aldri filosofene enige?”</p>
<p><a class='ref kl' id='kl890(884)' href='#kl890(884)'>Lie 890(884)</a>“Sannheten er en og ikke flere,<br>
og kjenner man den, strides man ikke.<br>
Filosofene lanserer flere sannheter,<br>
og derfor oppnår de ikke enighet.”</p>
<p><a class='ref kl' id='kl891(885)' href='#kl891(885)'>Lie 891(885)</a>“Hvorfor lanserer de flere sannheter,<br>
disse debattantene som kaller seg eksperter?<br>
Kjenner de mange forskjellige sannheter,<br>
eller er det bare spekulasjoner?”</p>
<p><a class='ref kl' id='kl892(886)' href='#kl892(886)'>Lie 892(886)</a>“Det finnes ikke mange forskjellige sannheter,<br>
utenom hva folk stadig innbiller seg.<br>
Ut fra teoriene spekulerer de<br>
og stiller opp ‘sannhet' og ‘løgn' som kategorier.</p>
<p><a class='ref kl' id='kl893(887)' href='#kl893(887)'>Lie 893(887)</a>Så forakter man andre, basert<br>
på riter, på det man ser, hører og tenker.<br>
Man holder på sitt og tenker at<br>
motparten er en tosk!</p>
<p><a class='ref kl' id='kl894(888)' href='#kl894(888)'>Lie 894(888)</a>På ett og samme grunnlag mener man<br>
at ‘jeg er ekspert, den andre er en tosk'.<br>
Man hevder selv å være ekspert, men forakter<br>
den andre, og begge sier det samme om hverandre.</p>
<p><a class='ref kl' id='kl895(889)' href='#kl895(889)'>Lie 895(889)</a>Man lar sine egne overdrevne meninger gå til hodet på seg<br>
og blir så beruset av dem at man tror man er overlegen.<br>
Ut fra et slikt overlegenhetskompleks<br>
tror man at den meningen man selv har, er best.</p>
<p><a class='ref kl' id='kl896(890)' href='#kl896(890)'>Lie 896(890)</a>Hvis en annen sier du er dum,<br>
synes du han som sa det, har lite vett.<br>
Men hvis du selv er både vis og lærd,<br>
betrakter du ikke noen av filosofene som dum.</p>
<p><a class='ref kl' id='kl897(891)' href='#kl897(891)'>Lie 897(891)</a>‘Hvis noen hevder en annen lære enn denne,<br>
er de verken rene eller perfekte!'<br>
Dette sier mange sekterister,<br>
for de er vilt forelsket i sine egne synspunkter.</p>
<p><a class='ref kl' id='kl898(892)' href='#kl898(892)'>Lie 898(892)</a>‘Dette er eneste veien til renhet,<br>
for det finnes ingen renhet i noen annen lære!'<br>
Dette er sekteristene skråsikre på,<br>
og står beinhardt på sine egne meninger.</p>
<p><a class='ref kl' id='kl899(893)' href='#kl899(893)'>Lie 899(893)</a>Men hvordan kan de betrakte andre som tosker<br>
og stå så beinhardt på sine egne meninger?<br>
De ber jo bare om å få mer trøbbel<br>
når de sier motstanderne er urene tosker.</p>
<p><a class='ref kl' id='kl900(894)' href='#kl900(894)'>Lie 900(894)</a>Den som står på sitt<br>
og måler andre i forhold til det,<br>
vikler seg inn i flere debatter.<br>
Den som gir slipp på all påståelighet,<br>
skaper ingen problemer for noen.”</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
