<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp5.18' lang='no'>
<header>
<ul>
<li class='division'>En tekstsamling 5.18</li>
<li class='subdivision'>Parayanavagga—Kapitlet om å komme fram til målet</li>
</ul>
<h1>Etterord og Pingiyas hjemkomst</h1>
</header>
<p>Slik talte Mesteren mens han var ved Pasanaka-helligdommen i Magadha, og han besvarte hvert spørsmål fra de seksten brahmanene som var kommet for å treffe ham. Hvis noen forstår meningen med hvert av disse spørsmålene, forstår den læren som ble gitt og følger den i alle detaljer, vil han gå hinsides alderdom og død. Disse læresetningene fører til den andre bredden, og derfor blir dette kapitlet kalt “Kapitlet om å komme over til den andre bredden”.</p>
<blockquote class='gatha'>
<p><a class='ref kl' id='kl1130(1124)' href='#kl1130(1124)'>Lie 1130(1124)</a>Ajita, Tissametteyya,<br>
Punnaka og Mettagu,<br>
Dhotaka og Upasiva,<br>
Nanda og Hemaka,</p>
<p><a class='ref kl' id='kl1131(1125)' href='#kl1131(1125)'>Lie 1131(1125)</a>både Todeyya og Kappa<br>
og den lærde Jatukanni,<br>
Bhadravudha og Udaya<br>
og brahmanen Posala,<br>
den kloke Mogharaja<br>
og den store seeren Pingiya,</p>
<p><a class='ref kl' id='kl1132(1126)' href='#kl1132(1126)'>Lie 1132(1126)</a>gikk bort til den oppvåknede,<br>
til seeren som hadde nådd fram til målet.<br>
De gikk bort til den fremste av de oppvåknede<br>
og stilte ham kloke spørsmål.</p>
<p><a class='ref kl' id='kl1133(1127)' href='#kl1133(1127)'>Lie 1133(1127)</a>Den oppvåknede besvarte spørsmålene<br>
og forklarte dem i samsvar med sannheten.<br>
De vise brahmanene gledet seg<br>
stort over de svarene de fikk.</p>
<p><a class='ref kl' id='kl1134(1128)' href='#kl1134(1128)'>Lie 1134(1128)</a>Etter at den oppvåknede,<br>
den seende som stråler som solen, hadde gledet dem,<br>
praktiserte de det opphøyde liv<br>
sammen med ham som hadde sann visdom.</p>
<p><a class='ref kl' id='kl1135(1129)' href='#kl1135(1129)'>Lie 1135(1129)</a>Hvert av spørsmålene<br>
som den oppvåknede besvarte,<br>
vil føre den som praktiserer dette<br>
over til den andre bredd.</p>
<p><a class='ref kl' id='kl1136(1130)' href='#kl1136(1130)'>Lie 1136(1130)</a>Da utvikler han den høyeste praksis<br>
som fører fra denne bredden over til den andre.<br>
Denne praksis fører over til den andre bredden,<br>
og derfor kalles den nettopp dette.</p>
<p>Pingiya:<br>
<a class='ref kl' id='kl1137(1131)' href='#kl1137(1131)'>Lie 1137(1131)</a>“Jeg skal resitere veien<br>
som fører over til den andre bredden,<br>
slik den meget vise og plettfrie<br>
selv har sett den og forklart den.<br>
For hvorfor skulle han som er uten begjær<br>
og som har funnet fred i sitt indre,<br>
si noe som ikke er sant?</p>
<p><a class='ref kl' id='kl1138(1132)' href='#kl1138(1132)'>Lie 1138(1132)</a>Derfor vil jeg nå resitere<br>
de vakre uttalelsene fra ham<br>
som har lagt urenheter og uvitenhet bak seg,<br>
som her helt fri fra stolthet og hykleri.</p>
<p><a class='ref kl' id='kl1139(1133)' href='#kl1139(1133)'>Lie 1139(1133)</a>Den oppvåknede, han som fjerner mørket,<br>
han som ser alt, som har gått til verdens ende,<br>
som har gått forbi alle lengsler,<br>
som er fri fra negative tilbøyeligheter,<br>
som har lagt all lidelse bak seg<br>
og som kalles sannhet—<br>
han har jeg lyttet til, brahman.</p>
<p><a class='ref kl' id='kl1140(1134)' href='#kl1140(1134)'>Lie 1140(1134)</a>Som når en fugl forlater sin lille busk<br>
og slår seg ned i skogen der det er mye frukt,<br>
slik forlater jeg de med begrensede vyer,<br>
slik svanen flyr til den store sjøen.</p>
<p><a class='ref kl' id='kl1141(1135)' href='#kl1141(1135)'>Lie 1141(1135)</a> Før jeg hørte Gotamas lære<br>
var det mange som sa: ‘Slik og slik har det vært,<br>
og slik og slik kommer det til å skje.'<br>
Men alt dette var bare prat.<br>
Det fikk meg imidlertid til å tenke.</p>
<p><a class='ref kl' id='kl1142(1136)' href='#kl1142(1136)'>Lie 1142(1136)</a>Han er den eneste som fordriver mørket,<br>
han er den eneste som kaster lys over spørsmålene—<br>
Gotama den meget vise,<br>
Gotama den meget kloke.</p>
<p><a class='ref kl' id='kl1143(1137)' href='#kl1143(1137)'>Lie 1143(1137)</a>Det finnes ikke maken til<br>
ham som underviste meg i denne læren<br>
som alle kan se, som er tidløs<br>
og som fører til at begjæret tar slutt.”</p>
<p>Bavari:<br>
<a class='ref kl' id='kl1144(1138)' href='#kl1144(1138)'>Lie 1144(1138)</a>“Men klarer du å være borte fra ham,<br>
så mye som et øyeblikk, Pingiya—<br>
Gotama den meget vise,<br>
Gotama den meget kloke—</p>
<p><a class='ref kl' id='kl1145(1139)' href='#kl1145(1139)'>Lie 1145(1139)</a>hvis det finnes ikke maken til<br>
ham som underviste deg i denne læren<br>
som alle kan se, som er tidløs<br>
og som fører til at begjæret tar slutt?”</p>
<p>Pingiya:<br>
<a class='ref kl' id='kl1146(1140)' href='#kl1146(1140)'>Lie 1146(1140)</a>“Jeg er slett ikke borte fra ham,<br>
så mye som et øyeblikk, brahman,<br>
Gotama den meget vise,<br>
Gotama den meget kloke—</p>
<p><a class='ref kl' id='kl1147(1141)' href='#kl1147(1141)'>Lie 1147(1141)</a>for det finnes ikke maken til<br>
ham som underviste meg i denne læren<br>
som alle kan se, som er tidløs<br>
og som fører til at begjæret tar slutt.</p>
<p><a class='ref kl' id='kl1148(1142)' href='#kl1148(1142)'>Lie 1148(1142)</a>Jeg ser ham for mitt indre blikk,<br>
brahman, natt og dag uten stans.<br>
Jeg hyller ham natten igjennom,<br>
så derfor er jeg ikke borte fra ham.</p>
<p><a class='ref kl' id='kl1149(1143)' href='#kl1149(1143)'>Lie 1149(1143)</a>Min tillit, min glede,<br>
mitt sinn og min oppmerksomhet<br>
forlater ikke Gotamas lære.<br>
Uansett hvor den meget vise ferdes,<br>
så bøyer jeg meg i den retningen.</p>
<p><a class='ref kl' id='kl1150(1144)' href='#kl1150(1144)'>Lie 1150(1144)</a>Jeg er gammel og svak,<br>
så jeg kan ikke gå dit med mitt legeme.<br>
Men i tankene drar jeg dit stadig vekk,<br>
for i mitt sinn er jeg sammen med han, brahman.</p>
<p><a class='ref kl' id='kl1151(1145)' href='#kl1151(1145)'>Lie 1151(1145)</a>Jeg lå og kavet i mudderet<br>
og svømte fra øy til øy.<br>
Så fikk jeg se den oppvåknede,<br>
han som ikke har noen negative tilbøyeligheter,<br>
han som har krysset floden.”</p>
<p>Bavari:<br>
<a class='ref kl' id='kl1152(1146)' href='#kl1152(1146)'>Lie 1152(1146)</a>“På samme måte som Vakkali,<br>
Bhadravudha og Alavi-Gotama har erklært sin tillit,<br>
har også du erklært din tillit.<br>
Du kommer til å gå til den andre bredden<br>
hinsides døden,</p>
<p>Pingiya:<br>
<a class='ref kl' id='kl1153(1147)' href='#kl1153(1147)'>Lie 1153(1147)</a>Jeg er enda mer tilfreds<br>
nå som jeg har hørt vismannens ord.<br>
Den oppvåknede har fjernet sløret.<br>
Han er utvungen og kan snakke godt for seg.</p>
<p><a class='ref kl' id='kl1154(1148)' href='#kl1154(1148)'>Lie 1154(1148)</a>Han kjenner de høyeste gudene.<br>
Han er kjent med alt, både godt og vondt.<br>
Han er en lærer som kan oppklare problemer<br>
for dem som innser at de er usikre.</p>
<p><a class='ref kl' id='kl1155(1149)' href='#kl1155(1149)'>Lie 1155(1149)</a>Det er sikkert og visst<br>
at jeg skal gå til ham, den faste og urokkelige,<br>
som det ikke finnes maken til.<br>
Jeg er ikke i tvil om dette,<br>
så regn meg som en som har bestemt seg.”</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
