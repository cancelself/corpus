<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp1.9' lang='no'>
<header>
<ul>
<li class='division'>En tekstsamling 1.9</li>
<li class='subdivision'>Uragavagga—Slangekapitlet</li>
</ul>
<h1>De to yakkhaene</h1>
</header>
<blockquote class='gatha'>
<p><a class='ref kl' id='kl153' href='#kl153'>Lie 153</a>Satagira:<br>
“I dag er det femtende i måneden,<br>
det er helligdag, og natten er vakker!<br>
La oss besøke Gotama,<br>
for han er en dyktig lærer!”</p>
<p><a class='ref kl' id='kl154' href='#kl154'>Lie 154</a>Hemavata:<br>
“Er han velvillig innstilt<br>
overfor alle levende vesener?<br>
Har han en klar holdning<br>
overfor både godt og vondt?”</p>
<p><a class='ref kl' id='kl155' href='#kl155'>Lie 155</a>Satagira:<br>
“Ja, han er velvillig instilt<br>
overfor alle levende vesener.<br>
Og han har en klar holdning<br>
overfor både godt og vondt.”</p>
<p><a class='ref kl' id='kl156' href='#kl156'>Lie 156</a>Hemavata:<br>
“Han tar vel ikke det han ikke blir gitt?<br>
Behersker han seg overfor andre?<br>
Holder han seg unna latskap?<br>
Slurver han med sin meditasjon?”</p>
<p><a class='ref kl' id='kl157' href='#kl157'>Lie 157</a>Satagira:<br>
“Han tar ikke det han ikke blir gitt.<br>
Han behersker seg overfor andre.<br>
Han holder seg unna latskap,<br>
og han slurver ikke med sin meditasjon.”</p>
<p><a class='ref kl' id='kl158' href='#kl158'>Lie 158</a>Hemavata:<br>
“Han farer vel ikke med løgn?<br>
Snakker han nedsettende om noen?<br>
Sier han noe som er usant?<br>
Driver han med tomprat?”</p>
<p><a class='ref kl' id='kl159' href='#kl159'>Lie 159</a>Satagira:<br>
“Han farer ikke med løgn.<br>
Han snakker ikke nedsettende om noen.<br>
Han sier ikke noe som er usant,<br>
og han driver ikke med tomprat.”</p>
<p><a class='ref kl' id='kl160' href='#kl160'>Lie 160</a>Hemavata:<br>
“Han lengter vel ikke etter sansenytelser?<br>
Er sinnet hans rent?<br>
Han er vel ikke full av forvirring?<br>
Er han i stand til å se tilværelsens grunnfaktorer?”</p>
<p><a class='ref kl' id='kl161' href='#kl161'>Lie 161</a>Satagira:<br>
“Han lengter ikke etter sansenytelser.<br>
Sinnet hans er rent.<br>
Han har ingen forvirring i sinnet.<br>
Han er våken og kan se tilværelsens grunnfaktorer.”</p>
<p><a class='ref kl' id='kl162' href='#kl162'>Lie 162</a>Hemavata:<br>
“Har han gode kunnskaper?<br>
Er hans oppførsel ren?<br>
Er han fri for urenheter i sinnet?<br>
Oppstår det ikke noe nytt i ham?”</p>
<p><a class='ref kl' id='kl163' href='#kl163'>Lie 163</a>Satagira:<br>
“Han har gode kunnskaper.<br>
Hans oppførsel er ren.<br>
Han er fri fra urenheter i sinnet,<br>
og det oppstår ikke noe nytt i ham.</p>
<p><a class='ref kl' id='kl164(163A)' href='#kl164(163A)'>Lie 164(163A)</a>Vismannen har foredlet<br>
sitt sinn, sin atferd og sin tale.<br>
Han har kunnskap og god oppførsel.<br>
Man roser ham sannelig med rette.</p>
<p><a class='ref kl' id='kl165(163B)' href='#kl165(163B)'>Lie 165(163B)</a>Vismannen har foredlet<br>
sitt sinn, sin atferd og sin tale.<br>
Han har kunnskap og god oppførsel.<br>
Du gjør rett i å glede deg over ham.</p>
<p><a class='ref kl' id='kl166(164)' href='#kl166(164)'>Lie 166(164)</a>Vismannen har foredlet<br>
sitt sinn, sin atferd og sin tale.<br>
Han har kunnskap og god oppførsel.<br>
Kom, la oss gå til Gotama!</p>
<p><a class='ref kl' id='kl167(165)' href='#kl167(165)'>Lie 167(165)</a>La oss gå til Gotama.<br>
den slanke vismannen med ben som en antilope,<br>
som mediterer ensom i skogen<br>
uten grådighet og med lite mat.</p>
<p><a class='ref kl' id='kl168(166)' href='#kl168(166)'>Lie 168(166)</a>Han vandrer alene som en løve,<br>
den edle som ikke søker sansenytelser.<br>
La oss gå til ham og spørre<br>
hvordan vi kan unnslippe dødens snarer.</p>
<p><a class='ref kl' id='kl169(167)' href='#kl169(167)'>Lie 169(167)</a>Han underviser og forklarer,<br>
han kjenner alle fenomener til bunns.<br>
Han er oppvåknet og har verken hat eller frykt.<br>
La oss gå og spørre Gotama!”</p>
<p><a class='ref kl' id='kl170(168)' href='#kl170(168)'>Lie 170(168)</a>Hemavata:<br>
“Hvor er verden oppstått?<br>
Hvor blir vi kjent med den?<br>
Hva involverer verden seg i?<br>
Hva er den plaget av?”</p>
<p><a class='ref kl' id='kl171(169)' href='#kl171(169)'>Lie 171(169)</a>Mesteren:<br>
“Verden oppstår i seks.<br>
Vi blir kjent med den i seks.<br>
Den involverer oss i seks.<br>
Den er plaget av seks.”</p>
<p><a class='ref kl' id='kl172(170)' href='#kl172(170)'>Lie 172(170)</a>Hemavata:<br>
“Hva er det for en involvering<br>
som verden er plaget av?<br>
Si meg veien ut!<br>
Hvordan blir vi fri fra lidelse?”</p>
<p><a class='ref kl' id='kl173(171)' href='#kl173(171)'>Lie 173(171)</a>Mesteren:<br>
“Fem sansenytelser i denne verden<br>
med sinnet som den sjette.<br>
Mister vi lysten på disse,<br>
blir vi fri fra lidelse.</p>
<p><a class='ref kl' id='kl174(172)' href='#kl174(172)'>Lie 174(172)</a>Dette er veien ut fra verden,<br>
og den har jeg forklart som den er.<br>
Dette er den undervisningen jeg gir,<br>
og slik blir du fri fra lidelse.”</p>
<p><a class='ref kl' id='kl175(173)' href='#kl175(173)'>Lie 175(173)</a>Hemavata:<br>
“Hvem er det da som krysser floden?<br>
Og hvem krysser havet<br>
uten noe å stå på eller støtte seg til?<br>
Hvem er det som ikke synker i dypet?”</p>
<p><a class='ref kl' id='kl176(174)' href='#kl176(174)'>Lie 176(174)</a>Mesteren:<br>
“Den som alltid har god moral,<br>
som har visdom og konsentrasjon,<br>
som vender blikket innover i oppmerksomhet,<br>
han krysser den vanskelige floden.</p>
<p><a class='ref kl' id='kl177(175)' href='#kl177(175)'>Lie 177(175)</a>Den som avstår fra sansenytelser,<br>
som legger alle lenker bak seg,<br>
som ikke lar nytelsene oppstå igjen,<br>
han synker ikke i dypet.”</p>
<p><a class='ref kl' id='kl178(176)' href='#kl178(176)'>Lie 178(176)</a>Hemavata:<br>
“Se denne vismannen med dyp innsikt<br>
som klart ser det høyeste målet,<br>
og som ikke søker noen nytelse!<br>
Han er fri i ethvert henseende<br>
og vandrer den himmelske vei!</p>
<p><a class='ref kl' id='kl179(177)' href='#kl179(177)'>Lie 179(177)</a>Se denne vismannen som forstår alt,<br>
som klart ser det høyeste målet,<br>
og som bærer sitt navn med rette!<br>
Han gir visdom og søker ingen nytelse<br>
og vandrer de edles vei!</p>
<p><a class='ref kl' id='kl180(178)' href='#kl180(178)'>Lie 180(178)</a>Å, lykkelige morgenstund!<br>
Å, lykkelige dag!<br>
I dag har vi virkelig sett<br>
den fullkomment oppvåknede<br>
som har krysset floden og renset sitt sinn!</p>
<p><a class='ref kl' id='kl181(179)' href='#kl181(179)'>Lie 181(179)</a>Disse tusen berømte yakkhaene<br>
som har store psykiske krefter,<br>
tar alle tilflukt til deg.<br>
Du er vår ypperste lærer!</p>
<p><a class='ref kl' id='kl182(180)' href='#kl182(180)'>Lie 182(180)</a>Sammen skal vi vandre<br>
fra fjell til fjell, fra landsby til landsby,<br>
og lovprise den fullkomment oppvåknede<br>
og hans lære, som er i samsvar med sannheten!”</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
