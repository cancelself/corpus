<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp4.3' lang='no'>
<header>
<ul>
<li class='division'>En tekstsamling 4.3</li>
<li class='subdivision'>Atthakavagga—Åtterkapitlet</li>
</ul>
<h1>Den vrangsinnede</h1>
</header>
<blockquote class='gatha'>
<p><a class='ref kl' id='kl786(780)' href='#kl786(780)'>Lie 786(780)</a>I en debatt deltar vrangsinnede personer<br>
og sannhetssøkere deltar også i debatt.<br>
Men vismannen går ikke inn i noen debatt.<br>
Derfor blir ikke sinnet hans hardt.</p>
<p><a class='ref kl' id='kl787(781)' href='#kl787(781)'>Lie 787(781)</a>Hvordan skal man kunne overskride<br>
sine egne meninger, når de er basert på egne preferanser,<br>
og når man selv konstruerer begrunnelser for dem?<br>
Enhver snakker som han har kunnskap til.</p>
<p><a class='ref kl' id='kl788(782)' href='#kl788(782)'>Lie 788(782)</a>De edle sier at den som ubedt<br>
forteller andre om alle sine gode gjerninger,<br>
og selv forteller godt om seg selv,<br>
har en uedel natur.</p>
<p><a class='ref kl' id='kl789(783)' href='#kl789(783)'>Lie 789(783)</a>Men de edle sier at dersom en munk<br>
har fred i sinnet og har funnet nibbana,<br>
ikke skryter, men bare forteller hva godt han har oppnådd,<br>
da har han en edel natur.</p>
<p><a class='ref kl' id='kl790(784)' href='#kl790(784)'>Lie 790(784)</a>Når noen har uttenkt og konstruert<br>
og presentert en lære som er uren,<br>
mener han selv at han har fordel av det.<br>
Men han bygger på vaklende grunn.</p>
<p><a class='ref kl' id='kl791(785)' href='#kl791(785)'>Lie 791(785)</a>Det er ikke lett å fri seg fra feilaktige ideer,<br>
når man selv har plukket dem ut fra et mylder av ideer.<br>
For en kan velge og vrake mellom ideer<br>
og godta den ene og forkaste den andre.</p>
<p><a class='ref kl' id='kl792(786)' href='#kl792(786)'>Lie 792(786)</a>Den som er renset, danner seg ikke<br>
noen som helst ideer om eksistens og ikke-eksistens.<br>
Hvilken kategori skal han vel følge<br>
når han ikke involverer seg i noen illusjoner og innbilninger?</p>
<p><a class='ref kl' id='kl793(787)' href='#kl793(787)'>Lie 793(787)</a>En som involverer seg i tingene,<br>
deltar i debatter. Men hvordan skal den<br>
som ikke involverer seg, kunne delta?<br>
Han holder verken på teorier om selv eller ikke-selv.<br>
Han har ristet av seg alle teorier.</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
