<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='snp2.9' lang='no'>
<header>
<ul>
<li class='division'>En tekstsamling 2.9</li>
<li class='subdivision'>Culavagga—Det lille kapitlet</li>
</ul>
<h1>Hvordan bør man oppføre seg?</h1>
</header>
<blockquote class='gatha'>
<p><a class='ref kl' id='kl326(324)' href='#kl326(324)'>Lie 326(324)</a>Hvordan bør en mann oppføre seg?<br>
Hvordan bør han leve, og hva bør han gjøre<br>
hvis han vil legge et godt grunnlag<br>
for å nå fram til det høyeste målet?</p>
<p><a class='ref kl' id='kl327(325)' href='#kl327(325)'>Lie 327(325)</a>Han bør respektere de eldre,<br>
ikke være misunnelig, og vite når<br>
det er riktig å oppsøke lærere.<br>
Han bør lytte respektfull til gode veiledninger<br>
så sant han finner anledning til det.</p>
<p><a class='ref kl' id='kl328(326)' href='#kl328(326)'>Lie 328(326)</a>Han bør legge bort sin stolthet og<br>
oppsøke de eldre av og til, med ydmykt sinn.<br>
Han bør huske å praktisere læren, selvkontroll<br>
og det høyeste mål og det opphøyde liv.</p>
<p><a class='ref kl' id='kl329(327)' href='#kl329(327)'>Lie 329(327)</a>Han bør glede seg og fryde seg over læren,<br>
stå fast på læren og gjøre seg grundig kjent med den.<br>
Han bør ikke uttale seg nedsettende om læren,<br>
men la de sanne og gode ordene være hans veileder.</p>
<p><a class='ref kl' id='kl330(328)' href='#kl330(328)'>Lie 330(328)</a>Han vandrer med indre fasthet<br>
og gir slipp på latter, tomprat, klaging,<br>
hatefulle ord, juks, svindel, grådighet, stolthet,<br>
hissighet, bitterhet og selvgodhet.</p>
<p><a class='ref kl' id='kl331(329)' href='#kl331(329)'>Lie 331(329)</a>Han forstår kjernen i veiledningene,<br>
og han forstår meditasjonens dybder.<br>
En som vingler og ikke følger med,<br>
vinner ingen lærdom eller visdom.</p>
<p><a class='ref kl' id='kl332(330)' href='#kl332(330)'>Lie 332(330)</a>De som gleder seg over de edles lære,<br>
som er edle i tanker, ord og handlinger,<br>
de står fast på fred, mildhet og konsentrasjon,<br>
og de oppnår lærdom og visdom.</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
