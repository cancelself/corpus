<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag4.3' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fire vers</li>
</ul>
<h1>4.3. Sabhiya</h1>
</header>
<blockquote class='gatha'>
<p><a class='ref kl' id='kl275' href='#kl275'>Lie 275</a>Mange her kan ikke forstå<br>
at dødens nærvær er mektig!<br>
Men de som innser dette, ønsker<br>
å roe ned krangel og strid.</p>
<p><a class='ref kl' id='kl276' href='#kl276'>Lie 276</a>De uforstående ferdes<br>
halsløst, som hadde de evig liv,<br>
men de som har forstått læren<br>
er friske blant alle de syke.</p>
<p><a class='ref kl' id='kl277' href='#kl277'>Lie 277</a>En slapp og halvhjertet handling,<br>
et løfte forurenset av løgn,<br>
tvilsom praksis, slett selvdisiplin<br>
bringer ikke frukt, men forfall.</p>
<p><a class='ref kl' id='kl278' href='#kl278'>Lie 278</a>Den som ikke respekterer<br>
sine brødre i Buddhas orden,<br>
er like langt fra sannheten<br>
som himmelen er fra jorden.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
