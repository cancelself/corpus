<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.7' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.7. Katiyana</h1>
</header>
<blockquote class='gatha'>
<p><a class='ref kl' id='kl411' href='#kl411'>Lie 411</a>Reis deg! Gå<br>
inn i hytta, Katiyana,<br>
jag søvnen med oppmerksomhet!<br>
Dovenskap trekker Dødens Konge,<br>
alle latsabbers svirebror,<br>
til din sjel.</p>
<p><a class='ref kl' id='kl412' href='#kl412'>Lie 412</a>Som bølgen<br>
ruller over de store hav,<br>
ruller fødsel og alderdom<br>
over deg: vær din egen øy!<br>
Stå fast! Din eneste redning<br>
er deg selv.</p>
<p><a class='ref kl' id='kl413' href='#kl413'>Lie 413</a>Jeg ryddet<br>
veien og gikk den til ende.<br>
Jeg har lenge vært uten frykt.<br>
Vær iherdig sent og tidlig,<br>
følg mine spor langs veien bort—<br>
vær du sterk!</p>
<p><a class='ref kl' id='kl414' href='#kl414'>Lie 414</a>Alle bånd<br>
og lenker skal du løse opp;<br>
spis det du får og rak hodet,<br>
bær kappen og arbeid flittig,<br>
ikke sov; ikke kast bort tid.<br>
Meditér!</p>
<p><a class='ref kl' id='kl415' href='#kl415'>Lie 415</a>Meditér,<br>
Katiyana! Slik vinner du<br>
den største seier, en renhet,<br>
en frihet langt fra sorg og strev—<br>
ditt sinn vil hvile feberfritt,<br>
friskt og svalt.</p>
<p><a class='ref kl' id='kl416' href='#kl416'>Lie 416</a>Som vinden<br>
blåser ut en liten lampe,<br>
som stormen bøyer en myk stilk,<br>
skal du, mektig og fri, feie<br>
døden bort, du guders like.<br>
Livet minnes du uten lyst.<br>
Vent på din tid—med kjølig fred<br>
skal du gå.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
