<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag7.2' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med syv vers</li>
</ul>
<h1>7.2. Dvergen Bhaddiya</h1>
</header>
<blockquote class='gatha'>
<p><a class='ref kl' id='kl466' href='#kl466'>Lie 466</a>Bhaddiya sitter i lunden<br>
bortenfor Ambataka-parken:<br>
Han har dratt opp begjæret med rot<br>
og mediterer lykkelig.</p>
<p><a class='ref kl' id='kl467' href='#kl467'>Lie 467</a>Noen liker cymballer og lutt,<br>
og rytmen i festens trommer:<br>
Jeg er lykkeligst under et tre,<br>
konsentrert om Buddhas lære.</p>
<p><a class='ref kl' id='kl468' href='#kl468'>Lie 468</a>Hvis Buddha ga meg et ønske,<br>
og jeg fikk ønsket mitt oppfylt,<br>
skulle jeg ønske at alle<br>
så på sin kropp med oppmerksomhet.</p>
<p><a class='ref kl' id='kl469' href='#kl469'>Lie 469</a>De som dømte mitt utseende,<br>
og de som falt for stemmen min<br>
er slaver av lyst og lidenskap—<br>
de kjenner ikke meg, Bhaddiya.</p>
<p><a class='ref kl' id='kl470' href='#kl470'>Lie 470</a>Han som ikke kjenner det indre<br>
og heller ikke ser det ytre<br>
er en fullstendig hemmet tosk—<br>
han er forledet av stemmen min.</p>
<p><a class='ref kl' id='kl47' href='#kl47'>Lie 47</a>Han som ikke kjenner det indre,<br>
men derimot ser det ytre,<br>
ser bare den synlige frukten—<br>
også han er ført vill av min røst.</p>
<p><a class='ref kl' id='kl472' href='#kl472'>Lie 472</a>Han som kjenner det innerste<br>
og også erkjenner det ytre,<br>
skuer klart og uten begrensning—<br>
han lar seg ikke forlede!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
