<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.3' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.3. Mahanaga</h1>
</header>
<blockquote class='gatha'>
<p><a class='ref kl' id='kl387' href='#kl387'>Lie 387</a>Den som ikke viser respekt<br>
for sine brødre i ordenen,<br>
lar sannheten tørke ut i seg<br>
som fisken tørker på grunt vann.</p>
<p><a class='ref kl' id='kl388' href='#kl388'>Lie 388</a>Den som ikke viser respekt<br>
for sine brødre i ordenen,<br>
lar sannheten dø i hjertet<br>
som et råttent korn på åkeren.</p>
<p><a class='ref kl' id='kl389' href='#kl389'>Lie 389</a>Den som ikke viser respekt<br>
for sine brødre i ordenen,<br>
står langt fra den kjølige fred<br>
som strømmer fra sannhetens kilde.</p>
<p><a class='ref kl' id='kl390' href='#kl390'>Lie 390</a>Den som opptrer med stor respekt<br>
for sine brødre i ordenen,<br>
lar sannheten leve i sinnet<br>
som fisken på dypt og kjølig vann.</p>
<p><a class='ref kl' id='kl391' href='#kl391'>Lie 391</a>Den som opptrer med stor respekt<br>
for sine brødre i ordenen,<br>
lar sannheten gro i hjertet<br>
som et fruktbart korn på åkeren.</p>
<p><a class='ref kl' id='kl392' href='#kl392'>Lie 392</a>Den som opptrer med stor respekt<br>
for sine brødre i ordenen,<br>
står ved bredden av den svale fred<br>
som strømmer fra sannhetens kilde.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
