<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag3.16' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med tre vers</li>
</ul>
<h1>3.16. Vimala</h1>
</header>
<blockquote class='gatha'>
<p><a class='ref kl' id='kl264' href='#kl264'>Lie 264</a>Hold deg unna dårlige venner.<br>
Vær sammen med den beste av menn!<br>
Hans instrukser skal du følge<br>
hvis du søker den største lykken.</p>
<p><a class='ref kl' id='kl265' href='#kl265'>Lie 265</a>Om planken du klamrer deg til<br>
er for tynn, synker du i havet.<br>
Slik synker du óg, tross all din dyd,<br>
om du klamrer deg til en lathans!<br>
Derfor skal du unngå omgang<br>
med dovne, giddesløse folk.</p>
<p><a class='ref kl' id='kl266' href='#kl266'>Lie 266</a>Med eneboere, de edle,<br>
med de som mediterer godt,<br>
med de flittige og vise<br>
bør du alltid søke selskap.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
