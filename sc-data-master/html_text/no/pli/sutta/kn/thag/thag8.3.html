<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag8.3' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med åtte vers</li>
</ul>
<h1>8.3. Store-Panthaka</h1>
</header>
<blockquote class='gatha'>
<p><a class='ref kl' id='kl510' href='#kl510'>Lie 510</a>Da jeg først så Læremesteren,<br>
han som ikke frykter noe,<br>
ble jeg inderlig beveget—<br>
jeg så det beste av mennesker!</p>
<p><a class='ref kl' id='kl511' href='#kl511'>Lie 511</a>Og hvem vil gi ondskapen grobunn<br>
etter å ha bøyd seg til jorden<br>
i respektfull hilsen og tillit<br>
til Han som kom med sannhetslæren?</p>
<p><a class='ref kl' id='kl512' href='#kl512'>Lie 512</a>Jeg ga avkall på kone og barn,<br>
penger, jord og all eiendom,<br>
jeg raket av meg hår og skjegg—<br>
slik gikk jeg ut i hjemløshet.</p>
<p><a class='ref kl' id='kl513' href='#kl513'>Lie 513</a>Med trening og riktig livsstil<br>
voktet jeg sanseportene godt<br>
og bøyde meg for den fullkomne—<br>
ubeseiret gikk jeg mitt livs vei.</p>
<p><a class='ref kl' id='kl514' href='#kl514'>Lie 514</a>Så tok jeg en fast beslutning,<br>
etterlengtet i mitt hjerte:<br>
Ikke et øyeblikks hvile<br>
før begjærets pil var trukket ut!</p>
<p><a class='ref kl' id='kl515' href='#kl515'>Lie 515</a>Slik levde jeg; slik var mitt sinn—<br>
se, min iherdige innsats!<br>
Livet har jeg gjennomskuet—<br>
jeg har fulgt Den Våknes vei!</p>
<p><a class='ref kl' id='kl516' href='#kl516'>Lie 516</a>I minnet så jeg liv på liv—<br>
mitt blikk ble renset, øyet klart.<br>
En arahant ble jeg: og verdig<br>
til gaver. Jeg er fullstendig fri!</p>
<p><a class='ref kl' id='kl517' href='#kl517'>Lie 517</a>Slik svant nattehimmelen hen<br>
bak soloppgangens gylne lys—<br>
da alt begjær var tørket ut<br>
satt jeg stille med korslagte ben.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
