<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag7.5' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med syv vers</li>
</ul>
<h1>7.5. Sarabhanga</h1>
</header>
<blockquote class='gatha'>
<p><a class='ref kl' id='kl487' href='#kl487'>Lie 487</a>Jeg plukket siv med egne hender<br>
og bygget en hytte å bo i—<br>
derfor var navnet mitt blant alle<br>
Sarabhanga, sivplukkeren.</p>
<p><a class='ref kl' id='kl488' href='#kl488'>Lie 488</a>Det sømmer seg ikke lenger<br>
at jeg plukker siv med hendene:<br>
Den berømte Gotama ga oss<br>
retningslinjer for treningen.</p>
<p><a class='ref kl' id='kl489' href='#kl489'>Lie 489</a>Sykdommens innerste vesen<br>
så jeg, Sarabhanga, aldri før—<br>
nå ser jeg sykdommen tydelig<br>
ved å lytte til Den Høyeste.</p>
<p><a class='ref kl' id='kl490' href='#kl490'>Lie 490</a>Den samme veien Vipassi gikk,<br>
gikk Sikhi og Vessabu også;<br>
Kakusandha, Konagana og Kassapa<br>
gikk óg denne veien—og Gotama!</p>
<p><a class='ref kl' id='kl491' href='#kl491'>Lie 491</a>Syv buddhaer, fri fra alt begjær,<br>
kastet seg ut i tomheten—<br>
disse, som selv har blitt sannhet,<br>
har gitt oss den ypperste læren,</p>
<p><a class='ref kl' id='kl492' href='#kl492'>Lie 492</a>de fire edle sannheter,<br>
av medfølelse: om lidelsen,<br>
lidelsens årsaker, om slutten<br>
på all lidelse, og veien dit</p>
<p><a class='ref kl' id='kl493' href='#kl493'>Lie 493</a>hvor livets og dødens kretsløp<br>
brytes og smuldrer til ingenting.<br>
Etter denne siste kroppen<br>
og dette siste livets ende,<br>
skal jeg aldri fødes igjen.<br>
Jeg er helt og fullstendig fri!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
