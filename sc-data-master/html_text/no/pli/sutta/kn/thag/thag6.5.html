<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.5' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.5. Malunkyaputta</h1>
</header>
<blockquote class='gatha'>
<p><a class='ref kl' id='kl399' href='#kl399'>Lie 399</a>For ham som er sløv og tankeløs<br>
vokser begjæret som slyngplanter—<br>
han spretter forvirret hit og dit,<br>
slik en ape leter etter frukt.</p>
<p><a class='ref kl' id='kl400' href='#kl400'>Lie 400</a>Han som gir etter for begjæret<br>
og klamrer seg fast til verden,<br>
vil se sine sorger vokse<br>
som birana-gress i regnvær.</p>
<p><a class='ref kl' id='kl401' href='#kl401'>Lie 401</a>Han som overvinner begjæret,<br>
den giftige lenken til verden,<br>
vil se sine sorger falle<br>
som dråpen fra lotusblomsten.</p>
<p><a class='ref kl' id='kl402' href='#kl402'>Lie 402</a>Jeg ønsker det aller beste<br>
for dere som er samlet her!<br>
Grav opp begjæret, grav! som etter<br>
birana-gressets duftende rot.<br>
Ikke la Mara knekke dere<br>
slik elvestrømmen knekker sivstrå.</p>
<p><a class='ref kl' id='kl403' href='#kl403'>Lie 403</a>Lev etter Buddhas ord, la ikke<br>
anledningen gå fra dere!<br>
De som lar sjansen gå, vil sørge,<br>
for disse har pine i vente.</p>
<p><a class='ref kl' id='kl404' href='#kl404'>Lie 404</a>Slapphet er kvelende støv: slapphet<br>
født av slapphet er kvelende støv.<br>
Flittig og sulten på kunnskap<br>
bør man trekke ut sin egen pil.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
