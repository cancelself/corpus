<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag4.6' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fire vers</li>
</ul>
<h1>4.6. Senaka</h1>
</header>
<blockquote class='gatha'>
<p><a class='ref kl' id='kl287' href='#kl287'>Lie 287</a>Kjærkommen var denne vårfesten<br>
ved elvebredden i Gaya!<br>
Der så jeg Den Fullkomment Våkne<br>
dele ut den ypperste læren.</p>
<p><a class='ref kl' id='kl288' href='#kl288'>Lie 288</a>Han, alle folkeslags mester,<br>
overstråler fyrster og guder.<br>
Han veileder hele verden,<br>
seirer med makeløs innsikt.</p>
<p><a class='ref kl' id='kl289' href='#kl289'>Lie 289</a>Som en mektig stridselefant<br>
tramper han uvett og ondskap ned,<br>
som et lynglimt brenner han bort<br>
sinnets sorte, væskende sår.</p>
<p><a class='ref kl' id='kl290' href='#kl290'>Lie 290</a>Han brente fryktløst bort alt urent<br>
og satte meg, Senaka, fri!<br>
Fri fra falske tankebaner,<br>
fri fra alle bånd og lenker.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
