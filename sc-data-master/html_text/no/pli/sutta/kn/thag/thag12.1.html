<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag12.1' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med tolv vers</li>
</ul>
<h1>12.1. Silavat</h1>
</header>
<blockquote class='gatha'>
<p><a class='ref kl' id='kl608' href='#kl608'>Lie 608</a>Øv dere på god oppførsel,<br>
vis verden en vakker fremferd!<br>
Den som vet å oppføre seg<br>
oppnår alt det beste i livet.</p>
<p><a class='ref kl' id='kl609' href='#kl609'>Lie 609</a>Den vise som ønsker tre gleder,<br>
andres ros, rikdom og—senere—<br>
himmelsk lykke etter døden,<br>
bør vite å oppføre seg godt.</p>
<p><a class='ref kl' id='kl610' href='#kl610'>Lie 610</a>Den som oppfører seg, vil nemlig<br>
skaffe seg mange gode venner,<br>
men den som ikke oppfører seg<br>
støter venner bort med sin atferd.</p>
<p><a class='ref kl' id='kl611' href='#kl611'>Lie 611</a>Den som oppfører seg dårlig<br>
blir klandret, fordømt og kritisert,<br>
men den som oppfører seg godt<br>
oppnår ros og heder fra andre.</p>
<p><a class='ref kl' id='kl612' href='#kl612'>Lie 612</a>God oppførsel er grunnlaget<br>
for alle ting: det godes mor.<br>
Og dette, all dyds begynnelse,<br>
bør man foredle og dyrke.</p>
<p><a class='ref kl' id='kl613' href='#kl613'>Lie 613</a>God oppførsel er ditt beste vern,<br>
sinnets glede og de våknes port<br>
inn til trygghetens vakre hage.<br>
Derfor bør din atferd foredles.</p>
<p><a class='ref kl' id='kl614' href='#kl614'>Lie 614</a>God oppførsel er en makeløs kraft,<br>
det mektigste våpen av alle.<br>
God oppførsel er et vakkert smykke,<br>
den beste rustning du kan bære.</p>
<p><a class='ref kl' id='kl615' href='#kl615'>Lie 615</a>God oppførsel er en mektig bro—<br>
en duft av den aller herligste,<br>
mest vidunderlige parfyme<br>
som spres med vinden til alle kanter.</p>
<p><a class='ref kl' id='kl616' href='#kl616'>Lie 616</a>God oppførsel er den beste næring,<br>
den beste proviant til reisen.<br>
God oppførsel er den beste farkost<br>
å ferdes med i hele verden.</p>
<p><a class='ref kl' id='kl617' href='#kl617'>Lie 617</a>En ondskapsfull tosk blir klandret<br>
og lider helvetes pinsler—<br>
han blir ulykkelig overalt<br>
fordi han oppfører seg dårlig.</p>
<p><a class='ref kl' id='kl618' href='#kl618'>Lie 618</a>En vis og vennlig mann blir rost<br>
og oppnår himmelens gleder—<br>
han blir lykkelig overalt<br>
fordi han oppfører seg godt.</p>
<p><a class='ref kl' id='kl619' href='#kl619'>Lie 619</a>God oppførsel er det største,<br>
vismannen er uten like—<br>
blant mennesker og blant guder<br>
seirer han som kan oppføre seg!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
