<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag7.4' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med syv vers</li>
</ul>
<h1>7.4. Sopaka</h1>
</header>
<blockquote class='gatha'>
<p><a class='ref kl' id='kl480' href='#kl480'>Lie 480</a>I skyggen på terrassen så jeg<br>
den beste av menn gå til og fra.<br>
Jeg gikk bort dit og hilste på ham,<br>
den beste av alle mennesker.</p>
<p><a class='ref kl' id='kl481' href='#kl481'>Lie 481</a>Jeg ordnet kappen på skulderen<br>
og la håndflatene sammen—<br>
slik vandret jeg med den plettfrie,<br>
den beste av alle som lever.</p>
<p><a class='ref kl' id='kl482' href='#kl482'>Lie 482</a>Deretter spurte han meg ut,<br>
han som er kyndig i spørsmål:<br>
uredd og selvsikker svarte jeg<br>
på alt Mesteren spurte om.</p>
<p><a class='ref kl' id='kl483' href='#kl483'>Lie 483</a>Da jeg hadde svart på hvert spørsmål,<br>
var Mesteren virkelig glad—<br>
han så utover forsamlingen<br>
av munker, og sa til dem alle:</p>
<p><a class='ref kl' id='kl484' href='#kl484'>Lie 484</a>Det er bra for folk fra Anga<br>
og Magadha å la denne<br>
munken nyte godt av kappe, mat,<br>
et sted å bo og alt han trenger—<br>
å tjene ham gir stor respekt<br>
for folk fra Anga og Magadha!</p>
<p><a class='ref kl' id='kl485' href='#kl485'>Lie 485</a>Fra denne dag skal du komme<br>
og se meg når du vil, Sopaka!<br>
Disse ordene, Sopaka,<br>
skal være din ordinasjon.</p>
<p><a class='ref kl' id='kl486' href='#kl486'>Lie 486</a>Da jeg var en gutt på syv år<br>
fikk jeg min fulle ordinasjon.<br>
Jeg bærer min aller siste kropp—<br>
å! for en fullkommen lære!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
