<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.11' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.11. Nhataka den vise</h1>
</header>
<blockquote class='gatha'>
<p><a class='ref kl' id='kl435' href='#kl435'>Lie 435</a>Vonde kramper river i deg,<br>
du som bor alene i skogen<br>
med mye strev og lite mat—<br>
hvordan går det, munk? Klarer du deg?</p>
<p><a class='ref kl' id='kl436' href='#kl436'>Lie 436</a>Når denne storslagne lykken<br>
gjennomstrømmer hele kroppen<br>
tåler jeg alt strev, all møye—<br>
her under trærne vil jeg bo!</p>
<p><a class='ref kl' id='kl437' href='#kl437'>Lie 437</a>Jeg dyrker gode egenskaper<br>
som gir meg krefter til å trene—<br>
dypt forankret i visdom er jeg<br>
fri fra sinnets sorte strømmer.</p>
<p><a class='ref kl' id='kl438' href='#kl438'>Lie 438</a>Befridd for kaos og mørke<br>
er hjertet mitt strålende rent—<br>
jeg ser på det, og vet: jeg er<br>
fri fra sinnets sorte strømmer.</p>
<p><a class='ref kl' id='kl439' href='#kl439'>Lie 439</a>Mørket som strømmet og slet i meg,<br>
både i tanke og handlig,<br>
er helt og fullstendig skåret bort:<br>
aldri mer skal det gjenoppstå!</p>
<p><a class='ref kl' id='kl440' href='#kl440'>Lie 440</a>Livsgnisten, kuttet ved roten,<br>
lever, som blomsten, ennå en stund.<br>
Sorg og smerte finnes ikke mer—<br>
aldri skal jeg fødes igjen!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
