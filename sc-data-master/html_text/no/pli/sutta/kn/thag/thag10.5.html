<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag10.5' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med ti vers</li>
</ul>
<h1>10.5. Kappa</h1>
</header>
<blockquote class='gatha'>
<p><a class='ref kl' id='kl567' href='#kl567'>Lie 567</a>Full av alle slags skitt og møkk,<br>
en produsent av ekskrementer,<br>
en råtten, stinkende kloakkpøl,<br>
en verkebyll, et åpent sår,</p>
<p><a class='ref kl' id='kl568' href='#kl568'>Lie 568</a>full av slimete blod og puss,<br>
nedsenket i en gjødselgrop:<br>
kroppen lekker alltid, urene<br>
væsker pipler fra hver en åpning.</p>
<p><a class='ref kl' id='kl569' href='#kl569'>Lie 569</a>Bundet sammen av seksti sener<br>
påsmurt grøtete kjøttslintrer,<br>
stappet inn i et hylster av hud<br>
er den verdiløse kroppen.</p>
<p><a class='ref kl' id='kl570' href='#kl570'>Lie 570</a>En haug med knokler, bundet sammen<br>
av leddbånd, sener, fett og slim<br>
er materialet for kroppens<br>
positurer og bevegelser.</p>
<p><a class='ref kl' id='kl571' href='#kl571'>Lie 571</a>Med fast kurs går kroppen dødens vei,<br>
alltid tjener den dødens konge.<br>
En mann som kaster kroppens byrde<br>
er fri til å gå hvor han vil!</p>
<p><a class='ref kl' id='kl572' href='#kl572'>Lie 572</a>Uvitenhet dekker kroppen.<br>
Fire bånd—grådighet, hat og tro<br>
på ritualer og på dogmer—<br>
binder kroppen. I malstrømmen<br>
synker kroppen, hjelpeløst fanget<br>
i nettet av sansebegjær.</p>
<p><a class='ref kl' id='kl573' href='#kl573'>Lie 573</a>Hindret av nytelse, rastløshet,<br>
hat, sløvhet og uvisshet: plaget<br>
av mørke, urolige tanker,<br>
forfulgt av rotfestet grådighet<br>
og krypende rundt i skyggen<br>
av forblindelsens sorte fjell</p>
<p><a class='ref kl' id='kl574' href='#kl574'>Lie 574</a>eksisterer denne kroppen<br>
som en slave av sin livsgjerning—<br>
suksess ender med nederlag,<br>
livets mangfold med undergang.</p>
<p><a class='ref kl' id='kl575' href='#kl575'>Lie 575</a>De som kaller kroppen sin “min”<br>
—blinde, tåpelige mennesker—<br>
fyller den grusomme likplassen,<br>
griper begjærlig etter nytt liv.</p>
<p><a class='ref kl' id='kl576' href='#kl576'>Lie 576</a>De som tar avstand fra kroppen<br>
som fra en slange innsmurt med møkk<br>
og spyr opp roten til liv og død,<br>
legger sinnets virvelstrøm til ro.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
