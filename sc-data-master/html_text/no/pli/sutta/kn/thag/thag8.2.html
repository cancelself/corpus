<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag8.2' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med åtte vers</li>
</ul>
<h1>8.2. Sirimitta</h1>
</header>
<blockquote class='gatha'>
<p><a class='ref kl' id='kl502' href='#kl502'>Lie 502</a>Uten hat, uten sinne og nag,<br>
uten svik og trang til å sladre—<br>
en slik munk behøver ikke<br>
å sørge i dødens time.</p>
<p><a class='ref kl' id='kl503' href='#kl503'>Lie 503</a>Uten hat, uten sinne og nag,<br>
uten svik og trang til å sladre—<br>
en munk som vokter sine sanser<br>
sørger ikke i dødens time.</p>
<p><a class='ref kl' id='kl504' href='#kl504'>Lie 504</a>Uten hat, uten sinne og nag,<br>
uten svik og trang til å sladre—<br>
en munk med fin og høvisk atferd<br>
sørger ikke i dødens time.</p>
<p><a class='ref kl' id='kl505' href='#kl505'>Lie 505</a>Uten hat, uten sinne og nag,<br>
uten svik og trang til å sladre—<br>
en munk som røkter vennskap godt<br>
sørger ikke i dødens time.</p>
<p><a class='ref kl' id='kl506' href='#kl506'>Lie 506</a>Uten hat, uten sinne og nag,<br>
uten svik og trang til å sladre—<br>
en munk med visdom og innsikt<br>
sørger ikke i dødens time.</p>
<p><a class='ref kl' id='kl507' href='#kl507'>Lie 507</a>Den som har urokkelig tillit<br>
til Han som har funnet sannheten,<br>
og som fører seg høvisk og fint<br>
til glede for de edle av sinn,</p>
<p><a class='ref kl' id='kl508' href='#kl508'>Lie 508</a>den som har tillit til ordenen<br>
og løfter blikket mot sannheten,<br>
han kan sannelig kalles rik!<br>
Han har ikke levd forgjeves!</p>
<p><a class='ref kl' id='kl509' href='#kl509'>Lie 509</a>Derfor bør den vise, som husker<br>
De Våknes lære, leve med<br>
tillit, god og høvisk atferd<br>
og blikket rettet mot sannheten.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
