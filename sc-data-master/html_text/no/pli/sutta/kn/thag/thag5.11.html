<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag5.11' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fem vers</li>
</ul>
<h1>5.11. Sona Gulløre</h1>
</header>
<blockquote class='gatha'>
<p><a class='ref kl' id='kl365' href='#kl365'>Lie 365</a>Jeg ble munk! jeg lever i frihet,<br>
sinnets sorte flod tørket bort!<br>
Buddha, Mesteren, har jeg sett,<br>
og bodd med ham i klosteret.</p>
<p><a class='ref kl' id='kl366' href='#kl366'>Lie 366</a>Han tilbrakte mye av natten<br>
ute, under de klare stjerner—<br>
men han vet hva en god bolig er,<br>
og kom deretter inn under tak.</p>
<p><a class='ref kl' id='kl367' href='#kl367'>Lie 367</a>Etter å ha bredd ut kappen<br>
la Gotama seg til rette<br>
liksom en løve i hulen,<br>
uten angst og oppfylt av fred.</p>
<p><a class='ref kl' id='kl368' href='#kl368'>Lie 368</a>Så talte eleven Sona!<br>
Vel talte Den Våknes elev.<br>
Den sanne lære forkynte han<br>
i den edle Buddhas nærvær.</p>
<p><a class='ref kl' id='kl369' href='#kl369'>Lie 369</a>Nå kjenner han livet til bunns,<br>
den rette vei lyser foran ham.<br>
Den dypeste fred har han oppnådd,<br>
begjærets flammer har sluknet.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
