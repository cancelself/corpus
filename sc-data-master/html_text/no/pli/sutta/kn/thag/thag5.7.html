<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag5.7' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fem vers</li>
</ul>
<h1>5.7. Gaya-Kassapa</h1>
</header>
<blockquote class='gatha'>
<p><a class='ref kl' id='kl345' href='#kl345'>Lie 345</a>Jeg badet morgen, middag og kveld—<br>
ja, tre ganger daglig dukket jeg<br>
under vann i elven Gaya,<br>
her ved den store vårfesten.</p>
<p><a class='ref kl' id='kl346' href='#kl346'>Lie 346</a>Jeg mente at alt det onde<br>
jeg gjorde i tidligere liv<br>
på denne måten ble vasket bort—<br>
dette trodde jeg fullt og fast!</p>
<p><a class='ref kl' id='kl347' href='#kl347'>Lie 347</a>Men etter å ha hørt Buddhas ord,<br>
så vel talt om læren og veien,<br>
om sannhetens kjerne og lys,<br>
betraktet jeg målet med forstand.</p>
<p><a class='ref kl' id='kl348' href='#kl348'>Lie 348</a>Nå er jeg virkelig renvasket!<br>
Skinnende, renset for ondskap,<br>
den rene Mesterens arving,<br>
sønn av den plettfrie Buddha.</p>
<p><a class='ref kl' id='kl349' href='#kl349'>Lie 349</a>Åndens sanne renselse spylte<br>
alt ondt bort med de åtte strømmer—<br>
livet har jeg gjennomskuet,<br>
Buddhas vei er gått til ende.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
