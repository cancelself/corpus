<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag3.14' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med tre vers</li>
</ul>
<h1>3.14. En annen Gotama</h1>
</header>
<blockquote class='gatha'>
<p><a class='ref kl' id='kl258' href='#kl258'>Lie 258</a>Jeg reiste langt, i liv etter liv—<br>
jeg kjenner helvetes uhygge,<br>
ble stadig virvlet i ville kast<br>
ned til en spøkelsesverden i skygge.<br>
Også som dyr led jeg overlast<br>
over all forstand: i liv etter liv!</p>
<p><a class='ref kl' id='kl259' href='#kl259'>Lie 259</a>Menneskelivene ga meg nok gleder—<br>
og jeg ble til og med, flere ganger,<br>
gjenfødt i himmelske slott!<br>
Som engel sang jeg vidunderlige sanger,<br>
lykkelig over alt jeg hadde fått<br>
og skjønnheten ved de guddommelige steder.</p>
<p><a class='ref kl' id='kl260' href='#kl260'>Lie 260</a>Men til og med livet i himmelens bolig<br>
er uten kjerne, fylt med gnagende kav<br>
og rastløst begjær—ja, selv gudenes hjem!<br>
Til dette er <i>jeg</i> alene opphav:<br>
så mye forsto jeg! og nådde frem<br>
til et sinn som er sant, oppmerksomt og rolig.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
