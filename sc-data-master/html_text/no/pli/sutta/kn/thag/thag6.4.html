<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.4' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.4. Kulla</h1>
</header>
<blockquote class='gatha'>
<p><a class='ref kl' id='kl393' href='#kl393'>Lie 393</a>Jeg, Kulla, gikk til gravplassen—<br>
der så jeg en kvinnes døde kropp<br>
kastet til hunder, fugl og sjakaler,<br>
stinkende og full av likmark.</p>
<p><a class='ref kl' id='kl394' href='#kl394'>Lie 394</a>Se på denne kroppen, Kulla!<br>
Se hvor uren og råtten den er!<br>
Se hvordan den går i oppløsning!<br>
Slikt kan bare glede en tosk.</p>
<p><a class='ref kl' id='kl395' href='#kl395'>Lie 395</a>Da betraktet jeg denne kroppen<br>
gjennom lærens speil: og jeg så<br>
hvordan tomhet er dens vesen—<br>
slik fant jeg kunnskap og innsikt.</p>
<p><a class='ref kl' id='kl396' href='#kl396'>Lie 396</a>Slik som dette, er det andre óg.<br>
Slik som det andre, er dette.<br>
Slik det er nede, er det oppe.<br>
Slik det er oppe, er det nede.</p>
<p><a class='ref kl' id='kl397' href='#kl397'>Lie 397</a>Slik dagen er, er natten óg.<br>
Slik natten er, er også dagen.<br>
Det som var før, kommer etterpå.<br>
Det som kommer, var også før.</p>
<p><a class='ref kl' id='kl398' href='#kl398'>Lie 398</a>Ikke en gang den vakreste musikk<br>
gir meg slik fryd og glede<br>
som når jeg dypt konsentrert og våkent<br>
skuer den sanne lærens natur!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
