<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='kp5' lang='no'>
<header>
<h1 class='sutta'>5. Velsignelsene</h1>
</header>
<p><span class='evam'>Slik har jeg hørt det</span>:</p>
<p>En gang oppholdt Mesteren seg i Anathapindikas park Jetalund ved Savatthi. Utpå natta kom en gudeskikkelse (devata), omgitt av et stråleskjær som var så kraftig at det ble lyst som dagen i hele Jetalunden. Denne guden gikk bort til Mesteren, hilste ærbødig på ham, og sa:</p>
<blockquote class='gatha'>
<p><a class='ref kl' id='kl261(258)' href='#kl261(258)'>Lie 261(258)</a>Mange guder og mennesker<br>
har grublet over velsignelsene,<br>
for mange ønsker seg trygghet—<br>
si meg—hva er den største velsignelse?</p>
<p><a class='ref kl' id='kl262(259)' href='#kl262(259)'>Lie 262(259)</a>Holde seg unna uvettige folk,<br>
heller være sammen med vise,<br>
ære de som æres bør—<br>
det er den største velsignelse.</p>
<p><a class='ref kl' id='kl263(260)' href='#kl263(260)'>Lie 263(260)</a>Bo på et passende sted,<br>
vite at du allerede har gjort mye godt<br>
og at du vandrer den rette vei—<br>
det er den største velsignelse.</p>
<p><a class='ref kl' id='kl264(261)' href='#kl264(261)'>Lie 264(261)</a>Stor lærdom og fagkunnskap,<br>
velutviklet selvdisiplin,<br>
si bare det som er sant og godt,—<br>
det er den største velsignelse.</p>
<p><a class='ref kl' id='kl265(262)' href='#kl265(262)'>Lie 265(262)</a>Ta seg av sin mor og far,<br>
kjærlig omsorg for kone og barn,<br>
et arbeid som ikke skader noen,—<br>
det er den største velsignelse.</p>
<p><a class='ref kl' id='kl266(263)' href='#kl266(263)'>Lie 266(263)</a>Ferdes i sannhet og gi der det trengs,<br>
omsorg for slektninger,<br>
gjøre bare det som er rett og godt,—<br>
det er den største velsignelse.</p>
<p><a class='ref kl' id='kl267(264)' href='#kl267(264)'>Lie 267(264)</a>Holde seg unna all ondskap,<br>
måtehold med sterke drikker,<br>
utrettelig arbeid for sannhet og rett,—<br>
det er den største velsignelse.</p>
<p><a class='ref kl' id='kl268(265)' href='#kl268(265)'>Lie 268(265)</a>Vise respekt og moderasjon,<br>
være tilfreds og takknemlig,<br>
lytte til sannheten av og til,—<br>
det er den største velsignelse.</p>
<p><a class='ref kl' id='kl269(266)' href='#kl269(266)'>Lie 269(266)</a>Tålmodig og lett å snakke med,<br>
treffe munker og filosofer,<br>
drøfte sannheten av og til,—<br>
det er den største velsignelse.</p>
<p><a class='ref kl' id='kl270(267)' href='#kl270(267)'>Lie 270(267)</a>Iherdig trening på sannhetens vei,<br>
innsikt i de edle sannheter,<br>
nå fram til nibbana,—<br>
det er den største velsignelse.</p>
<p><a class='ref kl' id='kl271(268)' href='#kl271(268)'>Lie 271(268)</a>Ikke bli skjelven til sinns<br>
når verden går deg for nær,—<br>
men sorgfri og lidenskapsløs<br>
beholde sinnets ro,—<br>
det er den største velsignelse.</p>
<p><a class='ref kl' id='kl272(269)' href='#kl272(269)'>Lie 272(269)</a>De som har oppnådd alt dette<br>
blir aldri beseiret av noe som helst,<br>
men vandrer i trygghet hvorhen de går,—<br>
de har den største velsignelse.</p>
</blockquote>
<footer>
<h3>Om oversettelsene</h3>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href='http://dhamma.priv.no/'>dhamma.priv.no</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
