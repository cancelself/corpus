<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn48.44' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om evnene</li>
<li class='vagga'>Kapitlet om alderdom</li>
</ul>
<h1 class='sutta'>48.44. Huset ved østporten</h1>
</header>
<p><span class='evam'>Slik har jeg hørt det:</span></p>
<p>En gang da Mesteren var i Savatthi, oppholdt han seg i huset ved østporten. Der henvendte han seg til Sariputta og sa:</p>
<p>«Tror du at dersom evnen til tillit, evnen til energisk innsats, evnen til oppmerksomhet, evnen til konsentrasjon og evnen til visdom blir utviklet og praktisert, vil de føre fram til det som ikke dør, Sariputta? Tror du de fører til full fordypelse i det som ikke dør, at de har det som ikke dør som sitt endelige resultat?»</p>
<p>«Jeg praktiserer ikke evnen til tillit, evnen til energisk innsats, evnen til oppmerksomhet, evnen til konsentrasjon og evnen til visdom fordi jeg tror på deg, Mester. Det er ikke derfor jeg utvikler og praktiserer dette som vil de føre fram til det som ikke dør, til full fordypelse i det som ikke dør, en praksis som har det som ikke dør som sitt endelige resultat.</p>
<p>De som ikke kjenner, ser eller vet om disse sju evnene, som ikke har realisert dem eller oppnådd dem gjennom innsikt, de kan utvikle og praktisere evnen tillit, evnen til energisk innsats, evnen til oppmerksomhet, evnen til konsentrasjon og evnen til visdom, disse som fører fram til det som ikke dør, som fører til full fordypelse i det som ikke dør, som har det som ikke dør som sitt endelige resultat ved å ha tro på andre.</p>
<p>Men de som kjenner, ser eller vet om disse sju evnene, som har realisert dem og oppnådd dem gjennom innsikt, de kan utvikle og praktisere evnen tillit, evnen til energisk innsats, evnen til oppmerksomhet, evnen til konsentrasjon og evnen til visdom, disse som fører fram til det som ikke dør, som fører til full fordypelse i det som ikke dør, som har det som ikke dør som sitt endelige resultat, for de vil ikke ha noen tvil eller uvisshet om dette.</p>
<p>Jeg har også kjent, sett og visst om disse sju evnene. Jeg har realisert dem og oppnådd dem gjennom innsikt, jeg har utviklet og praktisert evnen tillit, evnen til energisk innsats, evnen til oppmerksomhet, evnen til konsentrasjon og evnen til visdom, disse som fører fram til det som ikke dør, som fører til full fordypelse i det som ikke dør, som har det som ikke dør som sitt endelige resultat. Derfor har jeg ingen tvil eller uvisshet om dette.»</p>
<p>«Godt sagt, Sariputta, godt sagt! De som ikke kjenner, ser eller vet om disse sju evnene, som ikke har realisert dem eller oppnådd dem gjennom innsikt, de kan utvikle og praktisere evnen tillit, evnen til energisk innsats, evnen til oppmerksomhet, evnen til konsentrasjon og evnen til visdom, disse som fører fram til det som ikke dør, som fører til full fordypelse i det som ikke dør, som har det som ikke dør som sitt endelige resultat ved å ha tro på andre.</p>
<p>Men de som kjenner, ser eller vet om disse sju evnene, som har realisert dem og oppnådd dem gjennom innsikt, de kan utvikle og praktisere evnen tillit, evnen til energisk innsats, evnen til oppmerksomhet, evnen til konsentrasjon og evnen til visdom, disse som fører fram til det som ikke dør, som fører til full fordypelse i det som ikke dør, som har det som ikke dør som sitt endelige resultat, for de vil ikke ha noen tvil eller uvisshet om dette.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
