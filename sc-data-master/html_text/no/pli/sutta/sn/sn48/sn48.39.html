<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn48.39' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om evnene</li>
<li class='vagga'>Kapitlet om evnen til å føle behag</li>
</ul>
<h1 class='sutta'>48.39. Lignelsen om fyrpinnene</h1>
</header>
<p>«Det finnes fem evner, munker. Hvilke fem? Det er evnen til å føle behag, evnen til å føle ubehag, evnen til å føle lykke, evnen til å føle misnøye og evnen til å ta tingene med likevekt i sinnet.</p>
<p>Evnen til å føle behag oppstår som følge av behagelige sanseinntrykk, munker. Den som føler behag, vet at han føler behag. Når den behagelige følelsen som oppsto som følge av det behagelige sanseinntrykket, tar slutt, vet han at den tar slutt.</p>
<p>Evnen til å føle ubehag oppstår som følge av ubehagelige sanseinntrykk, munker. Den som føler ubehag, vet at han føler ubehag. Når den ubehagelige følelsen som oppsto som følge av det ubehagelige sanseinntrykket, tar slutt, vet han at den tar slutt.</p>
<p>Evnen til å føle lykke oppstår som følge av behagelige sanseinntrykk som gir lykke, munker. Den som opplever lykke i sinnet, vet at han opplever lykke. Når den lykkelige følelsen som oppsto som følge av det behagelige sanseinntrykket, tar slutt, vet han at den tar slutt.</p>
<p>Evnen til å føle misnøye oppstår som følge av ubehagelige sanseinntrykk som bringer ulykke, munker. Den som føler misnøye, vet at han føler misnøye. Når den misnøye som oppsto som følge av det ubehagelige sanseinntrykket, tar slutt, vet han at den tar slutt.</p>
<p>Evnen til å ta tingene med likevekt i sinnet oppstår som følge av likevektige sanseinntrykk, munker. Den som føler at han tar tingene med likevekt i sinnet, vet at han tar tingene med likevekt i sinnet. Når evnen til å ta tingene med likevekt i sinnet som oppsto som følge av det aktuelle sanseinntrykket, tar slutt, vet han at den tar slutt.</p>
<p>Det er som når en mann gnir to pinner mot hverandre, munker. Da blir de varme og de tar fyr. Men hvis han kaster de to pinnene til hver sin kant, blir de kjøligere, og de tar ikke fyr. Slik er det også med evnen til å føle behag. Den oppstår som følge av behagelige sanseinntrykk, munker. Den som føler behag, vet at han føler behag. Når den behagelige følelsen som oppsto som følge av det behagelige sanseinntrykket, tar slutt, vet han at den tar slutt. Videre er det på samme måte med evnen til å føle ubehag, evnen til å føle lykke, evnen til å føle misnøye og evnen til å ta tingene med likevekt i sinnet.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
