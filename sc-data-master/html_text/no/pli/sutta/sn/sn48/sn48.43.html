<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn48.43' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om evnene</li>
<li class='vagga'>Kapitlet om alderdom</li>
</ul>
<h1 class='sutta'>48.43. Saketa</h1>
</header>
<p><span class='evam'>Slik har jeg hørt det:</span></p>
<p>En gang da Mesteren var i Saketa, holdt han til i hjorteparken i Añjanaskogen. Der henvendte han seg til munkene og sa:</p>
<p>«Kan man omtale de fem evnene som fem krefter og de fem kreftene som fem evner, munker?»</p>
<p>«For oss har tingene sitt grunnlag i deg, Mester. Du er vår veileder og vår tilflukt. Det ville være fint om du kunne forklare dette for oss, så skal vi huske hva du sier!»</p>
<p>«Man kan omtale de fem evnene som fem krefter og de fem kreftene som fem evner, munker. Og hvordan begrunner jeg det? Det som er evnen til tillit, munker, er også tillitens kraft, og det som er tillitens kraft, er også evnen til tillit. Det som er evnen til energisk innsats, munker, er også den energiske innsatsens kraft, og det som er den energiske innsatsens kraft, er også evnen til energisk innsats. Det som er evnen til oppmerksomhet, munker, er også oppmerksomhetens kraft, og det som er opmerksomhetens kraft, er også evnen til oppmerksomhet. Det som er evnen til konsentrasjon, munker, er også konsentrasjonens kraft, og det som er konsentrasjonens kraft, er også evnen til konsentrasjon. Det som er evnen til visdom, munker, er også visdommens kraft, og det som er visdommens kraft, er også evnen til visdom.</p>
<p>Det som når en elv har helling og fall mot øst og renner mot øst. Midt i elva er det ei øy. Dette kan omtales som bare én elv, men det kan også omtales som to elver.</p>
<p>Hvordan omtaler man dette som bare er én elv, munker? Hvis man sier at vannet øst for øya er det samme som vannet vest for øya, kan dette omtales som bare én elv.</p>
<p>Hvordan omtaler man dette som to elver, munker? Hvis man sier at vannet nord for øya er én elv og vannet sør for øya er en annen elv, kan det omtales som to elver.</p>
<p>På samme måte er det som er evnen til tillit, munker, også tillitens kraft, og det som er tillitens kraft, er også evnen til tillit. Det som er evnen til energisk innsats, munker, er også den energiske innsatsens kraft, og det som er den energiske innsatsens kraft, er også evnen til energisk innsats. Det som er evnen til oppmerksomhet, munker, er også oppmerksomhetens kraft, og det som er opmerksomhetens kraft, er også evnen til oppmerksomhet. Det som er evnen til konsentrasjon, munker, er også konsentrasjonens kraft, og det som er konsentrasjonens kraft, er også evnen til konsentrasjon. Det som er evnen til visdom, munker, er også visdommens kraft, og det som er visdommens kraft, er også evnen til visdom.</p>
<p>En munk som utvikler og praktiserer disse fem evnene, vil gjøre ende på alle negative tendenser i sinnet, og han vil her og nå oppleve at han ved egen innsikt oppnår en frigjøring av sinnet gjennom visdom, og denne vil han gå inn på og bli værende i.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
