<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn48.9' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om evnene</li>
<li class='vagga'>Kapitlet om renhet</li>
</ul>
<h1 class='sutta'>48.9. Den første analysen</h1>
</header>
<p>«Det finnes fem evner, munker. Hvilke fem? Det er evnen til tillit, evnen til energisk innsats, evnen til oppmerksomhet, evnen til konsentrasjon og evnen til visdom. Og hva er evnen til tillit? Det er at den edles elev har tillit til at han som er kommet fram til sannheten, har oppnådd full oppvåkning: ‘Han er en arahant, en Mester som har våknet fullt og helt ved egen hjelp. Han har fullkommen kunnskap og atferd, han er lykkelig, han er en som kjenner verden, – en uforlignelig trener for folk som kan trenes, – guders og menneskers lærer, en våken Mester.’ Dette kalles evnen til tillit, munker.</p>
<p>Hva er evnen til energisk innsats? Det er at den edles elev setter inn krefter på å kvitte seg med usunne evner og heller utvikle sunne evner, at han bestreber seg på dette og ikke gir opp å utvikle sunne evner. Dette kalles evnen til energisk innsats, munker.</p>
<p>Hva er evnen til oppmerksomhet? Det er at den edles elev er oppmerksom og lever med omhyggelig oppmerksomhet, slik at han husker nøyaktig hva som er sagt og gjort for lenge siden. Dette kalles evnen til oppmerksomhet, munker.</p>
<p>Hva er evnen til konsentrasjon? Det er at den edles elev slipper taket i sanseinntrykk og oppnår konsentrasjon, oppnår å samle sinnet i ett punkt. Dette kalles evnen til konsentrasjon, munker.</p>
<p>Hva er evnen til visdom? Det er at den edles elev har innsikt og forstår hvordan ting oppstår og blir borte igjen, slik at han med edel visdom trenger inn i hvordan han kan gjøre slutt på lidelsen. Dette kalles evnen til visdom, munker, og dette er da de fem evnene.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
