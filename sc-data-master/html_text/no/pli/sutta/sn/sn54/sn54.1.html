<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn54.1' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om oppmerksomhet på; pusten</li>
<li class='vagga'>Kapitlet om én ferdighet</li>
</ul>
<h1 class='sutta'>54.1. Den ene ferdigheten</h1>
</header>
<p>En gang da Mesteren var i Savatthi, sa han:</p>
<p>«Det finnes én ferdighet som gir rike frukter og gode resultater hvis man utvikler og praktiserer den, munker. Hvilken ene ferdighet er dette? Det er oppmerksomhet på pusten. Og hvordan skal oppmerksomhet på pusten utvikles og praktiseres for å gi rike frukter og gode resultater?</p>
<p>Du går ut i skogen, under et tre eller i enerom og setter deg ned med korslagte bein. Du holder kroppen rak og fester oppmerksomheten framfor deg. Så retter du oppmerksomheten mot innånding og utånding.</p>
<p>Hvis du foretar en lang innånding, merker du deg: Jeg foretar en lang innånding. Hvis du foretar en lang utånding, merker du deg: Jeg foretar en lang utånding.</p>
<p>Hvis du foretar en kort innånding, merker du deg: Jeg foretar en kort innånding. Hvis du foretar en kort utånding, merker du deg: Jeg foretar en kort utånding.</p>
<p>Du trener deg slik: Mens jeg puster ut og inn, observerer jeg hele pusteprosessen.</p>
<p>Du trener deg slik: Mens jeg puster ut og inn, lar jeg kroppens enkeltfaktorer falle til ro.</p>
<p>Du trener deg slik: Mens jeg puster ut og inn, observerer jeg glede.</p>
<p>Du trener deg slik: Mens jeg puster ut og inn, observerer jeg lykke.</p>
<p>Du trener deg slik: Mens jeg puster ut og inn, observerer jeg følelser og sinnsstemninger.</p>
<p>Du trener deg slik: Mens jeg puster ut og inn, lar jeg følelser og sinnsstemninger falle til ro.</p>
<p>Du trener deg slik: Mens jeg puster ut og inn, observerer jeg sinnet.</p>
<p>Du trener deg slik: Mens jeg puster ut og inn, lar jeg sinnet oppleve glede.</p>
<p>Du trener deg slik: Mens jeg puster ut og inn, lar jeg sinnet bli konsentrert.</p>
<p>Du trener deg slik: Mens jeg puster ut og inn, lar jeg sinnet bli fritt.</p>
<p>Du trener deg slik: Mens jeg puster ut og inn, ser jeg hvordan alt er i forandring.</p>
<p>Du trener deg slik: Mens jeg puster ut og inn, ser jeg at ingenting er bryet verdt å holde fast på.</p>
<p>Du trener deg slik: Mens jeg puster ut og inn, ser jeg hvordan alt tar slutt.</p>
<p>Du trener deg slik: Mens jeg puster ut og inn, ser jeg hvordan jeg kan slippe taket.</p>
<p>Slik skal oppmerksomhet på pusten utvikles og praktiseres for å gi rike frukter og gode resultater, munker.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
