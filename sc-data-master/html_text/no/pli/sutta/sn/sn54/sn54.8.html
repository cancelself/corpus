<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn54.8' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om oppmerksomhet på; pusten</li>
<li class='vagga'>Kapitlet om én ferdighet</li>
</ul>
<h1 class='sutta'>54.8. Lignelsen om lampa</h1>
</header>
<p>«Når konsentrasjon om oppmerksomhet på pusten blir utviklet og praktisert, gir den rike frukter og store fordeler, munker. Og hvordan skal konsentrasjon om oppmerksomhet på pusten bli utviklet og praktisert slik at den gir den rike frukter og store fordeler?</p>
<p>Du går ut i skogen, under et tre eller i enerom og setter deg ned med korslagte bein. Du holder kroppen rak og fester oppmerksomheten framfor deg. Så retter du oppmerksomheten mot innånding og utånding.</p>
<p>Hvis du foretar en lang innånding, …</p>
<p>Du trener deg slik: Mens jeg puster ut og inn, ser jeg hvordan jeg kan slippe taket.</p>
<p>Slik skal konsentrasjon om oppmerksomhet på pusten bli utviklet og praktisert slik at den gir den rike frukter og store fordeler, munker.</p>
<p>Før jeg nådde oppvåkningen, munker, da jeg ennå ikke var oppvåknet, men strevet etter å nå oppvåkning, praktiserte jeg nettopp denne måten å trene på. Mens jeg gjorde det, ble verken kroppen eller øyet trett, og sinnet mitt ble fritt fra negative tendenser.</p>
<p>Så hvis dere har denne målsettingen, munker: Måtte verken kroppen eller øyet bli trett, og måtte sinnet mitt bli fritt fra negative tendenser – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg slippe taket i alle verdslige minner og planer – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg oppleve som motbydelig det som ikke er motbydelig – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg oppleve som ikke motbydelig det som er motbydelig – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg oppleve som motbydelig både det som er motbydelig og det som ikke er motbydelig – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg heve meg over både motbydelig og ikke motbydelig, se tingene som de er og leve med oppmerksomhet og klar forståelse – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg isolere meg både fra sansenytelser og fra usunne idéer og gå inn i første meditasjonstilstand, – den som fødes av ensomhet og inneholder både innledende og fastholdende tanker, glede og velvære, – og forbli i den – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg bringe de innledende og fastholdende tanker til ro, og gå inn i andre meditasjonstilstand, – en indre fred og konsentrasjon av sinnet, som fødes av fordypelse og inneholder glede og velvære, men ikke de innledende eller fastholdende tanker, – og forbli i den – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg ikke lenger søke glede, men hvile i likevekt. Med oppmerksomhet og klar forståelse skal jeg føle legemlig velvære, og gå inn i tredje meditasjonstilstand, – den som de edle omtaler slik: ‘Lykkelig lever den som er oppmerksom og som har likevekt i sinnet!’ – og forbli i den – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg forlater velvære og lidelse, legge tidligere gleder og sorger bak meg og gå inn i fjerde meditasjonstilstand, – den som kjennetegnes av den reneste oppmerksomhet og sinnslikevekt, uten verken behag eller ubehag, – og forblir i den – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg heve meg over enhver formbevissthet, slik at jeg ikke føler noen fysisk motstand og ikke reagerer på sanseinntrykk, men ser rommet som uendelig, og med dette går jeg inn på rommets uendelighet og blir der – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg heve meg over rommets uendelighet, se bevisstheten som uendelig, og med dette gå inn på bevissthetens uendelighet og bli der – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg heve meg over bevissthetens uendelighet, se at det ikke er noe som eksisterer, og med dette gå inn på intethet og blir der – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg heve meg over intethet og gå inn på den tilstand som verken er bevisst eller ubevisst – da bør dere praktisere oppmerksomhet på pusten med flid.</p>
<p>Og hvis dere har denne målsettingen, munker: Måtte jeg heve meg over den tilstand som verken er bevisst eller ubevisst, og bringe alle sanseinntrykk og begreper til opphør – da bør dere praktisere oppmerksomhet på pusten med flid.</p>
<p>Hvis dere opplever en god følelse mens dere utvikler og praktiserer oppmerksomhet på pusten på denne måten, vet dere at den er forgjengelig og mangler bindingskraft, munker, slik at dere ikke klamrer dere til den. Det samme vet dere hvis dere opplever en vond følelse eller en følelse som verken er vond eller god.</p>
<p>Hvis dere opplever en god følelse, så opplever dere den som noe dere ikke er bundet til. Det samme gjelder hvis dere opplever en vond følelse eller en følelse som verken er vond eller god.</p>
<p>Hvis dere føler at kroppen nærmer seg slutten, vet dere at dere føler dette. Hvis dere føler at livet nærmer seg slutten, vet dere at dere føler dette. Og dere vet at når kroppen kommer til slutten og livet tar en ende, vil alle følelser miste sin tiltrekningskraft og kjølne.</p>
<p>Det er som når ei oljelampe brenner, munker. Den er avhengig av olje og veke. Blir oljen eller veka brukt opp, får ikke flammen næring og slokner. På samme måte er det med en munk. Når han føler at kroppen nærmer seg slutten, vet han at han føler dette. Hvis han føler at livet nærmer seg slutten, vet han at han føler dette. Og han vet at når kroppen kommer til slutten og livet tar en ende, vil alle følelser miste sin tiltrekningskraft og kjølne.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
