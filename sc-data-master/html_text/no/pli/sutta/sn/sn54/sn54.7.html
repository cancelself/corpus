<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn54.7' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om oppmerksomhet på; pusten</li>
<li class='vagga'>Kapitlet om én ferdighet</li>
</ul>
<h1 class='sutta'>54.7. Kappina</h1>
</header>
<p>En gang da Mesteren var i Savatthi, satt munken Kappina den store i nærheten av ham med korslagte bein. Han holdt kroppen rak og hadde oppmerksomheten festet framfor seg. Da Mesteren så dette, talte han til munkene og sa:</p>
<p>«Ser dere denne munken vakle eller skjelve, munker?»</p>
<p>«Så vidt vi kan se, har vi aldri sett denne munken vakle eller skjelve, Mester, uansett om han sitter midt i munkeflokken eller helt alene.»</p>
<p>«En munk som kan sitte midt i munkeflokken eller helt alene uten at verken kroppen eller sinnet hans vakler eller skjelver, er en som oppnår og utvikler konsentrasjon lett, uten slit og uten problemer. Og hva slags konsentrasjon er det man kan oppnå og utvikle lett, uten slit og uten problemer, slik at verken kroppen eller sinnet vakler?</p>
<p>Den som utvikler og praktiserer konsentrasjon om oppmerksomhet på pusten, verken vakler eller skjelver i kropp eller sinn, munker. Og hvordan utvikler og praktiserer du konsentrasjon om oppmerksomhet på pusten, slik at du ikke vakler eller skjelver verken i kropp eller sinn?</p>
<p>Du går ut i skogen, under et tre eller i enerom og setter deg ned med korslagte bein. Du holder kroppen rak og fester oppmerksomheten framfor deg. Så retter du oppmerksomheten mot innånding og utånding.</p>
<p>Hvis du foretar en lang innånding, merker du deg: Jeg foretar en lang innånding. Hvis du foretar en lang utånding, merker du deg: Jeg foretar en lang utånding.</p>
<p>Hvis du foretar en kort innånding, merker du deg: Jeg foretar en kort innånding. Hvis du foretar en kort utånding, merker du deg: Jeg foretar en kort utånding.</p>
<p>Du trener deg slik: Mens jeg puster ut og inn, observerer jeg hele pusteprosessen.</p>
<p>Du trener deg slik: Mens jeg puster ut og inn, lar jeg kroppens enkeltfaktorer falle til ro.</p>
<p>Du trener deg slik: Mens jeg puster ut og inn, observerer jeg glede.</p>
<p>Du trener deg slik: Mens jeg puster ut og inn, observerer jeg lykke.</p>
<p>Du trener deg slik: Mens jeg puster ut og inn, observerer jeg følelser og sinnsstemninger.</p>
<p>Du trener deg slik: Mens jeg puster ut og inn, lar jeg følelser og sinnsstemninger falle til ro.</p>
<p>Du trener deg slik: Mens jeg puster ut og inn, observerer jeg sinnet.</p>
<p>Du trener deg slik: Mens jeg puster ut og inn, lar jeg sinnet oppleve glede.</p>
<p>Du trener deg slik: Mens jeg puster ut og inn, lar jeg sinnet bli konsentrert.</p>
<p>Du trener deg slik: Mens jeg puster ut og inn, lar jeg sinnet bli fritt.</p>
<p>Du trener deg slik: Mens jeg puster ut og inn, ser jeg hvordan alt er i forandring.</p>
<p>Du trener deg slik: Mens jeg puster ut og inn, ser jeg at ingenting er bryet verdt å holde fast på.</p>
<p>Du trener deg slik: Mens jeg puster ut og inn, ser jeg hvordan alt tar slutt.</p>
<p>Du trener deg slik: Mens jeg puster ut og inn, ser jeg hvordan jeg kan slippe taket.</p>
<p>Slik utvikler og praktiserer du konsentrasjon om oppmerksomhet på pusten, slik at du ikke vakler eller skjelver verken i kropp eller sinn.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
