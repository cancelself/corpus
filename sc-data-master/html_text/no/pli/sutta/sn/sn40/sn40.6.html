<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn40.6' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Kapitlet om de seks sansefelter</li>
<li class='subdivision'>Samtaler med Moggallana</li>
<li lang='pli' translate='no'>Viññanañcayatanapañhasutta</li>
</ul>
<h1>40.6. Bevissthetens uendelighet</h1>
</header>
<p>“Man snakker om bevissthetens uendelighet. Men hva er egentlig bevissthetens uendelighet?</p>
<p>Videre tenkte jeg som så:</p>
<p>‘Når en munk hever seg over rommets uendelighet, ser han bevisstheten som uendelig, og med dette går han inn på bevissthetens uendelighet og blir værende der. Dette kalles bevissthetens uendelighet.’</p>
<p>Dermed hevet jeg meg over rommets uendelighet. Jeg så bevisstheten som uendelig, og med dette gikk jeg inn på bevissthetens uendelighet og ble værende der. Men selv om jeg gjorde dette, oppsto det forestillinger knyttet til rommets uendelighet i sinnet mitt.</p>
<p>Men da kom Mesteren til meg med sine overmenneskelige egenskaper og sa:</p>
<p>‘Moggallana! Moggallana! Ikke vær sløv mens du praktiserer bevissthetens uendelighet! Gjør sinnet ditt stabilt i bevissthetens uendelighet, fest sinnet på ett punkt i bevissthetens uendelighet, konsentrer sinnet ditt i bevissthetens uendelighet!’</p>
<p>Dermed hevet jeg meg over rommets uendelighet. Jeg så bevisstheten som uendelig, og med dette gikk jeg inn på bevissthetens uendelighet og ble værende der.</p>
<p>Så om det med rette kan sies om en elev at han fikk hjelp av læreren og nådde fram til dyp kunnskap, så kan dette med rette sies om meg.”</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
