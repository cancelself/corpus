<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn40.10' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Kapitlet om de seks sansefelter</li>
<li class='subdivision'>Samtaler med Moggallana</li>
<li lang='pli' translate='no'>Sakkasutta</li>
</ul>
<h1>40.10. Sakka</h1>
</header>
<p><span class='add'>1.</span> En gang var Moggallana den store i Savatthi, der han oppholdt seg i Anathapiõóikas park Jetalunden. Like lett som når en kraftig mann bøyer eller strekker ut armen, forsvant han fra Jetalunden og kom til syne i de trettitre gudenes himmel.</p>
<p>Da kom Sakka, gudenes konge bort til ham sammen med fem hundre guddommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham:</p>
<p>“Det er godt å ta tilflukt i Buddha, du gudenes konge! Det er godt å ta tilflukt i Buddha, for dette er årsaken til at noen kommer til himmelen etter at de er døde og kroppen er gått i oppløsning. Det er godt å ta tilflukt i læren, du gudenes konge! Det er godt å ta tilflukt i læren, for dette er årsaken til at noen kommer til himmelen etter at de er døde og kroppen er gått i oppløsning. Det er godt å ta tilflukt i fellesskapet, du gudenes konge! Det er godt å ta tilflukt i fellesskapet, for dette er årsaken til at noen kommer til himmelen etter at de er døde og kroppen er gått i oppløsning.”</p>
<p>“Ja, det er godt å ta tilflukt i Buddha, Moggallana, min herre! Det er godt å ta tilflukt i Buddha, for dette er årsaken til at noen kommer til himmelen etter at de er døde og kroppen er gått i oppløsning. Det er godt å ta tilflukt i læren, Moggallana, min herre! Det er godt å ta tilflukt i læren, for dette er årsaken til at noen kommer til himmelen etter at de er døde og kroppen er gått i oppløsning. Det er godt å ta tilflukt i fellesskapet, Moggallana, min herre! Det er godt å ta tilflukt i fellesskapet, for dette er årsaken til at noen kommer til himmelen etter at de er døde og kroppen er gått i oppløsning.”</p>
<p>Etterpå kom Sakka, gudenes konge bort til ham sammen med seks hundre guddommer … sju hundre … åtte hundre … åtte tusen guddeommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham de samme ordene han hadde sagt første gang, og Sakka, gudenes konge svarte på samme måte som sist.</p>
<p><span class='add'>2.</span> Deretter kom Sakka, gudenes konge bort til ham sammen med fem hundre guddommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham:</p>
<p>“Det er godt å urokkelig tillit til Buddha, du gudenes konge, slik at du sier: ‘Dette er i sannhet en arahant, en Mester som har våknet fullt og helt ved egen hjelp. Han har fullkommen kunnskap og atferd, han er lykkelig, han er en som kjenner verden – en uforlignelig trener for folk som kan trenes – guders og menneskers lærer, en våken Mester.’ Det er godt å urokkelig tillit til Buddha, du gudenes konge, for dette er årsaken til at noen kommer til himmelen etter at de er døde og kroppen er gått i oppløsning.</p>
<p>Det er godt å urokkelig tillit til læren, du gudenes konge, slik at du sier: ‘Mesteren har gitt en tydelig og klar undervisning i denne læren som alle selv kan se, som gir resultater her og nå, som er åpen for innsyn, som fører til målet og som forstandige mennesker selv kan finne ut av.’ Det er godt å urokkelig tillit til Buddha, du gudenes konge, for dette er årsaken til at noen kommer til himmelen etter at de er døde og kroppen er gått i oppløsning.</p>
<p>Det er godt å ha urokkelig tillit til fellesskapet, du gudenes konge, slik at du sier: ‘Fellesskapet av Mesterens elever, det vil si de fire parene av personer eller de åtte menneskene, viser god oppførsel og har edel levemåte, de følger den rette vei uten overtredelser. Dette fellesskapet fortjener heder, gjestfrihet, gaver og respekt. Dette er den beste åker å så i for å høste gode fortjenester.’ Det er godt å ha urokkelig tillit til fellesskapet, du gudenes konge, for dette er årsaken til at noen kommer til himmelen etter at de er døde og kroppen er gått i oppløsning.</p>
<p>Det er godt å praktisere de etiske prinsipper som de edle verdsetter, du gudenes konge, etiske prinsipper som er hele, ubrutt, uplettet, konsistente og frigjørende, og som blir hyllet av ufordervede vise fordi de fører til dyp konsentrasjon. Praktisering av disse etiske prinsippene er årsaken til at noen kommer til himmelen etter at de er døde og kroppen er gått i oppløsning.”</p>
<p>“Ja, det er godt å ha urokkelig tillit til Buddha, til læren og til fellesskapet, Moggallana, min herre, og det er godt å praktisere de etiske prinsipper som de edle verdsetter, for dette er årsaken til at noen kommer til himmelen etter at de er døde og kroppen er gått i oppløsning.”</p>
<p>Etterpå kom Sakka, gudenes konge bort til ham sammen med seks hundre guddommer … sju hundre … åtte hundre … åtte tusen guddeommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham de samme ordene han hadde sagt første gang, og Sakka, gudenes konge svarte på samme måte som sist.</p>
<p><span class='add'>3.</span> Deretter kom Sakka, gudenes konge bort til ham sammen med fem hundre guddommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham:</p>
<p>“Det er godt å ta tilflukt i Buddha, du gudenes konge! Det er godt å ta tilflukt i Buddha, til læren og til fellesskapet, for dette er årsaken til at noen kommer til himmelen etter at de er døde og kroppen er gått i oppløsning. Der overgår de alle andre guder i ti henseender: levealder i himmelen, himmelsk skjønnhet, himmelsk lykke, himmelsk berømmelse og himmelsk herredømme, og de overgår andre guder i himmelske synsinntrykk, lyder, dufter, smaksinntrykk og berøringer.”</p>
<p>“Ja, det er godt å ta tilflukt til Buddha, til læren og til fellesskapet, Moggallana, min herre, for dette er årsaken til at noen kommer til himmelen etter at de er døde og kroppen er gått i oppløsning. Der overgår de alle andre guder i ti henseender: levealder i himmelen, himmelsk skjønnhet, himmelsk lykke, himmelsk berømmelse og himmelsk herredømme, og de overgår andre guder i himmelske synsinntrykk, lyder, dufter, smaksinntrykk og berøringer.”</p>
<p>Etterpå kom Sakka, gudenes konge bort til ham sammen med seks hundre guddommer … sju hundre … åtte hundre … åtte tusen guddeommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham de samme ordene han hadde sagt første gang, og Sakka, gudenes konge svarte på samme måte som sist.</p>
<p><span class='add'>4.</span> Deretter kom Sakka, gudenes konge bort til ham sammen med fem hundre guddommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham:</p>
<p>“Ja, det er godt å ha urokkelig tillit til Buddha, til læren og til fellesskapet, du gudenes konge, og det er godt å praktisere de etiske prinsipper som de edle verdsetter, for dette er årsaken til at noen kommer til himmelen etter at de er døde og kroppen er gått i oppløsning. Der overgår de alle andre guder i ti henseender: levealder i himmelen, himmelsk skjønnhet, himmelsk lykke, himmelsk berømmelse og himmelsk herredømme, og de overgår andre guder i himmelske synsinntrykk, lyder, dufter, smaksinntrykk og berøringer.”</p>
<p>“Ja, det er godt å ha urokkelig tillit til Buddha, til læren og til fellesskapet, Moggallana, min herre, og det er godt å praktisere de etiske prinsipper som de edle verdsetter, for dette er årsaken til at noen kommer til himmelen etter at de er døde og kroppen er gått i oppløsning. Der overgår de alle andre guder i ti henseender: levealder i himmelen, himmelsk skjønnhet, himmelsk lykke, himmelsk berømmelse og himmelsk herredømme, og de overgår andre guder i himmelske synsinntrykk, lyder, dufter, smaksinntrykk og berøringer.”</p>
<p>Etterpå kom Sakka, gudenes konge bort til ham sammen med seks hundre guddommer … sju hundre … åtte hundre … åtte tusen guddeommer. Han hilste høflig på Moggallana og ble stående ved siden av ham. Mens Sakka sto der, sa Moggallana til ham de samme ordene han hadde sagt første gang, og Sakka, gudenes konge svarte på samme måte som sist.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
