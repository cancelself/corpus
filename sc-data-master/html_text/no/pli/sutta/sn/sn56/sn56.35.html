<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn56.35' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om sannhetene</li>
<li class='vagga'>Kapitlet om sisapalunden</li>
</ul>
<h1 class='sutta'>56.35. Hundre år</h1>
</header>
<p>«Sett at en mann skal leve i hundre år. Så sier man til ham:</p>
<p>‘Hør her, min gode mann! På formiddagen skal du bli torturert med hundre spyd. Ved middagstid skal du bli torturert med hundre spyd. Og på kvelden skal du bli torturert med hundre spyd. Hver eneste dag skal du bli torturert tre ganger med hundre spyd, og det skal skje fram til du fyller hundre år. Men da, når du fyller hundre år, skal du oppnå en forståelse av de fire edle sannhetene som du ikke har hatt før.’</p>
<p>Enhver forstandig mann vil gå med på dette, munker. Og hvorfor? Ingen vet når kretsløpet begynte eller når det slutter, og ingen kjenner grensen for hvor mange spydstikk, sverdhogg, pileskudd eller øksehogg man skal motta. Men selv om dette skulle inntreffe, vil jeg si at en full forståelse av de fire edle sannhetene ikke kan oppnås gjennom smerte og sorg. Full forståelse av de fire edle sannhetene er noe man oppnår gjennom lykke og glede. Hvilke fire? Det er den edle sannhet om lidelsen, den edle sannhet om lidelsens opphav, den edle sannhet om lidelsens opphør og den edle sannhet om veien til lidelsens opphør.</p>
<p>Derfor bør dere meditere på ‘dette er lidelse’. Dere bør meditere på ‘dette er lidelsens årsak’. Dere bør meditere på ‘dette slutten på lidelse.’ Og dere bør meditere på ‘dette er veien som fører til at lidelsen tar slutt.'»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
