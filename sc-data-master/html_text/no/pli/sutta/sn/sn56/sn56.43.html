<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn56.43' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om sannhetene</li>
<li class='vagga'>Kapitlet om stupet</li>
</ul>
<h1 class='sutta'>56.43. Ildebrann</h1>
</header>
<p>«Det finnes et helvete som heter Ildebrann, munker. Det man kan se der, er ikke noe tiltalende, men bare motbydelig. Det er ikke hyggelig, men bare ekkelt. Og det er ikke pent, men bare stygt. Det samme gjelder det man kan høre, smake, lukte, berøre eller tenke på der. Det er ikke noe tiltalende, men bare motbydelig. Det er ikke hyggelig, men bare ekkelt. Og det er ikke pent, men bare stygt.»</p>
<p>Da Mesteren hadde sagt dette, sa en av munkene:</p>
<p>«Det var sannelig en stor og fryktelig ildebrann, Mester! Finnes det noen ildebrann som er større og mer skremmende enn denne?»</p>
<p>«Ja, det finnes en ildebrann som er større og mer skremmende enn denne, munk.»</p>
<p>«Hvilken ildebrann er det, Mester?»</p>
<p>«Det er når filosofer eller brahmaner ikke forstår ‘dette er lidelse’, når de ikke forstår ‘dette er lidelsens årsak’, når de ikke forstår ‘dette slutten på lidelse.’, og når de heller ikke forstår ‘dette er veien som fører til at lidelsen tar slutt.’ Da gleder de seg over aktiviteter som fører til ny tilblivelse, de gleder seg over aktiviteter som fører til alderdom, de gleder seg over aktiviteter som fører til død, og de gleder seg over aktiviteter som fører til sorg, jammer, klage, smerte og elendighet. Når de gleder seg over disse aktivitetene, praktiserer de dem i desto større grad, og dermed brenner de i tilblivelsens ildebrann, de brenner i alderdommens ildebrand, de brenner i dødens ildebrann og de brenner i sorgens, jammerens, klagenes, smertenes og elendighetens ildebrann. De blir ikke fri fra tilblivelse, alderdom, død, sorg, jammer, klage, smerte og elendighet. De blir ikke fri fra lidelsen, sier jeg.</p>
<p>Men når andre filosofer eller brahmaner forstår ‘dette er lidelse’, når de forstår ‘dette er lidelsens årsak’, når de forstår ‘dette slutten på lidelse.’, og når de forstår ‘dette er veien som fører til at lidelsen tar slutt’, da gleder de seg ikke over aktiviteter som fører til ny tilblivelse, de gleder seg ikke over aktiviteter som fører til alderdom, de gleder seg ikke over aktiviteter som fører til død, og de gleder seg ikke over aktiviteter som fører til sorg, jammer, klage, smerte og elendighet. Når de ikke gleder seg over disse aktivitetene, praktiserer de dem heller ikke, og dermed brenner de ikke i tilblivelsens ildebrann, de brenner ikke i alderdommens ildebrann, de brenner ikke i dødens ildebrann og de brenner ikke i sorgens, jammerens, klagenes, smertenes og elendighetens ildebrann. De blir fri fra tilblivelse, alderdom, død, sorg, jammer, klage, smerte og elendighet. De blir fri fra lidelsen, sier jeg.</p>
<p>Derfor bør dere meditere på ‘dette er lidelse’. Dere bør meditere på ‘dette er lidelsens årsak’. Dere bør meditere på ‘dette slutten på lidelse.’ Og dere bør meditere på ‘dette er veien som fører til at lidelsen tar slutt.'»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
