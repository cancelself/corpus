<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn56.21' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om sannhetene</li>
<li class='vagga'>Kapitlet om Kotigama</li>
</ul>
<h1 class='sutta'>56.21. Den første samtalen i Kotigama</h1>
</header>
<p>En gang da Mesteren var i vajjienes land, bodde han i landsbyen Kotigama. Der talte han til munkene og sa:</p>
<p>«Både jeg og dere har vandret i lang tid gjennom verden fordi vi ikke har forstått og ikke har innsett de fire edle sannhetene. Hvilke fire?</p>
<p>Det er den edle sannheten om lidelse, om lidelsens opphav, om lidelsens opphør og veien til lidelsens opphør vi ikke har forstått og ikke har innsett. Vi har vandret i lang tid gjennom verden fordi vi ikke har forstått og ikke har innsett disse fire edle sannhetene. Men nå er den edle sannheten om lidelsen forstått og innsett, nå er den edle sannheten om lidelsens opphav forstått og innsett, nå er den edle sannheten om lidelsens opphør forstått og innsett og nå er den edle sannheten om veien til lidelsens opphør forstått og innsett. Lengselen etter ny tilblivelse er skåret over, det som trekker oss mot ny tilblivelse er utslettet og det vil ikke oppstå noe på nytt.»</p>
<p>Slik talte Mesteren, og han la til disse versene:</p>
<p>«Siden vi ikke har innsett</p>
<p>de fire edle sannhetene,</p>
<p>har vi i lange tider</p>
<p>vandret fra den ene tilblivelsen til den andre.</p>
<p>Men nå har vi sett dem,</p>
<p>og det som trekker oss mot ny tilblivelse</p>
<p>er rykket opp med roten.</p>
<p>Lidelsens røtter er skåret over,</p>
<p>og det vil ikke bli noen ny tilblivelse.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
