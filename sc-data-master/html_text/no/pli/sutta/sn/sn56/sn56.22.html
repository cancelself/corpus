<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn56.22' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om sannhetene</li>
<li class='vagga'>Kapitlet om Kotigama</li>
</ul>
<h1 class='sutta'>56.22. Den andre samtalen i Kotigama</h1>
</header>
<p>«De filosofer og brahmaner som ikke forstår det som det er, at ‘dette er lidelse’, som ikke forstår det som det er at ‘dette er lidelsens opphav’, som ikke forstår det som det er at ‘dette er lidelsens opphør’ og som heller ikke forstår det som det er at ‘dette er veien til lidelsens opphør’, regnes ikke som filosofer av filosofer, og heller ikke som brahmaner av bramaner, munker. De har heller ikke selv forstått og realisert her og nå hva det egentlig vil si å være filosof eller brahman.</p>
<p>Men de filosofer og brahmaner som forstår det som det er, at ‘dette er lidelse’, som forstår det som det er at ‘dette er lidelsens opphav’, som forstår det som det er at ‘dette er lidelsens opphør’ og som forstår det som det er at ‘dette er veien til lidelsens opphør’, regnes som filosofer av filosofer og som brahmaner av bramaner, munker. De har også selv forstått og realisert her og nå hva det egentlig vil si å være filosof eller brahman.»</p>
<p>Slik talte Mesteren, og han la til disse versene:</p>
<p>«De som ikke forstår lidelsen</p>
<p>og ikke forstår hvordan den blir til,</p>
<p>som heller ikke forstår</p>
<p>hvordan den kan bli fullstendig borte,</p>
<p>og som heller ikke forstår veien</p>
<p>som fører til at lidelsen</p>
<p>blir fullstendig utslettet,</p>
<p>de finner ikke sinnets frigjøring gjennom visdom.</p>
<p>De er slett ikke i stand til</p>
<p>å gjøre slutt på lidelsen,</p>
<p>men er underlagt tilblivelse og forfall.</p>
<p>Men de som forstår lidelsen</p>
<p>og som forstår hvordan den blir til,</p>
<p>som også har forståelse av</p>
<p>hvordan den kan bli fullstendig borte,</p>
<p>ja, de som forstår veien</p>
<p>som fører til at lidelsen</p>
<p>blir fullstendig utslettet,</p>
<p>de finner sinnets frigjøring gjennom visdom.</p>
<p>De gjør alle en slutt på lidelsen</p>
<p>og er ikke underlagt tilblivelse og forfall.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
