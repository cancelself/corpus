<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn56.45' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om sannhetene</li>
<li class='vagga'>Kapitlet om stupet</li>
</ul>
<h1 class='sutta'>56.45. Hårstrået</h1>
</header>
<p>En gang var Mesteren i huset med de spisse gavlene i Storskogen ved Vesali. En morgen da Ananda hadde stått opp og kledd på seg, tok han kappe og bolle og gikk inn til byen for å motta matgaver. Da fikk han øye på noen unge licchavifyrster som trente seg på bueskyting i rådshallen. De sto på langt hold og skjøt pil etter pil gjennom et lite nøkkelhull uten å bomme. Da tenkte han at disse unge licchavifyrstene hadde god trening, de hadde meget god trening som kunne stå der på langt hold og skyte pil etter pil gjennom et lite nøkkelhull uten å bomme.</p>
<p>Da Ananda var ferdig med matrunden og hadde kommet tilbake og spist ferdig, gikk han bort til Mesteren, hilste høflig og satte seg ned. Så fortalte han hva han hadde sett.</p>
<p>«Hva mener du, Ananda, hva er vanskeligst å gjennomføre? Er det å skyte ei pil gjennom et lite nøkkelhull fra god avstand? Eller er det å gjennombore et hårstrå som er delt sju ganger på langs, med en liten spiss av dette håret?»</p>
<p>«Det er vanskeligere å gjennombore et hårstrå som er delt sju ganger på langs, med en liten spiss av dette håret, Mester.»</p>
<p>«Men de som virkelig forstår fullt ut den edle sannheten om lidelse, den edle sannheten om lidelsens opphav, den edle sannheten om lidelsens opphør eller den edle sannheten om veien til lidelsens opphør, og at han skal gjøre fullkomment slutt på lidelsen, gjennomfører en enda vanskeligere oppgave, Ananda.</p>
<p>Derfor bør dere meditere på ‘dette er lidelse’. Dere bør meditere på ‘dette er lidelsens årsak’. Dere bør meditere på ‘dette slutten på lidelse.’ Og dere bør meditere på ‘dette er veien som fører til at lidelsen tar slutt.'»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
