<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn9.10' lang='no'>
<header>
<ul>
<li class='division'>Tekster fordelt etter tema</li>
<li>Boken med vers</li>
<li>Samtaler i skogen</li>
</ul>
<h1>9.10. Resitasjon</h1>
</header>
<p>Det var en gang en munk som bodde i et skogholt i Kosala. Han var ivrig og flittig til å resitere tekstene, men etter en tid trakk han seg tilbake og ble helt taus. Da den ånden som bodde der i skogen, ikke lenger hørte at læren ble resitert, gikk han bort til munken og sa:</p>
<blockquote class='gatha'>
<p>«Hvorfor leser du ikke lenger lærens ord<br>
sammen med de andre munkene?<br>
Den som hører lærens ord, blir glad,<br>
og han høster ære og heder her og nå.»</p>
<p>Munken svarte:</p>
<p>«Tidligere lengtet jeg etter lærens ord,<br>
inntil jeg ble fri fra alle lengsler.<br>
Nå som jeg er fri fra alle lengsler,<br>
betrakter jeg det jeg ser, hører og tenker,<br>
og legger det deretter rolig bak meg.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2016</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
