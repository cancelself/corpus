<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn2.3' lang='no'>
<header>
<ul>
<li class='division'>Tekster fordelt etter tema 2</li>
<li>Boken med vers</li>
<li>Samtaler med gudesønner</li>
</ul>
<h1>2.3. Magha</h1>
</header>
<p>I Savatthi. Tidlig en morgen kom gudesønnen Magha og lyste opp hele Jetalunden. Han gikk bort til Mesteren og hilste høflig på ham. Mens han sto der, uttalte han dette verset:</p>
<blockquote class='gatha'>
<p>«Hva bør skjæres bort for å leve lykkelig?<br>
Hva bør skjæres bort for at man ikke skal sørge?<br>
Hvilken en ting godtar du<br>
at man slakter, Gotama?»</p>
</blockquote>
<p>Mesteren svarte:</p>
<blockquote class='gatha'>
<p>«Om du skjærer bort ditt sinne, kan du leve lykkelig.<br>
Har du skåret bort ditt sinne, har du ingen sorger.<br>
De edle roser at man slakter raseriets giftige rot<br>
selv om det på sitt høyeste kan føles søtt, du gud.<br>
Har du skåret bort dette, har du ingen sorger.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2015</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
