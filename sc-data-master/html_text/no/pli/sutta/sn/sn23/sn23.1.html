<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn23.1' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Kapitlet om personlighetsfaktorer</li>
<li class='subdivision'>Samtaler med Radha</li>
</ul>
<h1>23.1. Mara</h1>
</header>
<p>En gang da Mesteren holdt til i Savatthi, kom munken Radha bort til Mesteren, hilste høflig på ham og satte seg ned ved siden av ham. Så sa han:</p>
<p>«Folk snakker om Mara, Mester. Hva er egentlig denne Mara?»</p>
<p>«Der hvor det finnes primærsanseinntrykk, Radha, der er Mara, der er Maras natur, som er å gå til grunne. Derfor kan du betrakte primærsanseinntrykk som Mara, som Maras natur, som noe som går til grunne. Se primærsanseinntrykk som en sykdom, en byll, en pil, som en smerte og som kilden til smerte. Den som ser dette slik, ser det på rette måten.</p>
<p>Der hvor det finnes følelser, Radha, der er Mara, der er Maras natur, som er å gå til grunne. Derfor kan du betrakte følelser som Mara, som Maras natur, som noe som går til grunne. Se følelser som en sykdom, en byll, en pil, som en smerte og som kilden til smerte. Den som ser dette slik, ser det på rette måten.</p>
<p>Der hvor det finnes identifikasjoner, Radha, der er Mara, der er Maras natur, som er å gå til grunne. Derfor kan du betrakte identifikasjoner som Mara, som Maras natur, som noe som går til grunne. Se identifikasjoner som en sykdom, en byll, en pil, som en smerte og som kilden til smerte. Den som ser dette slik, ser det på rette måten.</p>
<p>Der hvor det finnes reaksjoner, Radha, der er Mara, der er Maras natur, som er å gå til grunne. Derfor kan du betrakte reaksjoner som Mara, som Maras natur, som noe som går til grunne. Se reaksjoner som en sykdom, en byll, en pil, som en smerte og som kilden til smerte. Den som ser dette slik, ser det på rette måten.</p>
<p>Der hvor det finnes skjelnende bevissthet, Radha, der er Mara, der er Maras natur, som er å gå til grunne. Derfor kan du betrakte skjelnende bevissthet som Mara, som Maras natur, som noe som går til grunne. Se skjelnende bevissthet som en sykdom, en byll, en pil, som en smerte og som kilden til smerte. Den som ser dette slik, ser det på rette måten.»</p>
<p>«Men hva er hensikten med å se det på den rette måten, Mester?»</p>
<p>«Hensikten med å se det på den rette måten er å slippe taket, Radha.»</p>
<p>«Men hva er hensikten med å slippe taket, Mester?»</p>
<p>«Hensikten med å slippe taket er å slippe lidenskapene, Radha.»</p>
<p>«Men hva er hensikten med å slippe lidenskapene, Mester?»</p>
<p>«Hensikten med å slippe lidenskapene er å bli fri, Radha.»</p>
<p>«Men hva er hensikten med å bli fri, Mester?»</p>
<p>«Hensikten med å bli fri er å oppnå nibbana, Radha.»</p>
<p>«Men hva er hensikten med å oppnå nibbana, Mester?»</p>
<p>«Dette spørsmålet går for langt, Radha. Det er umulig å avgrense dette spørsmålet. Hensikten med den høyere trening er jo nettopp nibbana, med nibbana er du kommet i mål.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2017</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Penny Jordan</span>.</p>
</footer>
</article>
</body>
</html>
