<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn23.3' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Kapitlet om personlighetsfaktorer</li>
<li class='subdivision'>Samtaler med Radha</li>
</ul>
<h1>23.3. Det som fører til tilblivelse</h1>
</header>
<p>En gang da Mesteren holdt til i Savatthi, kom munken Radha bort til Mesteren, hilste høflig på ham og satte seg ned ved siden av ham. Så sa han:</p>
<p>«Folk snakker om utslettelsen av det som fører til tilblivelse, Mester. Hva er det egentlig som fører til tilblivelse, og hvordan utsletter man det som fører til tilblivelse?»</p>
<p>«Den lysten, lidenskapen, nytelsen, begjæret, involveringen, tendensen i sinnet etter å oppleve primærsanseinntrykk – dette er det som kalles det som fører til tilblivelse, Radha. Lysten, lidenskapen, nytelsen, begjæret, involveringen, tendensen i sinnet etter å oppleve følelser … identifikasjoner … reaksjoner … skjelnende bevissthet – dette er det som kalles det som fører til tilblivelse. Utslettelsen av disse er utslettelse av det som fører til tilblivelse.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2017</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Penny Jordan</span>.</p>
</footer>
</article>
</body>
</html>
