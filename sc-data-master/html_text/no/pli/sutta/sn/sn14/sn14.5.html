<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn14.5' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Boken om årsakssammenhenger</li>
<li class='subdivision'>Samtaler om grunnelementer</li>
</ul>
<h1>14.5. Den andre teksten om forskjellige følelser</h1>
</header>
<p>En gang da Mesteren oppholdt seg i Savatthi, sa han:</p>
<p>«Betinget av de forskjellige grunnelementene oppstår forskjellige persepsjoner, og betinget av forskjellige persepsjoner oppstår forskjellige følelser, munker. Det er ikke slik at forskjellige persepsjoner oppstår betinget av forskjellige følelser eller at de forskjellige grunnelementene oppstår betinget av forskjellige persepsjoner. Hvordan er så de forskjellige grunnelementene? Det er syn, hørsel, duft, smak, kropp og sinn. Dette kalles de forskjellige grunnelementene, munker.</p>
<p>Hvordan oppstår de forskjellige persepsjonene betinget av forskjellige grunnelementer og forskjellige følelser betinget av forskjellige persepsjoner, mens det ikke er slik at forskjellige persepsjoner oppstår betinget av forskjellige følelser eller at de forskjellige grunnelementene oppstår betinget av forskjellige persepsjoner? Betinget av øyet oppstår synspersepsjon og betinget av synspersepsjon oppstår følelser relatert til denne, men det er ikke er slik at synspersepsjon oppstår betinget av følelser eller at øyet oppstår betinget av synspersepsjon. Betinget av øret … Og betinget av sinnet oppstår sinnspersepsjon og betinget av sinnspersepsjon oppstår følelser relatert til denne, men det er ikke slik at sinnspersepsjon oppstår betinget av følelser eller at sinnet oppstår betinget av sinnspersepsjoner. Slik oppstår forskjellige persepsjoner betinget av grunnelementene og forskjellige følelser oppstår betinget av de forskjellige persepsjonene, munker, og det er ikke slik at forskjellige persepsjoner oppstår betinget av forskjellige følelser eller at de forskjellige grunnelementene oppstår betinget av forskjellige persepsjoner.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2016</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
