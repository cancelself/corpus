<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn55.52' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om å gå ut i strømmen</li>
<li class='vagga'>Kapitlet om den forstandige</li>
</ul>
<h1 class='sutta'>55.52. Regntiden</h1>
</header>
<p>En gang da Mesteren holdt til i Anathapindikas park Jetalunden i Savatthi, var det en munk som hadde vært der sammen med ham under regntiden, som kom til Kapilavatthu i et eller annet ærend. Dette fikk sakyaene i Kapilavatthu høre, så de gikk bort til munken, hilste høflig på ham og satte seg ned. Så spurte de ham:</p>
<p>«Hvordan står det til med Mesteren, min herre? Er han frisk og ved god helse?»</p>
<p>«Ja, alt står bra til med Mesteren, mine venner.»</p>
<p>«Hvordan står det til med Sariputta og Moggalana, min herre? Er de friske og ved god helse?»</p>
<p>«Ja, alt står bra til med dem, mine venner.»</p>
<p>«Hvordan står det til med de andre munkene, min herre? Er de friske og ved god helse?»</p>
<p>«Ja, alt står bra til med dem, mine venner.»</p>
<p>«Har du hørt noen ord direkte fra Mesteren i denne regntiden, min herre? Har du mottatt noe fra ham?»</p>
<p>«Ja, jeg har hørt direkte fra Mesteren at det er ikke så mange munker som har utryddet de negative tendensene i sinnet, frigjort sinnet gjennom visdom og selv har erkjent og erfart dette her og nå og som lever deretter. Det er flere munker som har knust de fem lenkene som binder til denne stranda og som vil bli gjenfødt i en høyere verden der de vil oppnå parinibbana og ikke vende tilbake fra den verdenen.</p>
<p>Videre hørte jeg direkte fra Mesteren at det er ikke så mange munker som har knust de fem lenkene som binder til denne stranda og som vil bli gjenfødt i en høyere verden der de vil oppnå parinibbana og ikke vende tilbake fra den verdenen. Det er flere munker som har knust de tre lenkene og svekket begjær, hat og vrangforestillinger, og som vil vende tilbake til denne verdenen bare én gang og gjøre ende på lidelsen der.</p>
<p>Videre hørte jeg direkte fra Mesteren at det er ikke så mange munker som har knust de tre lenkene og svekket begjær, hat og vrangforestillinger, og som vil vende tilbake til denne verdenen bare én gang og gjøre ende på lidelsen der. Det er flere munker som har knust de tre lenkene og gått ut i strømmen, slik at de ikke kan falle tilbake, men er trygt på vei mot full oppvåkning.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
