<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn55.18' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om å gå ut i strømmen</li>
<li class='vagga'>Kapitlet om Kongeparken</li>
</ul>
<h1 class='sutta'>55.18. Moggallanas første samtale med gudene</h1>
</header>
<p>En gang da Moggallana den store var i Savatthi, forsvant han fra Jetalunden og dukket opp i de trettitre gudenes himmel, akkurat som når en kraftig man strekker ut eller bøyer armen sin. Mange av de trettitre gudene kom bort til ham, hilste høflig og ble stående sammen med ham. Moggallana henvendte seg til dem og sa:</p>
<p>«Det er godt å ha urokkelig tillit til Buddha, mine venner, og tenke: ‘Han er en ærverdig Mester som har våknet fullt og helt ved egen hjelp. Han har fullkommen kunnskap og atferd, han er lykkelig, han er en som kjenner verden, – en uforlignelig trener for folk som kan trenes, – guders og menneskers lærer, en våken Mester.’ Noen av dem som tenker slik, kommer i lykkelige kår her i himmelen etter døden, når kroppen går i oppløsning.</p>
<p>Det er godt å ha urokkelig tillit til læren, og tenke: ‘Den læren som Mesteren har forklart så tydelig, er noe som alle selv kan se. Den gir resultater her og nå, innbyr til innsyn, fører til målet og forstandige mennesker kan selv finne ut av den.’ Noen av dem som tenker slik, kommer i lykkelige kår her i himmelen etter døden, når kroppen går i oppløsning.</p>
<p>Det er godt å ha urokkelig tillit til de ordinertes fellesskap, og tenke: ‘Fellesskapet av Mesterens elever, det vil si de fire parene av personer eller de åtte menneskene, viser god oppførsel og har edel levemåte, de følger den rette vei uten overtredelser. Dette fellesskapet fortjener heder, gjestfrihet, gaver og respekt. Dette er den beste åker å så i for å høste gode fortjenester.’ Noen av dem som tenker slik, kommer i lykkelige kår her i himmelen etter døden, når kroppen går i oppløsning.</p>
<p>Det er godt å ha en moral som gleder de vise, siden den er hel og ubrutt, uplettet, ubesmittet, frigjørende, rost av de vise, ren og siden den fører til konsentrasjon. Noen av dem som har en slik moral, kommer i lykkelige kår her i himmelen etter døden, når kroppen går i oppløsning.»</p>
<p>Gudene gjentok alt dette og sa seg enige.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
