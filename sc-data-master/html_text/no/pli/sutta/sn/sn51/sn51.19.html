<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn51.19' lang='no'>
<header>
<ul>
<li class='nikaya'>Tekster fordelt etter tema</li>
<li class='vaggasamyutta'>Det store kapitlet</li>
<li class='samyutta'>Samtaler om grunnlagene for suksess</li>
<li class='vagga'>Kapitlet med palasset som ble rystet</li>
</ul>
<h1 class='sutta'>51.19. Undervisning</h1>
</header>
<p>«Jeg skal undervise dere i paranormale ferdigheter, munker, i grunnlagene for suksess, utviklingen av grunnlagene for suksess og i veien som fører til utvikling av grunnlagene for suksess, så hør godt etter!</p>
<p>Hva er paranormale ferdigheter, munker? Det er når munken fra å være én gjør seg til mange, og fra å være mange gjør han seg til én. Han gjør seg usynlig og kommer til syne igjen. Han går like uhindret gjennom vegger og murer som om de skulle være luft. Han dykker ned i jorden og kommer opp igjen som om det skulle være vann. Han går på vannet uten å synke nedi, som om det skulle være fast grunn. Med korslagte bein ferdes han gjennom luften som fuglen på vingene. Han berører og stryker over sola og månen med handa si, enda så mektige og veldige de er, og han ferdes i sitt legeme helt opp til Brahmas verden – alle som utviklet disse ferdighetene, de utviklet og praktiserte de fire grunnlagene for suksess. Dette kalles paranormale ferdigheter, munker.</p>
<p>Hva er grunnlagene for suksess, munker? Det er den veien, den treningen som fører fram til å vinne suksess og erverve paranormale ferdigheter. Dette kalles grunnlagene for suksess, munker.</p>
<p>Hva er utviklingen av grunnlagene for suksess, munker? Det er når en munk utvikler det grunnlaget for suksess som ligger i å anvende interesse, flid og konsentrasjon, munker, … det grunnlaget for suksess som ligger i å anvende viljestyrke, flid og konsentrasjon, … det grunnlaget for suksess som ligger i å konsentrere sinnet med flid og konsentrasjon, … det grunnlaget for suksess som ligger i å utforske fenomenene med flid og konsentrasjon. Dette kalles utvikling av grunnlagene for suksess, munker.</p>
<p>Hva er veien som fører til utvikling av grunnlagene for suksess, munker? Det er den edle åttedelte veien, som er rett syn, rett beslutning, rett tale, rett handling, rett levemåte, rett bestrebelse, rett oppmerksomhet og rett konsentrasjon. Dette kalles veien som fører til utvikling av grunnlagene for suksess, munker.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
