<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn45.9' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Samtaler om veien</li>
<li class='vagga'>Kapitlet om uvitenhet</li>
</ul>
<h1>45.9. Agner</h1>
</header>
<p>En gang da Mesteren var i Savatthi, sa han:</p>
<p>«Hvis man sikter feil når man griper eller tråkker på en risagn eller hveteagn, trenger det ikke gjennom huden og det kommer ikke noe blod. Og hvorfor ikke? Det er fordi man griper agnen feil.</p>
<p>På samme måten er det hvis en munk sikter feil med sitt syn, sine teorier, og hvis han sikter feil med sin meditasjon, trenger han ikke gjennom uvitenheten til kunnskap, og han får ikke virkeliggjort nibbana. Og hvorfor ikke? Det er fordi han sikter feil med sine teorier.</p>
<p>Hvis man sikter riktig når man griper eller tråkker på en risagn eller hveteagn, trenger det gjennom huden og det kommer blod. Og hvorfor? Det er fordi man griper agnen riktig. På samme måten er det hvis en munk sikter riktig med sitt syn, sine teorier, og hvis han sikter riktig med sin meditasjon, trenger han gjennom uvitenheten til kunnskap, og han får virkeliggjort nibbana. Og hvorfor? Det er fordi han sikter riktig med sine teorier.</p>
<p>Og hvordan sikter en munk riktig med sitt syn, sine teorier, og hvordan sikter han riktig med sin meditasjon slik at han trenger han gjennom uvitenheten til kunnskap, og han får virkeliggjort nibbana? Her utvikler munken rett syn, basert på ensomhet, lidenskapsløshet, avslutning og avkall. Han utvikler likedan rett beslutning, rett tale, rett handling, rett levemåte, rett bestrebelse, rett oppmerksomhet og rett konsentrasjon, basert på ensomhet, lidenskapsløshet, avslutning og avkall. Slik sikter riktig med sitt syn, sine teorier, og hvis han sikter riktig med sin meditasjon. Da trenger han gjennom uvitenheten til kunnskap, og han får virkeliggjort nibbana.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
