<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn45.49' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Samtaler om veien</li>
<li class='vagga'>Kapitlet om sola</li>
</ul>
<h1>45.49. Godt vennskap</h1>
</header>
<p>En gang da Mesteren var i Savatthi, sa han:</p>
<p>«Demringen er et forvarsel, et tegn på at soloppgangen er nær forestående, munker. På samme måte er godt vennskap et forvarsel, et tegn på at en munk vil praktisere den edle åttedelte veien. Når en munk viser godt vennskap, kan man regne med at han vil utvikle den edle åttedelte veien og praktisere den flittig.</p>
<p>Hvordan er den edle åttedelte veien som denne munken som viser godt vennskap, vil utvikle og praktisere?</p>
<p>Her utvikler han rett syn basert på ensomhet, lidenskapsløshet, avslutning og nøysomhet. Han utvikler rett beslutning … rett tale … rett handling … rett levemåte … rett bestrebelse … rett oppmerksomhet … og rett konsentrasjon basert på ensomhet, lidenskapsløshet, avslutning og nøysomhet. Slik vil den munken som viser godt vennskap, utvikle den edle åttedelte veien og praktisere den flittig.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
