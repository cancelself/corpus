<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn45.159' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Samtaler om veien</li>
<li class='vagga'>Kapitlet om handlinger som krever styrke</li>
</ul>
<h1>45.159. Gjestehuset</h1>
</header>
<p>«Tenk dere et gjestehus, munker. Dit kommer det mennesker fra både øst og vest, fra nord og sør, og de bor der en stund. Dit kommer det adelsmenn, brahmaner, borgere og bønder, og de bor der en stund. På samme måte er det med en munk som utvikler og praktiserer den edle åttedelte veien. De fenomenene som bør forstås gjennom innsikt, de forstår han gjennom innsikt. De fenomenene han bør kvitte seg med gjennom innsikt, de kvitter han seg med gjennom innsikt. De fenomenene han bør realisere gjennom innsikt, de realiserer han gjennom innsikt. Og de fenomenene som bør utvikles gjennom innsikt, de utvikler han gjennom innsikt.</p>
<p>Hvilke fenomener er det som bør forstås gjennom innsikt, munker? Det er de fem involveringsfaktorene, som er forminvolveringsfaktoren, følelsesinvolveringsfaktoren, identifikasjonsinvolveringsfaktoren, reaksjonsinvolveringsfaktore og bevissthetsinvolveringsfaktoren. Dette er de fenomenene som bør forstås gjennom innsikt.</p>
<p>Hvilke fenomener er det man bør kvitte seg med gjennom innsikt? Det er uvitenhet og eksistensbegjær. Dette er de fenomenene man bør kvitte seg med gjennom innsikt.</p>
<p>Hvilke fenomener er det som bør realiseres gjennom innsikt? Det er kunnskap og frigjøring. Dette er de fenomenene som bør realiseres gjennom innsikt.</p>
<p>Hvilke fenomener er det som bør utvikles gjennom innsikt? Det er konsentrasjon og innsikt. Dette er de fenomenene som bør utvikles gjennom innsikt.</p>
<p>Og hvordan er den edle åttedelte veien som gjør at de fenomenene som bør forstås gjennom innsikt, de forstår munken gjennom innsikt – de fenomenene han bør kvitte seg med gjennom innsikt, de kvitter han seg med gjennom innsikt – de fenomenene han bør realisere gjennom innsikt, de realiserer han gjennom innsikt, og de fenomenene som bør utvikles gjennom innsikt, de utvikler han gjennom innsikt?</p>
<p>Her utvikler munken rett syn, basert på ensomhet, lidenskapsløshet, avslutning og avkall. Han utvikler likedan rett beslutning, rett tale, rett handling, rett levemåte, rett bestrebelse, rett oppmerksomhet og rett konsentrasjon, basert på ensomhet, lidenskapsløshet, avslutning og avkall.</p>
<p>Slik er den edle åttedelte veien som gjør at de fenomenene som bør forstås gjennom innsikt, de forstår munken gjennom innsikt – de fenomenene han bør kvitte seg med gjennom innsikt, de kvitter han seg med gjennom innsikt – de fenomenene han bør realisere gjennom innsikt, de realiserer han gjennom innsikt, og de fenomenene som bør utvikles gjennom innsikt, de utvikler han gjennom innsikt, munker.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
