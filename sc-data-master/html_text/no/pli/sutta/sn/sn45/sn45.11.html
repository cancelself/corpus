<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn45.11' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Samtaler om veien</li>
<li class='vagga'>Kapitlet om boliger</li>
</ul>
<h1>45.11. Første samtale om boliger</h1>
</header>
<p>En gang da Mesteren var i Savatthi, sa han:</p>
<p>«Nå vil jeg være alene i en halv måned, munker. Da skal ingen besøke meg bortsett fra å bringe meg mat.»</p>
<p>«Ja vel, Mester,» svarte munkene. Dermed var det ingen som besøkte ham bortsett fra å bringe ham mat.</p>
<p>Da den halve måneden var gått, kom Mesteren ut fra sin eneboertilværelse og talte til munkene:</p>
<p>«Nå har jeg bodd en stund slik jeg levde like etter at jeg nådde oppvåkningen, munker. Og jeg vet hvilke opplevelser som skyldes feilaktig syn og hvilke opplevelser som skyldes rett syn, hvilke opplevelser som skyldes feilaktig konsentrasjon og hvilke opplevelser som skyldes rett konsentrasjon, hvilke opplevelser som skyldes begjær, hvilke opplevelser som skyldes tanker og hvilke opplevelser som skyldes identifikasjoner.</p>
<p>Når begjæret ikke blir overvunnet, tankene ikke blir overvunnet og identifikasjonene ikke blir overvunnet, blir opplevelsene deretter. Når begjæret blir overvunnet, tankene blir overvunnet og identifikasjonene blir overvunnet, blir også opplevelsene deretter.</p>
<p>Den som ikke har oppnådd dette, arbeider for å oppnå det. Og når det er oppnådd, blir opplevelsene deretter.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
