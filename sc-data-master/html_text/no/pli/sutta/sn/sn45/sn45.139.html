<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn45.139' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Samtaler om veien</li>
<li class='vagga'>Kapitlet om flid</li>
</ul>
<h1>45.139. Han som har kommet fram til sannheten</h1>
</header>
<p>En gang da Mesteren var i Savatthi, sa han:</p>
<p>«Av alle levende vesener – uansett om de har to føtter eller ingen føtter, om de har fire føtter eller mange føtter, om de har form eller ikke har form, om de har bevissthet, er uten bevissthet eller verken er bevisste eller ubevisste – er arahanten som har kommet fram til sannheten og oppnådd fullkommen oppvåkning, regnet som den ypperste.</p>
<p>På samme måte har alle gode egenskaper sitt utspring i flid, de kan samles under betegnelsen ‘flid’. Fliden regnes som den ypperste av alle egenskaper. En flittig munk kan forventes å utvikle og praktisere den edle åttedelte veien.</p>
<p>Hvordan er den edle åttedelte veien som det kan forventes at en flittig munk vil utvikle og praktisere?</p>
<p>Her utvikler han rett syn basert på ensomhet, lidenskapsløshet, avslutning og nøysomhet. Han utvikler rett beslutning … rett tale … rett handling … rett levemåte … rett bestrebelse … rett oppmerksomhet … og rett konsentrasjon basert på ensomhet, lidenskapsløshet, avslutning og nøysomhet. Slik er den edle åttedelte veien som det kan forventes at en flittig munk vil utvikle og praktisere, munker.</p>
<p>Av alle levende vesener osv.</p>
<p>Han utvikler rett syn der han har som mål å fordrive lidenskaper, hat og vrangforestillinger. Han utvikler rett beslutning … rett tale … rett handling … rett levemåte … rett bestrebelse … rett oppmerksomhet … og rett konsentrasjon der han har som mål å fordrive lidenskaper, hat og vrangforestillinger.</p>
<p>Av alle levende vesener osv.</p>
<p>Han utvikler rett syn som fordyper seg i det udødelige, fører til det udødelige og har det udødelige som mål. Han utvikler rett beslutning … rett tale … rett handling … rett levemåte … rett bestrebelse … rett oppmerksomhet … og rett konsentrasjon som fordyper seg i det udødelige, fører til det udødelige og har det udødelige som mål.</p>
<p>Av alle levende vesener osv.</p>
<p>Han utvikler rett syn som renner mot nibbana, har kurs mot nibbana og føres mot nibbana. Han utvikler rett beslutning … rett tale … rett handling … rett levemåte … rett bestrebelse … rett oppmerksomhet … og rett konsentrasjon som renner mot nibbana, har kurs mot nibbana og føres mot nibbana.</p>
<p>På denne måten kan en flittig munk forventes å utvikle og praktisere den edle åttedelte veien, munker.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
