<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn21.6' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Kapitlet om årsakssammenhenger</li>
<li class='subdivision'>Samtaler med munker</li>
</ul>
<h1>21.6. Dvergen Bhaddiya</h1>
</header>
<p>En gang da Mesteren var i Savatthi, kom munken Bhaddiya bort til ham. Da Mesteren så han nærmet seg, sa han til munkene:</p>
<p>«Ser dere den stygge, frastøtende og krokete lille munken som kommer der, han som de andre munkene holder seg borte fra, munker?»</p>
<p>«Ja, Mester.»</p>
<p>«Den munken er meget begavet, munker. Det er ikke lett å finne noe mål som han ikke allerede har nådd. Han har fullført han den høyere trening, den som unge menn av god familie med rette forlater hjemmet og går ut i hjemløsheten for, og dette er noe han ser selv og virkeliggjør her og nå.»</p>
<p>Slik talte Mesteren. Deretter la han til disse versene:</p>
<blockquote class='gatha'>
<p>«Svaner, hegrer og påfugler,<br>
elefanter og dådyr<br>
er alle redde for løven,<br>
for de kan ikke måle seg med den.</p>
<p>Slik er det også med menneskene.<br>
Den som har visdom er stor<br>
selv om han er ung.<br>
Det er ikke kroppen det kommer an på.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2016</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
