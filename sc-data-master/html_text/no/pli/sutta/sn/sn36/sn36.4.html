<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn36.4' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Boken om de seks sansefelter</li>
<li class='subdivision'>Samtaler om følelser</li>
<li class='subdivision'>Kapitlet med vers</li>
</ul>
<h1>36.4. Den bunnløse avgrunnen</h1>
</header>
<p>«Vanlige mennesker som ikke har lært noe, sier at det er en bunnløs avgrunn ute i havet. Det vil si at vanlige mennesker som ikke har lært noe, kommer med en usann uttalelse når de sier at det er en bunnløs avgrunn ute i havet.</p>
<p>Men ‘en bunnløs avgrunn' er et uttrykk som betegner vonde følelser i kroppen. Når en vanlig person som ikke har lært noe, rammes av vonde følelser i kroppen, blir han sliten av det. Han sørger, jamrer, slår seg på brystet, klager og blir forvirret. Vi sier at et vanlig menneske som ikke har lært noe, ikke kommer seg opp igjen fra avgrunnen. Han finner ikke noe fotfeste.</p>
<p>Når derimot den edles elev, som har lært, rammes av vonde følelser i kroppen, blir han ikke sliten av det. Han verken sørger, jamrer, slår seg på brystet, klager eller bli forvirret. Vi sier at den edles elev, som har lært, finner fotfeste og kommer seg opp fra avgrunnen.</p>
<blockquote class='gatha'>
<p>Den som skjelver av angst<br>
og ikke tålmodig holder ut<br>
når det gjør så vondt i kroppen<br>
at det kjennes som om døden var nær,<br>
men skjelver og gråter,<br>
kraftløs og svak, han finner ikke<br>
fotfeste, og kommer<br>
seg ikke opp fra avgrunnen.</p>
<p>Men den som ikke skjelver,<br>
som tålmodig holder ut<br>
når det gjør så vondt i kroppen<br>
at det kjennes som om døden er nær,<br>
han finner solid fotfeste.<br>
Han kommer seg opp fra avgrunnen.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
