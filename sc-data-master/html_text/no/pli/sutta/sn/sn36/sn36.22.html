<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn36.22' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Boken om de seks sansefelter</li>
<li class='subdivision'>Samtaler om følelser</li>
<li class='subdivision'>Kapitlet med ett hundre og åtte forklaringer</li>
</ul>
<h1>36.22. Ett hundre og åtte</h1>
</header>
<p>«Jeg skal vise dere hvordan læren kan framstilles på ett hundre og åtte måter, munker, så hør godt etter!</p>
<p>Hvilke et hundre og åtte måter kan læren framstilles på?</p>
<p>Jeg har sagt at det finnes to følelser, jeg har også sagt at det finnes tre følelser, fem følelser, seks følelser, atten følelser, trettiseks følelser og ett hundre og åtte følelser.</p>
<p>Hvilke to følelser er det snakk om, munker? Det er mentale og fysiske følelser. Dette er de to følelsene.</p>
<p>Hvilke tre følelser er det snakk om? Det er gode følelser, vonde følelser og følelser som verken er vonde eller gode. Dette er de tre følelsene.</p>
<p>Hvilke fem følelser er det snakk om? Det er gode følelser, vonde følelser, lykkelige følelser, triste følelser og nøytrale følelser som styrer oss. Dette er de fem følelsene.</p>
<p>Hvilke seks følelser er det snakk om? Det er følelser som springer ut av synsinntrykk, hørselsinntrykk, smaksinntrykk, duftinntrykk, kroppsinntrykk og mentale inntrykk. Dette er de seks følelsene.</p>
<p>Hvilke atten følelser er det snakk om? Det er når vi blir oppmerksom på de ovennevnte seks følelser av lykke, av sorg eller av sinnsro. Dette er de atten følelsene.</p>
<p>Hvilke trettiseks følelser er det snakk om? Det er seks lykkefølelser knyttet til hjemmet, seks lykkefølelser knyttet til å gi avkall, seks triste følelser knyttet til hjemmet, seks triste følelser knyttet til å gi avkall, seks følelser av sinnsro knyttet til hjemmet og seks følelser av sinnsro knyttet til å gi avkall. Dette er de trettiseks følelsene.</p>
<p>Hvilke ett hundre og åtte følelser er det snakk om? Det er trettiseks slike følelser knyttet til fortiden, trettiseks knyttet til framtiden og trettiseks knyttet til nåtiden. Dette er de ett hundre og åtte følelsene. Slik kan læren framstilles på ett hundre og åtte måter, munker.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
