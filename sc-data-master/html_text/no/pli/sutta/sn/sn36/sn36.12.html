<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn36.12' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Boken om de seks sansefelter</li>
<li class='subdivision'>Samtaler om følelser</li>
<li class='subdivision'>Kapitlet om å være alene</li>
</ul>
<h1>36.12. Den første teksten om vinder</h1>
</header>
<p>«Oppe i lufta blåser det vinder fra forskjellige kanter, munker. Det kan blåse østavind, vestavind, nordavind eller sønnavind, det kan komme vind med støv eller uten støv, det kan blåse kalde eller varme vinder, det kan blåse sterkt eller svakt.</p>
<p>På samme måte oppstår forskjellige følelser i denne kroppen. Det kan oppstå behagelige, ubehagelige eller nøytrale følelser.</p>
<blockquote class='gatha'>
<p>I lufta blåser mange forskjellige vinder<br>
fra øst og vest, fra nord og sør.<br>
Vind med støv eller vind uten støv,<br>
kalde eller varme vinder.<br>
Det kan blåse svakt eller kraftig.</p>
<p>Slik er det også i kroppen.<br>
Der oppstår det følelser.<br>
De kan være gode eller vonde,<br>
eller de kan være nøytrale.</p>
<p>Den vismann som er energisk,<br>
som har klar forståelse og ikke slapper av,<br>
han vil forstå alle sine følelser.<br>
Når han forstår følelsene og erkjenner fakta,<br>
blir han her og nå fri fra alt negativt i sinnet.<br>
Etter at kroppen er gått i oppløsning<br>
er det umulig å si hvor han er blitt av.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
