<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.65' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om Migajala</li>
</ul>
<h1>35.65. Samiddhis spørsmål om Mara</h1>
</header>
<p>En gang da Mesteren oppholdt seg ved Ekornforingsplassen i Bambuslunden i Rajagaha, kom munken Samiddhi bort og hilste høflig på ham. Han satte seg ned og spurte:</p>
<p>«Folk snakker om Mara, Mester. Hva er denne Mara? Hva er det som kjennetegner Mara?»</p>
<p>«Der hvor det finnes et øye, Samiddhi, der hvor det finnes synlige former, der hvor det finnes en synsbevissthet, der hvor det finnes forestillinger basert på synsbevisstheten – der finnes også Mara, og der finnes også det som kjennetegner Mara. Der hvor det finnes et øre, der hvor det finnes lyder, der hvor det finnes en hørselsbevissthet, der hvor det finnes forestillinger basert på hørselsbevisstheten – der finnes også Mara, og der finnes også det som kjennetegner Mara. Der hvor det finnes ei nese, der hvor det finnes dufter, der hvor det finnes en luktebevissthet, der hvor det finnes forestillinger basert på luktebevisstheten – der finnes også Mara, og der finnes også det som kjennetegner Mara. Der hvor det finnes ei tunge, der hvor det finnes smaksinntrykk, der hvor det finnes en smaksbevissthet, der hvor det finnes forestillinger basert på smaksbevisstheten – der finnes også Mara, og der finnes også det som kjennetegner Mara. Der hvor det finnes en kropp, der hvor det finnes berøringer, der hvor det finnes en kroppsbevissthet, der hvor det finnes forestillinger basert på kroppsbevisstheten – der finnes også Mara, og der finnes også det som kjennetegner Mara. Der hvor det finnes et sinn, der hvor det finnes tanker, der hvor det finnes en sinnsbevissthet, der hvor det finnes forestillinger basert på sinnsbevisstheten – der finnes også Mara, og der finnes også det som kjennetegner Mara.</p>
<p>Der hvor det ikke finnes et øye, Samiddhi, der hvor det ikke finnes synlige former, der hvor det ikke finnes en synsbevissthet, der hvor det ikke finnes forestillinger basert på synsbevisstheten – der finnes ikke Mara, og der finnes heller ikke det som kjennetegner Mara. Der hvor det ikke finnes et øre, der hvor det ikke finnes lyder, der hvor det ikke finnes en hørselsbevissthet, der hvor det ikke finnes forestillinger basert på hørselsbevisstheten – der finnes ikke Mara, og der finnes heller ikke det som kjennetegner Mara. Der hvor det ikke finnes ei nese, der hvor det ikke finnes dufter, der hvor det ikke finnes en luktebevissthet, der hvor det ikke finnes forestillinger basert på luktebevisstheten – der finnes ikke Mara, og der finnes heller ikke det som kjennetegner Mara. Der hvor det ikke finnes ei tunge, der hvor det ikke finnes smaksinntrykk, der hvor det ikke finnes en smaksbevissthet, der hvor det ikke finnes forestillinger basert på smaksbevisstheten – der finnes ikke Mara, og der finnes heller ikke det som kjennetegner Mara. Der hvor det ikke finnes en kropp, der hvor det ikke finnes berøringer, der hvor det ikke finnes en kroppsbevissthet, der hvor det ikke finnes forestillinger basert på kroppsbevisstheten – der finnes ikke Mara, og der finnes heller ikke det som kjennetegner Mara. Der hvor det ikke finnes et sinn, der hvor det ikke finnes tanker, der hvor det ikke finnes en sinnsbevissthet, der hvor det ikke finnes forestillinger basert på sinnsbevisstheten – der finnes ikke Mara, og der finnes heller ikke det som kjennetegner Mara.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
