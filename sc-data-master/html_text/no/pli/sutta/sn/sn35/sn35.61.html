<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.61' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om uvitenhet</li>
</ul>
<h1>35.61. Den første teksten om å gjøre slutt på alle involveringer</h1>
</header>
<p>«Jeg skal lære dere hvordan dere gjør slutt på alle involveringer, munker, så hør godt etter!</p>
<p>Hvordan er læren om hvordan dere gjør slutt på alle involveringer? Synsbevisstheten oppstår betinget av øyet og synlige former. Når disse tre kommer sammen, oppstår synspersepsjon, og betinget av synspersepsjonen oppstår følelser. Når den edles elev har fått opplæring og ser det på denne måten, slipper han taket i øyet og han slipper taket i synlige former. Han slipper taket i synsbevisstheten, synspersepsjonen og følelsene. Når han slipper taket i disse, faller lidenskapene til ro og han blir fri. Når han er fri, gjør han slutt på alle involveringer.</p>
<p>Hørselsbevisstheten oppstår betinget av øret og lyder … luktebevisstheten oppstår betinget av nesa og dufter … smaksbevisstheten oppstår betinget av tunga og smaksinntrykk … kroppsbevisstheten oppstår betinget av kropp og berøringer … sinnsbevisstheten oppstår betinget av sinn og ideer. Når disse tre kommer sammen, oppstår sinnspersepsjon, og betinget av sinnspersepsjonen oppstår følelser. Når den edles elev har fått opplæring og ser det på denne måten, slipper han taket i sinnet og han slipper taket i ideene. Han slipper taket i sinnsbevisstheten, sinnspersepsjonen og følelsene. Når han slipper taket i disse, faller lidenskapene til ro og han blir fri. Når han er fri, gjør han slutt på alle involveringer. Slik er læren om hvordan dere gjør slutt på alle involveringer, munker.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
