<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.232' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om havet</li>
</ul>
<h1>35.232. Kotthika</h1>
</header>
<p>En gang var Sariputta og Kotthita den store i hjorteparken Isipatana i Baranasi. En kveld reiste Kotthita seg fra sin ensomme meditasjon, gikk bort til Sariputta, hilste høflig på ham og satte seg ned. Så sa han:</p>
<p>«Hvordan er det, min venn Sariputta – er øyet bundet til synlige former, eller er synlige former bundet til øyet? Er øret … nesa … tunga … kroppen … sinnet bundet til tankene? Eller er tankene bundet til for sinnet?»</p>
<p>«Nei, min venn Kotthita. Øyet er ikke bundet til synlige former, og synlige former er ikke bundet til øyet. Bindingen dannes av lidenskap og begjær som oppstår betinget av disse to. Øret er ikke … nesa … tunga … kroppen … sinnet er ikke bundet til tankene, og tankene er ikke bundet til sinnet. Bindingen dannes av lidenskap og begjær som oppstår betinget av disse to.</p>
<p>Det er som om en hvit og en sort okse skulle være bundet sammen med et tau eller et åk. Hvis noen da sier at det er den hvite oksen som er bundet til den sorte, eller at det er den sorte oksen som er bundet til den hvite, ville det da være riktig?»</p>
<p>«Nei, min venn.»</p>
<p>«Nettopp. Det er jo ikke den hvite som er bundet til den sorte eller den sorte som er bundet til den hvite. De er bundet sammen av det tauet eller det åket som danner forbindelsen. På samme måte er ikke øyet bundet til synlige former, og synlige former er ikke bundet til øyet. Bindingen dannes av lidenskap og begjær som oppstår betinget av disse to. Øret er ikke … nesa … tunga … kroppen … sinnet er ikke bundet til tankene, og tankene er ikke bundet til sinnet. Bindingen dannes av lidenskap og begjær som oppstår betinget av disse to.</p>
<p>Hvis derimot øyet hadde vært bundet til synlige former, eller hvis synlige former hadde vært bundet til øyet, ville det ikke ha vært mulig å leve det opphøyde liv som gjør fullstendig slutt på alle misnøye. Men siden øyet ikke er bundet til synlige former, og synlige former ikke er bundet til øyet, fordi bindingen dannes av lidenskap og begjær som oppstår betinget av disse to, er det mulig å leve det opphøyde liv som gjør fullstendig slutt på all misnøye.</p>
<p>Hvis øret … nesa … tunga … kroppen … sinnet hadde vært bundet til tankene, eller hvis tankene hadde vært bundet til sinnet, ville det ikke ha vært mulig å leve det opphøyde liv som gjør fullstendig slutt på alle misnøye. Men siden sinnet ikke er bundet til tankene, og tankene ikke er bundet til sinnet , fordi bindingen dannes av lidenskap og begjær som oppstår betinget av disse to, er det mulig å leve det opphøyde liv som gjør fullstendig slutt på all misnøye.</p>
<p>På denne måten kan man vite at øyet ikke er bundet til synlige former, og synlige former ikke er bundet til øyet, fordi bindingen dannes av lidenskap og begjær som oppstår betinget av disse to, er det mulig å leve det opphøyde liv som gjør fullstendig slutt på all misnøye. Og man kan vite at øret … nesa … tunga … kroppen … sinnet ikke er bundet til tankene, og tankene ikke er bundet til sinnet , fordi bindingen dannes av lidenskap og begjær som oppstår betinget av disse to, er det mulig å leve det opphøyde liv som gjør fullstendig slutt på all misnøye.</p>
<p>Mesteren har også øyne, min venn, og han ser synlige former. Men han har ikke noe lidenskap og begjær, for Mesteren har et fullkomment frigjort sinn. Han har også ører og han hører lyder. Men han har ikke noe lidenskap og begjær, for Mesteren har et fullkomment frigjort sinn. Han har nese og han kjenner dufter. Men han har ikke noe lidenskap og begjær, for Mesteren har et fullkomment frigjort sinn. Han har tunge og han kjenner smaksinntrykk. Men han har ikke noe lidenskap og begjær, for Mesteren har et fullkomment frigjort sinn. Han har kropp og han kjenner berøringer. Men han har ikke noe lidenskap og begjær, for Mesteren har et fullkomment frigjort sinn. Han har et sinn og han opplever tanker. Men han har ikke noe lidenskap og begjær, for Mesteren har et fullkomment frigjort sinn.</p>
<p>På denne måten kan man vite at øyet ikke er bundet til synlige former, og synlige former ikke er bundet til øyet, fordi bindingen dannes av lidenskap og begjær som oppstår betinget av disse to, er det mulig å leve det opphøyde liv som gjør fullstendig slutt på all misnøye. Og man kan vite at øret … nesa … tunga … kroppen … sinnet ikke er bundet til tankene, og tankene ikke er bundet til sinnet , fordi bindingen dannes av lidenskap og begjær som oppstår betinget av disse to, er det mulig å leve det opphøyde liv som gjør fullstendig slutt på all misnøye.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
