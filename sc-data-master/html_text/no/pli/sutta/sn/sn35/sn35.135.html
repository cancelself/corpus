<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.135' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet i Devadaha</li>
</ul>
<h1>35.135. Anledningen</h1>
</header>
<p>«Det er heldig for dere, munker, det er virkelig heldig for dere at dere har fått anledning til å leve et opphøyd liv. Jeg har sett de helvetene som kalles de seks sansefeltene. Der vil alt det som øyet ser, framstå som motbydelig, ikke som tiltalende. Det vil framstå som noe ekkelt, som noe man slett ikke ønsker seg, og ikke som noe lekkert man kunne ønske seg. Det samme gjelder for alle lyder, dufter, smaksinntrykk, berøringer og ideer. De vil alle framstå som motbydelig, ikke som tiltalende. De vil framstå som noe ekkelt, som noe man slett ikke ønsker seg, og ikke som noe lekkert man kunne ønske seg. Så det er heldig for dere, munker, det er virkelig heldig for dere at dere har fått anledning til å leve et opphøyd liv.</p>
<p>Jeg har også sett de himmelverdenene som kalles de seks sansefeltene. Der vil alt det som øyet ser, framstå som tiltalende, ikke som motbydelig. Det vil framstå som noe lekkert man kunne ønske seg, og ikke som noe ekkelt som man slett ikke ønsker seg. Det samme gjelder for alle lyder, dufter, smaksinntrykk, berøringer og ideer. De vil alle framstå som tiltalende, ikke som motbydelig. Det vil framstå som noe lekkert man kunne ønske seg, og ikke som noe ekkelt som man slett ikke ønsker seg. Så det er heldig for dere, munker, det er virkelig heldig for dere at dere har fått anledning til å leve et opphøyd liv.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
