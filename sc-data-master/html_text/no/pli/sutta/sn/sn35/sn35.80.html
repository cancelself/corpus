<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.80' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om sykdom</li>
</ul>
<h1>35.80. Den andre teksten om å bli kvitt uvitenheten</h1>
</header>
<p>En munk gikk bort til Mesteren, hilste høflig på ham, satte seg og sa:</p>
<p>«Finnes det én ting som er slik at hvis man kvitter seg med den, så blir man også kvitt uvitenheten og det oppstår kunnskap, Mester?»</p>
<p>«Ja, munk. Det finnes én ting som er slik at hvis man kvitter seg med den, så blir man også kvitt uvitenheten og det oppstår kunnskap.»</p>
<p>«Men hva er så denne ene tingen som er slik at hvis man kvitter seg med den, så blir man også kvitt uvitenheten og det oppstår kunnskap?»</p>
<p>«Uvitenheten er den ene tingen man bør kvitte seg med. Da er man kvitt uvitenheten og det oppstår kunnskap.»</p>
<p>«Men hvordan kan man vite, hvordan kan man se at man blir kvitt uvitenheten og det oppstår kunnskap, Mester?»</p>
<p>«Sett at en munk har hørt en annen munk si at ingenting er bryet verdt å henge seg opp i. Hvis han har hørt at ingenting er bryet verdt å henge seg opp i, da forstår han alle ting. Når han forstår alle ting, har han dyp innsikt i alle ting, og når han har dyp innsikt i alle ting, betrakter han alle foreteelser som noe som ikke angår ham. Han ser øyet som noe som ikke angår ham, han ser synlige former … synsbevissthet … synspersepsjon … de gode, vonde eller nøytrale følelsene som oppstår som følge av synspersepsjon, som noe som ikke angår ham. Han ser øret … nesa … tunga … kroppen … sinnet … ideer … sinnsbevisstheten … sinnspersepsjonen … de gode, vonde eller nøytrale følelsene som oppstår som følge av sinnspersepsjonen, som noe som ikke angår ham. Slik kan en munk vite og se at han er kvitt uvitenheten og at det har oppstått kunnskap.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
