<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.235' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om havet</li>
</ul>
<h1>35.235. Rødglødende</h1>
</header>
<p>«Jeg skal forklare læren for dere ved å sammenligne den med noe som er rødglødende, munker, så hør godt etter.</p>
<p>Hvordan kan læren sammenlignes med noe som er rødglødende?</p>
<p>Det hadde vært bedre om synssansen ble stukket ut med en brennhet og rødglødende stålskalpell, munker, for da ville man ikke ha grepet etter detaljene i synlige former eller synsbevisstheten. Hvis man skulle komme til å dø i det øyeblikket bevisstheten griper etter nytelsen i store eller små detaljer og ikke klarer å slippe taket, fører det til ett av to: Enten blir man gjenfødt i helvete eller som dyr. Jeg har sett denne faren, og derfor sier jeg dette.</p>
<p>Det hadde vært bedre om hørselssansen ble stukket ut med en brennhet og rødglødende ståltråd, munker, for da ville man ikke ha grepet etter detaljene i lyder eller hørselsbevisstheten. Hvis man skulle komme til å dø i det øyeblikket bevisstheten griper etter nytelsen i store eller små detaljer og ikke klarer å slippe taket, fører det til ett av to: Enten blir man gjenfødt i helvete eller som dyr. Jeg har sett denne faren, og derfor sier jeg dette.</p>
<p>Det hadde vært bedre om luktesansen ble skåret bort med en brennhet og rødglødende kniv, munker, for da ville man ikke ha grepet etter detaljene i dufter eller luktebevisstheten. Hvis man skulle komme til å dø i det øyeblikket bevisstheten griper etter nytelsen i store eller små detaljer og ikke klarer å slippe taket, fører det til ett av to: Enten blir man gjenfødt i helvete eller som dyr. Jeg har sett denne faren, og derfor sier jeg dette.</p>
<p>Det hadde vært bedre om smakssansen ble skåret bort med en brennhet og rødglødende barberkniv, munker, for da ville man ikke ha grepet etter detaljene i smaksinntrykk eller smaksbevisstheten. Hvis man skulle komme til å dø i det øyeblikket bevisstheten griper etter nytelsen i store eller små detaljer og ikke klarer å slippe taket, fører det til ett av to: Enten blir man gjenfødt i helvete eller som dyr. Jeg har sett denne faren, og derfor sier jeg dette.</p>
<p>Det hadde vært bedre om kroppssansen ble skåret bort med et brennhett og rødglødende sverd, munker, for da ville man ikke ha grepet etter detaljene i berøringer eller kroppsbevisstheten. Hvis man skulle komme til å dø i det øyeblikket bevisstheten griper etter nytelsen i store eller små detaljer og ikke klarer å slippe taket, fører det til ett av to: Enten blir man gjenfødt i helvete eller som dyr. Jeg har sett denne faren, og derfor sier jeg dette.</p>
<p>Det er bedre å sove, munker. For søvnen er steril for levende vesener, sier jeg. Søvnen produserer ikke noen resultater, for et levende vesen som sover, ligger som i koma. Da oppstår det ingen slike tanker som kan splitte forsamlingen. Jeg har sett denne faren for levende vesener, og derfor sier jeg dette.</p>
<p>Derfor ser den edles elev som har fått opplæring, slik på dette:</p>
<p>La nå være å stikke ut synssansen med en brennhet og rødglødende stålskalpell. Jeg vil heller se det slik: Øyet er forgjengelig, synlige former er forgjengelige, synsbevisstheten er forgjengelig, synspersepsjonen er forgjengelig, og gode, vonde og nøytrale følelser som kan oppstå som følge av synspersepsjonen, er også forgjengelige.</p>
<p>La nå være å stikke ut hørselssansen med en brennhet og rødglødende ståltråd. Jeg vil heller se det slik: Øret er forgjengelig, lyder er forgjengelige, hørselsbevisstheten er forgjengelig, hørselspersepsjonen er forgjengelig, og gode, vonde og nøytrale følelser som kan oppstå som følge av hørselspersepsjonen, er også forgjengelige.</p>
<p>La nå være å skjære bort luktesansen med en brennhet og rødglødende kniv. Jeg vil heller se det slik: Nesa er forgjengelig, dufter er forgjengelige, luktebevisstheten er forgjengelig, luktepersepsjonen er forgjengelig, og gode, vonde og nøytrale følelser som kan oppstå som følge av luktepersepsjonen, er også forgjengelige.</p>
<p>La nå være å skjære bort smakssansen med en brennhet og rødglødende barberkniv. Jeg vil heller se det slik: Tunga er forgjengelig, smaksinntrykk er forgjengelige, smaksbevisstheten er forgjengelig, smakspersepsjonen er forgjengelig, og gode, vonde og nøytrale følelser som kan oppstå som følge av smakspersepsjonen, er også forgjengelige.</p>
<p>La nå være å skjære bort kroppssansen med et brennhett og rødglødende sverd. Jeg vil heller se det slik: kroppen er forgjengelig, berøringer er forgjengelige, kroppsbevisstheten er forgjengelig, kroppspersepsjonen er forgjengelig, og gode, vonde og nøytrale følelser som kan oppstå som følge av kroppspersepsjonen, er også forgjengelige.</p>
<p>La nå være å sove. Jeg vil heller se det slik: sinnet er forgjengelig, tanker er forgjengelige, sinnsbevisstheten er forgjengelig, sinnspersepsjonen er forgjengelig, og gode, vonde og nøytrale følelser som kan oppstå som følge av sinnspersepsjonen, er også forgjengelige.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
