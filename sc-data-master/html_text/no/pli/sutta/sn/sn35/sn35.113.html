<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.113' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om å finne fred</li>
</ul>
<h1>35.113. Tilhøreren</h1>
</header>
<p>En gang var Mesteren i mursteinshallen i Natika. Mens han satt for seg selv, uttalte han disse ordene om læren:</p>
<p>«Betinget av øyet og synlige former oppstår synsbevisstheten . Når disse tre kommer sammen, oppstår synspersepsjon, og betinget av synspersepsjonen oppstår følelser. Betinget av følelser oppstår begjær. Betinget av begjæret oppstår involveringer. Betinget av involveringer oppstår forventningsmønstre. Betinget av forventningsmønstrene skjer det tilblivelse. Betinget av tilblivelse oppstår forfall og undergang, sorg, klage, smerte, tungsinn og jammer. Slik oppstår all denne lidelsen. Betinget av øret … nesa … tunga … kroppen … sinnet oppstår sinnsbevisstheten . Når disse tre kommer sammen, oppstår sinnspersepsjon, og betinget av sinnspersepsjonen oppstår følelser. Betinget av følelser oppstår begjær. Betinget av begjæret oppstår involveringer. Betinget av involveringer oppstår forventningsmønstre. Betinget av forventningsmønstrene skjer det tilblivelse. Betinget av tilblivelse oppstår forfall og undergang, sorg, klage, smerte, tungsinn og jammer. Slik oppstår all denne lidelsen.</p>
<p>Betinget av øyet og synlige former oppstår synsbevisstheten . Når disse tre kommer sammen, oppstår synspersepsjon, og betinget av synspersepsjonen oppstår følelser. Betinget av følelser oppstår begjær. Når du gjør fullstendig slutt på dette begjæret, tar involveringene slutt. Når involveringene tar slutt, tar forventningsmønstrene slutt. Når forventningsmønstrene tar slutt, skjer det ingen tilblivelse. Når det ikke skjer noen tilblivelse, skjer det heller ikke noe forfall og undergang, sorg, klage, smerte, tungsinn og jammer. Slik tar all denne lidelsen slutt. Betinget av øret … nesa … tunga … kroppen … sinnet oppstår sinnsbevisstheten . Når disse tre kommer sammen, oppstår sinnspersepsjon, og betinget av sinnspersepsjonen oppstår følelser. Betinget av følelser oppstår begjær. Når du gjør fullstendig slutt på dette begjæret, tar involveringene slutt. Når involveringene tar slutt, tar forventningsmønstrene slutt. Når forventningsmønstrene tar slutt, skjer det ingen tilblivelse. Når det ikke skjer noen tilblivelse, skjer det heller ikke noe forfall og undergang, sorg, klage, smerte, tungsinn og jammer. Slik tar all denne lidelsen slutt.»</p>
<p>En munk sto og lyttet til dette. Mesteren fikk se ham og spurte:</p>
<p>«Hørte du det jeg sa om læren, munk?»</p>
<p>«Ja, Mester.»</p>
<p>«Lær deg disse ordene om læren, munk, lær deg dem utenat. Husk disse ordene om læren. Disse ordene om læren vil være til nytte for deg, munk, for de viser deg hvordan du kan begynne å leve et opphøyd liv.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
