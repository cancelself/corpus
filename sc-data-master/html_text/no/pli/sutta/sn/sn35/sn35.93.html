<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.93' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet med Channa</li>
</ul>
<h1>35.93. Den andre teksten om det som opptrer i par</h1>
</header>
<p>«Den skjelnende bevisstheten oppstår betinget av noe som opptrer i par, munker. Og hva er dette? Synsbevisstheten oppstår betinget av øyet og synlige former. Øyet er uvarig. Det vil forandre seg og bli annerledes. Synlige former er uvarige. De vil forandre seg og bli annerledes. Disse to vibrerer og skjelver. De er uvarige, de vil forandre seg og de vil bli annerledes. Synsbevisstheten er uvarig. Den vil forandre seg og bli annerledes. Det som er årsaken og betingelsen for at synsbevisstheten skal oppstå, denne årsaken og betingelsen er uvarig, den vil forandre seg og bli annerledes. Og hvordan kan synsbevisstheten være permanent hvis den er oppstått ut fra årsaker og betingelser som er uvarige? Når disse tre prosessene møtes, kommer sammen og påvirker hverandre, kalles det synspersepsjon. Synspersepsjonen er også uvarig, den vil forandre seg og bli annerledes. Det som er årsaken og betingelsen for at synspersepsjonen skal oppstå, denne årsaken og betingelsen er uvarig, den vil forandre seg og bli annerledes. Og hvordan kan synspersepsjonen være permanent hvis den er oppstått ut fra årsaker og betingelser som er uvarige? Ut fra persepsjonen oppstår følelser, ut fra persepsjonen oppstår tanker og ut fra persepsjonen oppstår viten. Disse prosessene vibrerer og skjelver også. De er uvarige, de vil forandre seg og de vil bli annerledes.</p>
<p>Hørselsbevisstheten oppstår betinget av øret og lyder … luktebevisstheten … smaksbevisstheten … kroppsbevisstheten … sinnsbevissstheten oppstår betinget av sinnet og ideer. Sinnet er uvarig. Det vil forandre seg og bli annerledes. Ideer er uvarige. De vil forandre seg og bli annerledes. Disse to vibrerer og skjelver. De er uvarige, de vil forandre seg og de vil bli annerledes. Sinnsbevisstheten er uvarig. Den vil forandre seg og bli annerledes. Det som er årsaken og betingelsen for at sinnsbevisstheten skal oppstå, denne årsaken og betingelsen er uvarig, den vil forandre seg og bli annerledes. Og hvordan kan sinnsbevisstheten være permanent hvis den er oppstått ut fra årsaker og betingelser som er uvarige? Når disse tre prosessene møtes, kommer sammen og påvirker hverandre, kalles det sinnspersepsjon. Sinnspersepsjonen er også uvarig, den vil forandre seg og bli annerledes. Det som er årsaken og betingelsen for at sinnspersepsjonen skal oppstå, denne årsaken og betingelsen er uvarig, den vil forandre seg og bli annerledes. Og hvordan kan sinnspersepsjonen være permanent hvis den er oppstått ut fra årsaker og betingelser som er uvarige? Ut fra persepsjonen oppstår følelser, ut fra persepsjonen oppstår tanker og ut fra persepsjonen oppstår viten. Disse prosessene vibrerer og skjelver også. De er uvarige, de vil forandre seg og de vil bli annerledes. Slik oppstår den skjelnende bevissthet i parsammensetninger.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
