<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.231' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om havet</li>
</ul>
<h1>35.231. Treet med sevje</h1>
</header>
<p>«Hvis en munk eller nonne reagerer på synlige former med lidenskap, hat eller vrangforestillinger, og ikke klarer å kvitte seg med denne lidenskapen, dette hatet eller disse vrangforestillingene, vil dette føre til at selv ubetydelige småting vokser slik i sinnet at de dominerer det – for ikke da å snakke om viktige saker. Og hvorfor? Jo det er nettopp fordi lidenskapen, hatet eller vrangforestillingene får lov til å vokse og dominere sinnet.</p>
<p>Hvis en munk eller nonne reagerer på lyder … dufter … smaksinntrykk … berøringer … ideer med lidenskap, hat eller vrangforestillinger, og ikke klarer å kvitte seg med denne lidenskapen, dette hatet eller disse vrangforestillingene, vil dette føre til at selv ubetydelige småting vokser slik i sinnet at de dominerer det – for ikke da å snakke om viktige saker. Og hvorfor? Jo det er nettopp fordi lidenskapen, hatet eller vrangforestillingene får lov til å vokse og dominere sinnet.</p>
<p>Det er som om det skulle komme en mann med ei skarp øks og hogge ned et ungt fikentre eller banyantre, munker. Ville han finne noe sevje i dette treet?»</p>
<p>«Ja, Mester.»</p>
<p>«Og hvorfor det, munker?»</p>
<p>«Fordi det er sevje der, Mester.»</p>
<p>«Nettopp, munker, slik er det. Hvis en munk eller nonne reagerer på synlige former med lidenskap, hat eller vrangforestillinger, og ikke klarer å kvitte seg med denne lidenskapen, dette hatet eller disse vrangforestillingene, vil dette føre til at selv ubetydelige småting vokser slik i sinnet at de dominerer det – for ikke da å snakke om viktige saker. Og hvorfor? Jo det er nettopp fordi lidenskapen, hatet eller vrangforestillingene får lov til å vokse og dominere sinnet.</p>
<p>Hvis en munk eller nonne reagerer på lyder … dufter … smaksinntrykk … berøringer … ideer med lidenskap, hat eller vrangforestillinger, og ikke klarer å kvitte seg med denne lidenskapen, dette hatet eller disse vrangforestillingene, vil dette føre til at selv ubetydelige småting vokser slik i sinnet at de dominerer det – for ikke da å snakke om viktige saker. Og hvorfor? Jo det er nettopp fordi lidenskapen, hatet eller vrangforestillingene får lov til å vokse og dominere sinnet.</p>
<p>Hvis derimot en munk eller nonne ikke reagerer på synlige former med lidenskap, hat eller vrangforestillinger, men klarer å kvitte seg med denne lidenskapen, dette hatet eller disse vrangforestillingene, vil dette føre til at selv viktige saker ikke vokser slik i sinnet at de dominerer det – for ikke da å snakke om ubetydelige småting . Og hvorfor? Jo det er nettopp fordi lidenskapen, hatet eller vrangforestillingene ikke får lov til å vokse og dominere sinnet.</p>
<p>Hvis en munk eller nonne ikke reagerer på lyder … dufter … smaksinntrykk … berøringer … ideer med lidenskap, hat eller vrangforestillinger, men klarer å kvitte seg med denne lidenskapen, dette hatet eller disse vrangforestillingene, vil dette føre til at selv viktige saker ikke vokser slik i sinnet at de dominerer det – for ikke da å snakke om ubetydelige småting . Og hvorfor? Jo det er nettopp fordi lidenskapen, hatet eller vrangforestillingene ikke får lov til å vokse og dominere sinnet.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
