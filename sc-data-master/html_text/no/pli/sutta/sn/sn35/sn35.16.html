<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.16' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet med par-tekster</li>
</ul>
<h1>35.16. Den andre teksten om å lete etter nytelse</h1>
</header>
<p>«Jeg var på leting etter nytelsene ved synlige former, munker, og jeg fant dem. Med min innsikt har jeg klart sett alle de nytelser synlige former kan gi. Jeg var på leting etter ulempene ved synlige former, og jeg fant dem. Med min innsikt har jeg klar sett alle de ulemper synlige former kan gi. Jeg var på leting etter frigjøring fra synlige former, og jeg fant den. Med min innsikt har jeg klart sett hvordan man kan frigjøre seg fra synlige former.</p>
<p>Jeg var på leting etter nytelsene ved lyder … dufter … smaksinntrykk … berøringer … sinnstilstander, og jeg jeg fant dem. Med min innsikt har jeg klart sett alle de nytelser sinnstilstander kan gi. Jeg var på leting etter ulempene ved sinnstilstander, og jeg fant dem. Med min innsikt har jeg klar sett alle de ulemper sinnstilstander kan gi. Jeg var på leting etter frigjøring fra sinnstilstander, og jeg fant den. Med min innsikt har jeg klart sett hvordan man kan frigjøre seg fra sinnstilstander.</p>
<p>Så lenge jeg ikke så nytelsen som nytelse, ulempene som ulemper og frigjøringen som frigjøring i forbindelse med disse seks ytre sansefeltene, så lenge jeg ikke så dette slik det virkelig er, så lenge var jeg heller ikke i stand til å oppnå den fulle og uforlignelige oppvåkningen her i denne verden med dens guder, djevler, brahmaner, filosofer, fyrster og andre mennesker. Men da jeg så nytelsen som nytelse, ulempene som ulemper og frigjøringen som frigjøring i forbindelse med disse seks ytre sansefeltene, da jeg så dette slik det virkelig er, da klarte jeg å oppnå den fulle og uforlignelige oppvåkningen her i denne verden med dens guder, djevler, brahmaner, filosofer, fyrster og andre mennesker. Da fant jeg innsikt og kunnskap om at min frigjøring var urokkelig, dette var min siste fødsel, og det blir ingen ny eksistens etter denne.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
