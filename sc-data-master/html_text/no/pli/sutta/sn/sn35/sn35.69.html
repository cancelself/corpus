<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.69' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om Migajala</li>
</ul>
<h1>35.69. Upasena og den giftige slangen</h1>
</header>
<p>En gang da munkene Sariputta og Upasena var i Rajagaha, oppholdt de seg i Slangeskjoldgrotten i Den kjølige lunden. Da falt det en giftslange ned på Upasena. Upasena sa:</p>
<p>«Legg denne kroppen på ei feltseng og bær den ut, min venn. Deretter kan du spre den for alle vinder som støv og rusk.»</p>
<p>Sariputta svarte:</p>
<p>«Men jeg ser ikke noen forandringer på kroppen din, min venn. Jeg kan ikke se noen endring til det verre! Likevel ber du meg legge kroppen din på ei feltseng, bære den ut og spre den som støv og rusk!»</p>
<p>«Hvis en person mener at ‘jeg er øyet’ eller ‘øyet er mitt’, hvis han mener at ‘jeg er øret’, ‘øret er mitt’, ‘jeg er nesa’, ‘nesa er mi’, ‘jeg er tunga’, ‘tunga er mi’, ‘jeg er kroppen’, kroppen er min’, eller hvis han mener at ‘jeg er sinnet’ eller ‘sinnet er mitt’, da kan det tenkes man ville kunne se noen forandringer på kroppen hans. Da kunne man nok se en endring til det verre. Men jeg mener ikke dette at ‘jeg er øyet’ eller ‘øyet er mitt’, hvis han mener at ‘jeg er øret’, ‘øret er mitt’, ‘jeg er nesa’, ‘nesa er mi’, ‘jeg er tunga’, ‘tunga er mi’, ‘jeg er kroppen’, kroppen er min’, eller hvis han mener at ‘jeg er sinnet’ eller ‘sinnet er mitt’, min venn. Så hvordan skal man da kunne se noen forandringer på kroppen? Hvordan skal man da kunne se en endring til det verre?»</p>
<p>På den måten rykket Upasena opp alle tendenser til følelser av meg og mitt. Derfor mente han ikke at ‘jeg er øyet’ eller ‘øyet er mitt’, hvis han mener at ‘jeg er øret’, ‘øret er mitt’, ‘jeg er nesa’, ‘nesa er mi’, ‘jeg er tunga’, ‘tunga er mi’, ‘jeg er kroppen’, kroppen er min’, eller hvis han mener at ‘jeg er sinnet’ eller ‘sinnet er mitt’. Derfor tok munkene kroppen hans, la den på ei feltseng, bar den ut og strødde den for alle vinder som støv og rusk.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
