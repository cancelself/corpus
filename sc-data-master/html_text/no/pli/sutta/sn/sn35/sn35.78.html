<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.78' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om sykdom</li>
</ul>
<h1>35.78. Samtale med Radha om det som ikke er oss selv</h1>
</header>
<p>Munken Radha gikk bort til Mesteren, hilste høflig på ham, satte seg ned og sa:</p>
<p>«Det hadde vært fint om du kunne gi meg et kortfattet sammendrag av læren, Mester, slik at jeg kan være for meg selv og praktisere læren med iver og flid.»</p>
<p>«Du bør slippe taket i lysten på det som ikke er deg selv, Radha. Og hva er det som ikke er deg selv, som du bør slippe taket i lysten på? Øyet er ikke deg selv, synlige former er ikke deg selv, synsbevisstheten er ikke deg selv, synspersepsjonen er ikke deg selv, de gode, vonde eller nøytrale følelsene som oppstår som følge av synspersepsjonen er ikke deg selv. Du bør slippe taket i lysten på alle disse. Øret … nesa … tunga … kroppen … sinnet … ideer … sinnsbevisstheten … sinnspersepsjonen … de gode, vonde eller nøytrale følelsene som oppstår som følge av sinnspersepsjonen er ikke deg selv. Du bør slippe taket i lysten på alle disse. Dette er det som ikke er deg selv, og som du bør slippe taket i lysten på.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
