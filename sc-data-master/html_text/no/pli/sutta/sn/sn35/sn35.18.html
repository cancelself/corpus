<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.18' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet med par-tekster</li>
</ul>
<h1>35.18. Hvis det ikke hadde vært noen nytelse, andre tekst</h1>
</header>
<p>«Hvis ikke synlige former hadde gitt noen nytelser, ville ikke levende vesener ha vært så lidenskapelig opptatt av dem, munker. Men siden synlige former gir nytelser, er levende vesener lidenskapelig opptatt av dem. Hvis ikke synlige former hadde gitt noen lidelser, ville levende vesener ikke ha klart å slippe taket i dem. Men siden synlige former gir lidelser, klarer levende vesener å slippe taket i dem. Hvis det ikke hadde vært mulig å bli fri fra synlige former, ville ikke levende vesener ha klart å gjøre seg fri fra dem. Men siden det er mulig å bli fri fra synlige former, klarer levende vesener å bli fri fra dem.</p>
<p>Hvis ikke lyder … dufter … smaksinntrykk … berøringer … sinnstilstander hadde gitt noen nytelser, ville ikke levende vesener ha vært så lidenskapelig opptatt av dem, munker. Men siden sinnstilstander gir nytelser, er levende vesener lidenskapelig opptatt av dem. Hvis ikke sinnstilstander hadde gitt noen lidelser, ville levende vesener ikke ha klart å slippe taket i dem. Men siden sinnstilstander gir lidelser, klarer levende vesener å slippe taket i dem. Hvis det ikke hadde vært mulig å bli fri fra sinnstilstander, ville ikke levende vesener ha klart å gjøre seg fri fra dem. Men siden det er mulig å bli fri fra sinnstilstander, klarer levende vesener å bli fri fra dem.</p>
<p>Så lenge levende vesener ikke ser nytelsen som nytelse, ulempene som ulemper og frigjøringen som frigjøring i forbindelse med disse seks ytre sansefeltene, så lenge de ikke ser dette slik det virkelig er, så lenge er de heller ikke i stand til å oppnå den fulle og uforlignelige oppvåkningen her i denne verden med dens guder, djevler, brahmaner, filosofer, fyrster og andre mennesker. Men når de ser nytelsen som nytelse, ulempene som ulemper og frigjøringen som frigjøring i forbindelse med disse seks indre sansefeltene, når de ser dette slik det virkelig er, da klarer de å løsrive seg fra denne verden med dens guder, djevler, brahmaner, filosofer, fyrster og andre mennesker. Da bryter de lenkene og blir fri og river ned alle sperrer i sinnet.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
