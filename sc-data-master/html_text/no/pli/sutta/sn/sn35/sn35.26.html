<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.26' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om alt</li>
</ul>
<h1>35.26. Den første teksten om manglende forståelse</h1>
</header>
<p>«Den som ikke kjenner og forstår alt, og som ikke mister lidenskapen etter det og slipper taket i det, er ute av stand til å slukke lidelsene. Hva er det man ikke kjenner og forstår, hva er det man ikke mister lidenskapen etter og slipper tak i slik at man ikke er i stand til å slukke lidelsene, munker?</p>
<p>Når man ikke kjenner og forstår øyet, når man ikke mister lidenskapen etter det og ikke slipper taket i det, er man ute av stand til å slukke lidelsene. Når man ikke kjenner og forstår synlige former, når man ikke mister lidenskapen etter dem og ikke slipper taket i dem, er man ute av stand til å slukke lidelsene. Når man ikke kjenner og forstår synsbevisstheten, når man ikke mister lidenskapen etter den og ikke slipper taket i den, er man ute av stand til å slukke lidelsene. Når man ikke kjenner og forstår synspersepsjonen, når man ikke mister lidenskapen etter den og ikke slipper taket i den, er man ute av stand til å slukke lidelsene. Når man ikke kjenner og forstår de gode, vonde eller nøytrale følelsene som oppstår betinget av synspersepsjonen, når man ikke mister lidenskapen etter dem og ikke slipper taket i dem, er man ute av stand til å slukke lidelsene.</p>
<p>Når man ikke kjenner og forstår øret … nesa … tunga … kroppen … sinnet, når man ikke mister lidenskapen etter det og ikke slipper taket i det, er man ute av stand til å slukke lidelsene. Når man ikke kjenner og forstår sinnstilstander, når man ikke mister lidenskapen etter dem og ikke slipper taket i dem, er man ute av stand til å slukke lidelsene. Når man ikke kjenner og forstår sinnsbevisstheten, når man ikke mister lidenskapen etter den og ikke slipper taket i den, er man ute av stand til å slukke lidelsene. Når man ikke kjenner og forstår sinnspersepsjonen, når man ikke mister lidenskapen etter den og ikke slipper taket i den, er man ute av stand til å slukke lidelsene. Når man ikke kjenner og forstår de gode, vonde eller nøytrale følelsene som oppstår betinget av sinnspersepsjonen, når man ikke mister lidenskapen etter dem og ikke slipper taket i dem, er man ute av stand til å slukke lidelsene. Dette er alt det man verken kjenner eller forstår, og den som ikke mister lidenskapen etter det og slipper taket i det, er ute av stand til å slukke lidelsene.</p>
<p>Den som derimot kjenner og forstår alt, og som mister lidenskapen etter det og slipper taket i det, er i stand til å slukke lidelsene. Hva er det man kjenner og forstår, hva er det man mister lidenskapen etter og slipper tak i og blir i stand til å slukke lidelsene, munker?</p>
<p>Når man kjenner og forstår øyet, når man mister lidenskapen etter det og slipper taket i det, er man i stand til å slukke lidelsene. Når man kjenner og forstår synlige former, når man mister lidenskapen etter dem og slipper taket i dem, er man i stand til å slukke lidelsene. Når man kjenner og forstår synsbevisstheten, når man mister lidenskapen etter den og slipper taket i den, er man i stand til å slukke lidelsene. Når man kjenner og forstår synspersepsjonen, når man mister lidenskapen etter den og slipper taket i den, er man i stand til å slukke lidelsene. Når man kjenner og forstår de gode, vonde eller nøytrale følelsene som oppstår betinget av synspersepsjonen, når man mister lidenskapen etter dem og slipper taket i dem, er man i stand til å slukke lidelsene.</p>
<p>Når man kjenner og forstår øret … nesa … tunga … kroppen … sinnet, når man mister lidenskapen etter det og slipper taket i det, er man i stand til å slukke lidelsene. Når man kjenner og forstår sinnstilstander, når man mister lidenskapen etter dem og slipper taket i dem, er man i stand til å slukke lidelsene. Når man kjenner og forstår sinnsbevisstheten, når man mister lidenskapen etter den og slipper taket i den, er man i stand til å slukke lidelsene. Når man kjenner og forstår sinnspersepsjonen, når man mister lidenskapen etter den og slipper taket i den, er man i stand til å slukke lidelsene. Når man kjenner og forstår de gode, vonde eller nøytrale følelsene som oppstår betinget av sinnspersepsjonen, når man mister lidenskapen etter dem og slipper taket i dem, er man i stand til å slukke lidelsene. Dette er alt det man verken kjenner eller forstår, og den som mister lidenskapen etter det og slipper taket i det, er i stand til å slukke lidelsene. Dette er alt det man bør kjenne og forstå, og den som mister lidenskapen etter det og slipper taket i det, er i stand til å slukke lidelsene.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
