<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.129' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om husherrer</li>
</ul>
<h1>35.129. Ghosita</h1>
</header>
<p>En gang da Ananda var i Kosambi, holdt han til i Ghositas park. Da kom husherren Ghosita bort til ham, hilste høflig og satte seg ned. Så sa han:</p>
<p>«Man snakker om forskjellige sanseopplevelser, Ananda. Hva har Mesteren sagt om forskjellige sanseopplevelser?»</p>
<p>«Når synssansen, tiltalende former og en synsbevissthet som kan gi behag, opptrer samtidig, oppstår en følelse av behag ut fra denne persepsjonen, husherre. Når synssansen, utiltalende former og en synsbevissthet som kan gi ubehag, opptrer samtidig, oppstår en følelse av ubehag ut fra denne persepsjonen. Når synssansen, former som verken er tiltalende eller utiltalende og en synsbevissthet som verken gir behag eller ubehag, opptrer samtidig, oppstår en følelse av verken behag eller ubehag ut fra denne persepsjonen.</p>
<p>Når hørselssansen … luktesansen … smakssansen … berøringssansen … sinnet, tiltalende tanker og en sinnsbevissthet som kan gi behag, opptrer samtidig, oppstår en følelse av behag ut fra denne persepsjonen. Når sinnssansen, utiltalende tanker og en sinnsbevissthet som kan gi ubehag, opptrer samtidig, oppstår en følelse av ubehag ut fra denne persepsjonen. Når sinnssansen, tanker som verken er tiltalende eller utiltalende og en sinnsbevissthet som verken gir behag eller ubehag, opptrer samtidig, oppstår en følelse av verken behag eller ubehag ut fra denne persepsjonen. Dette har Mesteren sagt om forskjellige sanseopplevelser, Ghosita.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
