<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn35.97' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Om de seks sansefelter</li>
<li class='vagga'>Kapitlet om de seks sansefeltene</li>
</ul>
<h1>35.97. Et liv i sløvhet</h1>
</header>
<p>«Jeg skal forklare for dere hva som menes med et liv i sløvhet, munker og jeg skal forklare for dere hva som menes med et liv i iherdighet, så hør godt etter. Hva er så et liv i sløvhet? Den som ikke kan styre blikket sitt, får sinnet overflømmet med inntrykk. Disse synsinntrykkene hos en som får sinnet overflømmet, gir ingen glede, og når de ikke gir noen glede, skaper de heller ikke noen interesse. Når de ikke skaper noen interesse, gir de heller ikke ro i sinnet, og den som ikke finner ro i sinnet, føler seg elendig. Når han føler seg elendig, finner han heller ikke noen konsentrasjon, og et ukonsentrert sinn kan ikke erkjenne fenomenene slik de er. Når han ikke erkjenner fenomenene slik de er, sies det at han lever et liv i sløvhet.</p>
<p>Den som ikke kan styre hørselen … luktesansen … smakssansen … berøringssansen … tankene sine, får sinnet overflømmet med inntrykk. Disse synsinntrykkene hos en som får sinnet overflømmet, gir ingen glede, og når de ikke gir noen glede, skaper de heller ikke noen interesse. Når de ikke skaper noen interesse, finner han heller ikke ro, og den som ikke finner ro, føler seg elendig. Når han føler seg elendig, finner han heller ikke noen konsentrasjon, og et ukonsentrert sinn kan ikke erkjenne fenomenene slik de er. Når han ikke erkjenner fenomenene slik de er, sies det at han lever et liv i sløvhet.</p>
<p>Hva er så et liv i iherdighet? Den som kan styre blikket sitt, får ikke sinnet overflømmet med inntrykk. Når han ikke får sinnet overflømmet av synsinntrykk, finner han glede, og når han finner glede, skaper det interesse. Når han får interesse, finner han også ro i kroppen, og den som finner ro i kroppen, føler seg vel. Når han føler seg vel, finner han også konsentrasjon, og et konsentrert sinn kan erkjenne fenomenene slik de er. Når han erkjenner fenomenene slik de er, sies det at han lever et liv i iherdighet.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
