<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn4.16' lang='no'>
<header>
<ul>
<li class='division'>Tekster fordelt etter tema</li>
<li>Boken med vers</li>
<li>Samtaler med Mara</li>
</ul>
<h1>4.16. Bollene</h1>
</header>
<p>En gang da Mesteren var i Savatthi, underviste, gledet, oppmuntret og inspirerte han munkene med ord om læren., og han forklarte dem om de fem involveringsfaktorene. Og munkene fulgte oppmerksom med og lyttet til læren med dyp konsentrasjon.</p>
<p>Den onde Mara så dette og fikk lyst til å forstyrre ham. Det sto mange boller til tørk der, og Mara tok skikkelse som en okse og gikk bortover mot bollene. En av munkene ropte:</p>
<p>«Pass på, den oksen kommer til å knuse bollene!»</p>
<p>Men Mesteren sa:</p>
<p>«Det er ikke noen okse, munk. Det er den onde Mara som har kommet for å forstyrre dere.»</p>
<p>Da Mesteren hadde gjennomskuet Mara, sa han:</p>
<blockquote class='gatha'>
<p>«Jeg er ikke det som kalles form, og heller<br>
ikke følelse, identifikasjon eller bevissthet.<br>
Dette er ikke mitt, og jeg lar meg ikke beruse av det.<br>
Den som slik er avruset og har funnet fred,<br>
som er blitt fri fra alle bindinger,<br>
vil aldri bli funnet av Maras hær<br>
uansett hvor de leter etter ham.»</p>
</blockquote>
<p>Da forsto Mara at Mesteren hadde gjennomskuet ham. Trist og nedslått forsvant han på flekken.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2015</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
