<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn3.2' lang='no'>
<header>
<ul>
<li class='division'>Tekster fordelt etter tema 3</li>
<li>Boken med vers</li>
<li>Samtaler i Kosala</li>
</ul>
<h1>3.2. Det som ødelegger et menneske</h1>
</header>
<p>I Savatthi, kom kong Pasenadi av Kosala bort til Mesteren, hilste høflig på ham og satte seg ned. Så sa han:</p>
<p>«Hvor mange faktorer i menneskesinnet er det som skader og ødelegger en person og medfører smerte og ubehag når de oppstår, Mester?»</p>
<p>«Det er tre faktorer i menneskesinnet som skader og ødelegger en person og medfører smerte og ubehag når de oppstår, store konge. Og hvilke tre? Når det oppstår grådighet i menneskesinnet, ødelegger det en person og medfører smerte og ubehag. Når det oppstår hat i menneskesinnet, ødelegger det en person og medfører smerte og ubehag. Og når det oppstår vrangforestillinger i menneskesinnet, ødelegger det en person og medfører smerte og ubehag. Dette er de tre faktorene i menneskesinnet som skader og ødelegger en person og medfører smerte og ubehag når de oppstår, store konge.</p>
<blockquote class='gatha'>
<p>Grådighet, hat og vrangforestillinger<br>
ødelegger menneskets sinn.<br>
Man skaper dem selv til eget forderv,<br>
slik sivets frø ødelegger morplanten.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2015</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
