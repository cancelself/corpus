<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.28' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet med Udayi</li>
</ul>
<h1>46.28. Gjennombrudd</h1>
</header>
<p>«Jeg skal lære dere veien som fører til gjennombrudd, munker, så hør godt etter! Og hvordan er veien som fører til gjennombrudd? Det er de sju oppvåkningsfaktorene. Hvilke sju? Det er oppvåkningsfaktoren oppmerksomhet, oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt.»</p>
<p>Da munken Udayi hørte dette, spurte han:</p>
<p>«Hvordan skal disse sju oppvåkningsfaktorene utvikles og praktiseres for å føre til gjennombrudd, Mester?»</p>
<p>«Her utvikler munken oppvåkningsfaktoren oppmerksomhet, basert på ensomhet, nøkternhet, avslutning og med tanke på å gi avkall, Udayi, slik at den blir sterk, stor, grenseløs og fri fra motvilje. Når sinnet hans har utviklet oppvåkningsfaktoren oppmerksomhet, trenger det gjennom og bryter ned ansamlingene av grådighet, hat og uvitenhet i sinnet. På samme måten utvikler han oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt basert på ensomhet, nøkternhet, avslutning og med tanke på å gi avkall, slik at den blir sterk, stor, grenseløs og fri fra motvilje. Når sinnet hans har utviklet disse oppvåkningsfaktorene, trenger det gjennom og bryter ned ansamlingene av grådighet, hat og uvitenhet i sinnet. Når de sju oppvåkningsfaktorene blir utviklet og praktisert på denne måten, Udayi, fører de til gjennombrudd.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
