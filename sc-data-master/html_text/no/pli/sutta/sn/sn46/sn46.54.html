<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.54' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet med samtaler</li>
</ul>
<h1>46.54. Vennlighet</h1>
</header>
<p>En gang da Mesteren var i koliyaenes land, holdt han til i en av byene deres som het Haliddavasana. Tidlig en morgen var det flere munker som kledde på seg, tok kappe og bolle og gikk til Haliddavasana for å motta matgaver. Men så sa de til hverandre:</p>
<p>«Det er for tidlig å gå inn til Haliddavasana for å få mat. Kanskje vi heller skulle gå til den parken der det finnes omvandrende filosofer som tilhører andre skoler?»</p>
<p>Dermed gikk de til den parken der omvandrende filosofer fra andre skoler holdt til. Da de kom dit, hilste de høflig på dem og snakket vennlig med dem, før de satte seg ned hos dem.</p>
<p>Da munkene hadde satt seg, sa de andre filosofene:</p>
<p>«Filosofen Gotama underviser elevene sine slik, mine venner:</p>
<p>‘Kom her, munker! Driv ut de fem hindringene, de fem forurensningene som svekker visdommen, så du fyller han først den ene himmelretningen med vennlige tanker, så den andre, tredje og fjerde himmelretningen, oppover, nedover og på tvers. Du tenker store, opphøyde og grenseløst vennlige tanker om hele verden, tanker som er fri fra hat og motvilje.</p>
<p>På samme måte fyller du den ene himmelretningen med medlidenhet … medglede … sinnslikevekt, så den andre, tredje og fjerde himmelretningen, oppover, nedover og på tvers. Du tenker store, opphøyde og grenseløse tanker fulle av sinnslikevekt om hele verden, tanker som er fri fra hat og motvilje.’</p>
<p>Vi underviser også våre elever slik, og sier:</p>
<p>‘Kom her, mine venner! Driv ut de fem hindringene, de fem forurensningene som svekker visdommen, så du fyller han først den ene himmelretningen med vennlige tanker, så den andre, tredje og fjerde himmelretningen, oppover, nedover og på tvers. Du tenker store, opphøyde og grenseløst vennlige tanker om hele verden, tanker som er fri fra hat og motvilje.</p>
<p>På samme måte fyller du den ene himmelretningen med medlidenhet … medglede … sinnslikevekt, så den andre, tredje og fjerde himmelretningen, oppover, nedover og på tvers. Du tenker store, opphøyde og grenseløse tanker fulle av sinnslikevekt om hele verden, tanker som er fri fra hat og motvilje.’</p>
<p>Så hva er forskjellen, hva er det som skiller mellom Gotamas lære og undervisning og vår lære og undervisning?»</p>
<p>Munkene svarte ikke på dette. De verken sa seg enige eller uenige, men reiste seg og sa:</p>
<p>«Vi går til Mesteren og finner ut hva svaret er.»</p>
<p>Så gikk de til Mesteren, og fortalte hva som hadde hendt.</p>
<p>«Så hva er forskjellen, Mester?»</p>
<p>«Når filosofer som tilhører andre skoler sier noe slikt, munker, skal dere svare:</p>
<p>‘Men hvordan skal frigjøring av sinnet gjennom vennlighet utvikles, mine venner? Hva er målet? Hva er det beste ved den? Hva er resultatet? Hvordan skal den fullføres? Og hvordan skal frigjøring av sinnet gjennom medlidenhet … medglede … sinnslikevekt utvikles, mine venner? Hva er målet? Hva er det beste ved den? Hva er resultatet? Hvordan skal den fullføres?’</p>
<p>Hvis dere spør disse andre filosofene om dette, vil de ikke kunne svare, men blir bare enda mer forvirret. Og hvorfor? Det er fordi det ligger utenfor deres rekkevidde. Jeg kan ikke se at noen i hele verden med dens guder, djevler, brahmaner, filosofer, fyrster og andre mennesker kan gi tilfredsstillende forklaringer på disse spørsmålene utenom han som har kommet fram til sannheten, eller hans elever som har hørt det fra ham.</p>
<p>Så hvordan skal frigjøring av sinnet gjennom vennlighet utvikles, munker? Hva er målet? Hva er det beste ved den? Hva er resultatet? Hvordan skal den fullføres? Og hvordan skal frigjøring av sinnet gjennom medlidenhet … medglede … sinnslikevekt utvikles, mine venner? Hva er målet? Hva er det beste ved den? Hva er resultatet? Hvordan skal den fullføres?</p>
<p>Her utvikler munken oppvåkningsfaktoren oppmerksomhet og de øvrige oppvåkningsfaktorene knyttet til vennlighet basert på ensomhet og nøysomhet, uten lidenskaper og med avslutning som mål. Hvis han ønsker å betrakte det som er tiltalende, som utiltalende, så betrakter han det som utiltalende. Hvis han ønsker å betrakte det som er utiltalende, som tiltalende, så betrakter han det som tiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å avvise både det som er tiltalende og det som er utiltalende, og heller leve i sinnslikevekt med oppmerksomhet og klar forståelse, så gjøre han det, eller han oppnår frigjøring via det som er vakkert. Og det vakreste av alt, sier jeg, er frigjøring av sinnet gjennom vennlighet. Selv om en munk ikke har oppnådd noen høyere frigjøring, gir dette ham visdom.</p>
<p>Og hvordan skal frigjøring av sinnet gjennom medlidenhet utvikles, mine venner? Hva er målet? Hva er det beste ved den? Hva er resultatet? Hvordan skal den fullføres?</p>
<p>Her utvikler munken oppvåkningsfaktoren oppmerksomhet og de øvrige oppvåkningsfaktorene knyttet til medlidenhet basert på ensomhet og nøysomhet, uten lidenskaper og med avslutning som mål. Hvis han ønsker å betrakte det som er tiltalende, som utiltalende, så betrakter han det som utiltalende. Hvis han ønsker å betrakte det som er utiltalende, som tiltalende, så betrakter han det som tiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å avvise både det som er tiltalende og det som er utiltalende, og heller leve i sinnslikevekt med oppmerksomhet og klar forståelse, så gjøre han det. Han hever seg over enhver formbevissthet. Han føler ingen fysisk motstand, og reagerer ikke på sanseinntrykk. Han ser rommet som uendelig, og med dette går han inn på rommets uendelighet og blir der. Og det beste med rommets uendelighet, sier jeg, er frigjøring av sinnet gjennom medlidenhet. Selv om en munk ikke har oppnådd noen høyere frigjøring, gir dette ham visdom.</p>
<p>Og hvordan skal frigjøring av sinnet gjennom medglede utvikles, mine venner? Hva er målet? Hva er det beste ved den? Hva er resultatet? Hvordan skal den fullføres?</p>
<p>Her utvikler munken oppvåkningsfaktoren oppmerksomhet og de øvrige oppvåkningsfaktorene knyttet til medglede basert på ensomhet og nøysomhet, uten lidenskaper og med avslutning som mål. Hvis han ønsker å betrakte det som er tiltalende, som utiltalende, så betrakter han det som utiltalende. Hvis han ønsker å betrakte det som er utiltalende, som tiltalende, så betrakter han det som tiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å avvise både det som er tiltalende og det som er utiltalende, og heller leve i sinnslikevekt med oppmerksomhet og klar forståelse, så gjøre han det. Han hever seg over rommets uendelighet. Han ser bevisstheten som uendelig, og med dette går han inn på bevissthetens uendelighet og blir der. Og det beste med bevissthetens uendelighet, sier jeg, er frigjøring av sinnet gjennom medglede. Selv om en munk ikke har oppnådd noen høyere frigjøring, gir dette ham visdom.</p>
<p>Og hvordan skal frigjøring av sinnet gjennom sinnslikevekt utvikles, mine venner? Hva er målet? Hva er det beste ved den? Hva er resultatet? Hvordan skal den fullføres?</p>
<p>Her utvikler munken oppvåkningsfaktoren oppmerksomhet og de øvrige oppvåkningsfaktorene knyttet til sinnslikevekt basert på ensomhet og nøysomhet, uten lidenskaper og med avslutning som mål. Hvis han ønsker å betrakte det som er tiltalende, som utiltalende, så betrakter han det som utiltalende. Hvis han ønsker å betrakte det som er utiltalende, som tiltalende, så betrakter han det som tiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å betrakte både det som er tiltalende og det som er utiltalende, som utiltalende, så betrakter han det som utiltalende. Hvis han ønsker å avvise både det som er tiltalende og det som er utiltalende, og heller leve i sinnslikevekt med oppmerksomhet og klar forståelse, så gjøre han det. Han hever seg over bevissthetens uendelighet. Han ser at det ikke er noe som eksisterer, og med dette går han inn på intethetens plan og blir der. Og det beste med intethetens plan, sier jeg, er frigjøring av sinnet gjennom sinnslikevekt. Selv om en munk ikke har oppnådd noen høyere frigjøring, gir dette ham visdom.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
