<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.38' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet om hindringer</li>
</ul>
<h1>46.38. Bremser og hindringer</h1>
</header>
<p>«Det finnes fem forurensninger som bremser og hindrer sinnet og som svekker visdommen, munker. Hvilke fem? Sanselige lyster er en forurensning som bremser og hindrer sinnet og som svekker visdommen. Ondskap er en forurensning som bremser og hindrer sinnet og som svekker visdommen. Sløvhet og treghet er en forurensning som bremser og hindrer sinnet og som svekker visdommen. Stress og bekymringer er en forurensning som bremser og hindrer sinnet og som svekker visdommen. Uvisshet er en forurensning som bremser og hindrer sinnet og som svekker visdommen. Dette er de fem forurensningene som bremser og hindrer sinnet og som svekker visdommen, munker.</p>
<p>Det finnes sju oppvåkningsfaktorer som verken bremser eller hindrer sinnet eller forurenser det, men som fører til erkjennelse av frukten av frigjøring gjennom visdom hvis de blir utviklet og praktisert. Hvilke sju? Oppvåkningsfaktoren oppmerksomhet verken bremser eller hindrer sinnet eller forurenser det, men fører til erkjennelse av frukten av frigjøring gjennom visdom hvis den blir utviklet og praktisert. Oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt verken bremser eller hindrer sinnet eller forurenser det, men fører til erkjennelse av frukten av frigjøring gjennom visdom hvis den blir utviklet og praktisert.</p>
<p>Når den edles elev fokuserer på læren, retter oppmerksomheten mot den, retter hele sitt sinn mot den og lytter til læren med åpne ører, eksisterer ikke disse fem hindringene i ham. Da utvikles de sju oppvåkningsfaktorene til fullkommenhet.</p>
<p>Hvilke fem hindringer er det som da ikke eksisterer i ham? Det er sanselige lyster, ondskap, sløvhet og treghet, stress og bekymringer og uvisshet. Dette er de fem hindringene som da ikke eksisterer i ham.</p>
<p>Hvilke sju oppvåkningsfaktorer er det som da utvikles til fullkommenhet? Det er oppvåkningsfaktoren oppmerksomhet, oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt. Dette er de sju oppvåkningsfaktorene som da blir utviklet til fullkommenhet. Når den edles elev fokuserer på læren, retter oppmerksomheten mot den, retter hele sitt sinn mot den og lytter til læren med åpne ører, eksisterer ikke disse fem hindringene i ham. Da utvikles de sju oppvåkningsfaktorene til fullkommenhet.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
