<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.30' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet med Udayi</li>
</ul>
<h1>46.30. Udayi</h1>
</header>
<p>En gang da Mesteren var i sumbhaenes land, bodde han i en av byene deres som het Setaka. Da kom munken Udayi bort til ham, hilste høflig og satte seg ned. Så sa han:</p>
<p>«Det er forunderlig hvor mye min hengivenhet og respekt for deg har styrket min selvrespekt og respekt for andre, Mester! For tidligere, da jeg var husherre, var jeg ikke særlig opptatt av din lære eller av munkeordenen. Men da jeg så hvordan de var fylt av hengivenhet og respekt for deg, og av selvrespekt og respekt for andre, forlot jeg hjemmet og lot meg ordinere. Og så underviste du meg slik, Mester:</p>
<p>‘Slik er primærsanseinntrykk, slik oppstår primærsanseinntrykkene og slik blir de borte. Slik er følelser … identifikasjoner … reaksjoner … den skjelnende bevissthet, slik oppstår den og slik blir den borte.’</p>
<p>Da jeg deretter satt for meg selv og mediterte, snudde og vendte jeg på disse fem gruppene av personlighetsfaktorer, betraktet dem fra alle kanter og innså som det er, at ‘slik er lidelse, slik er lidelsens årsak, slik er lidelsens opphør og slik er veien som fører til lidelsens opphør.’ Jeg forsto læren fullt ut og tok fatt på veien, og når jeg har utviklet og praktisert denne og levd i samsvar med den, vil den føre meg til at jeg innser at det ikke oppstår noe nytt, at treningsveien er vandret til ende, – gjort er det som skulle gjøres og det er ikke noe mer som gjenstår.</p>
<p>Jeg har tatt fatt på oppvåkningsfaktoren oppmerksomhet, og når jeg har utviklet og praktisert denne og levd i samsvar med den, vil den føre meg til at jeg innser at det ikke oppstår noe nytt, at treningsveien er vandret til ende, – gjort er det som skulle gjøres og det er ikke noe mer som gjenstår. Jeg har tatt fatt på oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, og når jeg har utviklet og praktisert denne og levd i samsvar med den, vil den føre meg til at jeg innser at det ikke oppstår noe nytt, at treningsveien er vandret til ende, – gjort er det som skulle gjøres og det er ikke noe mer som gjenstår. Dette er den veien jeg har tatt fatt på, Mester, og når jeg har utviklet og praktisert denne og levd i samsvar med den, vil den føre meg til at jeg innser at det ikke oppstår noe nytt, at treningsveien er vandret til ende, – gjort er det som skulle gjøres og det er ikke noe mer som gjenstår.»</p>
<p>«Godt sagt, Udayi, godt sagt! Du har tatt fatt på veien, og når du har utviklet og praktisert denne og levd i samsvar med den, vil den føre deg til at du innser at det ikke oppstår noe nytt, at treningsveien er vandret til ende, – gjort er det som skulle gjøres og det er ikke noe mer som gjenstår.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
