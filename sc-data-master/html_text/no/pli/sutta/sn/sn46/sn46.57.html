<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.57' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet om meditasjon på innpust og utpust</li>
</ul>
<h1>46.57. De store fruktene av å meditere på skjelettet</h1>
</header>
<h2>En av to frukter</h2>
<p>En gang da Mesteren var i Savatthi, sa han:</p>
<p>«Hvis man retter oppmerksomheten mot skjelettet, og utvikler og praktiserer dette, gir det store frukter og store fordeler. Hvordan utvikler man oppmerksomhet på skjelettet, og hvordan praktiserer man det slik at det gir store frukter og store fordeler?</p>
<p>Her utvikler munken oppvåkningsfaktoren oppmerksomhet knyttet til skjelettet, basert på ensomhet og nøysomhet, uten lidenskaper og med avslutning som mål. Han utvikler oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, knyttet til skjelettet, basert på ensomhet og nøysomhet, uten lidenskaper og med avslutning som mål. På denne måten vil det gi store frukter og store fordeler å rette oppmerksomheten mot skjelettet og utvikle og praktisere dette.»</p>
<h2>Ett av to resultater</h2>
<p>Den som retter oppmerksomheten mot skjelettet og utvikler og praktiserer dette, kan forvente å oppnå ett av to resultater – enten befriende innsikt her og nå, eller hvis han fremdeles involverer seg i noe, kan han i det minste regne med ikke å vende tilbake. Hvordan utvikler man oppmerksomhet på skjelettet, og hvordan praktiserer man det slik at man oppnår enten befriende innsikt her og nå, eller hvis man fremdeles involverer seg i noe, kan man i det minste regne med ikke å vende tilbake, munker?</p>
<p>Her utvikler munken oppvåkningsfaktoren oppmerksomhet knyttet til skjelettet, basert på ensomhet og nøysomhet, uten lidenskaper og med avslutning som mål. Han utvikler oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, knyttet til skjelettet, basert på ensomhet og nøysomhet, uten lidenskaper og med avslutning som mål. På denne måten vil utvikling og praktisering av oppmerksomhet på skjelettet gi ett av to resultater – enten befriende innsikt her og nå, eller hvis man fremdeles involverer seg i noe, kan man i det minste regne med ikke å vende tilbake.</p>
<h2>Store fordeler</h2>
<p>Den som retter oppmerksomheten mot skjelettet og utvikler og praktiserer dette, oppnår store fordeler, munker. Hvordan utvikler man oppmerksomhet på skjelettet, og hvordan praktiserer man det slik at man oppnår store fordeler?</p>
<p>Her utvikler munken oppvåkningsfaktoren oppmerksomhet knyttet til skjelettet, basert på ensomhet og nøysomhet, uten lidenskaper og med avslutning som mål. Han utvikler oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, knyttet til skjelettet, basert på ensomhet og nøysomhet, uten lidenskaper og med avslutning som mål. På denne måten vil utvikling og praktisering av oppmerksomhet på skjelettet gi store fordeler.</p>
<h2>Frigjøring fra bindinger</h2>
<p>Den som retter oppmerksomheten mot skjelettet og utvikler og praktiserer dette, oppnår frigjøring fra bindinger, munker. Hvordan utvikler man oppmerksomhet på skjelettet, og hvordan praktiserer man det slik at man oppnår frigjøring fra bindinger?</p>
<p>Her utvikler munken oppvåkningsfaktoren oppmerksomhet knyttet til skjelettet, basert på ensomhet og nøysomhet, uten lidenskaper og med avslutning som mål. Han utvikler oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, knyttet til skjelettet, basert på ensomhet og nøysomhet, uten lidenskaper og med avslutning som mål. På denne måten vil utvikling og praktisering av oppmerksomhet på skjelettet gi frigjøring fra bindinger.</p>
<h2>Om å bli dypt rørt</h2>
<p>Den som retter oppmerksomheten mot skjelettet og utvikler og praktiserer dette, blir dypt rørt, munker. Hvordan utvikler man oppmerksomhet på skjelettet, og hvordan praktiserer man det slik at man blir dypt rørt?</p>
<p>Her utvikler munken oppvåkningsfaktoren oppmerksomhet knyttet til skjelettet, basert på ensomhet og nøysomhet, uten lidenskaper og med avslutning som mål. Han utvikler oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, knyttet til skjelettet, basert på ensomhet og nøysomhet, uten lidenskaper og med avslutning som mål. På denne måten vil utvikling og praktisering av oppmerksomhet på skjelettet føre til at man blir dypt rørt.</p>
<h2>Et godt liv</h2>
<p>Den som retter oppmerksomheten mot skjelettet og utvikler og praktiserer dette, får et godt liv. Hvordan utvikler man oppmerksomhet på skjelettet, og hvordan praktiserer man det slik at man får et godt liv?</p>
<p>Her utvikler munken oppvåkningsfaktoren oppmerksomhet knyttet til skjelettet, basert på ensomhet og nøysomhet, uten lidenskaper og med avslutning som mål. Han utvikler oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt, knyttet til skjelettet, basert på ensomhet og nøysomhet, uten lidenskaper og med avslutning som mål. På denne måten vil utvikling og praktisering av oppmerksomhet på skjelettet føre til at man får et godt liv.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
