<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.55' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet med samtaler</li>
</ul>
<h1>46.55. Sangarava</h1>
</header>
<p>En gang da Mesteren var i Savatthi, kom brahmanen Sangarava bort til ham. De pratet høflig sammen en stund, og brahmanen satte seg ned. Så sa han:</p>
<p>«Hva er grunnen til at jeg en dag ikke kan huske tekster jeg har øvd på i lang tid, for ikke å snakke om de jeg ikke har øvd på, Gotama? Og hva er grunnen til at jeg en dag kan huske tekster jeg ikke har øvd på i lang tid, for ikke å snakke om tekster jeg har øvd på?»</p>
<p>«Når sinnet er dominert og overveldet av sanselige lidenskaper og ikke kjenner noen virkelig vei bort fra disse lidenskapene, kan man ikke se eller vite hva som er best for en selv eller for andre, eller for begge parter, brahman. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Det er som om vannet i en bolle skulle være blandet opp med mørkerøde, gule, blå eller lyserøde fargestoffer. Da ville ikke en mann med synet i behold kunne se speilbildet sitt som det er oppe denne bollen. På samme måte er det når sinnet er dominert og overveldet av sanselige lidenskaper og ikke kjenner noen virkelig vei bort fra disse lidenskapene. Da kan man ikke se eller vite hva som er best for en selv eller for andre, eller for begge parter, brahman. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Og videre, brahman – når sinnet er dominert og overveldet av hat og ikke kjenner noen virkelig vei bort fra hatet, kan man ikke se eller vite hva som er best for en selv eller for andre, eller for begge parter. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Det er som om vannet i en bolle skulle bli satt over ilden og varmet opp slik at det koker og bobler. Da ville ikke en mann med synet i behold kunne se speilbildet sitt som det er oppe denne bollen. På samme måte er det når sinnet er dominert og overveldet av hat og ikke kjenner noen virkelig vei bort fra hatet. Da kan man ikke se eller vite hva som er best for en selv eller for andre, eller for begge parter. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Og videre, brahman – når sinnet er dominert og overveldet av sløvhet og treghet og ikke kjenner noen virkelig vei bort fra sløvheten og tregheten, kan man ikke se eller vite hva som er best for en selv eller for andre, eller for begge parter. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Det er som om vannet i en bolle skulle være dekket av slimete vannplanter. Da ville ikke en mann med synet i behold kunne se speilbildet sitt som det er oppe denne bollen. På samme måte er det når sinnet er dominert og overveldet av sløvhet og treghet og ikke kjenner noen virkelig vei bort fra sløvheten og tregheten. Da kan man ikke se eller vite hva som er best for en selv eller for andre, eller for begge parter, brahman. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Og videre, brahman – når sinnet er dominert og overveldet av stress og bekymringer og ikke kjenner noen virkelig vei bort fra stresset og bekymringene, kan man ikke se eller vite hva som er best for en selv eller for andre, eller for begge parter. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Det er som om vannet i en bolle skulle være herjet av kraftige vinder slik at det skvalper omkring og lager store bølger. Da ville ikke en mann med synet i behold kunne se speilbildet sitt som det er oppe denne bollen. På samme måte er det når sinnet er dominert og overveldet av stress og bekymringer og ikke kjenner noen virkelig vei bort fra stresset og bekymringene. Da kan man ikke se eller vite hva som er best for en selv eller for andre, eller for begge parter, brahman. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Og videre, brahman – når sinnet er dominert og overveldet av uvisshet og ikke kjenner noen virkelig vei bort fra uvissheten, kan man ikke se eller vite hva som er best for en selv eller for andre, eller for begge parter. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Det er som om vannet i en bolle skulle være skittent, fullt av gjørme og søle og stå inne i et mørkt rom. Da ville ikke en mann med synet i behold kunne se speilbildet sitt som det er oppe denne bollen. På samme måte er det når sinnet er dominert og overveldet av uvisshet og ikke kjenner noen virkelig vei bort fra uvissheten. Da kan man ikke se eller vite hva som er best for en selv eller for andre, eller for begge parter, brahman. Da kan man ikke huske tekster man har øvd på i lang tid, for ikke å snakke om de man ikke har øvd på.</p>
<p>Dette er grunnen til at man en dag ikke kan huske tekster man har øvd på i lang tid, for ikke å snakke om de manikke har øvd på, brahman.</p>
<p>Når sinnet ikke er dominert og overveldet av sanselige lidenskaper, men kjenner en virkelig vei bort fra disse lidenskapene, kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Det er som om vannet i en bolle ikke skulle være blandet opp med mørkerøde, gule, blå eller lyserøde fargestoffer. Da ville en mann med synet i behold kunne se speilbildet sitt som det er oppe denne bollen. På samme måte er det når sinnet ikke er dominert og overveldet av sanselige lidenskaper, men kjenner en virkelig vei bort fra disse lidenskapene. Da kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Og videre, brahman – når sinnet ikke er dominert og overveldet av hat, men kjenner en virkelig vei bort fra hatet, kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Det er som om vannet i en bolle ikke blir bli satt over ilden og varmet opp slik at det koker og bobler. Da ville en mann med synet i behold kunne se speilbildet sitt som det er oppe denne bollen. På samme måte er det når sinnet ikke er dominert og overveldet av hat, men kjenner en virkelig vei bort fra hatet. Da kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Og videre, brahman – når sinnet ikke er dominert og overveldet av sløvhet og treghet, men kjenner en virkelig vei bort fra sløvheten og tregheten, kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Det er som om vannet i en bolle ikke er dekket av slimete vannplanter. Da ville en mann med synet i behold kunne se speilbildet sitt som det er oppe denne bollen. På samme måte er det når sinnet ikke er dominert og overveldet av sløvhet og treghet, men kjenner en virkelig vei bort fra sløvheten og tregheten. Da kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Og videre, brahman – når sinnet ikke er dominert og overveldet av stress og bekymringer, men kjenner en virkelig vei bort fra stresset og bekymringene, kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Det er som om vannet i en bolle ikke er herjet av kraftige vinder slik at det skvalper omkring og lager store bølger. Da ville en mann med synet i behold kunne se speilbildet sitt som det er oppe denne bollen. På samme måte er det når sinnet ikke er dominert og overveldet av stress og bekymringer, men kjenner en virkelig vei bort fra stresset og bekymringene. Da kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Og videre, brahman – når sinnet ikke er dominert og overveldet av uvisshet, men kjenner en virkelig vei bort fra uvissheten, kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Det er som om vannet i en bolle ikke er skittent, fullt av gjørme og søle og heller ikke stå inne i et mørkt rom. Da ville en mann med synet i behold kunne se speilbildet sitt som det er oppe denne bollen. På samme måte er det når sinnet ikke er dominert og overveldet av uvisshet, men kjenner en virkelig vei bort fra uvissheten. Da kan man se og vite hva som er best for en selv og for andre, eller for begge parter, brahman. Da kan man huske tekster man ikke har øvd på i lang tid, for ikke å snakke om tekster man har øvd på.</p>
<p>Dette er grunnen til at man en dag kan huske tekster man ikke har øvd på i lang tid, for ikke å snakke om tekster man har øvd på</p>
<p>Disse sju oppvåkningsfaktorene er uten sperrer, uten hindringer. De forurenser ikke sinnet, og når de blir utviklet og praktisert, fører de til erkjennelsen av frukten av frigjøring gjennom kunnskap. Hvilke sju? Oppvåkningsfaktoren oppmerksomhet er uten sperrer, uten hindringer. Den forurenser ikke sinnet, og når den blir utviklet og praktisert, fører den til erkjennelsen av frukten av frigjøring gjennom kunnskap. Oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt er uten sperrer, uten hindringer. Den forurenser ikke sinnet, og når den blir utviklet og praktisert, fører den til erkjennelsen av frukten av frigjøring gjennom kunnskap.»</p>
<p>Da Sangarava hørte dette, utbrøt han:</p>
<p>«Utmerket, Gotama, utmerket! Det er som å rette opp det som var blitt veltet, eller som å åpenbare det som var skjult. Det er som å vise veien til en som var gått vill, eller som å bære lys inn i mørket, slik at den som har øyne kan se det som er der. Nettopp slik har du forklart læren på mange måter, Gotama. Nå tar jeg tilflukt i deg, Gotama, i læren og i munkefellesskapet. Vær så snill å regne meg som en legvenn, Gotama, som har tatt tilflukt fra i dag av og så lenge jeg lever.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
