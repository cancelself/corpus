<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn46.2' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Det store kapitlet</li>
<li class='subsubdivision'>Tekster om de sju oppvåkningsfaktorene</li>
<li class='vagga'>Kapitlet om fjellet</li>
</ul>
<h1>46.2. Kroppen</h1>
</header>
<p>En gang da Mesteren var i Savatthi, sa han:</p>
<p>«På samme måte som denne kroppen er avhengig av næring, basert på næring og ikke klarer seg uten næring, er det også med de fem hindringene. De er avhengige av næring, basert på næring og klarer seg ikke uten næring.</p>
<p>Hvilken næring er det som vekker lysten på sansenytelser og får den til å vokse seg sterk? Det er alt som er vakkert. Henger man seg for mye opp i dette, vekker det lysten på sansenytelser og får den til å vokse seg sterk.</p>
<p>Hvilken næring er det som vekker hat og får det til å vokse seg sterkt? Det er alle former for motvilje. Henger man seg for mye opp i dette, vekker det hat og får det til å vokse seg sterkt.</p>
<p>Hvilken næring er det som vekker sløvhet og treghet og får disse til å vokse seg sterke? Det er uvilje, gjesping, tretthet, søvnighet etter et måltid og manglende tiltakslyst. Henger man seg for mye opp i dette, vekker det sløvhet og treghet og får disse til å vokse seg sterke.</p>
<p>Hvilken næring er det som vekker uro og bekymringer og får disse til å vokse seg sterke? Det er mangel på sinnsro. Henger man seg for mye opp i dette, vekker det uro og bekymringer og får disse til å vokse seg sterke.</p>
<p>Hvilken næring er det som vekker uvisshet og får den til å vokse seg sterk? Det er slike ting som man ikke vet noe sikkert om. Henger man seg for mye opp i dette, vekker det uvisshet og får den til å vokse seg sterk.</p>
<p>På samme måte som denne kroppen er avhengig av næring, basert på næring og ikke klarer seg uten næring, er det også med de fem hindringene. De er avhengige av næring, basert på næring og klarer seg ikke uten næring.</p>
<p>På samme måte som denne kroppen er avhengig av næring, basert på næring og ikke klarer seg uten næring, er det også med de sju oppvåkningsfaktorene. De er avhengige av næring, basert på næring og klarer seg ikke uten næring.</p>
<p>Hvilken næring er det som vekker oppvåkningsfaktoren oppmerksomhet og utvikler den til fullkommenhet? Det er alle ting som støtter oppvåkningsfaktoren oppmerksomhet. Tenker man fornuftig over dette, vekker det oppvåkningsfaktoren oppmerksomhet og utvikler den til fullkommenhet.</p>
<p>Hvilken næring er det som vekker oppvåkningsfaktoren undersøkelse av fenomenene og utvikler den til fullkommenhet? Det finnes sunne og usunne fenomener, fenomener som er uklanderlige og fenomener som kan klandres, dårlige og gode fenomener, og lyse og mørke fenomener. Tenker man fornuftig over dette, vekker det oppvåkningsfaktoren undersøkelse av fenomenene og utvikler den til fullkommenhet.</p>
<p>Hvilken næring er det som vekker oppvåkningsfaktorene iherdighet og utvikler den til fullkommenhet? Det er evnen til å sette i gang, evnen til å fortsette og evnen til å fullføre. Tenker man fornuftig over dette, vekker det oppvåkningsfaktoren iherdighet og utvikler den til fullkommenhet.</p>
<p>Hvilken næring er det som vekker oppvåkningsfaktoren glede og utvikler den til fullkommenhet? Det er alle ting som støtter oppvåkningsfaktoren glede. Tenker man fornuftig over dette, vekker det oppvåkningsfaktoren glede og utvikler den til fullkommenhet.</p>
<p>Hvilken næring er det som vekker oppvåkningsfaktoren indre fred og utvikler den til fullkommenhet? Det er fred i kroppen og fred i sinnet. Tenker man fornuftig over dette, vekker det oppvåkningsfaktoren indre fred og utvikler den til fullkommenhet.</p>
<p>Hvilken næring er det som vekker oppvåkningsfaktoren konsentrasjon og utvikler den til fullkommenhet? Det er alt som bidrar til å samle sinnet og ikke skape forvirring. Tenker man fornuftig over dette, vekker det oppvåkningsfaktoren konsentrasjon og utvikler den til fullkommenhet.</p>
<p>Hvilken næring er det som vekker oppvåkningsfaktoren sinnslikevekt og utvikler den til fullkommenhet? Det er alle ting som støtter oppvåkningsfaktoren sinnslikevekt. Tenker man fornuftig over dette, vekker det oppvåkningsfaktoren sinnslikevekt og utvikler den til fullkommenhet.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
