<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn12.38' lang='no'>
<header>
<ul>
<li class='division'>Tekster fordelt etter tema</li>
<li class='vagga'>Boken om årsakssammenhenger</li>
<li class='subdivision'>Samtaler om årsakssammenhenger</li>
</ul>
<h1>12.38. Vilje</h1>
</header>
<p>En gang da Mesteren oppholdt seg i Savatthi, sa han:</p>
<p>«Det som vi ønsker, vil og er opptatt av, blir noe bevisstheten vår henger seg opp i, munker. Og det som bevisstheten henger seg opp i, har lett for å vokse for oss slik at vi prøver gjøre det til virkelighet. Når vi går inn for å virkeliggjøre dette, kommer noe til å bli til, og dette fører igjen til forfall og undergang og til sorg, klage, smerte, mismot og jammer. Slik oppstår altså alt det vi opplever som vondt.</p>
<p>Men selv om vi verken ønsker eller vil, men bare er opptatt av noe, blir det likevel noe bevisstheten vår henger seg opp i. Og det som bevisstheten henger seg opp i, har lett for å vokse for oss slik at vi prøver gjøre det til virkelighet. Når vi går inn for å virkeliggjøre dette, kommer noe til å bli til, og dette fører igjen til forfall og undergang og til sorg, klage, smerte, mismot og jammer. Slik oppstår altså alt det vi opplever som vondt.</p>
<p>Men hvis vi verken har ønske eller vilje til noe, og heller ikke er opptatt av det, blir det ikke til noe bevisstheten vår henger seg opp i, munker. Og det som bevisstheten ikke henger seg opp i, vil heller ikke vokse, og vi prøver heller ikke å gjøre det til virkelighet. Når vi ikke går inn for å virkeliggjøre det, skjer det heller ingen tilblivelse og heller ikke noe forfall og undergang, og det blir slutt på sorg, klage, smerte, mismot og jammer. Slik blir det slutt på det vi opplever som vondt.»</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2016</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
