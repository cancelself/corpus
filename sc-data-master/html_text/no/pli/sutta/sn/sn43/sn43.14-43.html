<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn43.14-43' lang='no'>
<header>
<ul>
<li class='division'>Tekster fordelt etter tema</li>
<li class='subdivision'>Samtaler om det usammensatte</li>
<li class='vagga'>Andre kapittel</li>
</ul>
<h1>43.14–43. Uten negative tendenser og så videre</h1>
</header>
<p>«Jeg skal forklare hva det vil si å være fri fra negative tendenser, og veien til å bli fri fra negative tendenser, så hør godt etter. Og hva vil det si å være fri fra negative tendenser? … Jeg skal forklare sannheten for dere, og veien som fører til sannheten, så hør godt etter. Og hva er sannheten? … Jeg skal forklare den andre bredden for dere, og veien som fører til den andre bredden, så hør godt etter. Og hva er den andre bredden? … Jeg skal forklare det subtile for dere, og veien til det subtile, så hør godt etter. Og hva er det subtile? … Jeg skal forklare det som er vanskelig å se for dere, og veien som fører til det som er vanskelig å se, så hør godt etter. Og hva er det som er vanskelig å se? … Jeg skal forklare det som ikke falmer for dere, og veien som fører til det som ikke falmer, så hør godt etter. Og hva er det som ikke falmer? … Jeg skal forklare det som er stabilt for dere, og veien som fører til det som er stabilt, så hør godt etter. Og hva er det som er stabilt? … Jeg skal forklare det som ikke går i oppløsning for dere, og veien som fører til det som ikke går i oppløsning, så hør godt etter. Og hva er det som ikke går i oppløsning? … Jeg skal forklare det usynlige for dere, og veien som fører til det usynlige, så hør godt etter. Og hva er det som er usynlig? … Jeg skal forklare det som ikke er forurenset for dere, og veien som fører til det som ikke er forurenset, så hør godt etter. Og hva er det som ikke er forurenset? …</p>
<p>Jeg skal forklare freden for dere, og veien som fører til freden, så hør godt etter. Og hva er det som er fred? … Jeg skal forklare det udødelige for dere, og veien som fører til det udødelige, så hør godt etter. Og hva er det som er udødelig? … Jeg skal forklare det herlige for dere, og veien som fører til det herlige, så hør godt etter. Og hva er det som er herlig? … Jeg skal forklare tryggheten for dere, og veien som fører til trygghet, så hør godt etter. Og hva er det som er trygghet? … Jeg skal forklare det sikre for dere, og veien som fører til det sikre, så hør godt etter. Og hva er det som er sikkert? … Jeg skal forklare slutten på grådighet for dere, og veien som fører til slutten på grådighet, så hør godt etter. Og hva er det som er slutten på grådighet? …</p>
<p>Jeg skal forklare det vidunderlige for dere, og veien som fører til det vidunderlige, så hør godt etter. Og hva er det som er vidunderlig? … Jeg skal forklare det fantastiske for dere, og veien som fører til det fantastiske, så hør godt etter. Og hva er det som er fantastisk? … Jeg skal forklare frihet fra ubehag for dere, og veien som fører til frihet fra ubehag, så hør godt etter. Og hva er det som er frihet fra ubehag? … Jeg skal forklare det som i sin natur er frihet fra ubehag for dere, og veien som fører til det som i sin natur er frihet fra ubehag, så hør godt etter. Og hva er det som i sin natur er frihet fra ubehag? … Jeg skal forklare nibbana for dere, og veien som fører til nibbana, så hør godt etter. Og hva er det som er nibbana? … Jeg skal forklare velvilje for dere, og veien som fører til velvilje, så hør godt etter. Og hva er det som er velvilje? … Jeg skal forklare det lidenskapsløse for dere, og veien som fører til det lidenskapsløse, så hør godt etter. Og hva er det som er lidenskapsløst? …</p>
<p>Jeg skal forklare renheten for dere, og veien som fører til renhet, så hør godt etter. Og hva er det som er renhet? … Jeg skal forklare frigjøringen for dere, og veien som fører til frigjøring, så hør godt etter. Og hva er det som er frigjøring? … Jeg skal forklare det ubundne for dere, og veien som fører til det ubundne, så hør godt etter. Og hva er det som er ubundet? … Jeg skal forklare øya for dere, og veien som fører til øya, så hør godt etter. Og hva er det som er øya? … Jeg skal forklare grotten for dere, og veien som fører til grotten, så hør godt etter. Og hva er det som er grotten? … Jeg skal forklare stedet som gir ly for dere, og veien som fører til stedet som gir ly, så hør godt etter. Og hva er det som er stedet som gir ly? … Jeg skal forklare tilflukten for dere, og veien som fører til tilflukten, så hør godt etter. Og hva er det som er tilflukten? …</p>
<p>Slik har jeg forklart tilflukten for dere, og jeg har forklart veien som fører til tilflukten. Nå har jeg gjort alt det som en lærer kan gjøre for dere, munker, fordi jeg har medfølelse med dere og gjerne vil at dere skal få det godt. Her er det trær dere kan sitte under, og her er det rom dere kan meditere i. Begynn derfor å meditere og ikke vær dovne, så dere ikke skal angre det senere. Det er det rådet jeg vil gi dere.</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
