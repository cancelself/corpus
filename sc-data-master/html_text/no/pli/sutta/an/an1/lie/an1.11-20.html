<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.11-20' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Om å fjerne hindringer</li>
</ul>
<h1 class='range-title'>1.11–20. Om å fjerne hindringer</h1>
</header>
<article id='an1.11'>
<h2 class='sutta-title'>11</h2>
<p><a class='ref sc' id='sc1' href='#sc1'>SC 1</a>‘Jeg vet ikke noen annen enkeltfaktor som får sanselige lyster til å oppstå, hvis de ikke allerede er der, eller som styrker sanselige lyster enda mer, hvis de allerede er til stede, enn det som er vakkert, munker. Det som er vakkert, får sanselige lyster til å oppstå, hvis de ikke allerede er der, eller styrker sanselige lyster enda mer, hvis de allerede er der, hvis man ikke tenker seg godt om.</p>
</article>
<article id='an1.12'>
<h2 class='sutta-title'>12</h2>
<p><a class='ref sc' id='sc2' href='#sc2'>SC 2</a>Jeg vet ikke noen annen enkeltfaktor som får ondskap til å oppstå, hvis den ikke allerede er der, eller som gjør ondskapen enda sterkere, hvis den allerede er til stede, enn motvilje, munker. Motviljen får ondskapen til å oppstå, hvis den ikke allerede er der, eller gjør ondskapen enda sterkere, hvis den allerede er der, hvis man ikke tenker seg godt om.</p>
</article>
<article id='an1.13'>
<h2 class='sutta-title'>13</h2>
<p><a class='ref sc' id='sc3' href='#sc3'>SC 3</a>Jeg vet ikke noen annen enkeltfaktor som får sløvhet og treghet til å oppstå, hvis de ikke allerede er der, eller som gjør sløvheten og tregheten enda sterkere, hvis de allerede er til stede, enn misnøye, latskap, søvnighet etter måltidet og sløvsinn, munker. Sløvsinnet får sløvheten og tregheten til å oppstå, hvis de ikke allerede er der, eller gjør sløvheten og tregheten enda sterkere, hvis de allerede er til stede.</p>
</article>
<article id='an1.14'>
<h2 class='sutta-title'>14</h2>
<p><a class='ref sc' id='sc4' href='#sc4'>SC 4</a>Jeg vet ikke noen annen enkeltfaktor som får stress og bekymringer til å oppstå, hvis de ikke allerede er der, eller som gjør stresset og bekymringene enda sterkere, hvis de allerede er til stede, enn et urolig sinn, munker. Et urolig sinn får stress og bekymringer til å oppstå, hvis de ikke allerede er der, eller gjør stresset og bekymringene enda sterkere, hvis de allerede er til stede.</p>
</article>
<article id='an1.15'>
<h2 class='sutta-title'>15</h2>
<p><a class='ref sc' id='sc5' href='#sc5'>SC 5</a>Jeg vet ikke noen annen enkeltfaktor som får uvisshet til å oppstå, hvis den ikke allerede er der, eller som gjør uvissheten enda sterkere, hvis den allerede er til stede, enn usystematisk tenkning, munker. Usystematisk tenkning får uvissheten til å oppstå, hvis den ikke allerede er der, eller gjør stresset og bekymringene enda sterkere, hvis den allerede er til stede.</p>
</article>
<article id='an1.16'>
<h2 class='sutta-title'>16</h2>
<p><a class='ref sc' id='sc6' href='#sc6'>SC 6</a>Jeg vet ikke noen annen enkeltfaktor som gjør at sanselige lyster ikke oppstår, hvis de ikke allerede er der, eller som får sanselige lyster til å forsvinne, hvis de allerede er til stede, enn det som er urent, munker. Hvis man tenker grundig gjennom det som er urent, gjør det slik at sanselige lyster ikke oppstår, hvis de ikke allerede er der, eller det får sanselige lyster til å forsvinne, hvis de allerede er der.</p>
</article>
<article id='an1.17'>
<h2 class='sutta-title'>17</h2>
<p><a class='ref sc' id='sc7' href='#sc7'>SC 7</a>Jeg vet ikke noen annen enkeltfaktor som gjør at ondskap ikke oppstår, hvis den ikke allerede er der, eller som får ondskapen til å forsvinne, hvis den allerede er til stede, enn sinnets frigjøring gjennom vennlighet, munker. Hvis man tenker grundig gjennom sinnets frigjøring gjennom vennlighet, gjør det slik at ondskapen ikke oppstår, hvis den ikke allerede er der, eller det får ondskapen til å forsvinne, hvis den allerede er der.</p>
</article>
<article id='an1.18'>
<h2 class='sutta-title'>18</h2>
<p><a class='ref sc' id='sc8' href='#sc8'>SC 8</a>Jeg vet ikke noen annen enkeltfaktor som gjør at sløvhet og treghet ikke oppstår, hvis de ikke allerede er der, eller som får sløvhet og treghet til å forsvinne, hvis de allerede er til stede, enn iherdighet, tiltakslyst og pågangsmot, munker. Hvis man er iherdig og har tiltakslyst og pågangsmot, gjør det slik at sløvhet og treghet ikke oppstår, hvis de ikke allerede er der, eller det får sløvhet og treghet til å forsvinne, hvis de allerede er der.</p>
</article>
<article id='an1.19'>
<h2 class='sutta-title'>19</h2>
<p><a class='ref sc' id='sc9' href='#sc9'>SC 9</a>Jeg vet ikke noen annen enkeltfaktor som gjør at stress og bekymringer ikke oppstår, hvis de ikke allerede er der, eller som får stress og bekymringer til å forsvinne, hvis de allerede er til stede, enn å la sinnet falle til ro, munker. Hvis man lar sinnet falle til ro, gjør det slik at stress og bekymringer ikke oppstår, hvis de ikke allerede er der, eller det får stress og bekymringer til å forsvinne, hvis de allerede er der.</p>
</article>
<article id='an1.20'>
<h2 class='sutta-title'>20</h2>
<p><a class='ref sc' id='sc10' href='#sc10'>SC 10</a>Jeg vet ikke noen annen enkeltfaktor som gjør at uvisshet ikke oppstår, hvis den ikke allerede er der, eller som får uvissheten til å forsvinne, hvis den allerede er til stede, enn systematisk tenkning, munker. Hvis man tenker systematisk, gjør det slik at uvisshet ikke oppstår, hvis den ikke allerede er der, eller det får uvissheten til å forsvinne, hvis den allerede er der.’</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
