<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.575-615' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Oppmerksomhet på kroppen</li>
</ul>
<h1 class='range-title'>1.575–615. Oppmerksomhet på kroppen</h1>
</header>
<article id='an1.575'>
<h2 class='sutta-title'>575</h2>
<p><a class='ref sc' id='sc1' href='#sc1'>SC 1</a>Hos den som omfavner hele det store havet med sitt sinn, er hver liten bekk som renner ut i havet, inkludert, munker. På samme måte er alle sunne fenomener inkludert i visdommen til den som praktiserer og utvikler oppmerksomhet på kroppen.</p>
</article>
<article id='an1.576–582'>
<h2 class='sutta-title'>576–582</h2>
<p><a class='ref sc' id='sc2' href='#sc2'>SC 2</a>Det finnes én ting som fører til stor inspirasjon … til stor nytte … til stor indre ro … til oppmerksomhet og forståelse … til at man får kunnskap og innsikt … til at man lever lykkelig her og nå … til at man erkjenner frukten av kunnskap og frigjøring hvis man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som fører til stor inspirasjon … til stor nytte … til stor indre ro … til oppmerksomhet og forståelse … til at man får kunnskap og innsikt … til at man lever lykkelig her og nå … til at man erkjenner frukten av kunnskap og frigjøring hvis man praktiserer og utvikler den.</p>
</article>
<article id='an1.583'>
<h2 class='sutta-title'>583</h2>
<p><a class='ref sc' id='sc3' href='#sc3'>SC 3</a>Det finnes én ting som gir ro i kropp og sinn, som roer ned tankevirksomheten ogsom utvikler kunnskapsfenomener til det fullkomne hvis man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som gir ro i kropp og sinn, som roer ned tankevirksomheten ogsom utvikler kunnskapsfenomener til det fullkomne hvis man praktiserer og utvikler den.</p>
</article>
<article id='an1.584'>
<h2 class='sutta-title'>584</h2>
<p><a class='ref sc' id='sc4' href='#sc4'>SC 4</a>Det finnes én ting som gjør at usunne sinnstilstander ikke oppstår og at usunne sinnstilstander som måtte være til stede, forsvinner, dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som gjør at usunne sinnstilstander ikke oppstår og at usunne sinnstilstander som måtte være til stede, forsvinner, dersom man praktiserer og utvikler den.</p>
</article>
<article id='an1.585'>
<h2 class='sutta-title'>585</h2>
<p><a class='ref sc' id='sc5' href='#sc5'>SC 5</a>Det finnes én ting som gjør at sunne sinnstilstander som ikke er til stede, oppstår, og at sunne sinnstilstander som er til stede, vokser og styrkes dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som gjør at sunne sinnstilstander som ikke er til stede, oppstår, og at sunne sinnstilstander som er til stede, vokser og styrkes dersom man praktiserer og utvikler den.</p>
</article>
<article id='an1.586'>
<h2 class='sutta-title'>586</h2>
<p><a class='ref sc' id='sc6' href='#sc6'>SC 6</a>Det finnes én ting som får uvitenhet til å forsvinne og viten til å oppstå, som får egenstolthet til å forsvinne, som utsletter negative tendenser og får bindingene til å forsvinne dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som får uvitenhet til å forsvinne og viten til å oppstå, som får egenstolthet til å forsvinne, som utsletter negative tendenser og får bindingene til å forsvinne dersom man praktiserer og utvikler den.</p>
</article>
<article id='an1.587–588'>
<h2 class='sutta-title'>587–588</h2>
<p><a class='ref sc' id='sc7' href='#sc7'>SC 7</a>Det finnes én ting som fører til mange slags innsikt og som fører til den største indre ro uten involveringer dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som fører til mange slags innsikt og som fører til den største indre ro uten involveringer dersom man praktiserer og utvikler den.</p>
</article>
<article id='an1.589–591'>
<h2 class='sutta-title'>589–591</h2>
<p><a class='ref sc' id='sc8' href='#sc8'>SC 8</a>Det finnes én ting som fører til at man trenger inn i forskjellige elementer … at man trenger inn i mange forskjellige elementer … at man vinner analytisk kunnskap om forskjellige elementer dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som fører til at man trenger inn i forskjellige elementer … at man trenger inn i mange forskjellige elementer … at man vinner analytisk kunnskap om forskjellige elementer dersom man praktiserer og utvikler den.</p>
</article>
<article id='an1.592–595'>
<h2 class='sutta-title'>592–595</h2>
<p><a class='ref sc' id='sc9' href='#sc9'>SC 9</a>Det finnes én ting som fører til at man realiserer frukten av å gå ut i strømmen … frukten av å vende tilbake bare én gang … frukten av å ikke vende tilbake … frukten av å bli en arahant dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som fører til at man realiserer frukten av å gå ut i strømmen … frukten av å vende tilbake bare én gang … frukten av å ikke vende tilbake … frukten av å bli en arahant dersom man praktiserer og utvikler den.</p>
</article>
<article id='an1.596–615'>
<h2 class='sutta-title'>596–615</h2>
<p><a class='ref sc' id='sc10' href='#sc10'>SC 10</a>Det finnes én ting som fører til visdom … økende visdom … stor visdom … omfattende visdom … enorm visdom … grenseløs visdom … dyp visdom … makeløs visdom … subtil visdom … omfattende visdom … rask visdom … lett visdom … leende visdom … kjapp visdom … skarp visdom … dyptloddende visdom dersom man praktiserer og utvikler den, munker. Hva er denne ene tingen? Det er oppmerksomhet på kroppen. Dette er den ene tingen som fører til visdom … økende visdom … stor visdom … omfattende visdom … enorm visdom … grenseløs visdom … dyp visdom … makeløs visdom … subtil visdom … omfattende visdom … rask visdom … lett visdom … leende visdom … kjapp visdom … skarp visdom … dyptloddende visdom dersom man praktiserer og utvikler den.</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
