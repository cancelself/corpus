<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.170-187' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Den ene personen</li>
</ul>
<h1 class='range-title'>1.170–187. Den ene personen</h1>
</header>
<article id='an1.170'>
<h2 class='sutta-title'>170</h2>
<p><a class='ref sc' id='sc1' href='#sc1'>SC 1</a>‘Det finnes én person som har stått fram i verden ut fra medfølelse med verden til stor nytte og gagn for mange mennesker, til stor nytte og gagn for guder og mennesker, munker. Hvem er denne ene personen? Det er han som har kommet fram til sannheten, som er en arahant og en som har nådd den fullkomne oppvåkningen. Dette er den ene personen som har stått fram i verden ut fra medfølelse med verden til stor nytte og gagn for mange mennesker, til stor nytte og gagn for guder og mennesker, munker.</p>
</article>
<article id='an1.171'>
<h2 class='sutta-title'>171</h2>
<p><a class='ref sc' id='sc2' href='#sc2'>SC 2</a>Det finnes én person som det er vanskelig å finne manifestert i denne verden, munker. Hvem er denne ene personen? Det er han som har kommet fram til sannheten, som er en arahant og en som har nådd den fullkomne oppvåkningen. Dette er den ene personen som det er vanskelig å finne manifestert i denne verden, munker.</p>
</article>
<article id='an1.172'>
<h2 class='sutta-title'>172</h2>
<p><a class='ref sc' id='sc3' href='#sc3'>SC 3</a>Det finnes én person som har stått fram i verden og som er noe helt utenom det vanlige, munker. Hvem er denne ene personen? Det er han som har kommet fram til sannheten, som er en arahant og en som har nådd den fullkomne oppvåkningen. Dette er den ene personen som har stått fram i verden og som er noe helt utenom det vanlige, munker.</p>
</article>
<article id='an1.173'>
<h2 class='sutta-title'>173</h2>
<p><a class='ref sc' id='sc4' href='#sc4'>SC 4</a>Det finnes én person som mange mennesker sørger over når han dør, munker. Hvem er denne ene personen? Det er han som har kommet fram til sannheten, som er en arahant og en som har nådd den fullkomne oppvåkningen. Dette er den ene personen som mange mennesker sørger over når han dør, munker.</p>
</article>
<article id='an1.174'>
<h2 class='sutta-title'>174</h2>
<p><a class='ref sc' id='sc5' href='#sc5'>SC 5</a>Det finnes én person som har stått fram i verden og som er unik, som ikke har sin like, som ikke har noen som er likeverdig med ham, som ikke kan sammenlignes med noen, som er makeløs, og ikke har sitt motstykke, som er den fremste blant alle med to bein. Hvem er denne ene personen? Det er han som har kommet fram til sannheten, som er en arahant og en som har nådd den fullkomne oppvåkningen. Dette er den ene personen som som er unik, som ikke har sin like, som ikke har noen som er likeverdig med ham, som ikke kan sammenlignes med noen, som er makeløs, og ikke har sitt motstykke, som er den fremste blant alle med to bein, munker.</p>
</article>
<article id='an1.175–186'>
<h2 class='sutta-title'>175–186</h2>
<p><a class='ref sc' id='sc6' href='#sc6'>SC 6</a>Det finnes én person som har stått fram i verden og som har maifestert det store øyet, som har manifestert et stort lys, som har manifestert en stor stråleglans, som er uovertruffen på seks områder, som har realisert seks analytiske innsikter, som har gjennomtrengt flere elementer, som har gjennomtrengt mange forskjellige elementer, som har realisert frukten av kunnskap og frigjøring, som har realisert frukten av å gå ut i strømmen, som har realisert frukten av å vende tilbake bare én gang, som har realisert frukten av ikke å vende tilbake og som har realisert frukten av å bli en arahant. Hvem er denne ene personen? Det er han som har kommet fram til sannheten, som er en arahant og en som har nådd den fullkomne oppvåkningen. Dette er den ene personen som har stått fram i verden og som har maifestert det store øyet, som har manifestert et stort lys, som har manifestert en stor stråleglans, som er uovertruffen på seks områder, som har realisert seks analytiske innsikter, som har gjennomtrengt flere elementer, som har gjennomtrengt mange forskjellige elementer, som har realisert frukten av kunnskap og frigjøring, som har realisert frukten av å gå ut i strømmen, som har realisert frukten av å vende tilbake bare én gang, som har realisert frukten av ikke å vende tilbake og som har realisert frukten av å bli en arahant, munker.</p>
</article>
<article id='an1.187'>
<h2 class='sutta-title'>187</h2>
<p><a class='ref sc' id='sc7' href='#sc7'>SC 7</a>Jeg vet ikke noen annen enkelt person som har rullet lærens uforlignelige hjul videre etter at han som kom fram til sannheten først hadde satt det i gang, på samme fullkomne måte som Sariputta gjør, munker. Sariputta ruller lærens uforlignelige hjul videre på fullkomment vis etter at han som kom fram til sannheten, først har satt det i gang.’</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
