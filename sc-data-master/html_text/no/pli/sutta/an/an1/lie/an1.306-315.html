<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.306-315' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Den ene tingen</li>
</ul>
<h1 class='range-title'>1.306–315. Andre del</h1>
</header>
<article id='an1.306'>
<h2 class='sutta-title'>306</h2>
<p><a class='ref sc' id='sc1' href='#sc1'>SC 1</a>‘Jeg vet ikke noen annen enkeltfaktor som i den grad fører til at usunne faktorer som ennå ikke er oppstått, oppstår, eller at usunne faktorer som er til stede, vokser og blir sterkere, enn feilaktig syn, munker. Hos en som har feilaktig syn, vil usunne faktorer som ennå ikke er oppstått, oppstå, og usunne faktorer som er til stede, vil vokse og blir sterkere, munker.</p>
</article>
<article id='an1.307'>
<h2 class='sutta-title'>307</h2>
<p><a class='ref sc' id='sc2' href='#sc2'>SC 2</a>Jeg vet ikke noen annen enkeltfaktor som i den grad fører til at sunne faktorer som ennå ikke er oppstått, oppstår, eller at sunne faktorer som er til stede, vokser og blir sterkere, enn rett syn, munker. Hos en som har rett syn, vil sunne faktorer som ennå ikke er oppstått, oppstå, og sunne faktorer som er til stede, vil vokse og blir sterkere, munker.</p>
</article>
<article id='an1.308'>
<h2 class='sutta-title'>308</h2>
<p><a class='ref sc' id='sc3' href='#sc3'>SC 3</a>Jeg vet ikke noen annen enkeltfaktor som i den grad fører til at sunne faktorer som ennå ikke er oppstått, heller ikke oppstår, eller at sunne faktorer som er til stede, svekkes og blir borte, enn feilaktig syn, munker. Hos en som har feilaktig syn, vil sunne faktorer som ennå ikke er oppstått, heller ikke oppstå, og sunne faktorer som er til stede, vil svekkes og bli borte, munker.</p>
</article>
<article id='an1.309'>
<h2 class='sutta-title'>309</h2>
<p><a class='ref sc' id='sc4' href='#sc4'>SC 4</a>Jeg vet ikke noen annen enkeltfaktor som i den grad fører til at usunne faktorer som ennå ikke er oppstått, ikke oppstår, eller at usunne faktorer som er til stede, svekkes og blir borte, som rett syn, munker. Hos en som har rett syn, vil usunne faktorer som ennå ikke er oppstått, heller ikke oppstå, og usunne faktorer som er til stede, vil svekkes og bli borte, munker.</p>
</article>
<article id='an1.310'>
<h2 class='sutta-title'>310</h2>
<p><a class='ref sc' id='sc5' href='#sc5'>SC 5</a>Jeg vet ikke noen annen enkeltfaktor som i den grad fører til at feilaktig syn som ennå ikke er oppstått, oppstår, eller at feilaktig syn som er til stede, øker, enn usystematisk tenkning, munker. Hos en som tenker usystematisk, vil feilaktig syn som ennå ikke er oppstått, oppstå, og feilaktig syn som er til stede, vil øke, munker.</p>
</article>
<article id='an1.311'>
<h2 class='sutta-title'>311</h2>
<p><a class='ref sc' id='sc6' href='#sc6'>SC 6</a>Jeg vet ikke noen annen enkeltfaktor som i den grad fører til at rett syn som ennå ikke er oppstått, oppstår, eller at rett syn som er til stede, øker, enn systematisk tenkning, munker. Hos en som tenker systematisk, vil rett syn som ennå ikke er oppstått, oppstå, og rett syn som er til stede, vil øke, munker.</p>
</article>
<article id='an1.312'>
<h2 class='sutta-title'>312</h2>
<p><a class='ref sc' id='sc7' href='#sc7'>SC 7</a>Jeg vet ikke noen annen enkeltfaktor som i den grad fører til at levende vesener havner i pine i helvete etter døden, når kroppen går i oppløsning, som feilaktig syn, munker. Den som har feilaktig syn, havner i pine i helvete etter døden, når kroppen går i oppløsning, munker.</p>
</article>
<article id='an1.313'>
<h2 class='sutta-title'>313</h2>
<p><a class='ref sc' id='sc8' href='#sc8'>SC 8</a>Jeg vet ikke noen annen enkeltfaktor som i den grad fører til at levende vesener finner lykke i himmelen, når kroppen går i oppløsning, som rett syn, munker. Den som har rett syn, finner lykke i himmelen etter døden, når kroppen går i oppløsning, munker.</p>
</article>
<article id='an1.314'>
<h2 class='sutta-title'>314</h2>
<p><a class='ref sc' id='sc9' href='#sc9'>SC 9</a>Uansett hva man foretar seg når man har feilaktig syn – om det er en handling med kroppen, med talen eller med tanken – uansett hvilken intensjon, holdning eller beslutning – så lenge de skjer med et slikt syn, fører de til ting som er ubehagelige, uønsket, utrivelige, motbydelige og skadelige, munker. Hva er grunnen til det? Det er fordi grunnsynet er skadelig, munker.</p>
</article>
<p><a class='ref sc' id='sc10' href='#sc10'>SC 10</a>Det er som om man skulle så et nimba-frø, et kosataka-frø eller et bitterurt-frø i fuktig jord. Uansett hvilken essens det suger opp fra jord eller vann, så blir det en bitter plante av det. Hva er grunnen til det? Bitterheten ligger i frøet, munker. På samme måte er det med uansett hva man foretar seg når man har feilaktig syn – om det er en handling med kroppen, med talen eller med tanken – uansett hvilken intensjon, holdning eller beslutning – så lenge de skjer med et slikt syn, fører de til ting som er ubehagelige, uønsket, utrivelige, motbydelige og skadelige, munker. Hva er grunnen til det? Det er fordi grunnsynet er skadelig, munker.</p>
<article id='an1.315'>
<h2 class='sutta-title'>315</h2>
<p><a class='ref sc' id='sc11' href='#sc11'>SC 11</a>Uansett hva man foretar seg når man har rett syn – om det er en handling med kroppen, med talen eller med tanken – uansett hvilken intensjon, holdning eller beslutning – så lenge de skjer med et slikt syn, fører de til ting som er behagelige, velsett, trivelige, tiltalende og nyttige, munker. Hva er grunnen til det? Det er fordi grunnsynet er godt, munker.</p>
</article>
<p><a class='ref sc' id='sc12' href='#sc12'>SC 12</a>Det er som om man skulle så et sukkerrør-frø, et drue-frø eller et riskorn i fuktig jord. Uansett hvilken essens det suger opp fra jord eller vann, så blir det en søt, velsmakende og god plante eller frukt av det. Hva er grunnen til det? Det er fordi frøet er godt, munker. På samme måte er det med uansett hva man foretar seg når man har rett syn – om det er en handling med kroppen, med talen eller med tanken – uansett hvilken intensjon, holdning eller beslutning – så lenge de skjer med et slikt syn, fører de til ting som er behagelige, velsett, trivelige, tiltalende og nyttige, munker. Hva er grunnen til det? Det er fordi grunnsynet er godt, munker.’</p>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
