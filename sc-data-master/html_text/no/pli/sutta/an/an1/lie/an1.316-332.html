<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.316-332' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Den ene tingen</li>
</ul>
<h1 class='range-title'>1.316–332. Tredje del</h1>
</header>
<article id='an1.316'>
<h2 class='sutta-title'>316</h2>
<p><a class='ref sc' id='sc1' href='#sc1'>SC 1</a>‘Det finnes én person som er til stor skade for folk og som bringer stor ulykke når han blir født her i denne verden, munker, en som er til skade, ulempe og smerte for guder og mennesker. Hvilken ene person er dette? Det er en som har feilaktig syn og som ser det hele vrangt og bakvendt. Han fører folk bort fra den sanne lære og befester dem i vranglære. Dette er den ene personen som er til stor skade for folk og som bringer stor ulykke når han blir født her i denne verden, munker, en som er til skade, ulempe og smerte for guder og mennesker.</p>
</article>
<article id='an1.317'>
<h2 class='sutta-title'>317</h2>
<p><a class='ref sc' id='sc2' href='#sc2'>SC 2</a>Det finnes én person som er til stor nytte for folk og som bringer stor lykke når han blir født her i denne verden, munker, en som er til nytte, glede og lykke for guder og mennesker. Hvilken ene person er dette? Det er en som har rett syn og som ikke ser det hele vrangt og bakvendt. Han fører folk bort fra vranglære og befester dem i den rette lære. Dette er den ene personen som er til stor nytte for folk og som bringer stor lykke når han blir født her i denne verden, munker, en som er til nytte, glede og lykke for guder og mennesker.</p>
</article>
<article id='an1.318'>
<h2 class='sutta-title'>318</h2>
<p><a class='ref sc' id='sc3' href='#sc3'>SC 3</a>Jeg vet ikke noe som er mer klanderverdig enn feilaktig syn, munker. På sitt verste er feilaktig syn uhyre klanderverdig.</p>
</article>
<article id='an1.319'>
<h2 class='sutta-title'>319</h2>
<p><a class='ref sc' id='sc4' href='#sc4'>SC 4</a>Jeg vet ikke om noen annen person som har forårsaket så store skader og lidelser for mange mennesker, som har vært til så stor skade, ulempe og smerte for guder og mennesker som den tåpelige personen Makkhali, munker. Det er som om noen skulle sette opp et fiskegarn i en elvemunning, munker. Det ville være til stor skade, smerte, ulempe og ødeleggelse for mange fisker. På samme måte er den tåpelige personen Makkhali født inn i verden som et fiskegarn som er til stor skade, lidelse, ulempe og ødeleggelse for mange mennesker.</p>
</article>
<article id='an1.320'>
<h2 class='sutta-title'>320</h2>
<p><a class='ref sc' id='sc5' href='#sc5'>SC 5</a>Når noen oppfordrer til feilaktig framlegging av læren og treningsdisiplinen, vil både den som oppfordrer til dette og den som praktiserer i samsvar med den feilaktige oppfordringen, pådra seg stor skade. Og hvorfor? Fordi læren blir feilaktig framlagt, munker.</p>
</article>
<article id='an1.321'>
<h2 class='sutta-title'>321</h2>
<p><a class='ref sc' id='sc6' href='#sc6'>SC 6</a>Når noen oppfordrer til korrekt framlegging av læren og treningsdisiplinen, vil både den som oppfordrer til dette og den som praktiserer i samsvar med denne oppfordringen, vinne store fodeler. Og hvorfor? Fordi læren blir korrekt framlagt, munker.</p>
</article>
<article id='an1.322'>
<h2 class='sutta-title'>322</h2>
<p><a class='ref sc' id='sc7' href='#sc7'>SC 7</a>Når læren og treningsdisiplinen blir feilaktig framlagt, er det giveren som bør kjenne omfanget, ikke mottakeren. Og hvorfor? Fordi læren blir feilaktig framlagt, munker.</p>
</article>
<article id='an1.323'>
<h2 class='sutta-title'>323</h2>
<p><a class='ref sc' id='sc8' href='#sc8'>SC 8</a>Når læren og treningsdisiplinen blir korrekt framlagt, er det mottakeren som bør kjenne omfanget, ikke giveren. Og hvorfor? Fordi læren blir korrekt framlagt, munker.</p>
</article>
<article id='an1.324'>
<h2 class='sutta-title'>324</h2>
<p><a class='ref sc' id='sc9' href='#sc9'>SC 9</a>Når læren og treningsdisiplinen blir feilaktig framlagt, får den som trener iherdig, en miserabel tilværelse. Og hvorfor? Fordi læren blir feilaktig framlagt, munker.</p>
</article>
<article id='an1.325'>
<h2 class='sutta-title'>325</h2>
<p><a class='ref sc' id='sc10' href='#sc10'>SC 10</a>Når læren og treningsdisiplinen blir korrekt framlagt, får den som er lat, en miserabel tilværelse. Og hvorfor? Fordi læren blir korrekt framlagt, munker.</p>
</article>
<article id='an1.326'>
<h2 class='sutta-title'>326</h2>
<p><a class='ref sc' id='sc11' href='#sc11'>SC 11</a>Når læren og treningsdisiplinen blir feilaktig framlagt, får den som er lat, en god tilværelse. Og hvorfor? Fordi læren blir feilaktig framlagt, munker.</p>
</article>
<article id='an1.327'>
<h2 class='sutta-title'>327</h2>
<p><a class='ref sc' id='sc12' href='#sc12'>SC 12</a>Når læren og treningsdisiplinen blir korrekt framlagt, får den som trener iherdig, en god tilværelse. Og hvorfor? Fordi læren blir korrekt framlagt, munker.</p>
</article>
<article id='an1.328'>
<h2 class='sutta-title'>328</h2>
<p><a class='ref sc' id='sc13' href='#sc13'>SC 13</a>På samme måte som det stinker av selv en bitte liten skittklatt, vil jeg ikke rose selv en bitte liten tilblivelse, ikke engang en som bare varer så lenge som et fingerknips.</p>
</article>
<article id='an1.329-332'>
<h2 class='sutta-title'>329-332</h2>
<p><a class='ref sc' id='sc14' href='#sc14'>SC 14</a>På samme måte som det stinker av selv en bitte liten urin, spytt, puss eller blod, vil jeg ikke rose selv en bitte liten tilblivelse, ikke engang en som bare varer så lenge som et fingerknips.</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
