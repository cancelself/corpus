<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.51-60' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Bare et fingerknips</li>
</ul>
<h1 class='range-title'>1.51–60. Bare et fingerknips</h1>
</header>
<article id='an1.51'>
<h2 class='sutta-title'>51</h2>
<p><a class='ref sc' id='sc1' href='#sc1'>SC 1</a>‘Sinnet er lysende klart, munker. Men det kan bli skitnet til av forurensninger som kommer utenfra. Vanlige mennesker som ikke har lært noe, forstår ikke dette. Derfor sier jeg at vanlige mennesker som ikke har lært noe, ikke klarer å utvikler sinnet sitt.</p>
</article>
<article id='an1.52'>
<h2 class='sutta-title'>52</h2>
<p><a class='ref sc' id='sc2' href='#sc2'>SC 2</a>Sinnet er lysende klart, munker. Og det kan renses for forurensninger som kommer utenfra. Den edles elev som har lært noe, forstår dette. Derfor sier jeg at den edles elev som har lært noe, kan utvikle sinnet sitt.</p>
</article>
<article id='an1.53'>
<h2 class='sutta-title'>53</h2>
<p><a class='ref sc' id='sc3' href='#sc3'>SC 3</a>Om en munk praktiserer det å ha et vennlig sinn i bare et lite øyeblikk, så lenge som et fingerknips varer, kan han kalles en munk som ikke har meditert forgjeves, en som følger sin lærers instruksjoner og er i stand til å følge gode råd, en som ikke spiser folkets mat til ingen nytte. Hva skal man da si om en som gjør mye ut av denne treningen?</p>
</article>
<article id='an1.54'>
<h2 class='sutta-title'>54</h2>
<p><a class='ref sc' id='sc4' href='#sc4'>SC 4</a>Om en munk utvikler et vennlig sinn i bare et lite øyeblikk, så lenge som et fingerknips varer, kan han kalles en munk som ikke har meditert forgjeves, en som følger sin lærers instruksjoner og er i stand til å følge gode råd, en som ikke spiser folkets mat til ingen nytte. Hva skal man da si om en som gjør mye ut av denne treningen?</p>
</article>
<article id='an1.55'>
<h2 class='sutta-title'>55</h2>
<p><a class='ref sc' id='sc5' href='#sc5'>SC 5</a>Om en munk tenker på å ha et vennlig sinn i bare et lite øyeblikk, så lenge som et fingerknips varer, kan han kalles en munk som ikke har meditert forgjeves, en som følger sin lærers instruksjoner og er i stand til å følge gode råd, en som ikke spiser folkets mat til ingen nytte. Hva skal man da si om en som gjør mye ut av denne treningen?</p>
</article>
<article id='an1.56'>
<h2 class='sutta-title'>56</h2>
<p><a class='ref sc' id='sc6' href='#sc6'>SC 6</a>Tanken går forut for alle usunne sinnstilstander, både de som bidrar til noe usunt og de som er direkte usunne. Først oppstår tanken på dette, og deretter de usunne sinnstilstandene.</p>
</article>
<article id='an1.57'>
<h2 class='sutta-title'>57</h2>
<p><a class='ref sc' id='sc7' href='#sc7'>SC 7</a>Tanken går forut for alle sunne sinnstilstander, både de som bidrar til noe sunt og de som er direkte sunne. Først oppstår tanken på dette, og deretter de sunne sinnstilstandene.</p>
</article>
<article id='an1.58'>
<h2 class='sutta-title'>58</h2>
<p><a class='ref sc' id='sc8' href='#sc8'>SC 8</a>Jeg vet ikke noen annen enkeltfaktor som får usunne sinnstilstander til å oppstå, om de ikke allerede er til stede, eller som får sunne sinnstilstander, om de er til stede, til å forsvinne, slik latskap gjør, munker. Hvis man er lat, kommer usunne sinnstilstander som ikke allerede er der, til å oppstå, og sunne sinnstilstander, om de er til stede, til å forsvinne.</p>
</article>
<article id='an1.59'>
<h2 class='sutta-title'>59</h2>
<p><a class='ref sc' id='sc9' href='#sc9'>SC 9</a>Jeg vet ikke noen annen enkeltfaktor som får sunne sinnstilstander til å oppstå, om de ikke allerede er til stede, eller som får usunne sinnstilstander, om de er til stede, til å forsvinne, slik iherdighet gjør, munker. Hvis man er iherdig, kommer sunne sinnstilstander som ikke allerede er der, til å oppstå, og usunne sinnstilstander, om de er til stede, til å forsvinne.</p>
</article>
<article id='an1.60'>
<h2 class='sutta-title'>60</h2>
<p><a class='ref sc' id='sc10' href='#sc10'>SC 10</a>Jeg vet ikke noen annen enkeltfaktor som får usunne sinnstilstander til å oppstå, om de ikke allerede er til stede, eller som får sunne sinnstilstander, om de er til stede, til å forsvinne, slik slapphet gjør, munker. Hvis man er slapp, kommer usunne sinnstilstander som ikke allerede er der, til å oppstå, og sunne sinnstilstander, om de er til stede, til å forsvinne.’</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
