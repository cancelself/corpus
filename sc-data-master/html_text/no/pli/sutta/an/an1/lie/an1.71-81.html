<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an1.71-81' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Tekster med ett tema</li>
<li class='vagga'>Gode venner</li>
</ul>
<h1 class='range-title'>1.71–81. Gode venner</h1>
</header>
<article id='an1.71'>
<h2 class='sutta-title'>71</h2>
<p><a class='ref sc' id='sc1' href='#sc1'>SC 1</a>‘Jeg vet ikke noen annen enkeltfaktor som får sunne sinnstilstander til å oppstå, om de ikke allerede er til stede, eller som får usunne sinnstilstander, om de er til stede, til å forsvinne, slik godt vennskap gjør, munker. Hvis man har gode venner, kommer sunne sinnstilstander som ikke allerede er der, til å oppstå, og usunne sinnstilstander, om de er til stede, til å forsvinne.</p>
</article>
<article id='an1.72'>
<h2 class='sutta-title'>72</h2>
<p><a class='ref sc' id='sc2' href='#sc2'>SC 2</a>Jeg vet ikke noen annen enkeltfaktor som får usunne sinnstilstander til å oppstå, om de ikke allerede er til stede, eller som får sunne sinnstilstander, om de er til stede, til å forsvinne, som det å være opptatt av usunne sinnstilstander og ikke opptatt av sunne sinnstilstander, munker. Hvis man er opptatt av usunne sinnstilstander og ikke opptatt av sunne sinnstilstander, kommer usunne sinnstilstander som ikke allerede er der, til å oppstå, og sunne sinnstilstander, om de er til stede, til å forsvinne.</p>
</article>
<article id='an1.73'>
<h2 class='sutta-title'>73</h2>
<p><a class='ref sc' id='sc3' href='#sc3'>SC 3</a>Jeg vet ikke noen annen enkeltfaktor som får sunne sinnstilstander til å oppstå, om de ikke allerede er til stede, eller som får usunne sinnstilstander, om de er til stede, til å forsvinne, som det å være opptatt av sunne sinnstilstander og ikke opptatt av usunne sinnstilstander, munker. Hvis man er opptatt av sunne sinnstilstander og ikke opptatt av usunne sinnstilstander, kommer sunne sinnstilstander som ikke allerede er der, til å oppstå, og usunne sinnstilstander, om de er til stede, til å forsvinne.</p>
</article>
<article id='an1.74'>
<h2 class='sutta-title'>74</h2>
<p><a class='ref sc' id='sc4' href='#sc4'>SC 4</a>Jeg vet ikke noen annen enkeltfaktor som forhindrer at oppvåkningsfaktorene oppstår, hvis de ikke allerede har oppstått, eller som forhindrer oppvåkningsfaktorene i å bli kultivert til fullkommenhet, hvis de allerede er til stede, slik ulogisk og usystematisk tenkning gjør, munker. Ulogisk og usystematisk tenkning forhindrer at oppvåkningsfaktorene oppstår, hvis de ikke allerede har oppstått, eller de forhindrer oppvåkningsfaktorene i å bli kultivert til fullkommenhet, hvis de allerede er til stede.</p>
</article>
<article id='an1.75'>
<h2 class='sutta-title'>75</h2>
<p><a class='ref sc' id='sc5' href='#sc5'>SC 5</a>Jeg vet ikke noen annen enkeltfaktor som får oppvåkningsfaktorene til å oppstå, hvis de ikke allerede har oppstått, eller som får oppvåkningsfaktorene til å bli kultivert til fullkommenhet, hvis de allerede er til stede, slik logisk og systematisk tenkning gjør, munker. Logisk og usystematisk tenkning får oppvåkningsfaktorene til å oppstå, hvis de ikke allerede har oppstått, eller de får oppvåkningsfaktorene til å bli kultivert til fullkommenhet, hvis de allerede er til stede.</p>
</article>
<article id='an1.76'>
<h2 class='sutta-title'>76</h2>
<p><a class='ref sc' id='sc6' href='#sc6'>SC 6</a>Taper man slektninger, er ikke tapet så stort, munker. Men den som taper visdom, lider et stort tap.</p>
</article>
<article id='an1.77'>
<h2 class='sutta-title'>77</h2>
<p><a class='ref sc' id='sc7' href='#sc7'>SC 7</a>Får man flere slektninger, er ikke gevinsten så stor, munker. Langt bedre er det å få større visdom. Derfor bør dere trene slik, munker: ‘Jeg vil øke min visdom!’ Slik bør dere trene, munker.</p>
</article>
<article id='an1.78'>
<h2 class='sutta-title'>78</h2>
<p><a class='ref sc' id='sc8' href='#sc8'>SC 8</a>Taper man eiendeler, er ikke tapet så stort, munker. Men den som taper visdom, lider et stort tap.</p>
</article>
<article id='an1.79'>
<h2 class='sutta-title'>79</h2>
<p><a class='ref sc' id='sc9' href='#sc9'>SC 9</a>Får man flere eiendeler, er ikke gevinsten så stor, munker. Langt bedre er det å få større visdom. Derfor bør dere trene slik, munker: ‘Jeg vil øke min visdom!’ Slik bør dere trene, munker.</p>
</article>
<article id='an1.80'>
<h2 class='sutta-title'>80</h2>
<p><a class='ref sc' id='sc10' href='#sc10'>SC 10</a>Om man ikke blir berømt, er ikke tapet så stort, munker. Men den som taper visdom, lider et stort tap.’</p>
</article>
<article id='an1.81'>
<h2 class='sutta-title'>81</h2>
<p><a class='ref sc' id='sc11' href='#sc11'>SC 11</a>‘Om man blir berømt, er ikke gevinsten så stor, munker. Langt bedre er det å få større visdom. Derfor bør dere trene slik, munker: ‘Jeg vil øke min visdom!’ Slik bør dere trene, munker.</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
