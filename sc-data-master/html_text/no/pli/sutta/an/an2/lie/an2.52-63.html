<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an2.52-63' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Dukanipata</li>
</ul>
<h1 class='range-title'>2.52–63. Kapitlet om personer</h1>
</header>
<article id='an2.52'>
<h2 class='sutta-title'>2.52</h2>
<p><a class='ref sc' id='sc1' href='#sc1'>SC 1</a>«Det er to personer som er til stor glede og nytte for mange mennesker når de står fram i verden, munker, til stor glede og nytte for mange mennesker, for både guder og mennesker. Hvilke to? Det er en arahant, en som har kommet fram til sannheten og oppnådd fullkommen oppvåkning, og det er en keiser med verdensherredømme. Disse to personene er til stor glede og nytte for mange mennesker når de står fram i verden, munker.»</p>
</article>
<article id='an2.53'>
<h2 class='sutta-title'>2.53</h2>
<p><a class='ref sc' id='sc2' href='#sc2'>SC 2</a>«Det er to personer som er usedvanlige mennesker når de står fram i verden, munker. Hvilke to? Det er en arahant, en som har kommet fram til sannheten og oppnådd fullkommen oppvåkning, og det er en keiser med verdensherredømme. Disse to personene er usedvanlige mennesker når de står fram i verden, munker.»</p>
</article>
<article id='an2.54'>
<h2 class='sutta-title'>2.54</h2>
<p><a class='ref sc' id='sc3' href='#sc3'>SC 3</a>«Det er to personer som mange sørger over når de dør, munker. Hvilke to? Det er en arahant, en som har kommet fram til sannheten og oppnådd fullkommen oppvåkning, og det er en keiser med verdensherredømme. Dette er to personer som mange sørger over når de dør, munker.»</p>
</article>
<article id='an2.55'>
<h2 class='sutta-title'>2.55</h2>
<p><a class='ref sc' id='sc4' href='#sc4'>SC 4</a>«Det er to personer som fortjener et minnesmerke i form av en stupa, munker. Hvilke to? Det er en arahant, en som har kommet fram til sannheten og oppnådd fullkommen oppvåkning, og det er en keiser med verdensherredømme. Dette er to personer som fortjener et minnesmerke i form av en stupa, munker.»</p>
</article>
<article id='an2.56'>
<h2 class='sutta-title'>2.56</h2>
<p><a class='ref sc' id='sc5' href='#sc5'>SC 5</a>«Det er to personer som har nådd oppvåkningen, munker. Hvilke to? Det er en arahant, en som har kommet fram til sannheten og oppnådd fullkommen oppvåkning, og det er en som har oppnådd oppvåkning bare for sin egen del (paccekabuddha). Dette er de to personene som har nådd oppvåkningen, munker.»</p>
</article>
<article id='an2.57'>
<h2 class='sutta-title'>2.57</h2>
<p><a class='ref sc' id='sc6' href='#sc6'>SC 6</a>«Det er to som ikke blir redde for tordenskrall, munker. Hvilke to? Det er en munk som har utslettet alle negative tendenser i seg selv, og det er en fullblodselefant. Dette er de to som ikke blir redde for tordenskrall, munker.»</p>
</article>
<article id='an2.58'>
<h2 class='sutta-title'>2.58</h2>
<p><a class='ref sc' id='sc7' href='#sc7'>SC 7</a>«Det er to som ikke blir redde for tordenskrall, munker. Hvilke to? Det er en munk som har utslettet alle negative tendenser i seg selv, og det er en fullblodshest. Dette er de to som ikke blir redde for tordenskrall, munker.»</p>
</article>
<article id='an2.59'>
<h2 class='sutta-title'>2.59</h2>
<p><a class='ref sc' id='sc8' href='#sc8'>SC 8</a>«Det er to som ikke blir redde for tordenskrall, munker. Hvilke to? Det er en munk som har utslettet alle negative tendenser i seg selv, og det er løven, dyrenes konge. Dette er de to som ikke blir redde for tordenskrall, munker.»</p>
</article>
<article id='an2.60'>
<h2 class='sutta-title'>2.60</h2>
<p><a class='ref sc' id='sc9' href='#sc9'>SC 9</a>«Det er to grunner til at åndene ikke snakker som mennesker, munker. Hvilke to? De vil ikke lyve, og de vil ikke baktale andre med usannheter. Dette er de to grunnene til at åndene ikke snakker som mennesker, munker.»</p>
</article>
<article id='an2.61'>
<h2 class='sutta-title'>2.61</h2>
<p><a class='ref sc' id='sc10' href='#sc10'>SC 10</a>«Det er to ting kvinner ikke har fått nok av når de dør, munker. Hvilke to? Det er seksuelt samkvem og barnefødsler. Dette er de to tingene kvinner ikke har fått nok av når de dør, munker.»63. «Jeg skal fortelle dere om det å leve sammen med ukultiverte mennesker og å leve sammen med kultiverte mennesker, munker. Hør etter og følg godt med, så skal jeg forklare det.»</p>
<p><a class='ref sc' id='sc11' href='#sc11'>SC 11</a>«Ja vel, Mester,» svarte munkene.</p>
<p><a class='ref sc' id='sc12' href='#sc12'>SC 12</a>Mesteren sa:</p>
<p><a class='ref sc' id='sc13' href='#sc13'>SC 13</a>«Hvordan er det å leve sammen med ukultiverte mennesker, munker? Hvordan lever ukultiverte mennesker sammen? Det er når en eldre munk tenker: ‘Den eldre munken skal ikke si noe til meg og jeg vil ikke si noe til ham, den munken med middels ansiennitet skal ikke si noe til meg og jeg vil ikke si noe til ham, den unge munken skal ikke si noe til meg og jeg vil ikke si noe til ham. Hvis en av disse munkene snakker til meg, er det nok for å skade meg, ikke for å være til hjelp. Hvis jeg svarer nei til ham, blir han bare irritert. Og hvis jeg ser han hadde rett, vil jeg ikke ta det til følge.’ Munker med middels ansiennitet og yngre munker tenker på samme måte. Slik er det å leve sammen med ukultiverte mennesker, munker.</p>
<p><a class='ref sc' id='sc14' href='#sc14'>SC 14</a>Hvordan er det å leve sammen med kultiverte mennesker, munker? Hvordan lever kultiverte mennesker sammen? Det er når en eldre munk tenker: ‘Den eldre munken kan gjerne si noe til meg og jeg kan gjerne si noe til ham, den munken med middels ansiennitet kan gjerne si noe til meg og jeg kan gjerne si noe til ham, den unge munken kan gjerne si noe til meg og jeg kan gjerne si noe til ham. Hvis en av disse munkene snakker til meg, er det nok for å være til hjelp, ikke for å skade meg. Da vil jeg takke ham og ikke irritere ham. Og hvis jeg ser han hadde rett, vil jeg ta det til følge.’ Munker med middels ansiennitet og yngre munker tenker på samme måte. Slik er det å leve sammen med kultiverte mennesker, munker.»</p>
</article>
<article id='an2.63'>
<h2 class='sutta-title'>2.63</h2>
<p><a class='ref sc' id='sc15' href='#sc15'>SC 15</a>«Hvis en debatt fører til ordstrid fra begge sider, slik at begge parter føler bitterhet og sinne, og blir så sinte på hverandre at de ikke klarer å roe seg ned, kan man regne med at dette vil føre til langvarig motvilje og bitterhet og at munkene ikke vil kunne leve godt sammen, munker.</p>
<p><a class='ref sc' id='sc16' href='#sc16'>SC 16</a>Hvis derimot en debatt fører til ordstrid fra begge sider, slik at begge parter føler bitterhet og sinne, og blir sinte på hverandre, men likevel klarer å roe seg ned, kan man regne med at dette ikke vil føre til langvarig motvilje og bitterhet og at munkene vil kunne leve godt sammen, munker.»</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
