<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an2.42-51' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Dukanipata</li>
</ul>
<h1 class='range-title'>2.42–51. Kapitlet om forsamlinger</h1>
</header>
<article id='an2.42'>
<h2 class='sutta-title'>2.42</h2>
<p><a class='ref sc' id='sc1' href='#sc1'>SC 1</a>«Det finnes to slags forsamlinger munker. Hvilke to? Det er en overfladisk forsamling og en dypsindig forsamling. Hva menes med en overfladisk forsamling? Det er en forsamling der munkene er overlegne, arrogante og vinglete, der de skravler om hva som helst, der de er uoppmerksomme, mangler forståelse og konsentrasjon, der sinnet og sansene flakker fra det ene til det andre. Dette er en overfladisk forsamling, munker.</p>
<p><a class='ref sc' id='sc2' href='#sc2'>SC 2</a>Hva menes med en dypsindig forsamling? Det er en forsamling der munkene ikke er overlegne, arrogante eller vinglete, der de ikke skravler om hva som helst, der de har uoppmerksomhet, har dyp forståelse og konsentrasjon, der sinnet er samlet og sansene ikke flakker fra det ene til det andre. Dette er en dypsindig forsamling, munker. Og av disse to forsamlingene er den dypsindige den beste.»</p>
</article>
<article id='an2.43'>
<h2 class='sutta-title'>2.43</h2>
<p><a class='ref sc' id='sc3' href='#sc3'>SC 3</a>«Det finnes to slags forsamlinger munker. Hvilke to? Det er en stridbar forsamling og en vennskapelig forsamling. Hva menes med en stridbar forsamling? Det er en forsamling der munkene krangler, disputerer og er uenige, der de sårer hverandre med skarpe tunger. Dette er en stridbar forsamling, munker.</p>
<p><a class='ref sc' id='sc4' href='#sc4'>SC 4</a>Hva menes med en vennskapelig forsamling? Det er en forsamling der munkene har et vennlig sinnelag, der de ikke krangler, men omgås og blander seg med hverandre som melk med vann, der de betrakter hverandre med vennlig blikk. Dette er en vennskapelig forsamling, munker. Og av disse to forsamlingene er den vennskapelige den beste.»</p>
</article>
<article id='an2.44'>
<h2 class='sutta-title'>2.44</h2>
<p><a class='ref sc' id='sc5' href='#sc5'>SC 5</a>«Det finnes to slags forsamlinger munker. Hvilke to? Det er en forsamling som ikke setter seg høye mål, og det er en forsamling som setter seg høye mål. Hva menes med en forsamling som ikke setter seg høye mål? Det er en forsamling der de eldre munkene lever i overflod og er dovne, der de tar føringen i å falle tilbake til et verdslig liv, der de ikke gidder å meditere i ensomhet, der de ikke setter inn kreftene for å oppnå det de ennå ikke har oppnådd, for å nå fram til erkjennelse av det de ennå ikke har erkjent. Yngre generasjoner følger deres eksempel og lever også i overflod og er dovne. De tar også føringen i å falle tilbake til et verdslig liv, de gidder ikke å meditere i ensomhet, de setter ikke inn kreftene for å oppnå det de ennå ikke har oppnådd, for å nå fram til erkjennelse av det de ennå ikke har erkjent. Dette er en forsamling som ikke setter seg høye mål, munker.</p>
<p><a class='ref sc' id='sc6' href='#sc6'>SC 6</a>Hva menes med en forsamling som setter seg høye mål? Det er en forsamling der de eldre munkene ikke lever i overflod eller er dovne. De faller ikke tilbake til et verdslig liv, de tar føringen i å meditere i ensomhet, og de setter inn kreftene for å oppnå det de ennå ikke har oppnådd, for å nå fram til erkjennelse av det de ennå ikke har erkjent. Yngre generasjoner følger deres eksempel og lever heller ikke i overflod og er heller ikke dovne. De faller ikke tilbake til et verdslig liv, de tar føringen i å meditere i ensomhet, og de setter inn kreftene for å oppnå det de ennå ikke har oppnådd, for å nå fram til erkjennelse av det de ennå ikke har erkjent. Dette er en forsamling som setter seg høye mål, munker. Og av disse to forsamlingene er det den som setter seg høye mål, som er den beste.»</p>
</article>
<article id='an2.45'>
<h2 class='sutta-title'>2.45</h2>
<p><a class='ref sc' id='sc7' href='#sc7'>SC 7</a>«Det finnes to slags forsamlinger munker. Hvilke to? Det er en forsamling som ikke er edel, og det er en forsamling som er edel. Hva menes med en forsamling som ikke er edel? Det er en forsamling der munkene ikke har en klar forståelse av hva som er lidelse, hva som er lidelsens årsak, hva som er lidelsens avslutning og heller ikke av veien som fører til lidelsens avslutning. Dette er en forsamling som ikke er edel, munker.</p>
<p><a class='ref sc' id='sc8' href='#sc8'>SC 8</a>Hva menes med en forsamling som er edel? Det er en forsamling der munkene har en klar forståelse av hva som er lidelse, hva som er lidelsens årsak, hva som er lidelsens avslutning og likeså en klar forståelse av veien som fører til lidelsens avslutning. Dette er en forsamling som er edel, munker. Og av disse to forsamlingene er det den som er edel, som er den beste.»</p>
</article>
<article id='an2.46'>
<h2 class='sutta-title'>2.46</h2>
<p><a class='ref sc' id='sc9' href='#sc9'>SC 9</a>«Det finnes to slags forsamlinger munker. Hvilke to? Det er en forsamling som er bunnfall, og det er en forsamling som er kremen. Hva menes med en forsamling som er bunnfall? Det er en forsamling der munkene følger sine lyster, der de følger hatets, uvitenhetens og fryktens vei. Dette kalles en forsamling som er bunnfall, munker.</p>
<p><a class='ref sc' id='sc10' href='#sc10'>SC 10</a>Hva menes menes med en forsamling som er kremen? Det er en forsamling der munkene ikke følger sine lyster, der de ikke følger hatets, uvitenhetens og fryktens vei. Dette kalles en forsamling som er kremen, munker. Og av disse to forsamlingene er det den forsamlingen som er kremen, som er den beste.»</p>
</article>
<article id='an2.47'>
<h2 class='sutta-title'>2.47</h2>
<p><a class='ref sc' id='sc11' href='#sc11'>SC 11</a>«Det finnes to slags forsamlinger munker. Hvilke to? Det er en forsamling som har trening i litterære spissfindigheter, men ikke i å stille spørsmål, og det er en forsamling som har trening i å stille spørsmål, men ikke i litterære spissfindigheter. Hva menes med en forsamling som har trening i litterære spissfindigheter, men ikke i å stille spørsmål? Det er en forsamling der munkene ikke bryr seg om å lytte til, studere, analysere eller lære utenat dype tekster med dyp og oververdslig mening, tekster som handler om tomhet og som er uttalt av ham som har nådd fram til sannheten. Men tekster på kunstferdig versemål, tekster med fraser som klinger vakkert, satt sammen av elever fra andre skoler – disse tekstene lytter de til, studerer, analyserer og lærer utenat. Og mens de lærer disse tekstene, stiller de hverandre ingen spørsmål om hva dette er eller hva meningen med dette er. Dermed får de ikke noen forståelse av tekstene og de fatter heller ikke dybdene i dem. De blir ikke kvitt tvilen på de punktene der tvilen måtte oppstå. Dette kalles en forsamling som har trening i litterære spissfindigheter, men ikke i å stille spørsmål, munker.</p>
<p><a class='ref sc' id='sc12' href='#sc12'>SC 12</a>Hva menes med en forsamling som har trening i å stille spørsmål, men ikke i litterære spissfindigheter? Det er en forsamling der munkene ikke bryr seg om å lytte til, studere, analysere eller lære utenat tekster på kunstferdig versemål, tekster med fraser som klinger vakkert, satt sammen av elever fra andre skoler. Men dype tekster med dyp og oververdslig mening, tekster som handler om tomhet og som er uttalt av ham som har nådd fram til sannheten – disse tekstene lytter de til, studerer, analyserer og lærer utenat. Og mens de lærer disse tekstene, stiller de hverandre spørsmål om hva dette er og hva meningen med dette er. Dermed får de god forståelse av tekstene og de fatter dybdene i dem. De blir kvitt tvilen på de punktene der tvilen måtte oppstå. Dette kalles en forsamling som har trening i å stille spørsmål, men ikke i litterære spissfindigheter, munker. Og av disse to forsamlingene er det den der munkene har trening i å stille spørsmål, som er den beste.»</p>
</article>
<article id='an2.48'>
<h2 class='sutta-title'>2.48</h2>
<p><a class='ref sc' id='sc13' href='#sc13'>SC 13</a>«Det finnes to slags forsamlinger munker. Hvilke to? Det er en forsamling som vektlegger materielle goder, men ikke å utvikle sinnet. Og det er en forsamling som vektlegger å utvikle sinnet, men ikke materielle goder. Hva menes med en forsamling som vektlegger materielle goder, men ikke å utvikle sinnet? Det er en forsamling der munkene roser hverandre framfor borgere kledd i hvitt, og sier at den og den munken er befridd på begge måter, han der er befridd gjennom visdom, han der har realisert visdommen i sin egen kropp, han der har nådd fram til rett syn, han der følger læren, han der følger sin overbevisning, han der har en høytstående moral, mens han der har en dårlig moral. Dette fører til at de mottar store gaver, og de blir grådige og fylt av blindt begjær etter disse gavene, slik at de ikke ser ulempene ved dem, men nyter dem uten tanke på å befri seg fra grådigheten. Dette kalles en forsamling som vektlegger materielle goder, men ikke å utvikle sinnet, munker.</p>
<p><a class='ref sc' id='sc14' href='#sc14'>SC 14</a>Hva menes med en forsamling som vektlegger å utvikle sinnet, men ikke materielle goder? Det er en forsamling der munkene ikke roser hverandre framfor borgere kledd i hvitt, og ikke sier at den og den munken er befridd på begge måter, han der er befridd gjennom visdom, han der har realisert visdommen i sin egen kropp, han der har nådd fram til rett syn, han der følger læren, han der følger sin overbevisning, han der har en høytstående moral, mens han der har en dårlig moral. Dette fører til at de mottar store gaver, men de blir ikke grådige og fylt av blindt begjær etter disse gavene, for de ikke ser ulempene ved dem, og derfor nyter dem med tanke på å befri seg fra grådigheten. Dette kalles en forsamling som vektlegger å utvikle sinnet, men ikke materielle goder, munker. Og av disse to forsamlingene er det den som vektlegger å utvikle sinnet, men ikke materielle goder, som er den beste.»</p>
</article>
<article id='an2.49'>
<h2 class='sutta-title'>2.49</h2>
<p><a class='ref sc' id='sc15' href='#sc15'>SC 15</a>«Det finnes to slags forsamlinger munker. Hvilke to? Det er en disharmonisk forsamling og det er en harmonisk forsamling. Hva menes med en disharmonisk forsamling? Det er en forsamling der man gjør slikt som strider mot læren og ikke slikt som er i harmoni med læren, der man gjør slikt som strider mot treningsdisiplinen og ikke slikt som er i harmoni med treningsdisiplinen, der man er stolte av å gjøre slikt som strider mot læren og ikke slikt som er i harmoni med læren, der man er stolte av å gjøre slikt som strider mot treningsdisiplinen og ikke slikt som er i harmoni med treningsdisiplinen. Dette kalles en disharmonisk forsamling, munker.</p>
<p><a class='ref sc' id='sc16' href='#sc16'>SC 16</a>Hva menes med en harmonisk forsamling? Det er en forsamling der man gjør slikt som er i harmoni med læren og ikke slikt som strider mot læren, der man gjør slikt som er i harmoni med treningsdisiplinen og ikke slikt som strider mot treningsdisiplinen, der man er stolte av å gjøre slikt som er i harmoni med læren og ikke slikt som strider mot læren, der man er stolte av å gjøre slikt som er i harmoni med treningsdisiplinen og ikke slikt som strider mot treningsdisiplinen. Dette kalles en harmonisk forsamling, munker. Og av disse to forsamlingene er den harmoniske den beste.»</p>
</article>
<article id='an2.50'>
<h2 class='sutta-title'>2.50</h2>
<p><a class='ref sc' id='sc17' href='#sc17'>SC 17</a>«Det finnes to slags forsamlinger munker. Hvilke to? Det er en rettmessig og en urettmessig forsamling … osv … Dette er de to forsamlingene, munker Og av disse to forsamlingene er den rettmessige den beste.»</p>
</article>
<article id='an2.51'>
<h2 class='sutta-title'>2.51</h2>
<p><a class='ref sc' id='sc18' href='#sc18'>SC 18</a>«Det finnes to slags forsamlinger munker. Hvilke to? Det er en forsamling der man ikke snakker slik det sømmer seg, og en forsamling der man snakker slik det sømmer seg. Hva menes med en forsamling der man ikke snakker slik det sømmer seg? Det er en forsamling der munkene starter en debatt om rett og galt. De klarer ikke å overbevise hverandre eller komme til enighet, de klarer ikke å finne noen løsning som alle blir tilfreds med. De skaper ingen forståelse hos andre og forstår selv ikke noe. De står hardt på egne meninger og er ikke innstilt på å gi seg eller inngå kompromisser, og de er steile og hevder hardnakket at ‘dette er sannhet – alt annet er feil’. Dette kalles en forsamling der man ikke snakker slik det sømmer seg, munker.</p>
<p><a class='ref sc' id='sc19' href='#sc19'>SC 19</a>Hva menes med en forsamling der man snakker slik det sømmer seg? Det er en forsamling der munkene starter en debatt om rett og galt. De klarer å overbevise hverandre og komme til enighet, de klarer å finne noen løsning som alle blir tilfreds med. De skaper forståelse hos andre og oppnår forståelse selv. De står ikke hardt på egne meninger og er innstilt på å gi seg eller inngå kompromisser, og de er ikke steile og hevder ikke at ‘dette er sannhet – alt annet er feil’. Dette kalles en forsamling der man snakker slik det sømmer seg, munker. Og av disse to forsamlingene er den der man snakker slik det sømmer seg, den beste.»</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
