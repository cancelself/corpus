<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an2.130-140' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Dukanipata</li>
</ul>
<h1 class='range-title'>2.130–140. Kapitlet om aspirasjoner</h1>
</header>
<article id='an2.130'>
<h2 class='sutta-title'>2.130</h2>
<p><a class='ref sc' id='sc1' href='#sc1'>SC 1</a>«En hengiven munk bør ha aspirasjoner om å bli som Sariputta og Moggallana, Dette bør være forbilder og en målestokk for de munkene som er mine elever: å bli som Sariputta og Moggallana.»</p>
</article>
<article id='an2.131'>
<h2 class='sutta-title'>2.131</h2>
<p><a class='ref sc' id='sc2' href='#sc2'>SC 2</a>«En hengiven nonne bør ha aspirasjoner om å bli som Khema og Uppalavanna, Dette bør være forbilder og en målestokk for de nonnene som er mine elever: å bli som Khema og Uppalavanna.»</p>
</article>
<article id='an2.132'>
<h2 class='sutta-title'>2.132</h2>
<p><a class='ref sc' id='sc3' href='#sc3'>SC 3</a>«En hengiven legmann bør ha aspirasjoner om å bli som husherren Citta og Hatthaka fra Aëavaka. Dette bør være forbilder og en målestokk for de legmennene som er mine elever: å bli som husherren Citta og Hatthaka fra Aëavaka.»</p>
</article>
<article id='an2.133'>
<h2 class='sutta-title'>2.133</h2>
<p><a class='ref sc' id='sc4' href='#sc4'>SC 4</a>«En hengiven legkvinne mann bør ha aspirasjoner om å bli som legkvinnene Khujjuttara og Veëukandakiya. Dette bør være forbilder og en målestokk for de legkvinnene som er mine elever: å bli som legkvinnene Khujjuttara og Veëukandakiya.»</p>
</article>
<article id='an2.134'>
<h2 class='sutta-title'>2.134</h2>
<p><a class='ref sc' id='sc5' href='#sc5'>SC 5</a>«En dårlig person, en uvettig dåre som innehar to egenskaper, vandrer omkring og gjør skade for seg selv og blir klandret og kritisert av de vise, og han gjør mye som blir til skade for ham senere. Hvilke to egenskaper? Han gir ros eller kritikk uten å ha undersøkt saken, uten å ha utforsket den og uten å ha trengt inn i den. Dette er en dårlig person, en uvettig dåre som innehar to egenskaper, vandrer omkring og gjør skade for seg selv og blir klandret og kritisert av de vise, og han gjør mye som blir til skade for ham senere.</p>
<p><a class='ref sc' id='sc6' href='#sc6'>SC 6</a>En god og klok person, en vismann som innehar to egenskaper, vandrer omkring uten å gjøre skade for seg selv og uten å bli klandret og kritisert av de vise, og han gjør mye han vil få glede av senere. Hvilke to egenskaper? Han gir ros eller kritikk først etter at han har undersøkt saken, utforsket den og trengt inn i den. Dette er en god og klok person, en vismann som innehar to egenskaper, vandrer omkring uten å gjøre skade for seg selv og uten å bli klandret og kritisert av de vise, og han gjør mye han vil få glede av senere.»</p>
</article>
<article id='an2.135'>
<h2 class='sutta-title'>2.135</h2>
<p><a class='ref sc' id='sc7' href='#sc7'>SC 7</a>«En dårlig person, en uvettig dåre som innehar to egenskaper, vandrer omkring og gjør skade for seg selv og blir klandret og kritisert av de vise, og han gjør mye som blir til skade for ham senere. Hvilke to egenskaper? Han viser glede over en sak som man ikke bør glede seg over, og misnøye over en sak som man bør glede seg over, uten å ha utforsket den og uten å ha trengt inn i den. Dette er en dårlig person, en uvettig dåre som innehar to egenskaper, vandrer omkring og gjør skade for seg selv og blir klandret og kritisert av de vise, og han gjør mye som blir til skade for ham senere.</p>
<p><a class='ref sc' id='sc8' href='#sc8'>SC 8</a>En god og klok person, en vismann som innehar to egenskaper, vandrer omkring uten å gjøre skade for seg selv og uten å bli klandret og kritisert av de vise, og han gjør mye han vil få glede av senere. Hvilke to egenskaper? Han viser misnøye over en sak man bør vise misnøye over og gleder seg over en sak man bør glede seg over. Dette er en god og klok person, en vismann som innehar to egenskaper, vandrer omkring uten å gjøre skade for seg selv og uten å bli klandret og kritisert av de vise, og han gjør mye han vil få glede av senere.»</p>
</article>
<article id='an2.136'>
<h2 class='sutta-title'>2.136</h2>
<p><a class='ref sc' id='sc9' href='#sc9'>SC 9</a>«En dårlig person, en uvettig dåre, vandrer omkring og gjør skade for seg selv, blir klandret og kritisert av de vise. Han gjør mye som blir til skade for ham senere, og han oppfører seg dårlig mot to personer. Hvilke to? Det er mor og far. Dette er de to personene en dårlig person, en uvettig dåre, oppfører seg dårlig mot mens han vandrer omkring og gjør skade for seg selv og blir klandret og kritisert av de vise, og han gjør mye som blir til skade for ham senere.</p>
<p><a class='ref sc' id='sc10' href='#sc10'>SC 10</a>En god og klok person, en vismann, vandrer omkring uten å gjøre skade for seg selv og uten å bli klandret og kritisert av de vise. Han gjør mye han vil få glede av senere, og han oppfører seg godt mot to personer. Hvilke to? Det er mor og far. Dette er de to personene en god og klok person, en vismann, vandrer omkring uten å gjøre skade for seg selv og uten å bli klandret og kritisert av de vise. Han gjør mye han vil få glede av senere.»</p>
</article>
<article id='an2.137'>
<h2 class='sutta-title'>2.137</h2>
<p><a class='ref sc' id='sc11' href='#sc11'>SC 11</a>«En dårlig person, en uvettig dåre, vandrer omkring og gjør skade for seg selv, blir klandret og kritisert av de vise. Han gjør mye som blir til skade for ham senere, og han oppfører seg dårlig mot to personer. Hvilke to? Det er han som er kommet fram til sannheten, og det er hans elev. Dette er de to personene en dårlig person, en uvettig dåre, oppfører seg dårlig mot mens han vandrer omkring og gjør skade for seg selv og blir klandret og kritisert av de vise, og han gjør mye som blir til skade for ham senere.</p>
<p><a class='ref sc' id='sc12' href='#sc12'>SC 12</a>En god og klok person, en vismann, vandrer omkring uten å gjøre skade for seg selv og uten å bli klandret og kritisert av de vise. Han gjør mye han vil få glede av senere, og han oppfører seg godt mot to personer. Hvilke to? Det er han som er kommet fram til sannheten, og det er hans elev. Dette er de to personene en god og klok person, en vismann, vandrer omkring uten å gjøre skade for seg selv og uten å bli klandret og kritisert av de vise. Han gjør mye han vil få glede av senere.»</p>
</article>
<article id='an2.138'>
<h2 class='sutta-title'>2.138</h2>
<p><a class='ref sc' id='sc13' href='#sc13'>SC 13</a>«Det finnes to disipliner, munker. Hvilke to? Det er å rense sitt eget sinn og ikke involvere seg i noe i verden. Dette er de to disiplinene, munker.»</p>
</article>
<article id='an2.139'>
<h2 class='sutta-title'>2.139</h2>
<p><a class='ref sc' id='sc14' href='#sc14'>SC 14</a>«Det finnes to holdninger, munker. Hvilke to? Det er sinne og motvilje. Dette er to holdninger, munker.»</p>
</article>
<article id='an2.140'>
<h2 class='sutta-title'>2.140</h2>
<p><a class='ref sc' id='sc15' href='#sc15'>SC 15</a>«Det finnes to holdninger, munker. Hvilke to? Det er å fordrive sinne og fordrive motvilje. Dette er to holdninger, munker.»</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
