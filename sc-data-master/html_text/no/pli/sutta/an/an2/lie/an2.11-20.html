<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<section class='range' id='an2.11-20' lang='no'>
<header>
<ul>
<li class='nikaya'>Tekster ordnet i nummerrekkefølge</li>
<li class='nipata'>Dukanipata</li>
</ul>
<h1 class='range-title'>2.11–20. Kapitlet om rettstvister</h1>
</header>
<article id='an2.11'>
<h2 class='sutta-title'>2.11</h2>
<p><a class='ref sc' id='sc1' href='#sc1'>SC 1</a>«Det finnes to krefter, munker. Hvilke to? Det er kraften i planmessig tenkning og det er kraften i meditasjon. Hva er kraften i planmessig tenkning, munker? Det er når noen tenker som så:</p>
<p><a class='ref sc' id='sc2' href='#sc2'>SC 2</a>‘Dårlige handlinger gir vonde resultater både her og nå og i framtiden, dårlig tale og dårlige tanker gir også vonde resultater.’</p>
<p><a class='ref sc' id='sc3' href='#sc3'>SC 3</a>Når han tenker slik, avstår han fra dårlige handlinger og utvikler gode handlinger, han avstår fra dårlige ord og utvikler heller god tale, og han avstår fra dårlige tanker og utvikler heller gode tanker. På denne måten holder han seg ren.</p>
<p><a class='ref sc' id='sc4' href='#sc4'>SC 4</a>Hva er kraften i meditasjon, munker? Det er meditasjonskraften hos en som er under opplæring. Ved hjelp av denne kraften fordriver eleven lidenskap, hat og uvitenhet. Når han har fordrevet lidenskap, hat og uvitenhet, gjør han ikke lenger noe som er usunt, og han følger ikke dårlige innskytelser. Dette kalles kraften i meditasjon, og dette er altså de to kreftene, munker.</p>
</article>
<article id='an2.12'>
<h2 class='sutta-title'>2.12</h2>
<p><a class='ref sc' id='sc5' href='#sc5'>SC 5</a>Det finnes to krefter, munker. Hvilke to? Det er kraften i planmessig tenkning og det er kraften i meditasjon. Hva er kraften i planmessig tenkning, munker? Det er når noen tenker som så:</p>
<p><a class='ref sc' id='sc6' href='#sc6'>SC 6</a>‘Dårlige handlinger gir vonde resultater både her og nå og i framtiden, dårlig tale og dårlige tanker gir også vonde resultater.’</p>
<p><a class='ref sc' id='sc7' href='#sc7'>SC 7</a>Når han tenker slik, avstår han fra dårlige handlinger og utvikler gode handlinger, han avstår fra dårlige ord og utvikler heller god tale, og han avstår fra dårlige tanker og utvikler heller gode tanker. På denne måten holder han seg ren.</p>
<p><a class='ref sc' id='sc8' href='#sc8'>SC 8</a>Hva er kraften i meditasjon, munker? Det er når en munk utvikler oppvåkningsfaktoren oppmerksomhet, basert på avsondrethet, lidenskapsløshet og avslutning, med løsrivelse som mål. Det er når han på samme måte utvikler oppvåkningsfaktoren utforskning av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt basert på avsondrethet, lidenskapsløshet og avslutning, med løsrivelse som mål. Dette kalles kraften i meditasjon, og dette er altså de to kreftene, munker.</p>
</article>
<article id='an2.13'>
<h2 class='sutta-title'>2.13</h2>
<p><a class='ref sc' id='sc9' href='#sc9'>SC 9</a>Det finnes to krefter, munker. Hvilke to? Det er kraften i planmessig tenkning og det er kraften i meditasjon. Hva er kraften i planmessig tenkning, munker? Det er når noen tenker som så:</p>
<p><a class='ref sc' id='sc10' href='#sc10'>SC 10</a>‘Dårlige handlinger gir vonde resultater både her og nå og i framtiden, dårlig tale og dårlige tanker gir også vonde resultater.’</p>
<p><a class='ref sc' id='sc11' href='#sc11'>SC 11</a>Når han tenker slik, avstår han fra dårlige handlinger og utvikler gode handlinger, han avstår fra dårlige ord og utvikler heller god tale, og han avstår fra dårlige tanker og utvikler heller gode tanker. På denne måten holder han seg ren.</p>
<p><a class='ref sc' id='sc12' href='#sc12'>SC 12</a>Hva er kraften i meditasjon, munker? Det er når en munk isolerer seg fra både sansenytelser og usunne ideer og går inn i første meditasjonstilstand – den som fødes av ensomhet og inneholder både innledende og fastholdende tanker, glede og velvære – og blir der.</p>
<p><a class='ref sc' id='sc13' href='#sc13'>SC 13</a>Videre lar han innledende og fastholdende tanker falle til ro og går inn i andre meditasjonstilstand – en indre fred og konsentrasjon av sinnet, som fødes av fordypelse og inneholder glede og velvære, men ikke de innledende eller fastholdende tanker – og blir der.</p>
<p><a class='ref sc' id='sc14' href='#sc14'>SC 14</a>Videre søker han ikke lenger glede, men hviler i likevekt. Med oppmerksomhet og klar forståelse føler han legemlig velvære og går inn i tredje meditasjonstilstand – den som de edle omtaler slik: ‘Lykkelig lever den som er oppmerksom og som har likevekt i sinnet!‘ – og blir der.</p>
<p><a class='ref sc' id='sc15' href='#sc15'>SC 15</a>Videre gir han slipp på velvære og lidelse. Han legger tidligere gleder og sorger bak seg og går inn i fjerde meditasjonstilstand – den som kjennetegnes av den reneste oppmerksomhet og sinnslikevekt, uten verken behag eller ubehag – og blir der. Dette kalles kraften i meditasjon, og dette er altså de to kreftene, munker.</p>
</article>
<article id='an2.14'>
<h2 class='sutta-title'>2.14</h2>
<p><a class='ref sc' id='sc16' href='#sc16'>SC 16</a>Han som har kommet fram til sannheten, gir undervisning på to forskjellige måter, munker. Hvilke to? Han gir kortfattet undervisning, og han gir detaljert undervisning. Dette er de to forskjellige måtene han som har kommet fram til sannheten, gir undervisning på.</p>
</article>
<article id='an2.15'>
<h2 class='sutta-title'>2.15</h2>
<p><a class='ref sc' id='sc17' href='#sc17'>SC 17</a>Hvis anklageren og den anklagede i en rettstvist mellom munker ikke har god selvinnsikt, kan tvisten bli langvarig, hard og sårende, og føre til dårlig stemning mellom munkene. Men hvis anklageren og den anklagede i en rettstvist mellom munker har god selvinnsikt, trenger ikke tvisten bli langvarig, hard og sårende, og den trenger ikke føre til dårlig stemning mellom munkene.</p>
<p><a class='ref sc' id='sc18' href='#sc18'>SC 18</a>Hvordan kan den anklagede vise god selvinnsikt, munker? Det er når han tenker som så:</p>
<p><a class='ref sc' id='sc19' href='#sc19'>SC 19</a>‘Jeg har oppført meg dårlig og begått en overtredelse. Denne andre munken så dette som jeg gjorde. Hvis jeg ikke hadde begått denne overtredelsen, ville det heller ikke ha vært noe for ham å se. Men siden jeg gjorde dette, og han fikk se det, ble han irritert og snakket til meg om saken. Fordi han var irritert, ble også jeg irritert over å bli snakket til på den måten, og jeg snakket til andre om dette. Så her får jeg igjen for min egen dumhet, akkurat som en smugler som blir tatt på fersk gjerning.’</p>
<p><a class='ref sc' id='sc20' href='#sc20'>SC 20</a>På denne måten kan den anklagede vise god selvinnsikt, munker. Og hvordan kan anklageren vise god selvinnsikt? Det er når han tenker som så:</p>
<p><a class='ref sc' id='sc21' href='#sc21'>SC 21</a>‘Denne munken har oppført seg dårlig og begått en overtredelse. Jeg så hva han gjorde. Hvis han ikke hadde begått denne overtredelsen, ville det heller ikke ha vært noe for meg å se. Men siden han gjorde dette, og jeg fikk se det, ble jeg irritert og snakket til ham om saken. Fordi jeg var irritert, ble også han irritert over å bli snakket til på den måten, og han snakket til andre om dette. Så her får jeg igjen for min egen dumhet, akkurat som en smugler som blir tatt på fersk gjerning.’</p>
<p><a class='ref sc' id='sc22' href='#sc22'>SC 22</a>På denne måten kan anklageren vise god selvinnsikt, munker.</p>
<p><a class='ref sc' id='sc23' href='#sc23'>SC 23</a>Hvis anklageren og den anklagede i en rettstvist mellom munker ikke har god selvinnsikt, kan tvisten bli langvarig, hard og sårende, og føre til dårlig stemning mellom munkene. Men hvis anklageren og den anklagede i en rettstvist mellom munker har god selvinnsikt, trenger ikke tvisten bli langvarig, hard og sårende, og den trenger ikke føre til dårlig stemning mellom munkene.»</p>
</article>
<article id='an2.16'>
<h2 class='sutta-title'>2.16</h2>
<p><a class='ref sc' id='sc24' href='#sc24'>SC 24</a>Så kom det en brahman bort til Mesteren. Han hilste høflig og pratet litt med ham før han satte seg ned. Så sa han:</p>
<p><a class='ref sc' id='sc25' href='#sc25'>SC 25</a>«Hva er grunnen, Gotama, hva er årsaken til at noen kommer til pinefulle tilstander i helvete etter døden, etter at kroppen har gått i oppløsning?»</p>
<p><a class='ref sc' id='sc26' href='#sc26'>SC 26</a>«Dårlig oppførsel og dårlige holdninger er grunnen til at noen kommer til pinefulle tilstander i helvete etter døden, etter at kroppen har gått i oppløsning, brahman.»</p>
<p><a class='ref sc' id='sc27' href='#sc27'>SC 27</a>«Hva er grunnen, Gotama, hva er årsaken til at noen kommer til lykkelige tilstander i himmelen etter døden, etter at kroppen har gått i oppløsning?»</p>
<p><a class='ref sc' id='sc28' href='#sc28'>SC 28</a>«God oppførsel og gode holdninger er grunnen til at noen kommer til lykkelige tilstander i himmelen etter døden, etter at kroppen har gått i oppløsning, brahman.»</p>
<p><a class='ref sc' id='sc29' href='#sc29'>SC 29</a>«Utmerket, Gotama, utmerket! Det er som å rette opp det som var blitt veltet, eller som å åpenbare det som var skjult. Det er som å vise veien til en som var gått vill, eller som å bære lys inn i mørket, slik at den som har øyne kan se det som er der. Nettopp slik har du forklart læren på mange måter, Gotama. Nå tar jeg tilflukt i deg, Gotama, i læren og i munkefellesskapet. Vær så snill å regne meg som en legvenn, Gotama, som har tatt tilflukt fra i dag av og så lenge jeg lever.»</p>
</article>
<article id='an2.17'>
<h2 class='sutta-title'>2.17</h2>
<p><a class='ref sc' id='sc30' href='#sc30'>SC 30</a>Så kom brahmanen Janussoni bort til Mesteren. Han hilste høflig og pratet litt med ham før han satte seg ned. Så sa han:</p>
<p><a class='ref sc' id='sc31' href='#sc31'>SC 31</a>«Hva er grunnen, Gotama, hva er årsaken til at noen kommer til pinefulle tilstander i helvete etter døden, etter at kroppen har gått i oppløsning?»</p>
<p><a class='ref sc' id='sc32' href='#sc32'>SC 32</a>«Det kommer av hva man selv har gjort og hva man selv har unnlatt å gjøre, brahman. Dette er årsaken til at noen kommer til pinefulle tilstander i helvete etter døden, etter at kroppen har gått i oppløsning.»</p>
<p><a class='ref sc' id='sc33' href='#sc33'>SC 33</a>«Hva er grunnen, Gotama, hva er årsaken til at noen kommer til lykkelige tilstander i himmelen etter døden, etter at kroppen har gått i oppløsning?»</p>
<p><a class='ref sc' id='sc34' href='#sc34'>SC 34</a>«Det kommer av hva man selv har gjort og hva man selv har unnlatt å gjøre, brahman. Dette er årsaken til at noen kommer til lykkelige tilstander i himmelen etter døden, etter at kroppen har gått i oppløsning.»</p>
<p><a class='ref sc' id='sc35' href='#sc35'>SC 35</a>«Jeg forstår ikke den kortfattede undervisningen du gir når den ikke blir forklart i detalj, Gotama. Det hadde vært fint om du kunne forklare dette slik at jeg kan forstå den kortfattede undervisningen du gir.»</p>
<p><a class='ref sc' id='sc36' href='#sc36'>SC 36</a>«Så hør etter og følg godt med, brahman, så skal jeg forklare det.»</p>
<p><a class='ref sc' id='sc37' href='#sc37'>SC 37</a>«Ja vel, min herre,» svarte brahmanen Janussoni. Mesteren sa:</p>
<p><a class='ref sc' id='sc38' href='#sc38'>SC 38</a>«Sett at en person har utført skadelige handlinger, uttalt skadelige ord eller tenkt skadelige tanker, og at han har unnlatt å utføre gode handlinger, uttale gode ord og tenke gode tanker. På den måten er det hva man selv har gjort og hva man selv har unnlatt å gjøre, som er årsaken til at noen kommer til pinefulle tilstander i helvete etter døden, etter at kroppen har gått i oppløsning, brahman.</p>
<p><a class='ref sc' id='sc39' href='#sc39'>SC 39</a>Sett videre at en person har utført gode handlinger, uttalt gode ord eller tenkt gode tanker, og at han har unnlatt å utføre skadelige handlinger, uttale skadelige ord og tenke skadelige tanker. På den måten er det hva man selv har gjort og hva man selv har unnlatt å gjøre, som er årsaken til at noen kommer til lykkelige tilstander i himmelen etter døden, etter at kroppen har gått i oppløsning, brahman.»</p>
<p><a class='ref sc' id='sc40' href='#sc40'>SC 40</a>«Utmerket, Gotama, utmerket! Det er som å rette opp det som var blitt veltet, eller som å åpenbare det som var skjult. Det er som å vise veien til en som var gått vill, eller som å bære lys inn i mørket, slik at den som har øyne kan se det som er der. Nettopp slik har du forklart læren på mange måter, Gotama. Nå tar jeg tilflukt i deg, Gotama, i læren og i munkefellesskapet. Vær så snill å regne meg som en legvenn, Gotama, som har tatt tilflukt fra i dag av og så lenge jeg lever.»</p>
</article>
<article id='an2.18'>
<h2 class='sutta-title'>2.18</h2>
<p><a class='ref sc' id='sc41' href='#sc41'>SC 41</a>Ananda gikk bort til Mesteren, hilste høflig på ham og satte seg ned. Så sa Mesteren til ham:</p>
<p><a class='ref sc' id='sc42' href='#sc42'>SC 42</a>«Jeg har sagt klart og tydelig at skadelige handlinger, skadelige ord og skadelige tanker er noe man bør avstå fra, Ananda.»</p>
<p><a class='ref sc' id='sc43' href='#sc43'>SC 43</a>«Hvilke uheldige resultater kan man forvente om man likevel utfører slike skadelige handlinger, skadelige ord og skadelige tanker som du klart og tydelig har sagt man bør avstå fra, Mester?»</p>
<p><a class='ref sc' id='sc44' href='#sc44'>SC 44</a>«Hvis man utfører slike skadelige handlinger, skadelige ord og skadelige tanker som jeg klart og tydelig har sagt man bør avstå fra, kan man forvente selvbebreidelser, kritikk når forstandige mennesker oppdager det, og man får et dårlig rykte. Dessuten dør man i en forvirret tilstand kommer til pinefulle tilstander i helvete etter døden, etter at kroppen har gått i oppløsning. Slike uheldige resultater kan man forvente om man likevel utfører slike skadelige handlinger, skadelige ord og skadelige tanker som jeg klart og tydelig har sagt man bør avstå fra, Ananda.</p>
<p><a class='ref sc' id='sc45' href='#sc45'>SC 45</a>Jeg har sagt klart og tydelig at gode handlinger, gode ord og gode tanker er noe man bør utføre, Ananda.»</p>
<p><a class='ref sc' id='sc46' href='#sc46'>SC 46</a>«Hvilke gode resultater kan man forvente om man utfører slike gode handlinger, sier slike gode ord og tenker slike gode tanker som du klart og tydelig har sagt man bør utføre, Mester?»</p>
<p><a class='ref sc' id='sc47' href='#sc47'>SC 47</a>«Hvis man utfører slike gode handlinger, sier slike gode ord og tenker slike gode tanker som jeg klart og tydelig har sagt man bør utføre, kan man forvente å unngå selvbebreidelser, ros når forstandige mennesker oppdager det, og man får et godt rykte. Man dør uten å være forvirret, og man kommer til lykkelige tilstander i himmelen etter døden, etter at kroppen har gått i oppløsning. Slike gode resultater kan man forvente om man utfører slike gode handlinger, sier slike gode ord og tenker slike gode tanker som jeg klart og tydelig har sagt man bør utføre, Ananda.»</p>
</article>
<article id='an2.19'>
<h2 class='sutta-title'>2.19</h2>
<p><a class='ref sc' id='sc48' href='#sc48'>SC 48</a>«Slipp taket i det som er usunt, munker! Det går an å slippe taket i det som er usunt. Hvis det ikke hadde gått an, ville jeg heller ikke ha bedt dere om å gjøre det. Men fordi det går an å gjøre det, sier jeg: ‘Slipp taket i det som er usunt, munker!’ Hvis det hadde ført til lidelse og problemer å slippe taket i det som er usunt, ville jeg ikke ha bedt dere om å gjøre det. Men fordi det fører til lykke og nytte, sier jeg: ‘Slipp taket i det som er usunt, munker!’</p>
<p><a class='ref sc' id='sc49' href='#sc49'>SC 49</a>Dere bør utvikle det som er sunt, munker. Det går an å utvikle det som er sunt. Hvis det ikke hadde gått an, ville jeg heller ikke ha bedt dere om å gjøre det. Men fordi det går an å gjøre det, sier jeg: ‘Dere bør utvikle det som er sunt, munker!’ Hvis det hadde ført til lidelse og problemer å utvikle det som er sunt, ville jeg ikke ha bedt dere om å gjøre det. Men fordi det fører til lykke og nytte, sier jeg: ‘Dere bør utvikle det som er sunt, munker!’»</p>
</article>
<article id='an2.20'>
<h2 class='sutta-title'>2.20</h2>
<p><a class='ref sc' id='sc50' href='#sc50'>SC 50</a>«Det er to ting som fører til at den sanne læren blir forvrengt og forsvinner, munker. Hvilke to? Det er når ord og stavelser blir feilaktig analysert, og det er når meningen blir feilaktig tolket. Når ord og stavelser blir feilaktig analysert, blir også meningen tolket feil. Dette er to ting som fører til at den sanne læren blir forvrengt og forsvinner, munker.»</p>
<p><a class='ref sc' id='sc51' href='#sc51'>SC 51</a>«Det er to ting som fører til at den sanne læren består og ikke blir forvrengt, munker. Hvilke to? Det er når ord og stavelser blir riktig analysert, og det er når meningen blir riktig tolket. Når ord og stavelser blir riktig analysert, blir også meningen tolket riktig. Dette er to ting som fører til at den sanne læren består og ikke blir forvrengt, munker.»</p>
</article>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2020</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
