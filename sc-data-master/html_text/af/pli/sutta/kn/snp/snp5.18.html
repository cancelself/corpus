<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.18' lang='af'>
<header>
<ul>
<li class='division'>Sutta Nipāta 5.18</li>
</ul>
<h1>’n Swaan by ’n groot meer (1)</h1>
</header>
<blockquote class='gatha'>
<p><a class='ref jsk' id='jsk1124-1125' href='#jsk1124-1125'>JSK 1124-1125</a>Ajita, Tissametteya, Punnaka en Mettagu,<br>
Dhotaka, Upasiva, Nanda en Hemaka,<br>
Todeyya, Kappa en Jatukani die wyse,<br>
Bhadravudha, Udaya en Posala die brahmaan,<br>
Mogharaja die intelligente en Pingiya die groot siener</p>
<p><a class='ref jsk' id='jsk1126' href='#jsk1126'>JSK 1126</a>het die Boeddha genader, die siener volmaak van gedrag;<br>
hulle het na die groot Boeddha gekom om subtiele vrae te vra</p>
<p><a class='ref jsk' id='jsk1127' href='#jsk1127'>JSK 1127</a>en die Boeddha het hulle met waarheid geantwoord.<br>
Deur dit te doen, het die wyse die brahmane verheug</p>
<p><a class='ref jsk' id='jsk1128' href='#jsk1128'>JSK 1128</a>en hulle, verheug deur die Boeddha, die siende, die sonverwante,<br>
het hulle aan die goeie lewe toegewy<br>
in die teenwoordigheid van die een met edel wysheid.</p>
<p><a class='ref jsk' id='jsk1129' href='#jsk1129'>JSK 1129</a>Wie elke vraag opgevolg het soos deur die Boeddha uitgelê,<br>
het deur dié grootse weg te volg<br>
die oorkant bereik van die duskant af,</p>
<p><a class='ref jsk' id='jsk1130' href='#jsk1130'>JSK 1130</a>van die duskant af, die oorkant.<br>
Omdat dié weg na die oorkant lei<br>
word dit ‘die weg na die oorkant’ genoem.</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
