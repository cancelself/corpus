<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp1.11' lang='af'>
<header>
<ul>
<li class='division'>Sutta Nipāta 1.11</li>
</ul>
<h1>Lyftaal</h1>
</header>
<blockquote class='gatha'>
<p><a class='ref jsk' id='jsk193' href='#jsk193'>JSK 193</a>In loop of staan of sit of lê word gebuig en gerek<br>
en so beweeg die soepel lyf.</p>
<p><a class='ref jsk' id='jsk194' href='#jsk194'>JSK 194</a>Maar geheg met been en spier en met vleis en vel gepleister<br>
bly die lyf se waarheid ongesien:</p>
<p><a class='ref jsk' id='jsk195' href='#jsk195'>JSK 195</a>vol maag en derms, lewer en blaas, hart en longe, niere en milt,</p>
<p><a class='ref jsk' id='jsk196' href='#jsk196'>JSK 196</a>slym en spoeg, sweet en limf, bloed en vog, gal en vet;</p>
<p><a class='ref jsk' id='jsk197' href='#jsk197'>JSK 197</a>uit nege openings vloei gedurig vuil:<br>
uitskeidings uit oog en oor en neus,</p>
<p><a class='ref jsk' id='jsk198' href='#jsk198'>JSK 198</a>gal en slym uit die mond,<br>
sweet en vuil uit die lyf;</p>
<p><a class='ref jsk' id='jsk199' href='#jsk199'>JSK 199</a>en die hol kopbeen is vol brein.<br>
Op voetspoor van sy onkunde<br>
vind die dwaas dit mooi.</p>
<p><a class='ref jsk' id='jsk200' href='#jsk200'>JSK 200</a>Maar wanneer die dooie opgeswel en blou en weggegooi daar lê<br>
gee die familie nie meer om nie</p>
<p><a class='ref jsk' id='jsk201' href='#jsk201'>JSK 201</a>en honde, jakkalse, wolwe, wunns, kraaie en aasvoëls en ander<br>
veldgediertes vreet daaraan.</p>
<p><a class='ref jsk' id='jsk202' href='#jsk202'>JSK 202</a>Luisterend na die Boeddhawoord en wys verstaan die monnik die lyf se taal<br>
en sien die waarheid daarvan raak:</p>
<p><a class='ref jsk' id='jsk203' href='#jsk203'>JSK 203</a>eie- en ander-lyf is soos ’n lyk, ’n lyk soos ’n lyf—<br>
en hy begeer die lyf nie meer nie.</p>
<p><a class='ref jsk' id='jsk204' href='#jsk204'>JSK 204</a>Begeerte- en hartstogloos bereik die wyse monnik <i>nibbana</i> híér:<br>
die doodlose, vredige, oneindige wees.</p>
<p><a class='ref jsk' id='jsk205' href='#jsk205'>JSK 205</a>Die onsuiwer onwelriekende tweebeen lek allerhande stanke<br>
en tog word dit vertroetel.</p>
<p><a class='ref jsk' id='jsk206' href='#jsk206'>JSK 206</a>Om met so ’n lyf jouself te verhef en ander te verag—<br>
wat is dit anders as blindheid?</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
