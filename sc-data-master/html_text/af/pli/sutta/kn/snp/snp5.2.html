<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.2' lang='af'>
<header>
<ul>
<li class='division'>Sutta Nipāta 5.2</li>
</ul>
<h1>Die vrae van Ajita</h1>
</header>
<blockquote class='gatha'>
<p><a class='ref jsk' id='jsk1032' href='#jsk1032'>JSK 1032</a>‘Wat, sê u, omhul die wêreld,<br>
vertroebel dit,<br>
besoedel dit,<br>
bedreig dit die meeste?</p>
<p><a class='ref jsk' id='jsk1033' href='#jsk1033'>JSK 1033</a>‘Onkunde, sê ek, omhul die wêreld,<br>
hebsug en nalatigheid vertroebel dit,<br>
begeerte besoedel dit,<br>
swaarkry bedreig dit die meeste.’</p>
<p><a class='ref jsk' id='jsk1034' href='#jsk1034'>JSK 1034</a>‘Riviere vloei in alle rigtings;<br>
wat, sê u, keer hulle,<br>
sluit hulle af,<br>
dam hulle op?’</p>
<p><a class='ref jsk' id='jsk1035' href='#jsk1035'>JSK 1035</a>‘Alle riviere op aarde—<br>
aandag, sê ek, keer hulle,<br>
sluit hulle af,<br>
wysheid dam hulle op.’</p>
<p><a class='ref jsk' id='jsk1036' href='#jsk1036'>JSK 1036</a>‘Heer, ek vra u, vertel my:<br>
wysheid en aandag<br>
en naam-en-vorm—<br>
wat bring hulle tot stilstand?’</p>
<p><a class='ref jsk' id='jsk1037' href='#jsk1037'>JSK 1037</a>‘Ajita, jy het gevra en ek sal sê<br>
wat naam-en-vorm volkome tot stilstand bring:<br>
die beëindiging van bewussyn<br>
bring dit tot stilstand.’</p>
<p><a class='ref jsk' id='jsk1038' href='#jsk1038'>JSK 1038</a>‘Dié wat die waarheid diep nagevors het<br>
en die talle leerlinge hier—<br>
wyse Heer, ek vra u, vertel my<br>
van hulle lewenswyse.’</p>
<p><a class='ref jsk' id='jsk1039' href='#jsk1039'>JSK 1039</a>‘Die monnik sal—singenietinge nie-begerend,<br>
van gees ongesteurd,<br>
in alle geesverskynsels vaardig—<br>
aandagtig swerf.’</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
