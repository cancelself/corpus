<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.9' lang='af'>
<header>
<ul>
<li class='division'>Sutta Nipāta 5.9</li>
</ul>
<h1>Die vraag van Hemaka</h1>
</header>
<blockquote class='gatha'>
<p><a class='ref jsk' id='jsk1084' href='#jsk1084'>JSK 1084</a>‘Vroeër—vóór Gotama se onderrig—het hulle my geleer:<br>
“Só was dit, en só sal dit wees.”<br>
Maar dit was alles net hoorsê;<br>
alles het my twyfel verdiep,</p>
<p><a class='ref jsk' id='jsk1085' href='#jsk1085'>JSK 1085</a>en ek vind geen vreugde daarin nie.<br>
Maar leer u my, o wyse, die waarheid wat begeerte kan uitroei—<br>
waarmee mens (as jy dit ken en aandagtig leef)<br>
oor gehegtheid aan die wêreld kan kom.’</p>
<p><a class='ref jsk' id='jsk1086' href='#jsk1086'>JSK 1086</a>‘In hierdie lewe, o Hemaka,<br>
is die wegneem van hartstog en van die wens na aantreklike vorme<br>
wat gesien en gehoor en gedink en ervaar word<br>
die blywende pad na <i>nibbana</i>.</p>
<p><a class='ref jsk' id='jsk1087' href='#jsk1087'>JSK 1087</a>Wie dit weet<br>
en aandagtig is<br>
bereik <i>nibbana</i> hier en nou<br>
en is altyd kalm—<br>
het oor gehegtheid aan die wêreld gekom.’</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
