<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.6' lang='af'>
<header>
<ul>
<li class='division'>Sutta Nipāta 5.6</li>
</ul>
<h1>Die vrae van Dhotaka</h1>
</header>
<blockquote class='gatha'>
<p><a class='ref jsk' id='jsk1061' href='#jsk1061'>JSK 1061</a>‘O Deurlugtige, ek verlang na u woord en vra u, groot siener, om my te sê<br>
of mens ná die aanhoor van u lering self <i>nibbana</i> kan bereik.’</p>
<p><a class='ref jsk' id='jsk1062' href='#jsk1062'>JSK 1062</a>‘Doen moeite, Dhotaka,<br>
wees verstandig en aandagtig<br>
en jy sal ná die aanhoor van my lering<br>
self <i>nibbana</i> kan bereik.’</p>
<p><a class='ref jsk' id='jsk1063' href='#jsk1063'>JSK 1063</a>‘Ek sien in die wêreld van gode en mense ’n brahmaan wat rondgaan met niks.<br>
Voor u buig ek neer, alsiende Sakya-man: verlos my van onsekerheid.’</p>
<p><a class='ref jsk' id='jsk1064' href='#jsk1064'>JSK 1064</a>‘Dhotaka, ek sal niemand<br>
in die wêreld van onsekerheid verlos nie;<br>
maar verstaan die goeie leer en jy sal self<br>
deur hierdie vloed kan kom.’</p>
<p><a class='ref jsk' id='jsk1065' href='#jsk1065'>JSK 1065</a>‘Wees my genadig, o brahmaan, en onderrig my in die leer van afgeskeidenheid<br>
dat ek dit begryp en vry hier soos die lug in vrede en onafhanklikheid kan leef.’</p>
<p><a class='ref jsk' id='jsk1066' href='#jsk1066'>JSK 1066</a>‘Vrede in die lewe hier en nou<br>
wat meer as praat is sa1 ek duidelik maak;<br>
wie daardie vrede ken en aandagtig leef sal anderkant<br>
verknogtheid aan die wêreld kom.’</p>
<p><a class='ref jsk' id='jsk1067' href='#jsk1067'>JSK 1067</a>‘En ek sal vreugde vind, groot siener, in daardie hoogste vrede—<br>
wie dit ken en aandagtig leef sal anderkant verknogtheid aan die wéreld kom.’</p>
<p><a class='ref jsk' id='jsk1068' href='#jsk1068'>JSK 1068</a>‘Dhotaka, besef dat die dinge<br>
bo, onder, rondom en in die middel<br>
wat jy ken, jou aan die wêreld bind—<br>
begeer nie voortbestaan nie.’</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
