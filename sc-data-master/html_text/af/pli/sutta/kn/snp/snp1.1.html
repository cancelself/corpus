<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp1.1' lang='af'>
<header>
<ul>
<li class='division'>Sutta Nipāta 1.1</li>
</ul>
<h1>Vervelling</h1>
</header>
<blockquote class='gatha'>
<p><a class='ref jsk' id='jsk1' href='#jsk1'>JSK 1</a>Die monnik wat van opstuwende woede ontslae raak<br>
(soos teëgif van gif deur die liggaam versprei)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk2' href='#jsk2'>JSK 2</a>Die monnik wat hartstog tot niet maak<br>
(soos ’n lotusblom in die water gepluk)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk3' href='#jsk3'>JSK 3</a>Die monnik wat begeerte tot niet maak<br>
(soos ’n rivier in vloed opdroog)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk4' href='#jsk4'>JSK 4</a>Die monnik wat ydelheid verpletter<br>
(soos ’n oorstroming ’n bruggie van riet)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk5' href='#jsk5'>JSK 5</a>Die monnik wat geen pit soek in wat kom en gaan nie<br>
(so min as blomme aan ’n vyeboom)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk6' href='#jsk6'>JSK 6</a>Die monnik wat geen bitterheid omdra nie<br>
(elke vorm van menswees deurleef)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk7' href='#jsk7'>JSK 7</a>Die monnik wat analitiese denke verstrooi<br>
(innerlik volkome gerig)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk8' href='#jsk8'>JSK 8</a>Die monnik wat nóg rusteloos nóg traag is<br>
(deur al hierdie sinsbedrog heen)<br>
ontgroei hierdie wèreld en een hierna soos ’n slang sy verslete vel.</p>
<p><a class='ref jsk' id='jsk9' href='#jsk9'>JSK 9</a>Die monnik wat nóg rusteloos nóg traag is<br>
(wetend dat alles in die wêreld onwesenlik is)<br>
ontgroei hierdie wéreld en een hierna soos ’n slang sy verslete vel.</p>
<p><a class='ref jsk' id='jsk10' href='#jsk10'>JSK 10</a>Die monnik wat nóg rusteloos nóg traag is<br>
(wetend sonder hebsug dat dit alles onwesenlik is)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk11' href='#jsk11'>JSK 11</a>Die monnik wat nóg rusteloos nóg traag is<br>
(wetend sonder begeerte dat dit alles onwesenlik is)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk12' href='#jsk12'>JSK 12</a>Die monnik wat nóg rusteloos nóg traag is<br>
(wetend sonder afkeer dat dit alles onwesenlik is)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk13' href='#jsk13'>JSK 13</a>Die monnik wat nóg rusteloos nóg traag is<br>
(wetend sonder verblinding dat dit alles onwesenlik is)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk14' href='#jsk14'>JSK 14</a>Die monnik wat geen bose neigings het nie<br>
(die wortels van kwaad uitgehaal)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk15' href='#jsk15'>JSK 15</a>Die monnik wat geen sorge het nie<br>
(die grond van hierdie bestaan)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk16' href='#jsk16'>JSK 16</a>Die monnik wat geen behoefte het nie<br>
(die oorsaak van lewensverknegting)<br>
ontgroei hierdie wêreld en een hierna soos ’n slang sy verslete vel.</p>
<p><a class='ref jsk' id='jsk17' href='#jsk17'>JSK 17</a>Die monnik wat die vyf belemmeringe uitgeroei het<br>
(rustig, seker, kommervry)<br>
ontgroei hierdie wêreld en een hierna soos ’n slang sy verslete vel.</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
