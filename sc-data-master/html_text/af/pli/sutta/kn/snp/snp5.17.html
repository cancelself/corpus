<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.17' lang='af'>
<header>
<ul>
<li class='division'>Sutta Nipāta 5.17</li>
</ul>
<h1>Die vraag van Pingiya</h1>
</header>
<blockquote class='gatha'>
<p><a class='ref jsk' id='jsk1120' href='#jsk1120'>JSK 1120</a>‘Ek is oud en swak en bleek, my oë dof, my ore doof;<br>
laat my nie dom sterf nie—verkondig die <i>dhamma</i><br>
sodat ek in hierdie lewe<br>
die einde van gebore word en oud word kan leer ken.’</p>
<p><a class='ref jsk' id='jsk1121' href='#jsk1121'>JSK 1121</a>‘Sien hoe mense agteloos<br>
swaarkry omrede van vorme;<br>
dus, laat vaar ywerig vorme, Pingiya,<br>
om nie weer te wees nie.’</p>
<p><a class='ref jsk' id='jsk1122' href='#jsk1122'>JSK 1122</a>‘Vier rigtings, vier tussenrigtings, bo en onder: dit is die tien rigtings;<br>
daar is niks in die wêreld wat u nie gesien of gehoor of bedink of geken het nie.<br>
Verkondig die <i>dhamma</i> sodat ek in hierdie lewe<br>
die einde van gebore word en oud word kan leer ken.’</p>
<p><a class='ref jsk' id='jsk1123' href='#jsk1123'>JSK 1123</a>‘Kyk, mense deur begeerte meegesleur<br>
word deur oud word wreed gefolter;<br>
dus, laat vaar ywerig vorme, Pingiya,<br>
om nie weer te wees nie.’</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
