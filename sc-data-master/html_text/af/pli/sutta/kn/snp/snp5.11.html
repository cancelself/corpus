<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.11' lang='af'>
<header>
<ul>
<li class='division'>Sutta Nipāta 5.11</li>
</ul>
<h1>Die vraag van Kappa</h1>
</header>
<blockquote class='gatha'>
<p><a class='ref jsk' id='jsk1092' href='#jsk1092'>JSK 1092</a>‘In die middel van ’n stroom word die mense meegesleur.<br>
Heer, verklaar dat daar vaste grond is in die vloed van wording,<br>
in die groot vrees van hulle wat verswelg word deur verval en dood,<br>
en vertel my waar die vaste grond is, die laaste vaste grond.’</p>
<p><a class='ref jsk' id='jsk1093' href='#jsk1093'>JSK 1093</a>‘In die middel van ’n stroom word die mense meegesleur.<br>
Ek verklaar dat daar vaste grond is in die vloed van wording,<br>
in die groot vrees van hulle wat verswelg word deur verval en dood:</p>
<p><a class='ref jsk' id='jsk1094' href='#jsk1094'>JSK 1094</a>niks hoef te wees nie<br>
en niks hoef te hê nie—<br>
juis dit is die laaste vaste grond,<br>
is <i>nibbana</i>,<br>
is die einde van verval en dood—<br>
dit verklaar ek.</p>
<p><a class='ref jsk' id='jsk1095' href='#jsk1095'>JSK 1095</a>Wie dit weet en daarvan bewus bly<br>
berelk <i>nibbana</i> in hierdie lewe,<br>
is nie volgelinge en slawe van die Dood nie.’</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
