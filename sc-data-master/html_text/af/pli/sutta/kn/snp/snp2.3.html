<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp2.3' lang='af'>
<header>
<ul>
<li class='division'>Sutta Nipāta 2.3</li>
</ul>
<h1>Vriendskap</h1>
</header>
<blockquote class='gatha'>
<p><a class='ref jsk' id='jsk253' href='#jsk253'>JSK 253</a>Skaamteloos minagtend is een wat van vriendskap praat<br>
maar sy vriend in die steek laat—<br>
weet ‘my vriend is hy nie’.</p>
<p><a class='ref jsk' id='jsk254' href='#jsk254'>JSK 254</a>Wie teenoor vriende mooipraatjies maak wat op niks uitloop nie—<br>
hóm ken die wyses as ’n niksdoen-prater.</p>
<p><a class='ref jsk' id='jsk255' href='#jsk255'>JSK 255</a>Wie gedurig ’n breuk vermoed<br>
en ywerig uitkyk vir foute<br>
is nie ’n vriend nie.<br>
Maar iemand teen wie jy kan leun soos ’n seun teen die bors van sy pa<br>
is inderdaad ’n onvervreembare vriend.</p>
<p><a class='ref jsk' id='jsk256' href='#jsk256'>JSK 256</a>Aan die juk van menswees wat hy dra bot vrugte<br>
en hy laat die saad van vreugde met geluk as beloning gedy.</p>
<p><a class='ref jsk' id='jsk257' href='#jsk257'>JSK 257</a>Hy proe die smaak van eensaamheid en kalmte,<br>
die soet smaak van waarheidsgenot<br>
sonder vrees, sonder boosheid.</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
