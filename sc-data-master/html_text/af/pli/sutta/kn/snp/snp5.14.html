<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.14' lang='af'>
<header>
<ul>
<li class='division'>Sutta Nipāta 5.14</li>
</ul>
<h1>Die vrae van Udaya</h1>
</header>
<blockquote class='gatha'>
<p><a class='ref jsk' id='jsk1105' href='#jsk1105'>JSK 1105</a>‘Na hom wat peinsend sonder hartstog sit<br>
na hy gedoen het wat gedoen moes word<br>
en smetloos al wat verskynsel is transendeer,<br>
kom ek met ’n vraag:<br>
praat van verlossing deur kennis,<br>
yan onkunde se verbreking.’</p>
<p><a class='ref jsk' id='jsk1106-1107' href='#jsk1106-1107'>JSK 1106-1107</a>‘Om plesier en genot te verwerp<br>
en die wroeging daarmee saam,<br>
om traagheid te verstoot<br>
en berou te laat vaar,<br>
om verskynsels te deurgrond<br>
en dan gelykmatig aandagtig gereinig te wees—<br>
dit is verlossing deur kennis,<br>
is onkunde se verbreking,<br>
sê ek.’</p>
<p><a class='ref jsk' id='jsk1108' href='#jsk1108'>JSK 1108</a>‘Wat is die boei van die wêreld,<br>
wat is sy dink,<br>
die loskom van wát<br>
word <i>nibbana</i> genoem?’</p>
<p><a class='ref jsk' id='jsk1109' href='#jsk1109'>JSK 1109</a>‘Geniet is die boei van die wêreld,<br>
spekuleer is sy dink,<br>
die loskom van begeer<br>
word <i>nibbana</i> genoem.’</p>
<p><a class='ref jsk' id='jsk1110' href='#jsk1110'>JSK 1110</a>‘Hoe staak bewussyn as mens aandagtig swerf?<br>
Deurlugtige, ons het gekom om te vra,<br>
laat ons u woord hoor.’</p>
<p><a class='ref jsk' id='jsk1111' href='#jsk1111'>JSK 1111</a>‘Bewussyn staak<br>
as mens aandagtig swerf<br>
sonder om behep te wees<br>
met sensasie binne of van buite.</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
