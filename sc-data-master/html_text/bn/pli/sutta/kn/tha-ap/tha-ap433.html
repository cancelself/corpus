<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap433' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৪. একবিহারী বর্গ</li>
</ul>
<h1>১. একবিহারিক স্থবির অপদান</h1>
</header>
<p><a class='ref karu-bh' id='karu-bh1-3' href='#karu-bh1-3'>Karu-bh 1-3</a> এই ভদ্রকল্পে ব্রহ্মবন্ধু মহাযশস্বী (বুদ্ধ) কস্সপগোত্রে জন্মেছিলেন। তিনি ছিলেন নিষ্প্রপঞ্চ, নিরালম্বন, আকাশসম মনের অধিকারী, শূন্যতাবহুল, নিয়ত অনিমিত্তরত, অসঙ্গচিত্ত, ক্লেশমুক্ত, কুলসংসর্গবিরাগী, মহাকারুণিক বীর ও বিনয়োপায় বিশারদ।</p>
<p><a class='ref karu-bh' id='karu-bh4' href='#karu-bh4'>Karu-bh 4</a> তিনি পরকৃত্য সম্পাদনে অতি উৎসাহী, সদেবলোককে বিনয়নকারী, নির্বাণ-গমনমার্গ-প্রদর্শক ও গতিপঙ্ক বিশোধনকারী।</p>
<p><a class='ref karu-bh' id='karu-bh5' href='#karu-bh5'>Karu-bh 5</a> অমৃতের পরম আস্বাদলাভী, জরা-মৃত্যু নিবারণকারী, লোকতারকা (বুদ্ধ) মহাপরিষদের মধ্যে উপবিষ্ট ছিলেন।</p>
<p><a class='ref karu-bh' id='karu-bh6' href='#karu-bh6'>Karu-bh 6</a> সুমধুর কোকিলকণ্ঠী, ব্রহ্মনির্ঘোষ নাথ তথাগত সংসারদুঃখে জর্জরিত সত্ত্বগণকে মহাদুর্গতির খাদ হতে উদ্ধারকারী।</p>
<p><a class='ref karu-bh' id='karu-bh7' href='#karu-bh7'>Karu-bh 7</a> একদিন লোকনায়ক বুদ্ধ বিরজধর্ম দেশনা করার সময় জ্ঞানদৃষ্টিতে আমাকে দেখতে পেলেন। তাঁর ধর্মকথা শুনেই আমি অনাগারিক প্রব্রজ্যা গ্রহণ করেছিলাম।</p>
<p><a class='ref karu-bh' id='karu-bh8' href='#karu-bh8'>Karu-bh 8</a> প্রব্রজ্যা গ্রহণের পর আমি জিনশাসনের কথা ভাবতে ভাবতে একাকী রমণীয় এক বনে সংসর্গ-পীড়িত হয়ে বসবাস করেছিলাম।</p>
<p><a class='ref karu-bh' id='karu-bh9' href='#karu-bh9'>Karu-bh 9</a> আমি এখন সৎকায়বিরাগী, হেতুভূত, মানসিক কলুষতা ত্যাগী ও সংসর্গভয়দর্শী।</p>
<p><a class='ref karu-bh' id='karu-bh10' href='#karu-bh10'>Karu-bh 10</a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh11' href='#karu-bh11'>Karu-bh 11</a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh12' href='#karu-bh12'>Karu-bh 12</a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান একবিহারিক স্থবির এই গাথাগুলো ভাষণ করেছিলেন।</p>
<p class='endsutta'>[একবিহারিক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
