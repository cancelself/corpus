<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap127' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৩. সেরেয়্য বর্গ</li>
</ul>
<h1>৫. সম্মুখথবিক স্থবির অপদান</h1>
</header>
<p><a class='ref karu-bh' id='karu-bh41' href='#karu-bh41'>Karu-bh 41</a>বিপস্সী ভগবান পৃথিবীতে জন্মগ্রহণ করলে আমি তাঁর শারীরিক লক্ষণ বিচার-বিশ্লেষণ করে তাঁর বুদ্ধত্বপ্রাপ্তির কথা ঘোষণা করেছিলাম। জনমনে নানা সন্দেহ দূর করেছিলাম। এই শিশু যে বুদ্ধ হবেন দৃপ্তকণ্ঠে সে-ঘোষণা দিয়েছিলাম।</p>
<p><a class='ref karu-bh' id='karu-bh42' href='#karu-bh42'>Karu-bh 42</a>যার জন্মগ্রহণে দশ হাজার চক্রবাল প্রকম্পিত হয়েছিল সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh43' href='#karu-bh43'>Karu-bh 43</a>যার জন্মগ্রহণে সমস্ত চক্রবাল বিপুল আলোকে আলোকিত হয়েছিল, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh44' href='#karu-bh44'>Karu-bh 44</a>যার জন্মগ্রহণে স্রোতস্বিনী নদীও ক্ষণিকের জন্য প্রবাহিত হয় না, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh45' href='#karu-bh45'>Karu-bh 45</a>যার জন্মগ্রহণে অবীচি নরকেও নরকাগ্নি প্রজ্জ্বলিত হয় না, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh46' href='#karu-bh46'>Karu-bh 46</a>যার জন্মগ্রহণে বনের পক্ষীকুলও তাদের প্রতিদিনকার বিচরণ বন্ধ করে, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh47' href='#karu-bh47'>Karu-bh 47</a>যার জন্মগ্রহণে নিত্য বহমান বায়ুও প্রবাহিত হয় না, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh48' href='#karu-bh48'>Karu-bh 48</a>যার জন্মগ্রহণে পৃথিবীর সকল রত্নই উজ্জ্বল হয়ে উঠে, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh49' href='#karu-bh49'>Karu-bh 49</a>যার জন্মগ্রহণে সত্ত্বগণ দৃঢ় পদক্ষেপে চলতে পারে, সেই ভগবান চক্ষুষ্মান শাস্তা তখন ধর্মদেশনা করেছিলেন।</p>
<p><a class='ref karu-bh' id='karu-bh50' href='#karu-bh50'>Karu-bh 50</a>সম্বুদ্ধ পৃথিবীতে জন্মগ্রহণের সঙ্গে সঙ্গে উত্তর, দক্ষিণ, পূর্ব, পশ্চিম, ঊর্ধ্ব, অধো সকল দিক অবলোকন করেছিলেন এবং ‘আমিই অগ্র, আমিই শ্রেষ্ঠ’ বলে সদর্পে ঘোষণা করেছিলেন। এটিই বুদ্ধগণের ধর্মতা।</p>
<p><a class='ref karu-bh' id='karu-bh51' href='#karu-bh51'>Karu-bh 51</a>আমি তখন জনসাধারণকে সংবেগপ্রাপ্ত করে লোকনায়ক বুদ্ধের প্রশংসা করেছিলাম এবং সম্বুদ্ধকে অভিবাদন করে পূর্বমুখী হয়ে চলে গিয়েছিলাম।</p>
<p><a class='ref karu-bh' id='karu-bh52' href='#karu-bh52'>Karu-bh 52</a>আজ থেকে একানব্বই কল্প আগে আমি যেই বুদ্ধের প্রশংসা করেছিলাম, তারপর থেকে আমাকে একবারও দুর্গতিতে পড়তে হয়নি। এটি আমার বুদ্ধকে প্রশংসা করারই ফল।</p>
<p><a class='ref karu-bh' id='karu-bh53' href='#karu-bh53'>Karu-bh 53</a>আজ থেকে নব্বই কল্প আগে আমি ‘সম্মুখথবিক’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh54' href='#karu-bh54'>Karu-bh 54</a>আজ থেকে ঊননব্বই কল্প আগে আমি ‘পৃথিবী-দুন্দুভি’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh55' href='#karu-bh55'>Karu-bh 55</a>আজ থেকে অষ্টাশি কল্প আগে আমি ‘ওভাসো’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh56' href='#karu-bh56'>Karu-bh 56</a>আজ থেকে সাতাশি কল্প আগে আমি ‘সরিতচ্ছেদন’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh57' href='#karu-bh57'>Karu-bh 57</a>আজ থেকে ছিয়াশি কল্প আগে আমি ‘অগ্নিনির্বাপণ’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh58' href='#karu-bh58'>Karu-bh 58</a>আজ থেকে পঁচাশি কল্প আগে আমি ‘গতিপচ্ছেদন’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh59' href='#karu-bh59'>Karu-bh 59</a>আজ থেকে চুরাশি কল্প আগে আমি ‘বাতসমো’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh60' href='#karu-bh60'>Karu-bh 60</a>আজ থেকে তিরাশি কল্প আগে আমি ‘রত্নপোজ্জ্বল’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh61' href='#karu-bh61'>Karu-bh 61</a>আজ থেকে বিরাশি কল্প আগে আমি ‘পদবিক্কমনো’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh62' href='#karu-bh62'>Karu-bh 62</a>আজ থেকে একাশি কল্প আগে আমি ‘বিলোকন’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh63' href='#karu-bh63'>Karu-bh 63</a>আজ থেকে আশি কল্প আগে আমি ‘গিরসারো’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh64' href='#karu-bh64'>Karu-bh 64</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সম্মুখথবিক স্থবির এই গাথাগুলো ভাষণ করেছিলেন।</p>
<p class='endsutta'>[সম্মুখথবিক স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
