<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap16' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>২. সিংহাসনীয় বর্গ</li>
</ul>
<h1>৪. চুলপন্থক স্থবির অপদান</h1>
</header>
<p><a class='ref karu-bh' id='karu-bh35' href='#karu-bh35'>Karu-bh 35</a>অত্যন্ত পূজার্হ পদুমুত্তর বুদ্ধ বিশাল ভিক্ষুসংঘ ছেড়ে জনকোলাহলমুক্ত নির্জন স্থান হিমালয়ে অবস্থান করছিলেন।</p>
<p><a class='ref karu-bh' id='karu-bh36' href='#karu-bh36'>Karu-bh 36</a>তখন আমিও তাপস হয়ে হিমালয়ের সমীপে নির্মিত আশ্রমে বাস করছিলাম এবং অধুনা আগত মহাবীর লোকনায়ক বুদ্ধের কাছে উপস্থিত হয়েছিলাম।</p>
<p><a class='ref karu-bh' id='karu-bh37' href='#karu-bh37'>Karu-bh 37</a>নিরোধসমাপত্তিতে অবস্থানরত নরশ্রেষ্ঠ বুদ্ধকে কেউ যাতে অন্তরায় করতে না পারে তার জন্য আমি তার মাথার ওপর ফুলের ছাতা ধরে দাঁড়িয়ে থাকতাম।</p>
<p><a class='ref karu-bh' id='karu-bh38' href='#karu-bh38'>Karu-bh 38</a>সপ্তাহকাল পর নিরোধসমাপত্তি হতে জাগ্রত হলে আমি তাকে দু-হাতে ধরে ফুলের ছাতা দান করেছিলাম। পদুমুত্তর মহামুনি ভগবান তা সাদরে গ্রহণ করেছিলেন।</p>
<p><a class='ref karu-bh' id='karu-bh39' href='#karu-bh39'>Karu-bh 39</a>চক্ষুষ্মান পদুমুত্তর বুদ্ধ যখন অনুমোদন করছিলেন তখন সকল দেবতারা ভীষণ খুশি হয়ে সেখানে উপস্থিত হয়েছিলেন এবং সাধুবাদ দিয়েছিলেন।</p>
<p><a class='ref karu-bh' id='karu-bh40' href='#karu-bh40'>Karu-bh 40</a>এভাবে সাধুবাদ দেওয়ার পর দেবতারা নরোত্তম বুদ্ধের কাছে গেলেন এবং তার মাথার ওপর আকাশে পদ্মফুলের উত্তম বিশাল ছাতা ধরে থাকলেন।</p>
<p><a class='ref karu-bh' id='karu-bh41' href='#karu-bh41'>Karu-bh 41</a>তখন পদুমুত্তর বুদ্ধ দেবতাগণকে উদ্দেশ করে বললেন, যেই তাপস শতপত্রবিশিষ্ট বিশাল ছাতা আমাকে দান করেছে, আমি এখন তার গুণকীর্তন করব। তোমরা মনোযোগ দিয়ে শোন।</p>
<p><a class='ref karu-bh' id='karu-bh42' href='#karu-bh42'>Karu-bh 42</a>সে পঁচিশ কল্প পর্যন্ত দেবলোকে রাজত্ব করবে এবং পৃথিবীতে চৌত্রিশবার রাজচক্রবর্তী হবে।</p>
<p><a class='ref karu-bh' id='karu-bh43' href='#karu-bh43'>Karu-bh 43</a>সে দেবলোকে অথবা মনুষ্যলোকে যেখানেই জন্মগ্রহণ করুক না কেন, সেখানে তার মাথার ওপর শূন্যে পদ্মফুলের ছাতা ঝুলে থাকবে।</p>
<p><a class='ref karu-bh' id='karu-bh44' href='#karu-bh44'>Karu-bh 44</a>আজ থেকে লক্ষকল্প পরে ওক্কাকুকুলে গৌতম নামক শাস্তা পৃথিবীতে আবির্ভূত হবেন।</p>
<p><a class='ref karu-bh' id='karu-bh45' href='#karu-bh45'>Karu-bh 45</a>তিনি ধর্ম প্রচার করলে পরে সে মনুষ্যজন্ম লাভ করবে এবং তার শাসনে সে মনোময় কায়ধারীদের মধ্যে শ্রেষ্ঠত্ব লাভ করবে।</p>
<p><a class='ref karu-bh' id='karu-bh46' href='#karu-bh46'>Karu-bh 46</a>তারা মহাপন্থক ও চুলপন্থক নামে দুই ভাই জন্মগ্রহণ করবে এবং সত্যধর্ম উপলব্ধি করে বুদ্ধের শাসনকে উজ্জ্বল করবে।</p>
<p>[তারপর নিজের সম্পর্কে চুলপন্থক স্থবির বললেন]</p>
<p><a class='ref karu-bh' id='karu-bh47' href='#karu-bh47'>Karu-bh 47</a>আমি জন্মের পর আঠারো বৎসরে পা রাখলে গৃহত্যাগ করে অনাগারিক প্রব্রজ্যা গ্রহণ করেছিলাম। শাক্যপুত্র বুদ্ধের শাসনে প্রথমে বিশেষ কিছুই আমি লাভ করতে পারিনি।</p>
<p><a class='ref karu-bh' id='karu-bh48' href='#karu-bh48'>Karu-bh 48</a>আমি ছিলাম মোটাবুদ্ধির মানুষ। পৃথকজন থাকাকালে আমার স্মৃতিশক্তি অতীব দুর্বল ছিল। তাই আমার বড়ভাই আমাকে ‘যাও, ঘরে চলে যাও’ বলে আমাকে তাড়িয়ে দিলেন।</p>
<p><a class='ref karu-bh' id='karu-bh49' href='#karu-bh49'>Karu-bh 49</a>আমি আমার বড়ভাইয়ের দ্বারা বহিষ্কৃত হয়ে সংঘারামের গেইটের কাছে বুদ্ধের শাসনে প্রব্রজ্যা ত্যাগ না করার ইচ্ছায় ভীষণ দুঃখিত মনে দাঁড়িয়ে ছিলাম।</p>
<p><a class='ref karu-bh' id='karu-bh50' href='#karu-bh50'>Karu-bh 50</a>ভগবান সেখানে আসলেন। পরম আদরে আমার মাথায় হাত বুলিয়ে দিলেন এবং বাহুতে ধরে আমাকে সংঘারামের ভিতরে প্রবেশ করালেন।</p>
<p><a class='ref karu-bh' id='karu-bh51' href='#karu-bh51'>Karu-bh 51</a>শাস্তা আমার প্রতি অশেষ দয়াবশত ঋদ্ধিনির্মিত পা মোছার একখানি কাপড় দিলেন এবং বললেন, এই কাপড়টি ধরে ‘রজঃহরণ, রজঃহরণ’ বলে চিত্তে সম্যকরূপে ধারণ কর।</p>
<p><a class='ref karu-bh' id='karu-bh52' href='#karu-bh52'>Karu-bh 52</a>আমি ভগবান প্রদত্ত এক টুকরা সাদা কাপড়টি হাতে নিয়ে সেখানেই ‘রজঃহরণ, রজঃহরণ’ জপতে লাগলাম। তাতেই আমার চিত্ত সর্বাসব হতে মুক্ত হলো এবং আমি অর্হত্ত্ব লাভ করলাম।</p>
<p><a class='ref karu-bh' id='karu-bh53' href='#karu-bh53'>Karu-bh 53</a>আমি বহু জন্ম ধরে মনোময় কায়ধারী হবার পারমী পূরণ করেছিলাম। আমি এখন সর্বাসব ক্ষয় করে সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh54' href='#karu-bh54'>Karu-bh 54</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান চুলপন্থক স্থবির এই গাথাগুলো ভাষণ করেছিলেন।</p>
<p class='endsutta'>[চুলপন্থক স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
