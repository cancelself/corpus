<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap401' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪০. পিলিন্দবচ্ছ বর্গ</li>
</ul>
<h1>৯. সর্বদায়ক স্থবির অপদান</h1>
</header>
<p><a class='ref karu-bh' id='karu-bh456' href='#karu-bh456'>Karu-bh 456</a>মহাসমুদ্রের পাড় ঘেঁষেই আমার ভবনটি নির্মিত হয়েছিল। তার পাশে নানা জাতীয় পাক-পাখালির কূজনে মুখরিত একটি সুনির্মিত পুষ্করিণী ছিল।</p>
<p><a class='ref karu-bh' id='karu-bh457' href='#karu-bh457'>Karu-bh 457</a>সেখানে মন্দালক পুষ্প ও পদ্ম-উৎপল সমন্বিত মনোরম স্বচ্ছ সলিলা নদী প্রবাহিত হতো।</p>
<p><a class='ref karu-bh' id='karu-bh458-460' href='#karu-bh458-460'>Karu-bh 458-460</a>সেই নদী ছিল নানা প্রজাতির মৎস্য-কচ্ছপে ভরা ও নানা জাতীয় পাক-পাখালির কলরবে মুখরিত। ময়ূর, বক, কোকিল, বার্গী, কবুতর, ঘুঘুপাখি, বরিহাঁস, জলচর রাজহাঁস, শালিক, নানা জলচর পাখির সমারোহে ভরপুর। সেই সঙ্গে সেটি ছিল মণি-মুক্তাদি সপ্তরত্ন-সমন্বিত এবং স্বচ্ছ পরিস্কার বালির সমারোহ।</p>
<p><a class='ref karu-bh' id='karu-bh461' href='#karu-bh461'>Karu-bh 461</a>নানা গন্ধে ভরপুর সোনালি রঙের বৃক্ষরাজি সেই ভবনটিকে দিবারাত্র সব সময় আলোকিত করে রাখত।</p>
<p><a class='ref karu-bh' id='karu-bh462' href='#karu-bh462'>Karu-bh 462</a>ষোলো হাজার নারী, ষাট হাজার তূর্যবাদ্য বাজিয়ে সকাল-সন্ধ্যা সব সময় আমাকে পরিবেষ্টিত করে থাকত।</p>
<p><a class='ref karu-bh' id='karu-bh463' href='#karu-bh463'>Karu-bh 463</a>একদিন আমি ভবন হতে বের হয়ে লোকনায়ক মহাযশস্বী সুমেধ ভগবানকে অতীব প্রসন্নমনে বন্দনা নিবেদন করেছিলাম।</p>
<p><a class='ref karu-bh' id='karu-bh464' href='#karu-bh464'>Karu-bh 464</a>বন্দনা নিবেদন করার পর আমি তাঁকে সশিষ্য নিমন্ত্রণ করেছিলাম। ধীর লোকনায়ক সুমেধ বুদ্ধ আমার সেই নিমন্ত্রণ গ্রহণ করেছিলেন।</p>
<p><a class='ref karu-bh' id='karu-bh465' href='#karu-bh465'>Karu-bh 465</a>তারপর মহামুনি বুদ্ধ আমাকে ধর্মকথা বলার পর বিদায় দিয়েছিলেন। আমিও সম্বুদ্ধকে অভিবাদন করে আমার ভবনে চলে গিয়েছিলাম।</p>
<p><a class='ref karu-bh' id='karu-bh466' href='#karu-bh466'>Karu-bh 466</a>আমি আমার সকল আত্মীয়-পরিজনকে নিমন্ত্রণ করেছিলাম। তোমরা সকলে সমবেত হলে পরে পূর্বাহ্ন সময়ে বুদ্ধ আমার ভবনে উপস্থিত হবেন।</p>
<p><a class='ref karu-bh' id='karu-bh467' href='#karu-bh467'>Karu-bh 467</a>তখন তারা বললেন, অহো, এটি আমার পরম লাভ! আমরাও আপনার কাছেই বসবাস করব। আমরাও বুদ্ধশ্রেষ্ঠ শাস্তাকে পূজা করব।</p>
<p><a class='ref karu-bh' id='karu-bh468' href='#karu-bh468'>Karu-bh 468</a>তারপর আমি অন্নপানীয় সবকিছু তৈরি হলে পরে বুদ্ধকে সময় জ্ঞাপন করেছিলাম। লোকনায়ক বুদ্ধ তাঁর লক্ষ অর্হৎ শিষ্যকে সঙ্গে নিয়ে আমার ভবনে উপস্থিত হয়েছিলেন।</p>
<p><a class='ref karu-bh' id='karu-bh469' href='#karu-bh469'>Karu-bh 469</a>আমি পঞ্চাঙ্গ-সমন্বিত তূর্যবাদ্য বাজিয়ে উঠে দাঁড়িয়ে সম্মান প্রর্দশন করেছিলাম। পুরুষোত্তম বুদ্ধ সম্পূর্ণ স্বর্ণময় আসনে বসেছিলেন।</p>
<p><a class='ref karu-bh' id='karu-bh470' href='#karu-bh470'>Karu-bh 470</a>বুদ্ধের মাথার উপরের ছায়াদায়িনী শামিয়ানাটিও ছিল স্বর্ণময়। তখন ভিক্ষুসংঘের উদ্দেশে হাতপাখা দিয়ে বাতাস করা হচ্ছিল।</p>
<p><a class='ref karu-bh' id='karu-bh471' href='#karu-bh471'>Karu-bh 471</a>আমি উৎকৃষ্ট অন্নপানীয় দিয়ে ভিক্ষুসংঘকে তৃপ্তি-সহকারে ভোজন করিয়েছিলাম। তারপর প্রত্যেককে বস্ত্রযুগল দান করেছিলাম।</p>
<p><a class='ref karu-bh' id='karu-bh472' href='#karu-bh472'>Karu-bh 472</a>ত্রিলোকের পরম পূজনীয় সুমেধ ভগবান ভিক্ষুসংঘের মাঝে বসে এই গাথাগুলো ভাষণ করেছিলেন।</p>
<p><a class='ref karu-bh' id='karu-bh473' href='#karu-bh473'>Karu-bh 473</a>যেই ব্যক্তি আমাকে ও এই সকল ভিক্ষুকে অন্নপানীয় দ্বারা পরিতৃপ্ত করেছে, এখন আমি তার গুণকীর্তন করব। তোমরা মনোযোগ দিয়ে শোন।</p>
<p><a class='ref karu-bh' id='karu-bh474' href='#karu-bh474'>Karu-bh 474</a>সে একশত আঠারো কল্প দেবলোকে রমিত হবে এবং হাজারবার চক্রবর্তী রাজা হবে।</p>
<p><a class='ref karu-bh' id='karu-bh475' href='#karu-bh475'>Karu-bh 475</a>সে দেবলোকে অথবা মনুষ্যলোকে যেখানেই জন্মগ্রহণ করবে, সবখানেই তার মাথার ওপর সব সময় সম্পূর্ণ স্বর্ণময় আচ্ছাদনী ধারণ করা হবে।</p>
<p><a class='ref karu-bh' id='karu-bh476' href='#karu-bh476'>Karu-bh 476</a>আজ থেকে ত্রিশ হাজার কল্প পরে ওক্কাকুকুলে গৌতম নামক শাস্তা পৃথিবীতে জন্মগ্রহণ করবেন।</p>
<p><a class='ref karu-bh' id='karu-bh477' href='#karu-bh477'>Karu-bh 477</a>তাঁর ধর্মে সে ধর্মৌরসজাত উত্তরাধিকারী ধর্মপুত্র হবে এবং সর্বাসব অভিজ্ঞা দ্বারা জ্ঞাত হয়ে সম্পূর্ণ অনাসক্ত হয়ে পরিনির্বাপিত হবে।</p>
<p><a class='ref karu-bh' id='karu-bh478' href='#karu-bh478'>Karu-bh 478</a>সে ভিক্ষুসংঘের মাঝে বসে সিংহনাদ করবে। তার চিতায় ছাতা ধারণ করা হবে এবং সেই ছাতার নিচেই তাকে পোড়ানো হবে।</p>
<p><a class='ref karu-bh' id='karu-bh479' href='#karu-bh479'>Karu-bh 479</a>আমি প্রকৃত শ্রামণ্যফল লাভ করেছি। আমার সমস্ত ক্লেশ দগ্ধ হয়েছে। আমি মণ্ডপে বা বৃক্ষমূলে যেখানেই থাকি না কেন, আমার কোনো সন্তাপ বা মনস্তাপ নেই।</p>
<p><a class='ref karu-bh' id='karu-bh480' href='#karu-bh480'>Karu-bh 480</a>আজ থেকে ত্রিশ হাজার কল্প আগে আমি যেই দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার সর্বদানেরই ফল।</p>
<p><a class='ref karu-bh' id='karu-bh481' href='#karu-bh481'>Karu-bh 481</a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে আমি এখন সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh482' href='#karu-bh482'>Karu-bh 482</a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh483' href='#karu-bh483'>Karu-bh 483</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সর্বদায়ক স্থবির এই গাথাগুলো ভাষণ করেছিলেন।</p>
<p class='endsutta'>[সর্বদায়ক স্থবির অপদান নবম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
