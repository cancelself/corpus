<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap491' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৯. পাংশুকূল বর্গ</li>
</ul>
<h1>৯. ধর্মর্বচিয় স্থবির অপদান</h1>
</header>
<p><a class='ref karu-bh' id='karu-bh164' href='#karu-bh164'>Karu-bh 164</a> দীপংকর বুদ্ধ যখন সুমেধ তাপস সম্পর্কে ভবিষ্যদ্বাণী করেছিলেন এই বলে যে, আজ থেকে অপরিমেয় কল্প পরে এই ব্যক্তি বুদ্ধ হবে।</p>
<p><a class='ref karu-bh' id='karu-bh165' href='#karu-bh165'>Karu-bh 165</a> তখন এই ব্যক্তির মাতার নাম হবে মায়াদেবী আর পিতার নাম হবে শুদ্ধোধন। তার নাম হবে গৌতম।</p>
<p><a class='ref karu-bh' id='karu-bh166' href='#karu-bh166'>Karu-bh 166</a> এই ব্যক্তি কঠোর সাধনা করে ও দুষ্কর চর্যা অনুশীলন করে পরিশেষে অশ্বত্থ বৃক্ষমূলে মহাযশস্বী সম্বুদ্ধ হবে।</p>
<p><a class='ref karu-bh' id='karu-bh167' href='#karu-bh167'>Karu-bh 167</a> তখন তাঁর অগ্রশ্রাবকদের নাম যথাক্রমে উপতিষ্য ও কোলিত এবং আনন্দ নামক তাঁর সেবক নিত্য তাঁকে সেবা করবে।</p>
<p><a class='ref karu-bh' id='karu-bh168' href='#karu-bh168'>Karu-bh 168</a> তাঁর অগ্রশ্রাবিকাদ্বয় যথাক্রমে ক্ষেমা ও উৎপলবর্ণা এবং উপাসকদের মধ্যে চিত্তগৃহপতি ও আলবকই হবে শ্রেষ্ঠ বা প্রধান।</p>
<p><a class='ref karu-bh' id='karu-bh169' href='#karu-bh169'>Karu-bh 169</a> উপাসিকাদের মধ্যে খুজ্জুত্তরা নন্দমাতাই শ্রেষ্ঠ। এই বীরের বোধিবৃক্ষের নাম হবে অশ্বত্থ।</p>
<p><a class='ref karu-bh' id='karu-bh170' href='#karu-bh170'>Karu-bh 170</a> অদ্বিতীয় মহর্ষির এই কথা শোনার পর আনন্দিত নরমর্বগণ কৃতাঞ্জলি হয়ে তাঁকে নমস্কার করেছিল।</p>
<p><a class='ref karu-bh' id='karu-bh171' href='#karu-bh171'>Karu-bh 171</a> তখন আমি মেঘো নামক সুশিক্ষিত মানব ছিলাম এবং আমি সুমেধ তাপস সম্পর্কে মহামুনির শ্রেষ্ঠ ভবিষ্যদ্বাণী শুনেছিলাম।</p>
<p><a class='ref karu-bh' id='karu-bh172' href='#karu-bh172'>Karu-bh 172</a> সেই প্রব্রজ্যাধারী মহাবীর, করুণাসাগর সুমেধ তাপসের সহগামী হয়ে তার সঙ্গেই প্রব্রজ্যা গ্রহণ করেছিলাম।</p>
<p><a class='ref karu-bh' id='karu-bh173' href='#karu-bh173'>Karu-bh 173</a> আমি ছিলাম প্রাতিমোক্ষ-শীলে ও পঞ্চেন্দ্রিয়ে সুসংযত, শুদ্ধজীবী, স্মৃতিমান, বীর এবং জিনশাসন অনুশীলনকারী।</p>
<p><a class='ref karu-bh' id='karu-bh174' href='#karu-bh174'>Karu-bh 174</a> ভীষণ দুশ্চিন্তা করতে করতে হঠাৎ একদিন আমি প্রব্রজ্যা ত্যাগ করেছিলাম। পরে সেই পাপমিত্রের দ্বারা প্ররোচিত হয়ে মাতৃহত্যা করেছিলাম।</p>
<p><a class='ref karu-bh' id='karu-bh176' href='#karu-bh176'>Karu-bh 176</a> আমি আনন্তরিক কর্ম করেছিলাম। প্রদুষ্টমনে মাতৃহত্যা করেছিলাম। তাই মৃত্যুর পর আমি নিদারুণ দুঃখময় মহাঅবীচি নরকে জন্মেছিলাম।</p>
<p><a class='ref karu-bh' id='karu-bh177' href='#karu-bh177'>Karu-bh 177</a> আমি বিনিপাত নিরয়গামী হয়ে সুদীর্ঘকালব্যাপী অত্যন্ত দুঃখের সঙ্গে বসবাস করেছিলাম। আমি আর কখনো নরশ্রেষ্ঠ বীর সুমেধ তাপসকে দেখতে পাইনি।</p>
<p><a class='ref karu-bh' id='karu-bh178' href='#karu-bh178'>Karu-bh 178</a> এই ভদ্রকল্পে আমি সমুদ্রে বিশাল এক তিমি মাছ হয়ে জন্মেছিলাম। সাগরে বিশাল একটি জাহাজ দেখে আমি আহারের খোঁজে সেটির কাছকাছি গিয়েছিলাম।</p>
<p><a class='ref karu-bh' id='karu-bh179' href='#karu-bh179'>Karu-bh 179</a> আমাকে দেখে বণিকেরা ভীষণভাবে ভীত হয়েছিল এবং বুদ্ধশ্রেষ্ঠকে স্মরণ করছিল। আমি তাদের সেই উচ্চরিত ‘গৌতম’ শব্দটি শুনতে পেয়েছিলাম।</p>
<p><a class='ref karu-bh' id='karu-bh180' href='#karu-bh180'>Karu-bh 180</a> শব্দটি শোনার সঙ্গে সঙ্গে আমার পূর্বলব্ধ সংজ্ঞা মনের পর্দায় ভেসে উঠেছিল। তৎক্ষণাৎ আমি মরে গিয়েছিলাম। তারপর শ্রাবস্তীর এক ধনাঢ্য ব্রাহ্মণ পরিবারে জন্ম নিয়েছিলাম।</p>
<p><a class='ref karu-bh' id='karu-bh181-182' href='#karu-bh181-182'>Karu-bh 181-182</a> আমি সর্বপাপের প্রতি ঘৃণা পোষণকারী ‘ধর্মর্বচি’ নাম ধারণ করেছিলাম। একদিন আমি লোকপ্রদ্যোৎ ভগবান বুদ্ধকে দেখতে পেয়েছিলাম। তারপর আমি মাত্র সাত বৎসর বয়সে মহাজেতবনে গিয়ে অনাগারিক প্রব্রজ্যা গ্রহণ করেছিলাম। দিনে আর রাতে মিলে আমি মোট তিনবার বুদ্ধের কাছে উপস্থিত হতাম।</p>
<p><a class='ref karu-bh' id='karu-bh183' href='#karu-bh183'>Karu-bh 183</a> তখন মহামুনি আমায় দেখে বললেন, ‘ধর্মর্বচি, বড্ড দেরি হয়ে গেছে!’ তারপর আমি পূর্বকৃত কর্ম দ্বারা প্রভাবিত হয়ে বুদ্ধকে বললাম :</p>
<p><a class='ref karu-bh' id='karu-bh184' href='#karu-bh184'>Karu-bh 184</a> সুদীর্ঘকাল পরে আমি শত পুণ্যলক্ষণবিশিষ্ট, বিশুদ্ধপ্রত্যয়ী, নিরূপম বিগ্রহধারী আপনাকে দেখতে পাচ্ছি। অহো, এটি আমার পক্ষে কতো যে শুভক্ষণ!</p>
<p><a class='ref karu-bh' id='karu-bh185' href='#karu-bh185'>Karu-bh 185</a> সুদীর্ঘকাল আমি নিজেকে নষ্ট করেছি। সুদীর্ঘকালব্যাপী এতই চোখের জল ফেলেছি যে অক্ষিনদী পর্যন্ত শুকিয়ে গিয়েছে। হে মহামুনি, দীর্ঘকাল পরে হলেও এখন আমার চক্ষুদ্বয়কে বিশুদ্ধ জ্ঞানময় ও নির্মল করুন!</p>
<p><a class='ref karu-bh' id='karu-bh186' href='#karu-bh186'>Karu-bh 186</a> দীর্ঘকাল আপনার সাহচর্যে থাকায় এই সুদীর্ঘকাল পরেও আমার সবকিছু এখনও শেষ হয়ে যায়নি। তাই পুনরায় আপনার দেখা আমি পেয়েছি। হে গৌতম, আমার সেই পূর্বকৃত কর্ম এখনও নষ্ট হয়নি।</p>
<p><a class='ref karu-bh' id='karu-bh187' href='#karu-bh187'>Karu-bh 187</a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh188' href='#karu-bh188'>Karu-bh 188</a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh189' href='#karu-bh189'>Karu-bh 189</a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ধর্মর্বচিয় স্থবির এই গাথাগুলো ভাষণ করেছিলেন।</p>
<p class='endsutta'>[ধর্মর্বচিয় স্থবির অপদান নবম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
