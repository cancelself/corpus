<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap336' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৩৪. গন্ধোদক বর্গ</li>
</ul>
<h1>৪. একদুস্‌সদায়ক স্থবির অপদান</h1>
</header>
<p><a class='ref karu-bh' id='karu-bh19' href='#karu-bh19'>Karu-bh 19</a>হংসবতী নগরে তখন আমি ছিলাম তৃণ-বিক্রেতা। তৃণ বিক্রি করেই আমি জীবিকা নির্বাহ করতাম এবং স্ত্রী-পুত্রকে ভরণ-পোষণ করতাম।</p>
<p><a class='ref karu-bh' id='karu-bh20' href='#karu-bh20'>Karu-bh 20</a>সর্ববিধ ধর্মে বিশেষ পারদর্শী লোকনায়ক পদুমুত্তর জিন ঘোর অন্ধকারকে বিদূরিত করে পৃথিবীতে উৎপন্ন হয়েছিলেন।</p>
<p><a class='ref karu-bh' id='karu-bh21' href='#karu-bh21'>Karu-bh 21</a>আমি তখন নিজ ঘরে বসে এরূপ চিন্তা করেছিলাম, পৃথিবীতে বুদ্ধের আবির্ভাব হয়েছে। অথচ আমার দান দেওয়ার কিছুই নেই।</p>
<p><a class='ref karu-bh' id='karu-bh22' href='#karu-bh22'>Karu-bh 22</a>আমার এই একটি মাত্র বস্ত্র। আমাকে দান করবে এমন কোনো দায়ক নেই। আমার জীবনে দুঃখের ঘনঘটা নেমে আসলেও আমাকে অবশ্যই কিছু একটা দান করতে হবে।</p>
<p><a class='ref karu-bh' id='karu-bh23' href='#karu-bh23'>Karu-bh 23</a>এইরূপ চিন্তা করার পর আমার চিত্ত প্রসন্নতায় ভরে উঠেছিল। আমি তখন আমার বস্ত্রটি হাতে নিয়ে বুদ্ধশ্রেষ্ঠকে দান করেছিলাম।</p>
<p><a class='ref karu-bh' id='karu-bh24' href='#karu-bh24'>Karu-bh 24</a>আমার একমাত্র বস্ত্রটি দান করার পর আমি চিৎকার করে হর্ষধ্বনি দিয়েছিলাম এবং বলেছিলাম, হে মহামুনি বুদ্ধ, সত্যই যদি আপনি বীর হয়ে থাকেন, তবে আমাকে তীর্ণ করুন।</p>
<p><a class='ref karu-bh' id='karu-bh25' href='#karu-bh25'>Karu-bh 25</a>পরম পূজনীয় লোকবিদ পদুমুত্তর বুদ্ধ আমার দানের ভূয়সী প্রশংসা করে আমার দান অনুমোদন করেছিলেন এই বলে :</p>
<p><a class='ref karu-bh' id='karu-bh26' href='#karu-bh26'>Karu-bh 26</a>এই একমাত্র বস্ত্রদানের ফলে ও তার প্রার্থনাবলে এই ব্যক্তি লক্ষকল্প বিনিপাত অপায় গমন করবে না।</p>
<p><a class='ref karu-bh' id='karu-bh27' href='#karu-bh27'>Karu-bh 27</a>ছত্রিশবার দেবেন্দ্র হয়ে দেবলোকে দেবরাজত্ব করবে, তেত্রিশবার চক্রবর্তী রাজা হবে, আর প্রাদেসিক রাজা তো অসংখ্যবার হবে।</p>
<p><a class='ref karu-bh' id='karu-bh28' href='#karu-bh28'>Karu-bh 28</a>তুমি দেবলোকে অথবা মনুষ্যলোকে জন্মপরিভ্রমণকালে অত্যন্ত রূপবান, গুণবান ও শারীরিক শক্তির অধিকারী হবে। আর ইচ্ছেমতো সুকোমল সূক্ষ্ম বস্ত্র লাভ করবে।</p>
<p><a class='ref karu-bh' id='karu-bh29' href='#karu-bh29'>Karu-bh 29</a>এই বলে ধীর পদুমুত্তর সম্বুদ্ধ হংসরাজের ন্যায় আকাশে উড়াল দিয়েছিলেন।</p>
<p><a class='ref karu-bh' id='karu-bh30' href='#karu-bh30'>Karu-bh 30</a>আমি দেবলোকে অধবা মনুষ্যলোকে যেখানেই জন্মগ্রহণ করি না কেন, সবখানেই আমার ভোগসম্পত্তির কোনো কমতি ছিল না। এটি আমার একটি মাত্র বস্ত্রদানেরই ফল।</p>
<p><a class='ref karu-bh' id='karu-bh31' href='#karu-bh31'>Karu-bh 31</a>আমার প্রতি পদবিক্ষেপে একটি করে বস্ত্র উৎপন্ন হতো। আমি বস্ত্রের ওপরই দাঁড়াতাম এবং আমার মাথার ওপরও বস্ত্রাচ্ছাদন থাকত।</p>
<p><a class='ref karu-bh' id='karu-bh32' href='#karu-bh32'>Karu-bh 32</a>পর্বত, কানন, বনসহ সমস্ত চক্রবালকে আমি আজ ইচ্ছা করলে বস্ত্র দিয়ে ঢেকে ফেলতে পারি।</p>
<p><a class='ref karu-bh' id='karu-bh33' href='#karu-bh33'>Karu-bh 33</a>সেই একটি মাত্র বস্ত্রদানের ফলে আমি ভবাভবে জন্মপরিভ্রমণকালে আমি সুবর্ণবর্ণ হয়েই জন্ম নিয়েছিলাম।</p>
<p><a class='ref karu-bh' id='karu-bh34' href='#karu-bh34'>Karu-bh 34</a>একটি মাত্র বস্ত্রদানের ফল এতই সুদূরপ্রসারী যে, এখনো তার শেষ নেই। এই জন্ম আমার অন্তিম জন্ম। এই শেষ জন্মেও বিপাক দিচ্ছে।</p>
<p><a class='ref karu-bh' id='karu-bh35' href='#karu-bh35'>Karu-bh 35</a>আজ থেকে লক্ষকল্প আগে আমি যেই একটি মাত্র বস্ত্র দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার একটি মাত্র বস্ত্রদানেরই ফল।</p>
<p><a class='ref karu-bh' id='karu-bh36' href='#karu-bh36'>Karu-bh 36</a>আমার সমস্ত ক্লেশ দগ্ধ হয়েছে, আমার সমস্ত জন্ম ধ্বংস হয়েছে এবং নাগের মতো সমস্ত বন্ধন ছিন্ন করে সম্পূর্ণ অনাসক্ত হয়ে আমি অবস্থান করছি।</p>
<p><a class='ref karu-bh' id='karu-bh37' href='#karu-bh37'>Karu-bh 37</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান একদুস্‌সদায়ক স্থবির এই গাথাগুলো ভাষণ করেছিলেন।</p>
<p class='endsutta'>[একদুস্‌সদায়ক স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
