<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap83' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৯. তিমির বর্গ</li>
</ul>
<h1>১. তিমিরপুষ্পিয় স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a>চন্দ্রভাগা নদীর তীরে আমি বসবাস করছিলাম এবং উপবিষ্ট সিদ্ধার্থ ভগবানকে দেখে আমার চিত্ত নির্মল আনন্দে ভরে উঠেছিল।</p>
<p><a class='ref karu-bh' id='karu-bh2' href='#karu-bh2'>Karu-bh 2</a>তাঁর প্রতি চিত্ত-প্রসন্নতা উৎপাদন করে আমি চিন্তা করলাম যে, নিশ্চয় ইনি নিজে তীর্ণ হয়েছেন এবং অপরকেও তীর্ণ করতে পারবেন, নিজে দান্ত হয়েছেন এবং অপরকেও দমন করতে পারবেন।</p>
<p><a class='ref karu-bh' id='karu-bh3' href='#karu-bh3'>Karu-bh 3</a>নিজে ক্লেশমুক্ত হয়েছেন এবং অপরকেও ক্লেশমুক্ত করতে পারবেন, নিজে শান্ত হয়েছেন এবং অপরকেও শান্ত করতে পারবেন। নিজে মুক্ত হয়েছেন এবং অপরকেও মুক্ত করতে পারবেন। নিজে নিবৃত হয়েছেন এবং অপরকেও নিবৃত করতে পারবেন।</p>
<p><a class='ref karu-bh' id='karu-bh4' href='#karu-bh4'>Karu-bh 4</a>এইভাবে চিন্তা করার পর আমি মহর্ষি সিদ্ধার্থ ভগবানের মাথার ওপর তিমিরপুষ্প নিয়ে ছিটিয়ে দিয়েছিলেন।</p>
<p><a class='ref karu-bh' id='karu-bh5' href='#karu-bh5'>Karu-bh 5</a>দুহাত জোড় করে প্রথমে তাঁকে প্রদক্ষিণ করেছিলাম। তারপর শাস্তার পা ছুঁয়ে বন্দনা করে চলে গিয়েছিলাম।</p>
<p><a class='ref karu-bh' id='karu-bh6' href='#karu-bh6'>Karu-bh 6</a>চলে যাওয়ার পর পরই আমি পশুরাজ সিংহের আক্রমণের শিকার হয়েছিলাম এবং প্রপাতে গমন করতে গিয়ে সেখানেই ভূপাতিত হয়েছিলাম।</p>
<p><a class='ref karu-bh' id='karu-bh7' href='#karu-bh7'>Karu-bh 7</a>চুরানব্বই কল্প আগে যেদিন আমি তিমিরপুষ্প দিয়ে পূজা করেছিলাম, সেই থেকে একবারও আমাকে দুর্গতিতে পড়তে হয়নি। এটি আমার পুষ্পপূজারই ফল।</p>
<p><a class='ref karu-bh' id='karu-bh8' href='#karu-bh8'>Karu-bh 8</a>আজ থেকে ছাপান্ন কল্প আগে আমি সাতবার মহাযশস্বী সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh9' href='#karu-bh9'>Karu-bh 9</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান তিমিরপুষ্পিয় স্থবির এই গাথাগুলো ভাষণ করেছিলেন।</p>
<p class='endsutta'>[তিমিরপুষ্পিয় স্থবির প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
