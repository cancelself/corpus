<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap20' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>২. সিংহাসনীয় বর্গ</li>
</ul>
<h1>৮. রাষ্ট্রপাল স্থবির অপদান</h1>
</header>
<p><a class='ref karu-bh' id='karu-bh97-98' href='#karu-bh97-98'>Karu-bh 97-98</a>আমি লোকশ্রেষ্ঠ পদুমুত্তর ভগবানের রূপকায়ের প্রতি অতীব শ্রদ্ধান্বিত হয়ে তাঁকে বিবিধ অলংকারে সাজানো, ঈষাদন্ত, জরাজীর্ণ একটি হস্তীনাগ দান করেছিলাম। সেই হস্তীনাগের ওপর বর্ণিলভাবে সাজানো শ্বেতচ্ছত্র ধারণ করা হলে তখন সেটি ভীষণভাবে শোভা পাচ্ছিল। আমি বহু অর্থের বিনিময়ে একটি সংঘারাম নির্মাণ করিয়েছিলাম।</p>
<p><a class='ref karu-bh' id='karu-bh99' href='#karu-bh99'>Karu-bh 99</a>সেখানে চুয়ান্ন হাজার প্রাসাদ নির্মাণ করিয়েছিলাম এবং মহর্ষি বুদ্ধকে দান দিয়েছিলাম।</p>
<p><a class='ref karu-bh' id='karu-bh100' href='#karu-bh100'>Karu-bh 100</a>অগ্রপুদ্গল, স্বয়ম্ভূ, মহাবীর বুদ্ধ আমার সেই মহাদান অনুমোদন করেছিলেন। উপস্থিত সকল জনতাকে আনন্দ দান করার জন্য অমৃতপদ দেশনা করেছিলেন।</p>
<p><a class='ref karu-bh' id='karu-bh101' href='#karu-bh101'>Karu-bh 101</a>মহামতি পদুমুত্তর বুদ্ধ আমাকে লক্ষ করে ভিক্ষুসংঘের মাঝে উপবিষ্ট হয়ে এই গাথাগুলো ভাষণ করেছিলেন।</p>
<p><a class='ref karu-bh' id='karu-bh102' href='#karu-bh102'>Karu-bh 102</a>এই ব্যক্তি চুয়ান্ন হাজার প্রাসাদ নির্মাণ করালেন। এখন আমি তার সেই মহাদানের ভাবী ফল সম্বন্ধে বলব। তোমরা মনোযোগ দিয়ে শোন।</p>
<p><a class='ref karu-bh' id='karu-bh103' href='#karu-bh103'>Karu-bh 103</a>ভাবী জন্মে তার আঠারো হাজার কূটাগার উৎপন্ন হবে, সেগুলোর সবকটিই সম্পূর্ণ খাঁটি সোনা দিয়ে তৈরি।</p>
<p><a class='ref karu-bh' id='karu-bh104' href='#karu-bh104'>Karu-bh 104</a>সে দেবলোকে জন্ম নিয়ে দেবেন্দ্র হয়ে পঞ্চাশবার রাজত্ব করবে এবং আটান্নবার রাজচক্রবর্তী হবে।</p>
<p><a class='ref karu-bh' id='karu-bh105' href='#karu-bh105'>Karu-bh 105</a>আজ থেকে লক্ষকল্প পরে ওক্কাকুকুলে গৌতম নামক শাস্তা পৃথিবীতে আবির্ভূত হবেন।</p>
<p><a class='ref karu-bh' id='karu-bh106' href='#karu-bh106'>Karu-bh 106</a>সে তখন দেবলোক হতে চ্যুত হয়ে পূর্বজন্মার্জিত পুণ্য-প্রভাবে এক মহাধনাঢ্য পরিবারে জন্মগ্রহণ করবে।</p>
<p><a class='ref karu-bh' id='karu-bh107' href='#karu-bh107'>Karu-bh 107</a>পূর্বজন্মের পুণ্য-প্রভাবে প্রাপ্তবয়স্ক হওয়ার পর সে প্রব্রজ্যা গ্রহণ করবে এবং রাষ্ট্রপাল নামক শাস্তাশ্রাবক হিসেবে পরিচিত হবে।</p>
<p><a class='ref karu-bh' id='karu-bh108' href='#karu-bh108'>Karu-bh 108</a>বিদর্শন ভাবনা বলে সে উপশান্ত ও সম্পূর্ণ নিরুপধি হবে এবং সর্বাসব ক্ষয় করে সম্পূর্ণ অনাসক্ত হয়ে পরিনির্বাপিত হবে।</p>
<p>[তারপর রাষ্ট্রপাল স্থবির নিজের সম্বন্ধে বললেন]</p>
<p><a class='ref karu-bh' id='karu-bh109' href='#karu-bh109'>Karu-bh 109</a>গৃহত্যাগের পর থেকে আমি আমার সমস্ত ভোগসম্পদ ত্যাগ করেছি এবং লালামিশ্রিত ভোগসম্পত্তির প্রতি বিন্দুমাত্রও প্রেম তথা আসক্তি আমার নেই।</p>
<p><a class='ref karu-bh' id='karu-bh110' href='#karu-bh110'>Karu-bh 110</a>বীর্য আমার অতীব তীক্ষ্ণ এবং অনুত্তর যোগক্ষেম নির্বাণ আমার প্রার্থিত বিষয়। সম্যকসম্বুদ্ধের শাসনে আমি এখন অন্তিম দেহ ধারণ করেছি।</p>
<p><a class='ref karu-bh' id='karu-bh111' href='#karu-bh111'>Karu-bh 111</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান রাষ্ট্রপাল স্থবির এই গাথাগুলো ভাষণ করেছিলেন।</p>
<p class='endsutta'>[রাষ্ট্রপাল স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
