<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap423' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৩. সকিংসম্মার্জক বর্গ</li>
</ul>
<h1>১. সকিংসম্মার্জক স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a> বিপস্সী ভগবানের পাটলি বোধিবৃক্ষের গোড়াটি দেখে আমার চিত্ত তখন প্রসন্নতায় ভরে উঠেছিল।</p>
<p><a class='ref karu-bh' id='karu-bh2' href='#karu-bh2'>Karu-bh 2</a> তৎক্ষণাৎ ঝাড়ু হাতে নিয়ে বোধিবৃক্ষের চারপাশে ঝাঁট দিয়েছিলাম এবং ঝাঁট দেওয়ার পর পাটলি বোধিবৃক্ষকে বন্দনা করেছিলাম।</p>
<p><a class='ref karu-bh' id='karu-bh3' href='#karu-bh3'>Karu-bh 3</a> তখন অতীব প্রসন্নচিত্তে নতশিরে দু-হাত জোড় করেছিলাম এবং বোধিবৃক্ষকে বন্দনা করার পর আমি নিজ গৃহের দিকে চলে যাচ্ছিলাম।</p>
<p><a class='ref karu-bh' id='karu-bh4' href='#karu-bh4'>Karu-bh 4</a> বোধিবৃক্ষের কথা স্মরণ করে যাওয়ার সময় ঘোরতর বিষধর শক্তিশালী এক অজগর সাপ আমাকে দংশন করেছিল।</p>
<p><a class='ref karu-bh' id='karu-bh5' href='#karu-bh5'>Karu-bh 5</a> কিছুক্ষণ আগে আমার কৃতকর্ম আমাকে ফল দিয়ে পরিতুষ্ট করেছিল। সাপটি যখন আমার দেহটি গিলছিল, তখন আমি দেবলোকে রমিত হচ্ছিলাম।</p>
<p><a class='ref karu-bh' id='karu-bh6' href='#karu-bh6'>Karu-bh 6</a> আমার চিত্ত সব সময় অনাবিল, বিশুদ্ধ ও পরিষ্কার। শোকশল্য কী জিনিস তা আমার জানা নেই। আমার চিত্তসন্তাপ বলতে কিছু নেই।</p>
<p><a class='ref karu-bh' id='karu-bh7' href='#karu-bh7'>Karu-bh 7</a> আমার কখনো কুষ্ঠ, গণ্ড, চর্মরোগ, অপমার, খোঁচ-পাঁচড়া, দাউদ ও কণ্ডুরোগ হয় না। এটি আমার সম্মার্জনেরই ফল।</p>
<p><a class='ref karu-bh' id='karu-bh8' href='#karu-bh8'>Karu-bh 8</a> আমার হৃদয়ে বিন্দুমাত্র শোক, পরিদেবন নেই। আমার চিত্ত অতীব শান্ত ও ঋজু। এটি আমার সম্মার্জনেরই ফল।</p>
<p><a class='ref karu-bh' id='karu-bh9' href='#karu-bh9'>Karu-bh 9</a> আমি সমাধিতে নিয়ত মগ্ন থাকি না, কিন্তু আমার মন সব সময় বিশুদ্ধ ও পবিত্র। আমি যখনি যেই সমাধি ইচ্ছা করি, সেই সমাধিতে নিমজ্জিত হই।</p>
<p><a class='ref karu-bh' id='karu-bh10' href='#karu-bh10'>Karu-bh 10</a> আমি লোভনীয় বিষয়ে লুব্ধ হই না, দোষণীয় বিষয়ে দুষ্ট হই না এবং মোহনীয় বিষয়ে মূর্ছিত হই না। এটি আমার সম্মার্জনেরই ফল।</p>
<p><a class='ref karu-bh' id='karu-bh11' href='#karu-bh11'>Karu-bh 11</a> আজ থেকে একানব্বই কল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার সম্মার্জনেরই ফল।</p>
<p><a class='ref karu-bh' id='karu-bh12' href='#karu-bh12'>Karu-bh 12</a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh13' href='#karu-bh13'>Karu-bh 13</a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh14' href='#karu-bh14'>Karu-bh 14</a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সকিংসম্মার্জক স্থবির এই গাথাগুলো ভাষণ করেছিলেন।</p>
<p class='endsutta'>[সকিংসম্মার্জক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
