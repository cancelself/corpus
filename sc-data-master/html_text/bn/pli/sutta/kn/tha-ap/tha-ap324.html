<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap324' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৩৩. উমাপুষ্পিয় বর্গ</li>
</ul>
<h1>২. পুলিনপূজক স্থবির অপদান</h1>
</header>
<p><a class='ref karu-bh' id='karu-bh7' href='#karu-bh7'>Karu-bh 7</a>মহান শ্রেষ্ঠপুরুষ নরোত্তম বিপস্সী শাস্তা বৃষভের ঝুঁটির ন্যায় জ্বল জ্বল করছিলেন এবং ভোরের শুকতারার ন্যায় মিট মিট করে জ্বলে বিরোচিত হচ্ছিলেন।</p>
<p><a class='ref karu-bh' id='karu-bh8' href='#karu-bh8'>Karu-bh 8</a>হাত জোড় করে শ্রদ্ধায় আমি শাস্তাকে বন্দনা করেছিলাম। আমি শাস্তার ভূয়সী প্রশংসা করেছিলাম এবং স্বীয় কর্মের মাধ্যমে তাকে তুষ্ট করেছিলাম।</p>
<p><a class='ref karu-bh' id='karu-bh9' href='#karu-bh9'>Karu-bh 9</a>আমি সুবিশুদ্ধ সোনালি বালি কোলে নিয়ে মহর্ষি বিপস্সী ভগবানের হেঁটে যাওয়া পথে ছিটিয়ে দিয়েছিলাম।</p>
<p><a class='ref karu-bh' id='karu-bh10' href='#karu-bh10'>Karu-bh 10</a>তারপর আমি অর্ধেক পরিমাণ বালি নিয়ে অতীব প্রসন্নচিত্তে দ্বিপদশ্রেষ্ঠ বুদ্ধের দিবাবিহারের স্থানে ছিটিয়ে দিয়েছিলাম।</p>
<p><a class='ref karu-bh' id='karu-bh11' href='#karu-bh11'>Karu-bh 11</a>আজ থেকে একানব্বই কল্প আগে আমি যেই বালি ছিটিয়ে দিয়েছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বালি দানেরই ফল।</p>
<p><a class='ref karu-bh' id='karu-bh12' href='#karu-bh12'>Karu-bh 12</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পুলিনপূজক স্থবির এই গাথাগুলো ভাষণ করেছিলেন।</p>
<p class='endsutta'>[পুলিনপূজক স্থবির অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
