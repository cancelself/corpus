<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap45' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫. উপালি বর্গ</li>
</ul>
<h1>৩. কালিগোধপুত্র ভদ্দীয় স্থবির অপদান</h1>
</header>
<p><a class='ref karu-bh' id='karu-bh54' href='#karu-bh54'>Karu-bh 54</a>সর্ববিধ লোকের সর্বাধিনায়ক, মৈত্রীচিত্ত মহামুনি পদুমুত্তর সম্বুদ্ধের নিকট সকল জনতা উপস্থিত হতেন।</p>
<p><a class='ref karu-bh' id='karu-bh55' href='#karu-bh55'>Karu-bh 55</a>তারা সকলে বুদ্ধ প্রমুখ অনুত্তর পুণ্যক্ষেত্র ভিক্ষুসংঘকে বিবিধ প্রকার রুটিসহ উত্তম উত্তম আমিষ ও পানীয় দান করতেন।</p>
<p><a class='ref karu-bh' id='karu-bh56' href='#karu-bh56'>Karu-bh 56</a>তাদের দেখে আমি ও দেবাতিদেব বুদ্ধশ্রেষ্ঠ প্রমুখ অনুত্তর সংঘকে নিমন্ত্রণ করে দান দিয়েছিলাম।</p>
<p><a class='ref karu-bh' id='karu-bh57' href='#karu-bh57'>Karu-bh 57</a>আমার দ্বারা প্রবুদ্ধ হয়ে তারা তথাগত প্রমুখ অনুত্তর পুণ্যক্ষেত্র ভিক্ষুসংঘকে নিমন্ত্রণ করেছিলেন।</p>
<p><a class='ref karu-bh' id='karu-bh58' href='#karu-bh58'>Karu-bh 58</a>আমি সর্বজ্ঞ বুদ্ধের উপযুক্ত করে লক্ষ টাকা মূল্যের স্বর্ণময় পালঙ্ক তৈরি করিয়েছিলাম এবং তাতে নরম তুলা ও ক্ষৌম কার্পাসাদি যূথবদ্ধ করেছিলাম।</p>
<p><a class='ref karu-bh' id='karu-bh59' href='#karu-bh59'>Karu-bh 59</a>দেবাতিদেব, নরশ্রেষ্ঠ, লোকবিদ পদুমুত্তর বুদ্ধ ভিক্ষুসংঘ পরিবৃত হয়ে আমার গৃহদ্বারে উপস্থিত হয়েছিলেন।</p>
<p><a class='ref karu-bh' id='karu-bh60' href='#karu-bh60'>Karu-bh 60</a>আসন হতে উঠে এসে অত্যন্ত প্রসন্নমনে মহান যশস্বী লোকনাথ সম্বুদ্ধ প্রমুখ অনুত্তর সংঘকে অভিনন্দিত করেছিলাম।</p>
<p><a class='ref karu-bh' id='karu-bh61' href='#karu-bh61'>Karu-bh 61</a>লোকনায়ক বুদ্ধ প্রমুখ লক্ষ ভিক্ষুকে আমি অত্যন্ত প্রসন্নমনে পরম অন্ন দিয়ে পরিতৃপ্ত করেছিলাম।</p>
<p><a class='ref karu-bh' id='karu-bh62' href='#karu-bh62'>Karu-bh 62</a>দক্ষিণাযোগ্য, লোকবিদ পদুমুত্তর বুদ্ধ ভিক্ষুসংঘের মাঝে উপবিষ্ট হয়ে এই গাথাগুলো ভাষণ করেছিলেন।</p>
<p><a class='ref karu-bh' id='karu-bh63' href='#karu-bh63'>Karu-bh 63</a>যেই ব্যক্তি স্বর্ণনির্মিত এই মহার্ঘ মূল্যের আসনটি দান করেছে এখন আমি তার গুণকীর্তন করব। তোমরা মনোযোগ দিয়ে শোন।</p>
<p><a class='ref karu-bh' id='karu-bh64' href='#karu-bh64'>Karu-bh 64</a>সে দেবলোকে চুয়াত্তরবার দেবরাজ হয়ে জন্মগ্রহণ করবে এবং সেখানে দেব-অপ্সরা পরিবৃত হয়ে দেবসম্পত্তি ভোগ করবে।</p>
<p><a class='ref karu-bh' id='karu-bh65' href='#karu-bh65'>Karu-bh 65</a>সে পৃথিবীতে হাজারবার প্রাদেসিক রাজা হবে এবং একান্নবার সে রাজচক্রবর্তী হবে।</p>
<p><a class='ref karu-bh' id='karu-bh66' href='#karu-bh66'>Karu-bh 66</a>সে জন্মজন্মান্তরে উচ্চকুলে জন্মগ্রহণ করবে। পরবর্তীকালে সে পূর্বকৃত পুণ্য-প্রভাবে প্রব্রজিত হয়ে ভদ্দীয় নামক শাস্তাশ্রাবক হিসেবে পরিচিত হবে।</p>
<p>[অতঃপর কালিগৌধপুত্র ভদ্দীয় স্থবির নিজের সম্বন্ধে বললেন]</p>
<p><a class='ref karu-bh' id='karu-bh67' href='#karu-bh67'>Karu-bh 67</a>আমি কায়বিবেক, চিত্তবিবেক ও উপধিবিবেক এই ত্রিবিধ বিবেকযুক্ত নির্জন শয়নাসন ভজনা করি। মার্গফল আমার অধিগত এবং আমার সমস্ত চিত্তক্লেশ আজ ধ্বংসপ্রাপ্ত।</p>
<p><a class='ref karu-bh' id='karu-bh68' href='#karu-bh68'>Karu-bh 68</a>আমার এই সমস্ত গুণ অবগত হয়ে লোকনায়ক সর্বজ্ঞ বুদ্ধ ভিক্ষুসংঘের মাঝে উপবিষ্ট হয়ে আমাকে এই শ্রেষ্ঠস্থান দিয়েছেন।</p>
<p><a class='ref karu-bh' id='karu-bh69' href='#karu-bh69'>Karu-bh 69</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান কালিগোধপুত্র ভদ্দীয় স্থবির এই গাথাগুলো ভাষণ করেছিলেন।</p>
<p class='endsutta'>[কালিগোধপুত্র ভদ্দীয় স্থবির অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
