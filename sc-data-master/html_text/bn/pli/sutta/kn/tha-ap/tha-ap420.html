<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap420' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪২. ভদ্দালি বর্গ</li>
</ul>
<h1>৮. যাগুদায়ক স্থবির অপদান</h1>
</header>
<p><a class='ref karu-bh' id='karu-bh149' href='#karu-bh149'>Karu-bh 149</a>আমি তখন এক অতিথিকে নিয়ে গ্রামে যাচ্ছিলাম। পথে বৃষ্টির জলে কানায় কানায় পূর্ণ নদী দেখে সংঘারামে গিয়েছিলাম।</p>
<p><a class='ref karu-bh' id='karu-bh150' href='#karu-bh150'>Karu-bh 150</a>সেই সংঘারামে তখন আরণ্যিক ব্রতধারী, ধুতাঙ্গধর, ধ্যানী, জীর্ণ চীবরধারী, বিবেকাভিরত ধীর ভিক্ষুগণ বসবাস করছিলেন।</p>
<p><a class='ref karu-bh' id='karu-bh151' href='#karu-bh151'>Karu-bh 151</a>তাঁদের সকলের গতি উচ্ছিন্ন হয়েছে। তারা সকলে সুবিমুক্ত। বন্যার জলে নদী কানায় কানায় পূর্ণ হওয়ায় তারা পিণ্ডচারণ করতে যাননি।</p>
<p><a class='ref karu-bh' id='karu-bh152' href='#karu-bh152'>Karu-bh 152</a>আমি তখন কৃতাঞ্জলিপুটে অতীব প্রসন্নমনে চাল নিয়ে যাগু পাক করে দান করেছিলাম।</p>
<p><a class='ref karu-bh' id='karu-bh153' href='#karu-bh153'>Karu-bh 153</a>আমি অতীব প্রসন্নমনে নিজ হাতে যাগু দান করে স্বকৃত কর্মানুযায়ী (মৃত্যুর পর) তাবতিংস দেবলোকে জন্মেছিলাম।</p>
<p><a class='ref karu-bh' id='karu-bh154' href='#karu-bh154'>Karu-bh 154</a>সেখানে আমার মণিময় দেববিমান উৎপন্ন হয়েছিল এবং আমি সেখানে মণিময় দেববিমানে নারীগণ পরিবৃত হয়ে আমোদিত হতাম।</p>
<p><a class='ref karu-bh' id='karu-bh155' href='#karu-bh155'>Karu-bh 155</a>আমি তেত্রিশবার দেবেন্দ্র হয়ে দেবরাজত্ব করেছিলাম এবং ত্রিশবার রাজচক্রবর্তী হয়ে রাজত্ব করেছিলাম।</p>
<p><a class='ref karu-bh' id='karu-bh156' href='#karu-bh156'>Karu-bh 156</a>আর প্রাদেসিক রাজা তো অসংখ্যবার হয়েছিলাম। আমি দেবলোকে ও মনুষ্যলোকে এভাবে বহু সম্পত্তি ভোগ করেছিলাম।</p>
<p><a class='ref karu-bh' id='karu-bh157' href='#karu-bh157'>Karu-bh 157</a>এই শেষ জন্মে আমি অনাগারিক প্রব্রজ্যা গ্রহণ করেছি এবং আমি কেশ ছেদনের সময় সবকিছু লাভ করেছি।</p>
<p><a class='ref karu-bh' id='karu-bh158' href='#karu-bh158'>Karu-bh 158</a>তখন আমি সমস্ত দেহকে ক্ষয়-ব্যয়বশে সংমর্শন করতে করতে শিক্ষাপদ গ্রহণের আগেই অর্হত্ত্ব লাভ করেছি।</p>
<p><a class='ref karu-bh' id='karu-bh159' href='#karu-bh159'>Karu-bh 159</a>অতীতে আমি বাণিজ্য করতে গিয়ে শ্রেষ্ঠ দানই করেছিলাম। সেই যে যাগুদান করেছিলাম, তার ফলে আজ আমি অচলপদ নির্বাণ লাভ করেছি।</p>
<p><a class='ref karu-bh' id='karu-bh160' href='#karu-bh160'>Karu-bh 160</a>এই শেষ জন্মে আমার কোনো ধরনের শোক, পরিদেবন, ব্যাধি, চিত্তানুতাপ উৎপন্ন হয়েছে বলে জানা নেই। এটি আমার যাগুদানেরই ফল।</p>
<p><a class='ref karu-bh' id='karu-bh161' href='#karu-bh161'>Karu-bh 161</a>অনুত্তর পুণ্যক্ষেত্র সংঘকে যাগু দান করে আমি যাগুদানজনিত পাঁচটি সুফল লাভ করেছি।</p>
<p><a class='ref karu-bh' id='karu-bh162' href='#karu-bh162'>Karu-bh 162</a>নিরোগী, রূপবান, শিগ্‌গির ধর্ম বুঝার ক্ষমতা, প্রভূত অন্নপানীয়লাভী ও আয়ু, এই পাঁচটি সুফল আমি পেয়েছি।</p>
<p><a class='ref karu-bh' id='karu-bh163' href='#karu-bh163'>Karu-bh 163</a>কোনো পণ্ডিত ব্যক্তি যদি সংঘক্ষেত্রে যাগুদানের সুফল জেনে থাকেন, তবে অবশ্যই পাঁচটি সুফল প্রতিগ্রহণ করবেন।</p>
<p><a class='ref karu-bh' id='karu-bh164' href='#karu-bh164'>Karu-bh 164</a>আমার করণীয়কার্য শেষ হয়েছে। জন্মসকল ধ্বংস হয়েছে। আমার সমস্ত আসব পরিক্ষীণ হয়েছে। এখন আমার কোনো পুনর্জন্ম নেই।</p>
<p><a class='ref karu-bh' id='karu-bh165' href='#karu-bh165'>Karu-bh 165</a>অতএব এখন আমি সম্বুদ্ধ ও তাঁর ধর্মকে নমস্কার করতে করতে গ্রাম হতে গ্রামে, নগর হতে নগরে বিচরণ করব।</p>
<p><a class='ref karu-bh' id='karu-bh166' href='#karu-bh166'>Karu-bh 166</a>আজ থেকে ত্রিশ হাজার কল্প আগে আমি যেই দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার যাগুদানেরই ফল।</p>
<p><a class='ref karu-bh' id='karu-bh167' href='#karu-bh167'>Karu-bh 167</a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে আমি এখন সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh168' href='#karu-bh168'>Karu-bh 168</a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh169' href='#karu-bh169'>Karu-bh 169</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান যাগুদায়ক স্থবির এই গাথাগুলো ভাষণ করেছিলেন।</p>
<p>[যাগুদায়ক স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
