<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap523' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫৩. তৃণদায়ক বর্গ</li>
</ul>
<h1>১. তৃণমুষ্টিদায়ক স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a> হিমালয়ের অদূরে লম্বক নামক একটি পর্বত ছিল। সেই পর্বতে তিষ্য সম্বুদ্ধ খোলা আকাশের নিচে চঙ্ক্রমণ করছিলেন।</p>
<p><a class='ref karu-bh' id='karu-bh2' href='#karu-bh2'>Karu-bh 2</a> অতীতে আমি গহীন অরণ্যে এক পশুশিকারী ছিলাম। দেবাতিদেব সম্বুদ্ধকে দেখে আমি এক মুষ্টি তৃণ দান করেছিলাম।</p>
<p><a class='ref karu-bh' id='karu-bh3' href='#karu-bh3'>Karu-bh 3</a> বসার জন্য বুদ্ধকে এক মুষ্টি তৃণ দান করে আমার মন প্রসন্নতায় ভরে উঠেছিল। তারপর আমি সম্বুদ্ধকে অভিবাদন করে উত্তরমুখী হয়ে চলে গিয়েছিলাম।</p>
<p><a class='ref karu-bh' id='karu-bh4' href='#karu-bh4'>Karu-bh 4</a> চলে যাবার সঙ্গে সঙ্গেই আমাকে পশুরাজ সিংহ ভীষণভাবে আঘাত করেছিল। সিংহের দ্বারা আক্রান্ত হয়ে আমি সেখানেই মৃত্যুবরণ করেছিলাম।</p>
<p><a class='ref karu-bh' id='karu-bh5' href='#karu-bh5'>Karu-bh 5</a> মাত্র কিছুক্ষণ আগেই আমি অনাসক্ত বুদ্ধশ্রেষ্ঠের কাছে পুণ্যকর্ম করেছিলাম। সেই কৃতকর্মের ফলে আমি তীরের গতিতে দেবলোকে জন্মগ্রহণ করেছিলাম।</p>
<p><a class='ref karu-bh' id='karu-bh6' href='#karu-bh6'>Karu-bh 6</a> সেখানে আমার পুণ্য-প্রভাবে হাজার কা-বিশিষ্ট শতভা-, ধ্বজালু, হিরন্ময় এক সুন্দর যজ্ঞস্তম্ভ ছিল।</p>
<p><a class='ref karu-bh' id='karu-bh7' href='#karu-bh7'>Karu-bh 7</a> মধ্যাহ্ন সূর্যের ন্যায় সেখান থেকে আলো বিচ্ছুরিত হচ্ছিল। দেবকন্যা-পরিবেষ্টিত হয়ে তাতে আমি পঞ্চকামগুণে আমোদিত হয়েছিলাম।</p>
<p><a class='ref karu-bh' id='karu-bh8' href='#karu-bh8'>Karu-bh 8</a> দেবলোক হতে চ্যুত হয়ে আমি পূর্বকৃত পুণ্যপ্রভাবে মনুষ্যত্ব লাভ করে আসবক্ষয় জ্ঞান লাভ করেছি।</p>
<p><a class='ref karu-bh' id='karu-bh9' href='#karu-bh9'>Karu-bh 9</a> আজ থেকে চুরানব্বই কল্প আগে আমি যেই বসার আসন দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার তৃণমুষ্টিদানেরই ফল।</p>
<p><a class='ref karu-bh' id='karu-bh10' href='#karu-bh10'>Karu-bh 10</a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh11' href='#karu-bh11'>Karu-bh 11</a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh12' href='#karu-bh12'>Karu-bh 12</a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান তৃণমুষ্টিদায়ক স্থবির এই গাথাগুলো ভাষণ করেছিলেন।</p>
<p class='endsutta'>[তৃণমুষ্টিদায়ক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
