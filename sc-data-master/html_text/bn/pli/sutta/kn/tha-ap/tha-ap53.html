<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap53' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৬. বীজনী বর্গ</li>
</ul>
<h1>১. বিধূপনদায়ক স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a>দ্বিপদীদের মধ্যে ইন্দ্র, লোকশ্রেষ্ঠ পদুমুত্তর বুদ্ধকে আমি স্বর্ণ-রৌপ্য প্রভৃতি মূল্যবান ধাতু দ্বারা নির্মিত ও বৈচিত্র্যপূর্ণ কারুকাজ করা একটি পাখা দান করেছিলাম।</p>
<p><a class='ref karu-bh' id='karu-bh2' href='#karu-bh2'>Karu-bh 2</a>বুদ্ধ তথাগতের প্রতি অতীব প্রসন্নচিত্ত হয়ে ও দুহাত জোড় করে আমি সম্বুদ্ধকে অভিবাদন করেছিলাম এবং উত্তরাভিমুখী হয়ে চলে গিয়েছিলাম।</p>
<p><a class='ref karu-bh' id='karu-bh3' href='#karu-bh3'>Karu-bh 3</a>লোকশ্রেষ্ঠ, লোকনায়ক পদুমুত্তর শাস্তা আমার প্রদত্ত পাখা গ্রহণ করার পর ভিক্ষুসংঘের মাঝে দাঁড়িয়ে এই গাথাটি ভাষণ করেছিলেন।</p>
<p><a class='ref karu-bh' id='karu-bh4' href='#karu-bh4'>Karu-bh 4</a>এই কারুকাজ খচিত পাখা দান করার ফলে ও চিত্ত-প্রসন্নতার ফলে সে লক্ষকল্প পর্যন্ত বিনিপাত অপায়ে গমন করবে না।</p>
<p>[অতঃপর বিধূপনদায়ক স্থবির নিজের সম্বন্ধে বললেন]</p>
<p><a class='ref karu-bh' id='karu-bh5' href='#karu-bh5'>Karu-bh 5</a>আমি আরব্ধবীর্য, দমিতচিত্ত, সমাহিতচিত্ত এবং জন্মের সাত বৎসরের মাথায় আমি অর্হত্ত্ব লাভ করেছি।</p>
<p><a class='ref karu-bh' id='karu-bh6' href='#karu-bh6'>Karu-bh 6</a>আজ থেকে ষাট হাজার কল্প আগে আমি ষোলোবার মহাপরাক্রমশালী বীজমানস নামে রাজচক্রবর্তী হয়েছিলাম।</p>
<p><a class='ref karu-bh' id='karu-bh7' href='#karu-bh7'>Karu-bh 7</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান বিধূপনদায়ক স্থবির এই গাথাগুলো ভাষণ করেছিলেন।</p>
<p class='endsutta'>[বিধূপনদায়ক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
