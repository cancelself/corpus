<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap408' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪১. মৈত্রেয় বর্গ</li>
</ul>
<h1>৬. নন্দক স্থবির অপদান</h1>
</header>
<p><a class='ref karu-bh' id='karu-bh161' href='#karu-bh161'>Karu-bh 161</a>পূর্বে আমি গভীর অরণ্যে একজন মৃগশিকারী ছিলাম। গভীর অরণ্যে মৃগ খুঁজতে গিয়ে একদিন আমি স্বয়ম্ভূকে দেখতে পেয়েছিলাম।</p>
<p><a class='ref karu-bh' id='karu-bh162' href='#karu-bh162'>Karu-bh 162</a>সেই সময় অনুরুদ্ধ নামক স্বয়ম্ভূ অপরাজিত ধীর সম্বুদ্ধ বিবেকসুখে অবস্থানেচ্ছু হয়ে গভীর বনে প্রবেশ করেছিলেন।</p>
<p><a class='ref karu-bh' id='karu-bh163' href='#karu-bh163'>Karu-bh 163</a>তখন আমি চারটি খুঁটি নিয়ে চারটি পৃথক স্থানে স্থাপন করেছিলাম। তার ওপর একটি মণ্ডপ তৈরি করেছিলাম। সেই মণ্ডপটি পদ্মপুষ্পে আচ্ছাদিত করেছিলাম।</p>
<p><a class='ref karu-bh' id='karu-bh164' href='#karu-bh164'>Karu-bh 164</a>পদ্মপুষ্পে মণ্ডপটি পদ্মপুষ্পে আচ্ছাদিত করার পর আমি স্বয়ম্ভূকে অভিবাদন করেছিলাম এবং তৎক্ষণাৎ হাতের তীর-ধনুকটি ছুঁড়ে ফেলে দিয়ে অনাগারিক প্রব্রজ্যা গ্রহণ করেছিলাম।</p>
<p><a class='ref karu-bh' id='karu-bh165' href='#karu-bh165'>Karu-bh 165</a>প্রব্রজ্যা নেওয়ার পর অচিরেই আমার বিষম এক ব্যাধি উৎপন্ন হয়েছিল। সেই ব্যাধির প্রবল যন্ত্রণায় আমি কাত হয়েছিলাম এবং পূর্বকৃত কর্ম স্মরণ করে তখনি মৃত্যুবরণ করেছিলাম।</p>
<p><a class='ref karu-bh' id='karu-bh166' href='#karu-bh166'>Karu-bh 166</a>পূর্বকৃত পুণ্য-প্রভাবে আমি তুষিত স্বর্গে জন্মেছিলাম। সেখানে আমার ইচ্ছানু্‌সারে স্বর্ণময় দেববিমান উৎপন্ন হতো।</p>
<p><a class='ref karu-bh' id='karu-bh167' href='#karu-bh167'>Karu-bh 167</a>সেখানে আমার হাজার অরযুক্ত দিব্যযান উৎপন্ন হয়েছিল। সেই দিব্যযানে আরোহণ করে আমি যথেচ্ছা গমন করতাম।</p>
<p><a class='ref karu-bh' id='karu-bh168' href='#karu-bh168'>Karu-bh 168</a>সেই দিব্যযানটি আমাকে বহন করে নিয়ে যাবার সময় আমার চারপাশের শতযোজন বিস্তৃত জায়গাজুড়ে মণ্ডপ ধারণ করা হতো।</p>
<p><a class='ref karu-bh' id='karu-bh169' href='#karu-bh169'>Karu-bh 169</a>আমি পুষ্পাচ্ছাদিত শয্যাসনের অধিকারী হয়েছিলাম। তখন আকাশ থেকে প্রতিনিয়ত পদ্মপুষ্প বর্ষিত হতো।</p>
<p><a class='ref karu-bh' id='karu-bh170' href='#karu-bh170'>Karu-bh 170</a>তীব্র গরম দীর্ঘপথ পরিভ্রমণে ক্লান্ত পথিককে কষ্ট দিলেও আমাকে কখনো কষ্ট দিত না। এটি আমার মণ্ডপদানেরই ফল।</p>
<p><a class='ref karu-bh' id='karu-bh171' href='#karu-bh171'>Karu-bh 171</a>দুর্গতি অতিক্রম করে আমার অপায়দ্বার সম্পূর্ণরূপে র্বদ্ধ হয়েছিল। মণ্ডপে কিংবা বৃক্ষমূলে যেখানেই থাকি না কেন আমার কোনো সন্তাপ বিদ্যমান থাকত না।</p>
<p><a class='ref karu-bh' id='karu-bh172' href='#karu-bh172'>Karu-bh 172</a>আমি পৃথিবীসংজ্ঞা অধিষ্ঠান করে এই লোনা সমুদ্র অতিক্রম করি। এটি আমার সুকৃত কর্ম বুদ্ধপূজারই ফল।</p>
<p><a class='ref karu-bh' id='karu-bh173' href='#karu-bh173'>Karu-bh 173</a>আমি অপথকে পথ করে নিয়ে সুনীল আকাশপথ দিয়ে গমন করি। অহো, এ কী আমার সুকৃত কর্ম! এটি আমার বুদ্ধপূজারই ফল।</p>
<p><a class='ref karu-bh' id='karu-bh174' href='#karu-bh174'>Karu-bh 174</a>পূর্বনিবাস সম্বন্ধে আমি জানি। আমার দিব্যচোখ অত্যন্ত বিশোধিত। আমার সমস্ত আসব পরিক্ষীণ হয়েছে। এটি আমার বুদ্ধপূজারই ফল।</p>
<p><a class='ref karu-bh' id='karu-bh175' href='#karu-bh175'>Karu-bh 175</a>আমি পূর্বের জাতি ত্যাগ করেছি। এখন আমি বুদ্ধের ধর্মৌরসজাত সন্তান, সদ্ধর্মের উত্তরাধিকারী। এটি আমার বুদ্ধপূজারই ফল।</p>
<p><a class='ref karu-bh' id='karu-bh176' href='#karu-bh176'>Karu-bh 176</a>আমি শাক্যপুঙ্গব সুগত গৌতমকে আরাধনা করেছি। এখন আমি ধর্মধ্বজাধারী ও ধর্মের উত্তরাধিকারী। এটি আমার বুদ্ধপূজারই ফল।</p>
<p><a class='ref karu-bh' id='karu-bh177' href='#karu-bh177'>Karu-bh 177</a>আমি শাক্যপুঙ্গব লোকনায়ক গৌতম সম্বুদ্ধকে সেবা-শুশ্রূষা করে পারঙ্গমনীয় মার্গ বিষয়ে জিজ্ঞেস করেছিলাম।</p>
<p><a class='ref karu-bh' id='karu-bh178' href='#karu-bh178'>Karu-bh 178</a>আমার দ্বারা জিজ্ঞাসিত হয়ে বুদ্ধ গম্ভীর ও নিপুণ কথায় উত্তর করেছিলেন। আমি তাঁর সেই ধর্মকথা শুনে আসবক্ষয় জ্ঞান লাভ করেছি।</p>
<p><a class='ref karu-bh' id='karu-bh179' href='#karu-bh179'>Karu-bh 179</a>অহো, এ কী আমার সুকৃত কর্ম! এখন আমি সমস্ত জন্ম হতে সম্পূর্ণরূপে মুক্ত হয়েছি। আমার সর্ববিধ আসব ক্ষীণ হয়েছে। এখন আর আমার পুনর্জন্ম নেই।</p>
<p><a class='ref karu-bh' id='karu-bh180' href='#karu-bh180'>Karu-bh 180</a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে আমি এখন সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh181' href='#karu-bh181'>Karu-bh 181</a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh182' href='#karu-bh182'>Karu-bh 182</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান নন্দক স্থবির এই গাথাগুলো ভাষণ করেছিলেন।</p>
<p>[নন্দক স্থবির অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
