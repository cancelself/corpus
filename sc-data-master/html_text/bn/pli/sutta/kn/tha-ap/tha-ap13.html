<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap13' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>২. সিংহাসনীয় বর্গ</li>
</ul>
<h1>১. সিংহাসনদায়ক স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a>দ্বিপদোত্তম সিদ্ধার্থ লোকনাথ পরিনির্বাপিত হওয়ার পর তাঁর উপদেশবাণী ব্যাপকভাবে প্রচার লাভ করলে বহু মানুষ ধর্মজ্ঞান লাভ করেছিল।</p>
<p><a class='ref karu-bh' id='karu-bh2' href='#karu-bh2'>Karu-bh 2</a>আমি অত্যন্ত সশ্রদ্ধ চিত্তে, খুশি মনে সিংহাসন নির্মাণ করিয়েছিলাম এবং সিংহাসন নির্মাণের পর পা ধোয়ার পিড়ি নির্মাণ করিয়েছিলাম।</p>
<p><a class='ref karu-bh' id='karu-bh3' href='#karu-bh3'>Karu-bh 3</a>সিংহাসনের ওপর দিব্যবিমানের ন্যায় একটি ঘর তৈরি করে দিয়েছিলাম। সেই চিত্ত-প্রসন্নতার কারণে আমি তুষিত স্বর্গে উৎপন্ন হয়েছিলাম।</p>
<p><a class='ref karu-bh' id='karu-bh4' href='#karu-bh4'>Karu-bh 4</a>সেখানে আমার দিব্যবিমানটি ছিল দৈর্ঘ্যে চব্বিশ যোজন ও প্রস্থে চৌদ্দ যোজন বিস্তৃত।</p>
<p><a class='ref karu-bh' id='karu-bh5' href='#karu-bh5'>Karu-bh 5</a>লক্ষ দেবকন্যা সব সময় আমাকে ঘিরে থাকত। সেখানে আমার অত্যন্ত সুনির্মিত স্বর্ণময় পালঙ্ক উৎপন্ন হয়েছিল। এটি আমার সিংহাসন দানেরই ফল।</p>
<p><a class='ref karu-bh' id='karu-bh6' href='#karu-bh6'>Karu-bh 6</a>একদম আমার ইচ্ছেমতো যখন যেখানে চাইতাম সেখানেই আমার জন্য হস্তীযান, অশ্বযান, দিব্যযান ও সিবিকা প্রাসাদ উপস্থিত হতো।</p>
<p><a class='ref karu-bh' id='karu-bh7' href='#karu-bh7'>Karu-bh 7</a>আমার জন্য সেখানে মণিময় ও সারময় বহু পালঙ্ক উৎপন্ন হয়েছিল। এটি আমার সিংহাসন দানেরই ফল।</p>
<p><a class='ref karu-bh' id='karu-bh8' href='#karu-bh8'>Karu-bh 8</a>আমি সেখানে স্বর্ণময়, রৌপ্যময়, স্ফটিকময় ও বৈদূর্য্যময় জুতা পড়তাম। এটি আমার পা ধোয়ার পিড়ি দানেরই ফল।</p>
<p><a class='ref karu-bh' id='karu-bh9' href='#karu-bh9'>Karu-bh 9</a>আজ থেকে চুরানব্বই কল্প আগে আমি যেই পুণ্যকর্ম করেছিলাম সেই থেকে একবারও আমি অপায় দুর্গতিতে জন্মগ্রহণ করিনি। এটি আমার পুণ্যকর্মেরই ফল।</p>
<p><a class='ref karu-bh' id='karu-bh10' href='#karu-bh10'>Karu-bh 10</a>আজ থেকে তিয়াত্তর কল্প আগে আমি তিন জন্মে তিনবার ‘ইন্দ্র’ নামক চক্রবর্তী রাজা হয়েছিলাম এবং বাহাত্তর কল্প আগে তিন জন্মে তিনবার ‘সুমন’ নামক চক্রবর্তী হয়েছিলাম।</p>
<p><a class='ref karu-bh' id='karu-bh11' href='#karu-bh11'>Karu-bh 11</a>সত্তর কল্প আগে আমি আরও তিন জন্মে তিনবার ‘বরুণ’ নামক সপ্তরত্নসম্পন্ন, চার দ্বীপের অধীশ্বর রাজচক্রবর্তী হয়েছিলাম।</p>
<p><a class='ref karu-bh' id='karu-bh12' href='#karu-bh12'>Karu-bh 12</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সিংহাসনদায়ক স্থবির এই গাথাগুলো ভাষণ করেছিলেন।</p>
<p class='endsutta'>[সিংহাসনদায়ক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
