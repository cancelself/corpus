<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap113' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>১. মহাপরিবারক স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a>সেই সময় লোকশ্রেষ্ঠ, নরোত্তম বিপস্সী ভগবান আটষট্টি হাজার শিষ্য-পরিবৃত হয়ে আমাদের ক্ষুদ্র দ্বীপে প্রবেশ করেছিলেন।</p>
<p><a class='ref karu-bh' id='karu-bh2' href='#karu-bh2'>Karu-bh 2</a>নগর হতে বের হয়ে আমি সেই দ্বীপের চৈত্যে গিয়ে পরম পূজনীয় বিরজ বীতমল বুদ্ধকে দেখতে পেয়েছিলাম।</p>
<p><a class='ref karu-bh' id='karu-bh3' href='#karu-bh3'>Karu-bh 3</a>চুরাশি হাজার যক্ষ আমার কাছে এসে তখন আমাকে তাবতিংস স্বর্গে ইন্দ্রের ন্যায় সেবা-সৎকার করছিলেন।</p>
<p><a class='ref karu-bh' id='karu-bh4' href='#karu-bh4'>Karu-bh 4</a>সেই সময় আমি আমার প্রাসাদ হতে বের হয়ে একটি দিব্যবস্ত্র নিয়েছিলাম এবং ভগবান বুদ্ধের কাছে গিয়ে অভিবাদন করে সেই দিব্যবস্ত্রটি দান করেছিলাম।</p>
<p><a class='ref karu-bh' id='karu-bh5' href='#karu-bh5'>Karu-bh 5</a>অহো বুদ্ধ! অহো ধর্ম! অহো আমাদের শাস্তা! বুদ্ধের তেজশক্তিতে তখন সমগ্র পৃথিবী কম্পিত হয়েছিল।</p>
<p><a class='ref karu-bh' id='karu-bh6' href='#karu-bh6'>Karu-bh 6</a>আমি সেই অতি আশ্চর্য দৃশ্য দেখে অবাক বনে গিয়েছিলাম। আমার সমস্ত লোম খাড়া হয়ে গিয়েছিল। তারপর আমি দ্বিপদশ্রেষ্ঠ বুদ্ধের প্রতি চিত্তকে প্রসন্ন করেছিলাম।</p>
<p><a class='ref karu-bh' id='karu-bh7' href='#karu-bh7'>Karu-bh 7</a>সেই প্রসন্নচিত্তে আমি শাস্তাকে দিব্যবস্ত্রটি দান করেছিলাম। এবং সপরিষদ আমি তাঁর শরণ গ্রহণ করেছিলাম।</p>
<p><a class='ref karu-bh' id='karu-bh8' href='#karu-bh8'>Karu-bh 8</a>আজ থেকে একানব্বই কল্প আগে আমি যেই কর্ম করেছিলাম, তারপর থেকে আমাকে একবারও দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='ref karu-bh' id='karu-bh9' href='#karu-bh9'>Karu-bh 9</a>আজ থেকে পনেরো কল্প আগে আমি ষোলোবার সুবাহন নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='ref karu-bh' id='karu-bh10' href='#karu-bh10'>Karu-bh 10</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান মহাপরিবারক স্থবির এই গাথাগুলো ভাষণ করেছিলেন।</p>
<p class='endsutta'>[মহাপরিবারক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
