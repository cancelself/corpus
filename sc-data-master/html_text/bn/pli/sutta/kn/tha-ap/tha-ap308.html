<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap308' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৩১. পদুমকেশর বর্গ</li>
</ul>
<h1>৬. সম্প্রসাদক স্থবির অপদান</h1>
</header>
<p><a class='ref karu-bh' id='karu-bh24' href='#karu-bh24'>Karu-bh 24</a>হে বুদ্ধ, আপনি মহান বীর, সর্ববিধ উপধি হতে বিপ্রমুক্ত, আপনাকে সশ্রদ্ধ বন্দনা। আমার যখন মরণ উপস্থিত হবে তখন যেন আপনিই আমার একমাত্র আশ্রয় হন।</p>
<p><a class='ref karu-bh' id='karu-bh25-26' href='#karu-bh25-26'>Karu-bh 25-26</a>তখন ত্রিলোকে অদ্বিতীয় পুদ্গল সিদ্ধার্থ ভগবান বলেছিলেন, অনুত্তর সংঘ মহাসাগরের ন্যায় অনন্ত অপ্রমেয়। এমন অনুত্তর অনন্ত ফলদায়ক বিরজ পুণ্যক্ষেত্র সংঘের প্রতি প্রসন্নচিত্ত হয়ে তুমি উত্তম বীজ বপন করো।</p>
<p><a class='ref karu-bh' id='karu-bh27' href='#karu-bh27'>Karu-bh 27</a>এই বলে আমাকে উপদেশ দিয়ে ত্রিলোকশ্রেষ্ঠ নরোত্তম সর্বজ্ঞ বুদ্ধ উন্মুক্ত আকাশে উড়াল দিয়েছিলেন।</p>
<p><a class='ref karu-bh' id='karu-bh28' href='#karu-bh28'>Karu-bh 28</a>নরোত্তম সর্বজ্ঞ বুদ্ধ চলে যাবার পর পরই আমি মৃত্যুমুখে পড়েছিলাম এবং তুষিত দেবলোকে জন্মেছিলাম।</p>
<p><a class='ref karu-bh' id='karu-bh29' href='#karu-bh29'>Karu-bh 29</a>অনন্ত ফলদায়ক বিরজ পুণ্যক্ষেত্র সংঘের প্রতি চিত্ত-প্রসন্নতার কারণে আমি কল্পকাল স্বর্গে আমোদিত হয়েছিলাম।</p>
<p><a class='ref karu-bh' id='karu-bh30' href='#karu-bh30'>Karu-bh 30</a>আজ থেকে চুরানব্বই কল্প আগে আমি যেই চিত্ত-প্রসন্নতা লাভ করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার চিত্ত-প্রসন্নতা লাভেরই ফল।</p>
<p><a class='ref karu-bh' id='karu-bh31' href='#karu-bh31'>Karu-bh 31</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সম্প্রসাদক স্থবির এই গাথাগুলো ভাষণ করেছিলেন।</p>
<p class='endsutta'>[সম্প্রসাদক স্থবির অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
