<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap12' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১. বুদ্ধ বর্গ</li>
</ul>
<h1>৩.১০. আনন্দ স্থবির অপদান</h1>
</header>
<p><a class='ref karu-bh' id='karu-bh644' href='#karu-bh644'>Karu-bh 644</a>বিহারের দরজা হতে বের হয়ে এসে প্রজ্ঞাপ্ত বুদ্ধাসনে বসে মহামুনি পদুমুত্তর বুদ্ধ অমৃতবারি বর্ষণ করে মহাজনতাকে নির্বাণামৃত পান করিয়েছিলেন।</p>
<p><a class='ref karu-bh' id='karu-bh645' href='#karu-bh645'>Karu-bh 645</a>ষড়ভিজ্ঞাপ্রাপ্ত. মহাঋদ্ধিশালী, ধীর লক্ষ ক্ষীণাসব অর্হৎ অবিচ্ছেদ্য ছায়ার ন্যায় সম্বুদ্ধকে পরিবেষ্টিত হয়ে থাকতেন।</p>
<p><a class='ref karu-bh' id='karu-bh646' href='#karu-bh646'>Karu-bh 646</a>সেই সময় আমি হাতির পিঠে বসা ছিলাম। আমার মাথার ওপর শ্বেতচ্ছত্র ধারণ করা হয়েছিল। অতীব সুদর্শন সম্বুদ্ধকে দেখে আমার মনে ভীষণ সন্তুষ্টি ও প্রসন্নতা অনুভব করেছিলাম।</p>
<p><a class='ref karu-bh' id='karu-bh647' href='#karu-bh647'>Karu-bh 647</a>তারপর আমি হাতির পিঠ হতে নেমে এসে নরশ্রেষ্ঠ সম্বুদ্ধের কাছে গিয়েছিলাম। আমার সেই রত্নখচিত শ্বেতছত্রটি বুদ্ধের মাথার ওপর ধারণ করেছিলাম।</p>
<p><a class='ref karu-bh' id='karu-bh648' href='#karu-bh648'>Karu-bh 648</a>মহাঋষি পদুমুত্তর বুদ্ধ আমার সংকল্প অবগত হয়ে ধর্মকথা না বলে এই গাথাগুলো ভাষণ করেছিলেন।</p>
<p><a class='ref karu-bh' id='karu-bh649' href='#karu-bh649'>Karu-bh 649</a>যেই ব্যক্তি আমার মাথার ওপর রত্নখচিত শ্বেতচ্ছত্র ধারণ করেছে, এখন আমি তার গুণকীর্তন করব। তোমরা মনোযোগ দিয়ে শোন।</p>
<p><a class='ref karu-bh' id='karu-bh650' href='#karu-bh650'>Karu-bh 650</a>সে এখান হতে চ্যুত হয়ে তুষিত স্বর্গে জন্মগ্রহণ করবে এবং সেখানে অপ্সরা পরিবৃত হয়ে দিব্য ভোগসম্পত্তি উপভোগ করবে।</p>
<p><a class='ref karu-bh' id='karu-bh651' href='#karu-bh651'>Karu-bh 651</a>সে চৌত্রিশবার দেবলোকে রাজত্ব করবে এবং সেখান হতে চ্যুত হয়ে মনুষ্যলোকে আট শতবার মহাপরাক্রমশালী প্রাদেসিক রাজা হবে।</p>
<p><a class='ref karu-bh' id='karu-bh652' href='#karu-bh652'>Karu-bh 652</a>আটান্নবার সে রাজচক্রবর্তী হবে এবং তার অধীনে তখন বহু প্রদেশ তথা রাজ্য পরিচালিত হবে।</p>
<p><a class='ref karu-bh' id='karu-bh653' href='#karu-bh653'>Karu-bh 653</a>আজ থেকে লক্ষকল্প পরে ওক্কাকুকুলে গৌতম নামক শাস্তা জগতে আবির্ভূত হবেন।</p>
<p><a class='ref karu-bh' id='karu-bh654' href='#karu-bh654'>Karu-bh 654</a>শাক্যকুলে জন্মগ্রহণ করে সে তখন বুদ্ধের জ্ঞাতি হবে এবং পরে বুদ্ধের প্রধান সেবক হয়ে আনন্দ নামে পরিচিত হবে।</p>
<p><a class='ref karu-bh' id='karu-bh655' href='#karu-bh655'>Karu-bh 655</a>সে অত্যন্ত বীর্যবান, প্রাজ্ঞ, শাস্ত্রজ্ঞ, বিশারদ, অনুগত, বিনীত ও অধ্যয়নশীল হবে।</p>
<p><a class='ref karu-bh' id='karu-bh656' href='#karu-bh656'>Karu-bh 656</a>বিদর্শন ভাবনায় নিয়েজিত হয়ে সে উপশান্ত নিরুপধি হবে এবং সর্ববিধ আসব ক্ষয় করে সম্পূর্ণ অনাসক্ত হয়ে পরিনির্বাপিত হবে।</p>
<p><a class='ref karu-bh' id='karu-bh657' href='#karu-bh657'>Karu-bh 657</a>গভীর অরণ্যের মধ্যে হস্তীরাজের যেমন বয়োবৃদ্ধ যৌবনরহিত, ঈষাদন্ত, শক্তিহীন দুর্বল বহু মাতঙ্গ হাতি আছে।</p>
<p><a class='ref karu-bh' id='karu-bh658' href='#karu-bh658'>Karu-bh 658</a>ঠিক তদ্রপ মহাঋদ্ধিশালী অনেক লক্ষ পণ্ডিত ক্ষীণাসব অর্হৎ বুদ্ধনাগের কাছে অবস্থান করছেন। তাদের রাগ-দ্বেষ-মোহাদি কোনো প্রণিধিই বিদ্যমান নেই।</p>
<p><a class='ref karu-bh' id='karu-bh659' href='#karu-bh659'>Karu-bh 659</a>আমি অতীব প্রসন্নচিত্তে প্রথম, মধ্যম ও শেষ যামে বুদ্ধশ্রেষ্ঠকে প্রণাম নিবেদন করি এবং তার যথাযথ সেবা-পূজা করি।</p>
<p><a class='ref karu-bh' id='karu-bh660' href='#karu-bh660'>Karu-bh 660</a>আমি আরব্ধবীর্য, প্রাজ্ঞ, স্মৃতিসম্পজ্ঞানী হয়ে স্রোতাপত্তি ফল লাভ করেছি এবং শৈক্ষ্য ভিক্ষুদের মধ্যে আমিই বিশারদ।</p>
<p><a class='ref karu-bh' id='karu-bh661' href='#karu-bh661'>Karu-bh 661</a>লক্ষকল্প আগে আমি যেই প্রার্থনা করেছিলাম, সেই প্রার্থনা আমার পূর্ণ হয়েছে এবং এখন আমি সদ্ধর্মে স্থিরভাবে দাঁড়িয়ে আছি।</p>
<p><a class='ref karu-bh' id='karu-bh662' href='#karu-bh662'>Karu-bh 662</a>বুদ্ধশ্রেষ্ঠের নিকট আমার আগমন শুভ হয়েছে এবং ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh663' href='#karu-bh663'>Karu-bh 663</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান আনন্দ স্থবির এই গাথাগুলো ভাষণ করেছিলেন।</p>
<p class='endsutta'>[আনন্দ স্থবির অপদান দশম সমাপ্ত]</p>
<p class='endsection'>[অপদানের বুদ্ধ বর্গ প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
