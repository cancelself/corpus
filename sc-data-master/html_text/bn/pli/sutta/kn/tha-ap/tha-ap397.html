<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap397' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪০. পিলিন্দবচ্ছ বর্গ</li>
</ul>
<h1>৫. পদুমকূটাগারিয় স্থবির অপদান</h1>
</header>
<p><a class='ref karu-bh' id='karu-bh353' href='#karu-bh353'>Karu-bh 353</a>লোকনাথ স্বয়ম্ভূ বিপস্সী ভগবান ছিলেন বিবেককামী সম্বুদ্ধ, সমাধিকুশল মুনি।</p>
<p><a class='ref karu-bh' id='karu-bh354' href='#karu-bh354'>Karu-bh 354</a>পুরুষোত্তম মহামুনি প্রিয়দর্শী ভগবান বনসণ্ডে প্রবেশ করে নিজের পাংশুকূল চীবর বিছিয়ে তাতে বসেছিলেন।</p>
<p><a class='ref karu-bh' id='karu-bh355' href='#karu-bh355'>Karu-bh 355</a>পূর্বে আমি গভীর অরণ্যে এক মৃগশিকারী ছিলাম। আমি তখন মৃগের সন্ধানে অরণ্যে বিচরণ করছিলাম।</p>
<p><a class='ref karu-bh' id='karu-bh356' href='#karu-bh356'>Karu-bh 356</a>সেখানে আমি সুপুষ্পিত শালবৃক্ষের ন্যায় ও উদীয়মান শতরশ্মি সূর্যের ন্যায় স্রোতোত্তীর্ণ, অনাসক্ত সম্বুদ্ধকে দেখতে পেয়েছিলাম।</p>
<p><a class='ref karu-bh' id='karu-bh357' href='#karu-bh357'>Karu-bh 357</a>দেবাতিদেব মহাযশস্বী প্রিয়দর্শী ভগবানকে দেখে আমি তখন প্রাকৃতিক সরোবরে নেমে পদ্মফুল আহরণ করেছিলাম।</p>
<p><a class='ref karu-bh' id='karu-bh358' href='#karu-bh358'>Karu-bh 358</a>অতীব মনোহর শতপত্রবিশিষ্ট পদ্মফুল এনে আমি একটি কূটাগার তৈরি করেছিলাম এবং সেই কূটাগারটি আহৃত পদ্মফুল দিয়ে আচ্ছাদিত করেছিলাম।</p>
<p><a class='ref karu-bh' id='karu-bh359' href='#karu-bh359'>Karu-bh 359</a>পরম অনুকম্পাকারী, মহাকারুণিক, মহামুনি জিন প্রিয়দর্শী বুদ্ধ সাত দিন, সাত রাত সেই কূটাগারে বসবাস করেছিলেন।</p>
<p><a class='ref karu-bh' id='karu-bh360' href='#karu-bh360'>Karu-bh 360</a>তখন আমি পুরোনো পদ্মফুলগুলো সরিয়ে ফেলে নতুন পদ্মফুলে আচ্ছন্ন করেছিলাম এবং দুহাত জোড় করে দাঁড়িয়েছিলাম।</p>
<p><a class='ref karu-bh' id='karu-bh361' href='#karu-bh361'>Karu-bh 361</a>সমাধি হতে উঠে প্রিয়দর্শী লোকনাথ মহামুনি একটু এদিক-সেদিক দেখে নিয়ে বসেছিলেন।</p>
<p><a class='ref karu-bh' id='karu-bh362-363' href='#karu-bh362-363'>Karu-bh 362-363</a>সেই সময় সুদর্শন নামক ঋদ্ধিমান সেবক শাস্তা প্রিয়দর্শী বুদ্ধের চিত্ত জ্ঞাত হয়ে আশি হাজার ভিক্ষু-পরিবৃত হয়ে বনান্তে সুখাসনে আসীন লোকনায়ক বুদ্ধের নিকট উপস্থিত হয়েছিলেন।</p>
<p><a class='ref karu-bh' id='karu-bh364' href='#karu-bh364'>Karu-bh 364</a>সেই সময় সেই বনস-কে আশ্রয় করে বাস করা যত দেবতা ছিল তারা সকলেই বুদ্ধের চিত্ত জ্ঞাত হয়ে সেখানে একত্র হয়েছিল।</p>
<p><a class='ref karu-bh' id='karu-bh365' href='#karu-bh365'>Karu-bh 365</a>যক্ষ, কুম্ভা-, রাক্ষস ও ভিক্ষুসংঘ সকলেই সমবেত হলে পরে প্রিয়দর্শী জিন এই গাথাগুলো ভাষণ করেছিলেন।</p>
<p><a class='ref karu-bh' id='karu-bh366' href='#karu-bh366'>Karu-bh 366</a>যেই ব্যক্তি আমাকে সপ্তাহকাল পূজা করেছে, আমার জন্য আবাস তৈরি করেছে, এখন আমি তার ভূয়সী প্রশংসা করব। তোমরা মনোযোগ দিয়ে শোন।</p>
<p><a class='ref karu-bh' id='karu-bh367' href='#karu-bh367'>Karu-bh 367</a>এখন আমি তার সুদর্শন, সুনিপুণ, গম্ভীর ও সুপ্রকাশিত কীর্তিগাথা জ্ঞানযোগে প্রকাশ করব। তোমরা মনোযোগ দিয়ে শোন।</p>
<p><a class='ref karu-bh' id='karu-bh368-369' href='#karu-bh368-369'>Karu-bh 368-369</a>সে চৌদ্দ কল্প দেবলোকে দেবরাজত্ব করবে। পদ্মফুলে আচ্ছন্ন বিরাট কূটাগার সে আকাশে ধারণ করবে। এটি তার পুষ্পদানেরই ফল। একশত চব্বিশ কল্প ধরে সে দেবলোকে জন্মপরিভ্রমণ করবে।</p>
<p><a class='ref karu-bh' id='karu-bh370-371' href='#karu-bh370-371'>Karu-bh 370-371</a>সেখানে পুষ্পময় দেববিমান আকাশে ধারণ করবে। পদ্মপত্রে জল যেমন লিপ্ত হতে পারে না, অনুরূপভাবে এই ব্যক্তির জ্ঞানে কোনো ক্লেশই লিপ্ত হতে পারবে না। এই ব্যক্তির মন সম্পূর্ণ পঞ্চনীবরণ হতে মুক্ত থাকবে।</p>
<p><a class='ref karu-bh' id='karu-bh372' href='#karu-bh372'>Karu-bh 372</a>চিত্তে নৈষ্ক্রম্যভাব উৎপন্ন করে সে আগার ত্যাগ করে প্রব্রজ্যা গ্রহণ করবে। পুষ্পময় দেববিমান ধারণ করেই সে গৃহত্যাগ করবে।</p>
<p><a class='ref karu-bh' id='karu-bh373' href='#karu-bh373'>Karu-bh 373</a>যখন সে বৃক্ষমূলে স্মৃতিমান হয়ে ধ্যানাসনে বসে থাকবে, সেখানে তার মাথার ওপর ব্যামপ্রমাণ পুষ্পধারণ করা থাকবে।</p>
<p><a class='ref karu-bh' id='karu-bh374' href='#karu-bh374'>Karu-bh 374</a>পরিশেষে সে ভিক্ষুসংঘকে চীবর, পিণ্ডপাত ও শয্যাসন দান করে সম্পূর্ণ অনাসক্ত হয়ে পরিনিবৃত হবে।</p>
<p><a class='ref karu-bh' id='karu-bh375' href='#karu-bh375'>Karu-bh 375</a>কূটাগারের চারদিকে বিচরণ করতে করতেই আমি প্রব্রজ্যা অভিনিষ্ক্রমণ করেছিলাম। আমি যখন বৃক্ষমূলে বসবাস করতাম তখনও আমাকে কূটাগারটি ধারণ করে থাকে।</p>
<p><a class='ref karu-bh' id='karu-bh376' href='#karu-bh376'>Karu-bh 376</a>চীবর, পিণ্ডপাতের প্রতি আমার কোনো ভ্রূক্ষেপ নেই। পুণ্যকর্ম-সমন্বিত হয়েই আজ আমি পরিশেষে (পরিনির্বাণে) উপনীত হয়েছি।</p>
<p><a class='ref karu-bh' id='karu-bh377' href='#karu-bh377'>Karu-bh 377</a>অদ্যাবধি বহু কোটি কল্প ধরে অসংখ্য প্রমুক্ত লোকনায়ক বুদ্ধ চলে গিয়েছেন। তারপরও আমি ছিলাম রিক্তহস্ত।</p>
<p><a class='ref karu-bh' id='karu-bh378' href='#karu-bh378'>Karu-bh 378</a>আজ থেকে একশত আঠারো কল্প আগে বিনায়ক প্রিয়দর্শী বুদ্ধ জগতে উৎপন্ন হয়েছেন। তাঁর পুণ্যপুত সংস্পর্শ পেয়েই আজ আমি এই যোনিতে (জন্মে) উপনীত হয়েছি।</p>
<p><a class='ref karu-bh' id='karu-bh379' href='#karu-bh379'>Karu-bh 379</a>এই জন্মে আমি ‘অনোম’ নামক চক্ষুষ্মান (শ্রাবক) সম্বুদ্ধকে দেখতে পেয়েছি। তার কাছে গিয়ে আমি অনাগারিক প্রব্রজ্যা গ্রহণ করেছি।</p>
<p><a class='ref karu-bh' id='karu-bh380' href='#karu-bh380'>Karu-bh 380</a>দুঃখের অন্তসাধনকারী বুদ্ধ জিন আমাকে মার্গ সম্বন্ধে দেশনা করেছেন। তার ধর্মদেশনা শুনেই আমি অচলপদ নির্বাণ লাভ করেছি।</p>
<p><a class='ref karu-bh' id='karu-bh381' href='#karu-bh381'>Karu-bh 381</a>শাক্যপুঙ্গব গৌতম সম্বুদ্ধকে পরিতুষ্ট করে আমি সর্বাসব অভিজ্ঞা দ্বারা জ্ঞাত হয়ে সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh382' href='#karu-bh382'>Karu-bh 382</a>আজ থেকে একশত আঠারো কল্প আগে আমি বুদ্ধকে পূজা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজা করারই ফল।</p>
<p><a class='ref karu-bh' id='karu-bh383' href='#karu-bh383'>Karu-bh 383</a>আমার সমস্ত ক্লেশদগ্ধ হয়েছে। আমার জন্মসকল ধ্বংস হয়েছে। সর্বাসব পরিক্ষীণ হয়ে এখন আর আমার পুনর্জন্ম নেই।</p>
<p><a class='ref karu-bh' id='karu-bh384' href='#karu-bh384'>Karu-bh 384</a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh385' href='#karu-bh385'>Karu-bh 385</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পদুমকূটাগারিয় স্থবির এই গাথাগুলো ভাষণ করছিলেন।</p>
<p class='endsutta'>[পদুমকূটাগারিয় স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
