<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap547' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫৫. ভদ্দিয় বর্গ</li>
</ul>
<h1>৫. নন্দক স্থবির অপদান</h1>
</header>
<p><a class='ref karu-bh' id='karu-bh143' href='#karu-bh143'>Karu-bh 143</a> আজ থেকে লক্ষকল্প আগে পৃথিবীতে সর্ববিধ ধর্মে চক্ষুষ্মান নায়ক পদুমুত্তর জিন উৎপন্ন হয়েছিলেন।</p>
<p><a class='ref karu-bh' id='karu-bh144' href='#karu-bh144'>Karu-bh 144</a> সর্ব সত্ত্বগণের হিত, সুখ ও মঙ্গলের জন্যেই এই পুরুষশ্রেষ্ঠ বুদ্ধ সদেবলোকে অবতীর্ণ হয়েছিলেন।</p>
<p><a class='ref karu-bh' id='karu-bh145' href='#karu-bh145'>Karu-bh 145</a> তিনি শ্রেষ্ঠ যশস্বী, শ্রীমান, কীর্তিমান, জিন, সর্বলোকে পূজিত ও সর্বদিকে বিশ্ববিশ্রুত ছিলেন।</p>
<p><a class='ref karu-bh' id='karu-bh146' href='#karu-bh146'>Karu-bh 146</a> তিনি সম্পূর্ণ বিচিকিৎসামুক্ত, সন্দেহোত্তীর্ণ, পরিপূর্ণ সংকল্প ও উত্তম সম্বোধিপ্রাপ্ত।</p>
<p><a class='ref karu-bh' id='karu-bh147' href='#karu-bh147'>Karu-bh 147</a> নরোত্তম বুদ্ধ অনুৎপন্ন মার্গের উৎপন্নকারী, অব্যাখ্যাতের ব্যাখ্যাদানকারী ও অসংঞ্জাতের সঞ্জাতকারী।</p>
<p><a class='ref karu-bh' id='karu-bh148' href='#karu-bh148'>Karu-bh 148</a> মার্গজ্ঞ, মার্গবিদ ও মার্গকথক নরশ্রেষ্ঠ বুদ্ধ তিনি মার্গকুশল শাস্তা ও সারথিশ্রেষ্ঠ।</p>
<p><a class='ref karu-bh' id='karu-bh149' href='#karu-bh149'>Karu-bh 149</a> তখন মহাকারুণিক নায়ক বুদ্ধ ধর্মদেশনা করতেন এবং কামপঙ্কে নিমগ্ন প্রাণীদের উদ্ধার করতেন।</p>
<p><a class='ref karu-bh' id='karu-bh150' href='#karu-bh150'>Karu-bh 150</a> মহামুনি বুদ্ধ একদিন তাঁর এক শ্রাবককে ভিক্ষুণীদের উপদেষ্টা ভিক্ষুদের মধ্যে শ্রেষ্ঠপদে প্রতিষ্ঠিত করছিলেন।</p>
<p><a class='ref karu-bh' id='karu-bh151' href='#karu-bh151'>Karu-bh 151</a> তা শুনে আমি ভীষণ খুশি হয়েছিলাম। তারপর আমি তথাগত প্রমুখ সংঘকে নিমন্ত্রণ করে ভোজন করিয়ে সেই শ্রেষ্ঠপদ প্রার্থনা করেছিলাম।</p>
<p><a class='ref karu-bh' id='karu-bh152' href='#karu-bh152'>Karu-bh 152</a> তখন মহাঋষি নাথ বুদ্ধ অত্যন্ত খুশি হয়ে আমাকে বলেছিলেন, ‘তুমি সুখী হও, দীর্ঘায়ু হও। ভবিষ্যতে তোমার সেই প্রার্থনা পূর্ণ হবে।’</p>
<p><a class='ref karu-bh' id='karu-bh153' href='#karu-bh153'>Karu-bh 153</a> আজ থেকে লক্ষকল্প পরে ওক্কাকুকুলে গৌতম নামে এক শাস্তা পৃথিবীতে জন্মগ্রহণ করবেন।</p>
<p><a class='ref karu-bh' id='karu-bh154' href='#karu-bh154'>Karu-bh 154</a> তাঁর ধর্মে সে ধর্মৌরসজাত উত্তরাধিকারী হয়ে নন্দক নামক এক শাস্তাশ্রাবক হবে।</p>
<p><a class='ref karu-bh' id='karu-bh155' href='#karu-bh155'>Karu-bh 155</a> সেই সুকৃত কর্মের ফলে ও প্রার্থনাবলে মনুষ্যদেহ ত্যাগ করে আমি তাবতিংস দেবলোকে জন্মেছিলাম।</p>
<p><a class='ref karu-bh' id='karu-bh156' href='#karu-bh156'>Karu-bh 156</a> আজ আমি এই শেষ জন্মে শ্রাবস্তী নগরে এক মহাধনাঢ্য শ্রেষ্ঠী পরিবারে জন্মগ্রহণ করেছি।</p>
<p><a class='ref karu-bh' id='karu-bh157' href='#karu-bh157'>Karu-bh 157</a> শ্রাবস্তী নগরে সুগত প্রবেশ করলে পরে আমি তাকে বিস্ময় নেত্রে দেখেছি। তারপর আমি জেতবনারামে গিয়ে অনাগারিক প্রব্রজ্যা গ্রহণ করেছি।</p>
<p><a class='ref karu-bh' id='karu-bh158' href='#karu-bh158'>Karu-bh 158</a> অচিরেই আমি অর্হত্ত্ব লাভ করেছি। তারপর আমি সর্বদর্শী বুদ্ধ কর্তৃক অনুশাসিত হয়ে তীর্ণসংসার হয়েছি।</p>
<p><a class='ref karu-bh' id='karu-bh59' href='#karu-bh59'>Karu-bh 59</a> একদিন ভিক্ষুণীদের ধর্মদেশনা করতে গিয়ে আমি তাদের প্রতিপ্রশ্ন করেছিলাম। আমার দ্বারা অনুশাসিত, উপদিষ্ট হয়ে তারা সবাই অনাসক্ত হয়েছিল।</p>
<p><a class='ref karu-bh' id='karu-bh160' href='#karu-bh160'>Karu-bh 160</a> তাতে প্রায় পাঁচশত ভিক্ষুণী আমার প্রতি প্রসন্নচিত্ত হয়েছিল। তাই বুদ্ধ আমাকে ভিক্ষুণী উপদেষ্টা ভিক্ষুদের মধ্যে শ্রেষ্ঠপদে প্রতিষ্ঠিত করেছিলেন।</p>
<p><a class='ref karu-bh' id='karu-bh161' href='#karu-bh161'>Karu-bh 161</a> আজ থেকে লক্ষকল্প আগে কৃতকর্ম এই জন্মেও আমাকে ফল দিচ্ছে। আমি এখন সুমুক্ত। তীরের গতিতে আমি আমার সমস্ত ক্লেশকে দগ্ধ করেছি।</p>
<p><a class='ref karu-bh' id='karu-bh162' href='#karu-bh162'>Karu-bh 162</a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh163' href='#karu-bh163'>Karu-bh 163</a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh164' href='#karu-bh164'>Karu-bh 164</a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান নন্দক স্থবির এই গাথাগুলো ভাষণ করেছিলেন।</p>
<p class='endsutta'>[নন্দক স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
