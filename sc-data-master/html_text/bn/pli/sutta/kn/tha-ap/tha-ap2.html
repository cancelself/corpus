<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap2' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১. বুদ্ধ বর্গ</li>
</ul>
<h1>২. পচ্চেক-বুদ্ধ অপদান</h1>
</header>
<p><a class='ref karu-bh' id='karu-bh83' href='#karu-bh83'>Karu-bh 83</a>অনাথপিণ্ডিকের নির্মিত জেতবনে অবস্থানরত তথাগত বুদ্ধকে বৈদেহমুনি আনন্দ নতশিরে বন্দনা করে জিজ্ঞেস করছিলেন, ‘হে বীর, যাঁরা পচ্চেক-বুদ্ধ হন, তাঁরা কোন হেতুতে এবং কী কারণে উৎপন্ন হন?’</p>
<p><a class='ref karu-bh' id='karu-bh84-85' href='#karu-bh84-85'>Karu-bh 84-85</a>তখন মহর্ষি সর্বজ্ঞ বুদ্ধবর আনন্দকে মধুরস্বরে বললেন, ‘যাঁরা পূর্ব পূর্ব বুদ্ধগণের শাসনকালে কৃতপুণ্য হওয়া সত্ত্বেও নির্বাণ লাভে সক্ষম হন না, কোনো একজনকে প্রধান বা মূখ্য করে জন্ম নেওয়া সেই ধীর সুতীক্ষ্ণ প্রাজ্ঞ ব্যক্তিগণই বুদ্ধগণের সাহায্য ব্যতীত সামান্যমাত্র আলম্বনের দ্বারা পচ্চেকবোধিজ্ঞান লাভ করে থাকেন।</p>
<p><a class='ref karu-bh' id='karu-bh86' href='#karu-bh86'>Karu-bh 86</a>সমগ্র ত্রিলোকের মধ্যে আমি ব্যতীত পচ্চেক-বুদ্ধগণের সমান অন্য কেউ নেই। আমি এখন সংক্ষেপে সেই সাধুবিহারী মহামুনিগণের গুণকীর্তন করছি।</p>
<p><a class='ref karu-bh' id='karu-bh87' href='#karu-bh87'>Karu-bh 87</a>মহর্ষি বুদ্ধগণের স্বয়ং ভাষণ করা মধুর অথচ অল্প, উত্তম বাক্যগুলো অনুত্তর ভৈষজ্যস্বরূপ নির্বাণপ্রার্থীগণ সকলেই প্রসন্নচিত্তে শুনুন।</p>
<p><a class='ref karu-bh' id='karu-bh88-89' href='#karu-bh88-89'>Karu-bh 88-89</a>সমাগত পচ্চেক-বুদ্ধগণের পরম্পরাগত যে-সমস্ত অপদান এবং আদীনব তথা উপদ্রব ও বৈরাগ্য-উৎপাদক যে-সমস্ত কাহিনি এবং তারা যেভাবে বোধিজ্ঞান লাভ করেছিলেন তা এ রকম :</p>
<p>তাঁরা আসক্তিযুক্ত বিষয়গুলোতে অনাসক্ত, অনুরাগজনক লোকের প্রতি অননুরক্ত চিত্ত হয়ে এবং রাগ-দেষাদি প্রপঞ্চ ত্যাগ করেই পচ্চেকবোধিজ্ঞান লাভ করেছিলেন।</p>
<p><a class='ref karu-bh' id='karu-bh90' href='#karu-bh90'>Karu-bh 90</a>সকল সত্ত্বগণের প্রতি দণ্ড ব্যবহার না করে এবং কাউকে কোনোরূপ কষ্ট না দিয়ে মৈত্রীতদ্গত চিত্তে পরহিতকামী হয়ে পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh91' href='#karu-bh91'>Karu-bh 91</a>সকল সত্ত্বগণের প্রতি দণ্ড ব্যবহার না করে এবং কাউকে কোনোরূপ কষ্ট না দিয়ে এমনকি পুত্রও পর্যন্ত ইচ্ছা করেন না, কোথায় আবার সহায় (বন্ধু) খোঁজ করবেন। অতএব পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh92' href='#karu-bh92'>Karu-bh 92</a>জনসংসর্গ করলে স্নেহ (মায়া) উৎপন্ন হয়, সেই স্নেহের কারণে বহু দুঃখ সহ্য করতে হয়। সেই আদীনব তথা দোষ দেখেই পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh93' href='#karu-bh93'>Karu-bh 93</a>মিত্র-সুহৃদদের প্রতি সদয় হলে পরে তাদের প্রতি প্রতিবদ্ধচিত্তবশত বহু কল্যাণ সাধন করতে হয়। বন্ধুত্বের এমন ভয় দেখেই পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh94' href='#karu-bh94'>Karu-bh 94</a>বিশাল বিশাল বাঁশের পারস্পরিক দৃঢ় বন্ধনের ন্যায় স্ত্রী-পুত্রদের মধ্যে যে স্নেহবন্ধন, তার দোষ দেখে পচ্চেক-বুদ্ধগণ বাঁশের অগ্রভাগের কচি ডগার ন্যায় অলগ্নভাবে ও খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh95' href='#karu-bh95'>Karu-bh 95</a>বন্ধনহীন হরিণ যেমন অরণ্যের মধ্যে যথেচ্ছা খাদ্যান্বেষণে বিচরণ করে, তদ্রূপ বিজ্ঞ ব্যাক্তি মুক্তির আকাঙ্ক্ষায় খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh96' href='#karu-bh96'>Karu-bh 96</a>বন্ধুদের সঙ্গে একত্রে বাস করলে বিভিন্ন স্থানে বেড়াতে যাবার জন্য আমন্ত্রিত হতে হয়, তাই পচ্চেক-বুদ্ধগণ লোভমুক্ত হয়ে মুক্তির আকাঙ্ক্ষায় খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh97' href='#karu-bh97'>Karu-bh 97</a>প্রিয়জনদের মধ্যে বাস করলে ক্রীড়া ও পঞ্চকামগুণের প্রতি আসক্তি বেড়ে যায়, পুত্রপ্রেম বিপুল পরিমাণে বেড়ে যায়। প্রিয়বিয়োগকে অতিশয় ঘৃণার চক্ষে দেখেই পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh98' href='#karu-bh98'>Karu-bh 98</a>চতুর্দিকে অপ্রতিঘ তথা মৈত্রীচিত্ত হয়ে, যেকোনো বিষয়ে সন্তুষ্টচিত্ত হয়ে ও সম্ভাব্য বিপদে ভীত না হয়ে পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh99' href='#karu-bh99'>Karu-bh 99</a>গৃহস্থের ঘরে বসবাস না করা নিরাসক্ত প্রব্রজিত সদৃশ পচ্চেক-বুদ্ধ স্ত্রী-পুত্রদের প্রতি উদাসীন হয়ে খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh100' href='#karu-bh100'>Karu-bh 100</a>ছিন্নপত্র পারিজাতপুষ্পের মতো সমস্ত গৃহীব্যঞ্জন খুলে ফেলে দিয়েছি। সমস্ত গৃহীবন্ধন তথা কামবন্ধন মার্গজ্ঞানে ছিন্ন করে বীর খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh101' href='#karu-bh101'>Karu-bh 101</a>যদি পণ্ডিত, সাধুবিহারী, ধীর সহচর লাভ হয়, তাহলে স্মৃতিমান ব্যক্তি সমস্ত আপদ-বিপদ অতিক্রম করে আনন্দিত মনে বিচরণ করেন।</p>
<p><a class='ref karu-bh' id='karu-bh102' href='#karu-bh102'>Karu-bh 102</a>যদি পণ্ডিত, সাধুবিহারী, ধীর সহচর পাওয়া না যায়, তাহলে স্মৃতিমান ব্যক্তি রাজার বিজিত রাজ্য পরিত্যাগের ন্যায় ও অরণ্য মাঝে হস্তীরাজ মাতঙ্গের ন্যায় একাকী বিচরণ করেন।</p>
<p><a class='ref karu-bh' id='karu-bh103' href='#karu-bh103'>Karu-bh 103</a>আমি অবশ্যই সহায়-সম্পদকে প্রশংসা করি। কিন্তু নিজের চেয়ে শ্রেষ্ঠ অথবা সমগুণসম্পন্ন সহচরের সংস্পর্শে থাকা উচিত বলে মনে করি। এমন সহচর না পাওয়া গেলে নির্দোষ অল্পমাত্র ভোজী হয়ে মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh104' href='#karu-bh104'>Karu-bh 104</a>স্বর্ণকারপুত্রের সুনির্মিত উজ্জ্বল ও খাঁটি দুটি সোনার বাটির পরস্পর সংঘর্ষণ দেখে মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh105' href='#karu-bh105'>Karu-bh 105</a>এইরূপে দ্বিতীয় সহচরের সঙ্গে একত্রে বাস করলে আমার বাক্যের দ্বারা সে বিরক্ত হতে পারে। মুক্তিকামী কুলপুত্র দ্বিতীয় সহচরের এমন ভাবী ভয় দেখেই খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh106' href='#karu-bh106'>Karu-bh 106</a>বস্তুকাম ও ক্লেশকাম এই দ্বিবিধ কাম অত্যন্ত বিচিত্র, বহুরূপী, মধুর ও মনোজ্ঞ, এটি চিত্তকে বিরূপভাবে মথিত করে। কামগুণের এই দোষ দেখেই মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh107' href='#karu-bh107'>Karu-bh 107</a>এটি অনিষ্টতা, উপদ্রব, রোগ, শল্য ও ভয় নিয়ে আসে। কামগুণের এই ভয় দেখেই মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh108' href='#karu-bh108'>Karu-bh 108</a>শীত, উষ্ণ, ক্ষুধা, পিপাসা, বায়ু-বৃষ্টির উপদ্রব, ডাঁশ-মশার উপদ্রব ও বিষাক্ত সরীসৃপ প্রাণীর উপদ্রব-এই সমস্ত কষ্ট সহ্য করেই মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh109' href='#karu-bh109'>Karu-bh 109</a>হস্তীনাগের ন্যায় হস্তীদল পরিত্যাগ করে অশৈক্ষ্য শীলসম্পন্ন, আর্যজাতিতে জন্ম নেওয়া পরিশুদ্ধ কুলপুত্র অরণ্যে যথাভিরুচি অবস্থান করে খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh110' href='#karu-bh110'>Karu-bh 110</a>জনসংসর্গে বসবাসরত ব্যক্তি সাময়িক বিমুক্তি তথা লোকীয় সমাপত্তি লাভ করবে, এটি সম্ভব নয়। আদিত্যবন্ধু পচ্চেক-বুদ্ধের এই কথা গভীরভাবে বিচার করে জনসংসর্গ ছেড়ে মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh111' href='#karu-bh111'>Karu-bh 111</a>যিনি যাবতীয় মিথ্যাদৃষ্টি মার্গজ্ঞানে অতিক্রম করেছেন, নিয়ত সম্বোধিপরায়ণ ও পরে অর্হত্ত্বমার্গ পেয়ে ফলজ্ঞানে পচ্চেকবোধিজ্ঞান উৎপন্ন করেছেন, সেই অনন্যসাধারণ ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh112' href='#karu-bh112'>Karu-bh 112</a>যিনি নির্লোভচিত্ত, কুহক নন, পিপাসারহিত, ম্রক্ষহীন, মোহত্যাগী এবং সমস্ত লোকের প্রতি নিরাসক্ত হয়েছেন সেই অনন্যসাধারণ ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh113' href='#karu-bh113'>Karu-bh 113</a>অনর্থকারী, অকুশলে নিবিষ্ট পাপী সহচরকে পরিবর্জন করে এবং স্বয়ং মিথ্যাদৃষ্টিপরায়ণ প্রমত্ত ব্যক্তির সংস্পর্শে না থেকে অনন্যসাধারণ ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh114' href='#karu-bh114'>Karu-bh 114</a>শীলবান, ত্রিবিধ প্রতিভাণধারী, বহুশ্রুত, ধর্মধর মিত্রের ভজনা করবে। নিজের কল্যাণ ও পরের কল্যাণ উভয়ের কল্যাণের কথা জেনে ও ষোলো প্রকার সংশয় দূরীভূত করে অনন্যসাধারণ ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh115' href='#karu-bh115'>Karu-bh 115</a>সংসারে ক্রীড়ায় ও পঞ্চকামগুণে আসক্ত না হয়ে যাবতীয় বিভূষণ হতে বিরত সত্যবাদী ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh116' href='#karu-bh116'>Karu-bh 116</a>স্ত্রী-পুত্র, পিতা-মাতা, ধন-ধান্য, বন্ধু-বান্ধব ও সমস্ত কামোৎপাদক বিষয়াদি থুথুর ন্যায় পরিত্যাগ করে অনন্যসাধারণ ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh117' href='#karu-bh117'>Karu-bh 117</a>এই পঞ্চকামগুণ পরিভোগে ও শৈৰ্যে আস্বাদ অতি অল্পই, পরিণামে দুঃখই অত্যন্ত বেশি। পঞ্চকামগুণের এই আস্বাদের আকর্ষণ জেনেই বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh118' href='#karu-bh118'>Karu-bh 118</a>জলচর মৎস্যের জাল ভেদ করে চলে যাওয়ার ন্যায় এবং অগ্নির দগ্ধস্থান ত্যাগের ন্যায় সমস্ত সংযোজন পদদলিত করে বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh119' href='#karu-bh119'>Karu-bh 119</a>অধোচক্ষু হয়ে বিচরণকারী, গণসংসর্গে দোষদর্শী, সংযতেন্দ্রিয়, সুরক্ষিতচিত্ত, অপ্রমত্তবিহারী ও ক্লেশাগ্নিতে অদগ্ধ বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh120' href='#karu-bh120'>Karu-bh 120</a>গৃহীব্যঞ্জনাদি ছেড়ে পতিত পাত্র ও কাষায় বস্ত্র ধারণ করে সংসার ত্যাগপূর্বক বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh121' href='#karu-bh121'>Karu-bh 121</a>রসের প্রতি নিরাসক্ত, নির্লোভী হয়ে অনন্যচারী, সপদানচারী ও প্রতিটি কুলের (পরিবারের) প্রতি অনাসক্তচিত্ত হয়ে বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh122' href='#karu-bh122'>Karu-bh 122</a>পঞ্চনীবরণ পরিত্যাগ করে, মনের সমস্ত উপক্লেশ বিনাশ করে ও স্নেহদোষ (মায়া) নিঃশেষে ধ্বংস করে বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh123' href='#karu-bh123'>Karu-bh 123</a>কায়িক সুখ-দুঃখ ও চৈতসিক সৌমনস্য-দৌর্মনস্য পিষ্ট করে, ছিন্ন করে চতুর্থ ধ্যানিক সমাধিজাত উপেক্ষা লাভ করে বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh124' href='#karu-bh124'>Karu-bh 124</a>আরব্ধবীর্য, পরমার্থলাভী, অলীনচিত্ত, সতত উদ্যোমী, দৃঢ়পরাক্রমশালী ও সুস্থির জ্ঞানবলধারী বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh125' href='#karu-bh125'>Karu-bh 125</a>নির্জনে ধ্যানাভিরত, ধর্মত জীবন যাপনকারী ও ভবের মধ্যে দোষদর্শী খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh126' href='#karu-bh126'>Karu-bh 126</a>তৃষ্ণাক্ষয়কারী, অপ্রমত্তবিহারী, পণ্ডিত, দক্ষ, শ্রুতবান, স্মৃতিমান ও কঠোর প্রচেষ্টা দ্বারা অর্হত্ত্বলাভী ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh127' href='#karu-bh127'>Karu-bh 127</a>সিংহ যেমন বিকট শব্দ শুনেও নির্ভীক থাকে, বায়ু যেমন জালে বদ্ধ হয় না, পদ্ম যেমন জলে অলগ্ন থাকে, তদ্রূপ বুদ্ধিমান পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh128' href='#karu-bh128'>Karu-bh 128</a>সিংহগর্জনে গর্জন করে হরিণদের ভীতি উৎপন্ন করে বিচরণকারী মহাপরাক্রমশালী পশুরাজ সিংহের ন্যায় বনের সুদূর নির্জন বাসস্থান পরিভোগ করে মুক্তিকামী কুলপুত্র খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh129' href='#karu-bh129'>Karu-bh 129</a>যথাসময়ে মৈত্রী, করুণা, মুদিতা, উপেক্ষা ও বিমুক্তি অনুশীলন করে সমস্ত লোকে বৈরীচিত্তহীন হয়ে পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh130' href='#karu-bh130'>Karu-bh 130</a>রাগ (লোভ), দ্বেষ, মোহ পরিত্যাগ করে সমস্ত সংযোজন ছিন্ন করে জীবনের প্রতি বীততৃষ্ণ হয়ে পণ্ডিত ব্যক্তি খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh131' href='#karu-bh131'>Karu-bh 131</a>সকলেই আপন স্বার্থ চিন্তা করে অপরের সেবা-পূজাদি করে, বর্তমানে নিঃস্বার্থ মিত্র পাওয়া বড়ই দুর্লভ। মানুষ বড়ই স্বার্থপর, শুধুই আত্মহিতকামী, কিন্তু অনার্য হীনকর্মে লিপ্ত। বর্তমানে নিঃস্বার্থ, পরার্থপর মিত্র লাভ করা বড়ই দুর্লভ। এই ভেবে পচ্চেক-বুদ্ধগণ খড়গবিষাণ গণ্ডারের ন্যায় একাকী বিচরণ করেন।</p>
<p><a class='ref karu-bh' id='karu-bh132' href='#karu-bh132'>Karu-bh 132</a>বিশুদ্ধ শীলসম্পন্ন, সুবিশুদ্ধ প্রাজ্ঞ, সমাহিতচিত্ত, জাগরণযুক্ত, বিদর্শক, ধর্মকে বিশেষভাবে দর্শনকারী, আর্য অষ্টাঙ্গিক মার্গ ও সপ্ত বোধ্যঙ্গ সম্প্রযুক্ত আর্যধর্মে অভিজ্ঞ।</p>
<p><a class='ref karu-bh' id='karu-bh133' href='#karu-bh133'>Karu-bh 133</a>শূন্যতা-প্রণিধি নিমিত্ত বর্ধিত করে যেই ব্যক্তিগণ জিনশাসনে (বুদ্ধশাসনে) স্বীয় শিষ্যত্ব ত্যাগ করেন না, সেই ধীর ব্যক্তিগণই স্বয়ম্ভূ পচ্চেক-বুদ্ধ হয়ে থাকেন।</p>
<p><a class='ref karu-bh' id='karu-bh134-135' href='#karu-bh134-135'>Karu-bh 134-135</a>মহৎ ধর্মধারী, বহু কর্মকায়সম্পন্ন, ধ্যাননিরত, সমস্ত দুঃখসাগর উত্তীর্ণ, উদগ্রচিত্ত ও পরমার্থ দর্শনকারী, নির্ভীক সিংহসদৃশ ও একাচারী খড়গবিষাণ গণ্ডার সদৃশ। শান্ত-ইন্দ্রিয়, শান্তমনা, সমাধিপরায়ণ, প্রত্যন্ত দেশে বসবাসরত লোকদের প্রতি দয়াপরায়ণ, সকলের প্রতি দয়াপরায়ণ হওয়ায় ইহ-পরলোকে জ্বলন্ত প্রদীপ সদৃশ পচ্চেক-বুদ্ধগণ সর্বকালে সব সময় পরহিতব্রতী।</p>
<p><a class='ref karu-bh' id='karu-bh136' href='#karu-bh136'>Karu-bh 136</a>পঞ্চ নীবরণমুক্ত, সমস্ত লোকের ইন্দ্র, লোকপ্রদীপ, রক্তিম সুবর্ণ জম্বুনদের প্রভাসম্পন্ন, দক্ষিণা লাভের উপযুক্ত পাত্র পচ্চেক-বুদ্ধগণ নিরোধসমাপত্তি ও ফলসমাপত্তিবশে দ্বিবিধ সমাপত্তিতে পরিপূর্ণ।</p>
<p><a class='ref karu-bh' id='karu-bh137' href='#karu-bh137'>Karu-bh 137</a>দেবলোকসহ মনুষ্যলোকে বহু সত্ত্ব পচ্চেক-বুদ্ধগণের সুভাষিত উপদেশবাণী অনুশীলন করে সুখে অবস্থান করেন, আর যেই মূর্খ ব্যক্তিরা সেই উপদেশবাণী শুনেও তদনুরূপ অনুশীলন করে না, তারা বারংবার দুঃখে নিপতিত হয়ে থাকে।</p>
<p><a class='ref karu-bh' id='karu-bh138' href='#karu-bh138'>Karu-bh 138</a>পচ্চেক-বুদ্ধগণের এমন সুভাষিত ত্যাগমূলক অমৃতোপম উপদেশবাণী নরশ্রেষ্ঠ শাক্যসিংহ নবলোকত্তর ধর্ম উপলব্ধির জন্য দেশনা করেছিলেন।</p>
<p><a class='ref karu-bh' id='karu-bh140' href='#karu-bh140'>Karu-bh 140</a>সেই পচ্চেক-বুদ্ধগণের এমন হৃদয় নাড়া দেওয়া উপদেশবাণী একান্তই লোকের প্রতি অনুকম্পা ও মনের মধ্যে সংবেগ উৎপন্নের জন্য স্বয়ম্ভূ শাক্যসিংহ প্রকাশ করেছিলেন।</p>
<p class='endsutta'>[পচ্চেক-বুদ্ধ অপদান সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
