<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap93' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১০. সুধা বর্গ</li>
</ul>
<h1>১. সুধাপিণ্ডিয় স্থবির অপদান</h1>
</header>
<p><a class='ref karu-bh' id='karu-bh1' href='#karu-bh1'>Karu-bh 1</a>পূজার যোগ্য বুদ্ধ ও তাঁর শ্রাবক সংঘকে পূজা কর। এতে করে জগতের সমস্ত প্রপঞ্চ অতিক্রম করতে পারবে এবং যাবতীয় শোক-বিলাপ-পরিদেবন মুক্ত হতে পারবে।</p>
<p><a class='ref karu-bh' id='karu-bh2' href='#karu-bh2'>Karu-bh 2</a>এমন অকুতোভয়ী, নিবৃত, পূজার যোগ্য বুদ্ধ ও তাঁর শ্রাবক সংঘকে পূজা করার যে অমিত পুণ্যফল তা কোনোভাবেই কোনো কিছুর সঙ্গে তুলনা করে পরিমাপ করা সম্ভব নয়।</p>
<p><a class='ref karu-bh' id='karu-bh3' href='#karu-bh3'>Karu-bh 3</a>জম্বুদ্বীপ, অপরযোগ, উত্তরকুরু ও পূর্ববিদেহ এই চার মহাদ্বীপের ক্ষমতার অধিকারী চক্রবর্তী রাজা হলেও একবার মাত্র পূজার যোগ্য বুদ্ধ ও তাঁর শ্রাবক সংঘকে পূজা করার যে ফল তার তুলনায় ষোলো ভাগের একভাগও হয় না।</p>
<p><a class='ref karu-bh' id='karu-bh4' href='#karu-bh4'>Karu-bh 4</a>নরশ্রেষ্ঠ সিদ্ধার্থ ভগবানের উদ্দেশে নির্মীয়মাণ চৈত্য আমি অতীব প্রসন্নমনে সুধাপিণ্ড দান করেছিলাম।</p>
<p><a class='ref karu-bh' id='karu-bh5' href='#karu-bh5'>Karu-bh 5</a>আজ থেকে চুরানব্বই কল্প আগে আমি যেই পুণ্যকর্ম সম্পাদন করেছিলাম, তারপর থেকে এখনো পর্যন্ত আমাকে দুর্গতিতে পড়তে হয়নি। পূর্বকৃত পুণ্যকর্মের ফল এমনই মহৎ!</p>
<p><a class='ref karu-bh' id='karu-bh6' href='#karu-bh6'>Karu-bh 6</a>পূর্বকৃত পুণ্যকর্মের প্রভাবে আমি আজ থেকে ত্রিশ কল্প আগে তেরবার সপ্তরত্ন-সমন্বিত চক্রবর্তী রাজা হয়েছিলাম।</p>
<p><a class='ref karu-bh' id='karu-bh7' href='#karu-bh7'>Karu-bh 7</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সুধাপিণ্ডিয় স্থবির এই গাথাগুলো ভাষণ করেছিলেন।</p>
<p class='endsutta'>[সুধাপিণ্ডিয় স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
