<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='thi-ap23' lang='bn'>
<header>
<ul>
<li class='division'>থেরী-অপদান</li>
<li class='division'>৩. কুণ্ডলকেশী বর্গ</li>
</ul>
<h1>৩. ধর্মদিন্না থেরী অপদান</h1>
</header>
<p><a class='ref karu-bh' id='karu-bh95' href='#karu-bh95'>Karu-bh 95</a>আজ থেকে লক্ষকল্প আগে সর্ববিধ ধর্মে বিশেষ পারদর্শী নায়ক পদুমুত্তর জিন উৎপন্ন হয়েছিলেন।</p>
<p><a class='ref karu-bh' id='karu-bh96' href='#karu-bh96'>Karu-bh 96</a>তখন আমি হংসবতী নগরে জনৈক পরিবারে এক পরিচারিকা ছিলাম। আমি ছিলাম শীলবতী ও জ্ঞানবতী।</p>
<p><a class='ref karu-bh' id='karu-bh97' href='#karu-bh97'>Karu-bh 97</a>একদিন পদুমুত্তর বুদ্ধের অগ্রশ্রাবক সুজাত স্থবির বিহার হতে বের হয়ে ভিক্ষার জন্য যাচ্ছিলেন।</p>
<p><a class='ref karu-bh' id='karu-bh98' href='#karu-bh98'>Karu-bh 98</a>তখন আমি ঘটে করে জল নিয়ে যাচ্ছিলাম। তাকে দেখে আমি প্রসন্নমনে নিজ হাতে পিঠা দান করেছিলাম।</p>
<p><a class='ref karu-bh' id='karu-bh99' href='#karu-bh99'>Karu-bh 99</a>আমার পিঠাগুলো নিয়ে তিনি সেখানে বসেই খেলেন। তারপর আমি তাঁকে ঘরে নিয়ে গিয়ে ভোজন দান করেছিলাম।</p>
<p><a class='ref karu-bh' id='karu-bh100' href='#karu-bh100'>Karu-bh 100</a>তারপর সেই গৃহস্বামী খুশি হয়ে আমাকে তার পুত্রবধু করেছিলেন। একদিন আমি শ্বাশুড়িকে সঙ্গে নিয়ে বিহারে গিয়ে সম্বুদ্ধকে অভিবাদন করেছিলাম।</p>
<p><a class='ref karu-bh' id='karu-bh101' href='#karu-bh101'>Karu-bh 101</a>তখন তিনি এক ধর্মকথিকা ভিক্ষুণীর ভূয়সী প্রশংসা করে তাকে ধর্মকথিকা শ্রেষ্ঠপদে বসিয়েছিলেন। তা শুনে আমি ভীষণ খুশি হয়েছিলাম।</p>
<p><a class='ref karu-bh' id='karu-bh102' href='#karu-bh102'>Karu-bh 102</a>তারপর আমি সশ্রাবক লোকনায়ক সুগতকে নিমন্ত্রণ করে মহাদান দিয়ে সেই শ্রেষ্ঠপদ প্রার্থনা করেছিলাম।</p>
<p><a class='ref karu-bh' id='karu-bh103-104' href='#karu-bh103-104'>Karu-bh 103-104</a>তখন সুগত আমাকে মধুর স্বরে বলেছিলেন, তুমি আমার ও সংঘের সেবায় সদা নিরত, সদ্ধর্মশ্রবণে নিরত এবং তোমার মন বহু গুণে গুণান্বিত। হে ভদ্রে, তুমি খুশি হও। তোমার প্রার্থনা সফল হবে।</p>
<p><a class='ref karu-bh' id='karu-bh105' href='#karu-bh105'>Karu-bh 105</a>আজ থেকে লক্ষকল্প পরে ওক্কাকুকুলে গৌতম নামক শাস্তা পৃথিবীতে উৎপন্ন হবেন।</p>
<p><a class='ref karu-bh' id='karu-bh106' href='#karu-bh106'>Karu-bh 106</a>তাঁর ধর্মে তুমি ধর্মৌরসজাত উত্তরাধিকারী ধর্মদিন্না নাম্নী শাস্তাশ্রাবিকা হবে।</p>
<p><a class='ref karu-bh' id='karu-bh107' href='#karu-bh107'>Karu-bh 107</a>তা শুনে আমি ভীষণ খুশি হয়েছিলাম। তারপর থেকে আমি আজীবন মহামুনি বিনায়ক বুদ্ধকে মৈত্রীতদ্গত চিত্তে চতুর্প্রত্যয়ে পরিচর্যা করেছিলাম।</p>
<p><a class='ref karu-bh' id='karu-bh108' href='#karu-bh108'>Karu-bh 108</a>সেই সুকৃত কর্মের ফলে ও প্রার্থনাবলে মনুষ্যদেহ ত্যাগ করে আমি তাবতিংস দেবলোকে জন্ম নিয়েছিলাম।</p>
<p><a class='ref karu-bh' id='karu-bh109' href='#karu-bh109'>Karu-bh 109</a>এই ভদ্রকল্পে ব্রহ্মবন্ধু, মহাযশস্বী কস্সপ বুদ্ধ উৎপন্ন হয়েছিলেন।</p>
<p><a class='ref karu-bh' id='karu-bh110' href='#karu-bh110'>Karu-bh 110</a>তখন বারাণসী নগরে কাশিরাজ কিকী নরেশ্বর মহর্ষি বুদ্ধের সেবক ছিলেন।</p>
<p><a class='ref karu-bh' id='karu-bh111' href='#karu-bh111'>Karu-bh 111</a>সেই রাজার ষষ্ঠ কন্যা ছিলাম আমি। আমার নাম ছিল সুধম্মা। জিনশ্রেষ্ঠ বুদ্ধের ধর্মকথা শুনে আমি প্রব্রজ্যা লাভের ইচ্ছা করেছিলাম।</p>
<p><a class='ref karu-bh' id='karu-bh112' href='#karu-bh112'>Karu-bh 112</a>কিন্তু বাবা আমাদের প্রব্রজ্যা গ্রহণের অনুমতি দেননি। তাই তখন আমরা গৃহে থেকেই বিশ হাজার বৎসর অতন্দ্রভাবে বিচরণ করেছিলাম।</p>
<p class='endsection'>[তৃতীয় ভাণবার সমাপ্ত]</p>
<p><a class='ref karu-bh' id='karu-bh113' href='#karu-bh113'>Karu-bh 113</a>আমরা সাতজন সুখিনী রাজকন্যা সবাই মিলে খুশি মনে ব্রহ্মচর্যা ও বুদ্ধসেবায় নিয়োজিত ছিলাম।</p>
<p><a class='ref karu-bh' id='karu-bh114' href='#karu-bh114'>Karu-bh 114</a>সেই সাতজন রাজকন্যা হচ্ছে, সমনী, সমণগুত্তা, ভিক্ষুণী, ভিক্ষুদায়িকা, ধম্মা, সুধম্মা ও সংঘদায়িকা।</p>
<p><a class='ref karu-bh' id='karu-bh115' href='#karu-bh115'>Karu-bh 115</a>বর্তমানে যথাক্রমে ক্ষেমা, উৎপলাবর্ণা, পটাচারা, কুণ্ডলাকেশা, কৃশাগৌতমী, আমি ও বিশাখা।</p>
<p><a class='ref karu-bh' id='karu-bh116' href='#karu-bh116'>Karu-bh 116</a>সেই সুকৃত কর্মের ফলে ও প্রার্থনাবলে মনুষ্যদেহ ত্যাগ করে আমি তাবতিংস দেবলোকে জন্মেছিলাম।</p>
<p><a class='ref karu-bh' id='karu-bh117' href='#karu-bh117'>Karu-bh 117</a>এই শেষ জন্মে আমি রাজগৃহের এক ধনাঢ্য, সম্ভ্রান্ত শ্রেষ্ঠী পরিবারে জন্ম নিয়েছি।</p>
<p><a class='ref karu-bh' id='karu-bh118' href='#karu-bh118'>Karu-bh 118</a>আমি ভীষণ রূপবতী হলাম। যৌবনে পদার্পণ করার পর আমি স্বামীগৃহে গিয়ে বেশ সুখেই বসবাস করতে লাগলাম।</p>
<p><a class='ref karu-bh' id='karu-bh119' href='#karu-bh119'>Karu-bh 119</a>একদিন আমার স্বামী লোকশরণ বুদ্ধের কাছে গিয়ে ধর্মদেশনা শুনে অনাগামীফল লাভ করেছে।</p>
<p><a class='ref karu-bh' id='karu-bh120' href='#karu-bh120'>Karu-bh 120</a>আমিও তার অনুমতি নিয়ে অনাগারিক প্রব্রজ্যা গ্রহণ করেছি। তারপর আমি অচিরেই অর্হত্ত্ব লাভ করেছি।</p>
<p><a class='ref karu-bh' id='karu-bh121' href='#karu-bh121'>Karu-bh 121</a>তখন আমার (পূর্বতন স্বামী) উপাসক আমার কাছে এসে কিছু গম্ভীর ও নিপুণ প্রশ্ন জিজ্ঞেস করলে আমি তার যথাযথ উত্তর দিয়েছি।</p>
<p><a class='ref karu-bh' id='karu-bh122' href='#karu-bh122'>Karu-bh 122</a>জিনশ্রেষ্ঠ বুদ্ধ আমার গুণে খুশি হয়ে আমাকে এই বলে শ্রেষ্ঠপদে বসালেন, ‘আমি ধর্মাদিন্নার মতো ধর্মকথিকা অন্য একজন ভিক্ষুণীকেও দেখতে পাচ্ছি না।’</p>
<p><a class='ref karu-bh' id='karu-bh123' href='#karu-bh123'>Karu-bh 123</a>হে ভিক্ষুগণ, ধর্মদিন্না ভিক্ষুণী অত্যন্ত ধীরা। তোমরা তাকে এভাবেই অবধারণ করো।</p>
<p><a class='ref karu-bh' id='karu-bh124' href='#karu-bh124'>Karu-bh 124</a>আমি বুদ্ধের উপদেশ পালন করেছি। বুদ্ধের শাসনে আমি কৃতকার্য হয়েছি। আমার কাঁধ থেকে দুঃখভার নেমে গিয়েছে। আমার ভবনেত্রি তৃষ্ণা সমূলে বিনষ্ট হয়েছে।</p>
<p><a class='ref karu-bh' id='karu-bh125' href='#karu-bh125'>Karu-bh 125</a>যেই উদ্দেশ্য নিয়ে আমি গৃহত্যাগ করে অনাগারিক প্রব্রজ্যা গ্রহণ করেছি, আমার সেই উদ্দেশ্য সফল হয়েছে। আমার সর্ববিধ সংযোজন ক্ষয় হয়েছে।</p>
<p><a class='ref karu-bh' id='karu-bh126-127' href='#karu-bh126-127'>Karu-bh 126-127</a>আমি বিবিধ ঋদ্ধি, দিব্যকান, পরচিত্ত-বিজানন-জ্ঞান ও পূর্বনিবাসানুস্মৃতি-জ্ঞান লাভ করেছি। আমার দিব্যচোখ অত্যন্ত বিশুদ্ধ। সর্বাসব ক্ষয় করে এখন আমি বিশুদ্ধ, সুনির্মল।</p>
<p><a class='ref karu-bh' id='karu-bh128' href='#karu-bh128'>Karu-bh 128</a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh129' href='#karu-bh129'>Karu-bh 129</a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh130' href='#karu-bh130'>Karu-bh 130</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই ধর্মদিন্না ভিক্ষুণী এই গাথাগুলো ভাষণ করেছিলেন।</p>
<p class='endsutta'>[ধর্মদিন্না থেরী অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
