<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='thi-ap38' lang='bn'>
<header>
<ul>
<li class='division'>থেরী-অপদান</li>
<li class='division'>৪. ক্ষত্রিয়া বর্গ</li>
</ul>
<h1>৮. পূর্ণিকা থেরী অপদান</h1>
</header>
<p><a class='ref karu-bh' id='karu-bh184-186' href='#karu-bh184-186'>Karu-bh 184-186</a>পূর্বে আমি বিপস্সী, সিখী, বেস্সভূ, ককুসন্ধ, কোণাগমন ও কস্সপ বুদ্ধের শাসনে প্রব্রজ্যা নিয়েছিলাম। আমি ছিলাম শীলসম্পন্না, প্রাজ্ঞ, সংযতেন্দ্রিয়, বহুশ্রুতা, ধর্মধরা, ধর্মার্থ জিজ্ঞেসকারী, ধর্মশিক্ষালাভী ও ধর্মের স্বাদলাভী।</p>
<p><a class='ref karu-bh' id='karu-bh187' href='#karu-bh187'>Karu-bh 187</a>একদিন আমি এক বুদ্ধের শাসনে বিশাল জনতার মাঝে দেশনা করছিলাম তখন আমার পাণ্ডিত্যে মুগ্ধ হয়ে আমি নিজেই নিজেকে পণ্ডিত শীলবতী বলে অহংকার করেছিলাম।</p>
<p><a class='ref karu-bh' id='karu-bh188' href='#karu-bh188'>Karu-bh 188</a>এই শেষ জন্মে আমি শ্রাবস্তী নগরে অনাথপিণ্ডিক শ্রেষ্ঠীর ঘরে এক কুম্ভদাসী হয়ে জন্মেছি।</p>
<p><a class='ref karu-bh' id='karu-bh189' href='#karu-bh189'>Karu-bh 189</a>একদিন আমি জল আনার জন্যে ঘাটে গেলে পাপ প্রক্ষালনের আশায় এক ব্রাহ্মণকে প্রবল শীতের মাঝেও স্নান করতে দেখতে পাই। তাকে দেখে আমি বললাম :</p>
<p><a class='ref karu-bh' id='karu-bh190' href='#karu-bh190'>Karu-bh 190</a>আমি হচ্ছি কুম্ভদাসী। প্রভুর দণ্ড ও তিরস্কারের ভয়ে একান্ত অনিচ্ছা সত্ত্বেও আমাকে জল নিয়ে যেতে হয়।</p>
<p><a class='ref karu-bh' id='karu-bh191' href='#karu-bh191'>Karu-bh 191</a>হে ব্রাহ্মণ, কার ভয়ে আপনি এই প্রচণ্ড শীতেও এত কষ্টের মাঝে জলে স্নান করছেন?</p>
<p><a class='ref karu-bh' id='karu-bh192-193' href='#karu-bh192-193'>Karu-bh 192-193</a>হে পূর্ণিকা, তুমি যখন আমায় কারণ জিজ্ঞেস করছ, তাই তোমায় বলছি। এই প্রচণ্ড শীতে স্নান করে আমি কুশলকর্ম করছি ও কৃত পাপকর্ম ক্ষয় করছি। বৃদ্ধ হোক আর বালক হোক যে ব্যক্তি জীবনে বহু পাপকর্ম করেছে, সেও এই প্রচণ্ড শীতে স্নানের মাধ্যমে পাপকর্ম হতে মুক্ত হতে পারে।</p>
<p><a class='ref karu-bh' id='karu-bh194' href='#karu-bh194'>Karu-bh 194</a>তখন আমি তাকে পাপ হতে উত্তরণের জন্যে একটি সদর্থপূর্ণ গাথা বলেছি। তা শুনে তিনি ভীষণ সংবিগ্ন হলেন এবং প্রব্রজ্যা গ্রহণ করে অচিরেই অর্হত্ত্ব লাভ করলেন।</p>
<p><a class='ref karu-bh' id='karu-bh195' href='#karu-bh195'>Karu-bh 195</a>আমি যখন দাসীকুলে জন্ম নিই তখন আমাকে দিয়ে একশজন পূরণ করা হয়েছে বিধায় আমার নাম রাখা হলো পূর্ণা। তারা আমায় দাসত্ব হতে মুক্তি দিল।</p>
<p><a class='ref karu-bh' id='karu-bh196' href='#karu-bh196'>Karu-bh 196</a>আমি শ্রেষ্ঠীর অনুমতি নিয়ে অনাগারিক প্রব্রজ্যা গ্রহণ করেছি এবং অচিরেই অর্হত্ত্ব লাভ করেছি।</p>
<p><a class='ref karu-bh' id='karu-bh197-198' href='#karu-bh197-198'>Karu-bh 197-198</a>আমি বিবিধ ঋদ্ধি, দিব্যকান পরচিত্ত-বিজানন-জ্ঞান ও পূর্বনিবাসানুস্মৃতি-জ্ঞান লাভ করেছি। আমার দিব্যচোখ অত্যন্ত বিশুদ্ধ। আমার সর্বাসব পরিক্ষীণ হয়েছে। এখন আর আমার কোনো পুনর্জন্ম নেই।</p>
<p><a class='ref karu-bh' id='karu-bh199' href='#karu-bh199'>Karu-bh 199</a>বুদ্ধশ্রেষ্ঠের আশীর্বাদে অর্থ, ধর্ম, নিরুক্তি ও প্রতিভাণ এই চার প্রতিসম্ভিদায় আমার বিশুদ্ধ বিমল জ্ঞান উৎপন্ন হয়েছে।</p>
<p><a class='ref karu-bh' id='karu-bh200' href='#karu-bh200'>Karu-bh 200</a>পূর্বকৃত ভাবনাবলে আমি মহাপ্রাজ্ঞ ও পণ্ডিত হয়ে জন্মেছি। কিন্তু মান-অহংকারের কারণে আমি নীচকুলে জন্মেছি। সেই কর্ম বিনষ্ট হয়নি।</p>
<p><a class='ref karu-bh' id='karu-bh201' href='#karu-bh201'>Karu-bh 201</a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh202' href='#karu-bh202'>Karu-bh 202</a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh203' href='#karu-bh203'>Karu-bh 203</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই পূর্ণিকা ভিক্ষুণী এই গাথাগুলো ভাষণ করেছিলেন।</p>
<p class='endsutta'>[পূর্ণিকা থেরী অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
