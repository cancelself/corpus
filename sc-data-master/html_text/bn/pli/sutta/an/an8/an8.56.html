<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.56' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>গৌতমী বর্গ (স-আধান বর্গ)</li>
</ul>
<h1 class='sutta'>৮.৫৬. ভয় সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, ভয় একটা পদ যা কামনাসমূহের জন্য প্রযোজ্য; ভিক্ষুগণ, দুঃখ একটা পদ বা কামনাসমূহের জন্য প্রযোজ্য, কামনার জন্য প্রযোজ্য রোগ একটা পদ, গণ্ড <span class='add'>(ফোস্কা)</span> কামনার জন্য একটা পদ, বর্শা একটা শব্দ যা কামনার জন্য প্রযোজ্য, বন্ধন একটা শব্দ যা কামনার জন্য প্রযোজ্য, পঙ্ক কামনার জন্য প্রযোজ্য একটা পদ, কামনার জন্য প্রযোজ্য গর্ভ একটা পদ।</p>
<p><a class='ref sc' id='sc2' href='#sc2'>SC 2</a>এবং ভিক্ষুগণ, কিরূপে ভয় কামনার জন্য প্রযোজ্য একটা পদ? যেহেতু ছন্দরাগাবদ্ধ কামরাগাসক্ত ব্যক্তি ইহ জাগতিক ভয় থেকেও মুক্ত নহে কিংবা পারলৌকিক ভয় হতেও মুক্ত নহে; এ কারণে ভয় কামনাসমূহের জন্য প্রযোজ্য একটা পদ।</p>
<p><a class='ref sc' id='sc3' href='#sc3'>SC 3</a>ভিক্ষুগণ, কীভাবে দুঃখ… রোগ… গন্ধ… বর্শা… বন্ধন… পঙ্ক… গর্ভ কামনার জন্য প্রযোজ্য পদ? যেহেতু ভিক্ষুগণ, ছন্দরাগাবদ্ধ কামরাগাসক্ত ব্যক্তি ইহলৌকিক কিংবা পারলৌকিক এগুলোর <span class='add'>(দুঃখ, রোগ, গণ্ড, বর্শা, বন্ধন, পঙ্ক, গর্ভ)</span> কোনোটি হতে মুক্ত নহে, সেজন্য এগুলো কামনাসমূহের জন্য প্রযোজ্য পদ।</p>
<blockquote class='gatha'>
<p><a class='ref sc' id='sc4' href='#sc4'>SC 4</a>পৃথগ্‌জন ভয়-দুঃখ-রোগ-গণ্ড তুল্য<br>
যেই কাম্য বিষয়ে হয় আসক্ত<br>
সেই রাগসঙ্গ ও কামপঙ্ক দুটিই<br>
কাম নামে হয় কথিত।<br>
কামসুখে আসক্ত জন জন্ম লভে পুনঃপুন ভবে<br>
কিন্তু যে মুহূর্তে ভিক্ষু হন বীর্যবান ও প্রজ্ঞাবান,<br>
সে মুহূর্ত হতে তিনি ক্ষয়প্রাপ্ত হন না,<br>
সে ভিক্ষু করে” অতিক্রম তাদৃশ কামপঙ্ক পথ,<br>
দর্শন করেন জাতি-জরামুক্ত চঞ্চল প্রাণীকে।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
