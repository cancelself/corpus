<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.35' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>দান বর্গ</li>
</ul>
<h1 class='sutta'>৮.৩৫. দানোপপত্তি সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, দান হেতু এই অষ্টবিধ পুনর্জন্ম লাভ ঘটে। আট কী কী?</p>
<p><a class='ref sc' id='sc2' href='#sc2'>SC 2</a>ভিক্ষুগণ, কোনো ব্যক্তি শ্রমণ বা ব্রাহ্মণকে অন্ন, পানীয়, বস্ত্র, যান, মালা, গন্ধ, বিলেপন, শয্যা, আবাস এবং প্রদীপ দান করে। সে যা দান করে তার বিনিময় প্রত্যাশা করে। সে পঞ্চকামে সমর্পিত, সমঙ্গীভূত, পরিচর্যারত ক্ষত্রিয় ধনবান বা ব্রাহ্মণ ধনবান বা গৃহপতি ধনবানকে দর্শন করে। সে চিন্তা করে, “হায়! কায়ভেদে মৃত্যুর পর আমি যদি ক্ষত্রিয় ধনবান বা ব্রাহ্মণ ধনবান বা গৃহপতি ধনবানদের মধ্যে পুনর্জন্ম লাভ করতে পারতাম!” সে এ চিন্তায় তার চিত্ত নিবদ্ধ করে, মনোযোগ স্থাপন করে, চিত্তে ভাবে। তার চিত্ত হীন বিষয়ে নমিত এবং উন্নততর বিষয় অভাবিত হেতু সে কায় ভেদে মৃত্যুর পর ক্ষত্রিয় ধনবান বা ব্রাহ্মণ ধনবান বা গৃহপতি ধনবানদের মধ্যে পুনর্জন্ম লাভ করে এবং আমি বলি এটা শীলবানের, দুঃশীলের নহে। ভিক্ষুগণ, শীলবানের চিত্ত প্রণিধি <span class='add'>(আকাঙ্ক্ষা)</span> বিশুদ্ধতা-হেতু সমৃদ্ধি-হেতু সমৃদ্ধি লাভ করে।</p>
<p><a class='ref sc' id='sc3' href='#sc3'>SC 3</a>এক্ষেত্রে, হে ভিক্ষুগণ, কোনো ব্যক্তি শ্রমণ বা ব্রাহ্মণকে অন্ন, পানীয়, বস্ত্র, যান, মালা-গন্ধ-বিলেপন, শয্যা, আবাস এবং প্রদীপ দান করে। সে প্রত্যাশা করে দান দেয়। সে শুনতে পায় যে, চাতুর্মহারাজিক দেবগণ দীর্ঘায়ুসম্পন্ন, শ্রীসম্পন্ন এবং অত্যন্ত সুখী। সে চিন্তা করে, “হায়! কায়ভেদে মৃত্যুর পর আমি যদি চাতুর্মহারাজিক দেবগণের মধ্যে পুনর্জন্ম লাভ করতাম!” এ বিষয়ে সে তার চিত্ত স্থির করে, অধিষ্ঠান করে এবং ভাবে। তার চিত্ত হীন বিষয়ে নমিত এবং উন্নততর বিষয় অভাবিত-হেতু কায়ভেদে মৃত্যুর পর চাতুর্মহারাজিক দেবগণের মধ্যে পুনর্জন্ম গ্রহণ করে। এবং আমি বলি এটা শীলমূলক, দুঃশীলজনক নহে। হে ভিক্ষুগণ, বিশুদ্ধতা-হেতু শীলবানের চিত্ত প্রণিধি সমৃদ্ধি লাভ করে।</p>
<p><a class='ref sc' id='sc4' href='#sc4'>SC 4</a>ভিক্ষুগণ, কোনো ব্যক্তি শ্রমণ বা ব্রাহ্মণকে অন্ন, পানীয়, বস্ত্র, যান, মালা-গন্ধ-বিলেপন, শয্যা, আবাস, প্রদীপ দান করে। সে প্রত্যাশা করে দান দেয়। সে শ্রবণ করে, “তাবতিংস দেবগণ দীর্ঘায়ুসম্পন্ন, শ্রীসম্পন্ন এবং অত্যন্ত সুখী।” সে চিন্তা করে-“কায়ভেদে মৃত্যুর পর আমি যদি তাবতিংস দেবগণের মধ্যে পুনর্জন্ম লাভ করতাম!” এ বিষয়ে সে তার চিত্ত স্থির করে, অধিষ্ঠান করে এবং ভাবে। তার চিত্ত হীন বিষয়ে নমিত এবং উন্নততর বিষয় অভাবিত হেতু কায়ভেদে মৃত্যুর পর তাবতিংস দেবগণের মধ্যে পুনর্জন্ম গ্রহণ করে। এবং আমি বলি এটা শীলমূলক, দুঃশীলজনক নহে। হে ভিক্ষুগণ, বিশুদ্ধতা হেতু শীলবানের চিত্ত প্রণিধি সমৃদ্ধি লাভ করে। সে শ্রবণ করে, “যামলোকবাসী দেবগণ দীর্ঘায়ুসম্পন্ন, শ্রীসম্পন্ন এবং অত্যন্ত সুখী।” সে চিন্তা করে, “কায়ভেদে মৃত্যুর পর আমি যদি যামলোকবাসী দেবগণের মধ্যে পুনর্জন্ম লাভ করতাম!” এ বিষয়ে সে তার চিত্ত স্থির করে, অধিষ্ঠান করে এবং ভাবে। তার চিত্ত হীন বিষয়ে নমিত এবং উন্নততর বিষয় অভাবিত হেতু কায়ভেদে মৃত্যুর পর যামলোকবাসী দেবগণের মধ্যে পুনর্জন্ম গ্রহণ করে। এবং আমি বলি এটা শীলমূলক, দুঃশীলজনক নহে। হে ভিক্ষুগণ, বিশুদ্ধতা-হেতু শীলবানের চিত্ত প্রণিধি সমৃদ্ধি লাভ করে। সে শ্রবণ করে, “তুষিত দেবগণ দীর্ঘায়ুসম্পন্ন, শ্রীসম্পন্ন এবং অত্যন্ত সুখী।” সে চিন্তা করে, “কায়ভেদে মৃত্যুর পর আমি যদি তুষিত দেবগণের মধ্যে পুনর্জন্ম লাভ করতাম!” এ বিষয়ে সে তার চিত্ত স্থির করে, অধিষ্ঠান করে এবং ভাবে। তার চিত্ত হীন বিষয়ে নমিত এবং উন্নততর বিষয় অভাবিত হেতু কায়ভেদে মৃত্যুর পর তুষিত দেবগণের মধ্যে পুনর্জন্ম গ্রহণ করে। এবং আমি বলি এটা শীলমূলক, দুঃশীলজনক নহে। হে ভিক্ষুগণ, বিশুদ্ধতা-হেতু শীলবানের চিত্ত প্রণিধি সমৃদ্ধি লাভ করে। সে শ্রবণ করে, “নির্মাণরতি দেবগণ দীর্ঘায়ুসম্পন্ন, শ্রীসম্পন্ন এবং অত্যন্ত সুখী।” সে চিন্তা করে, “কায়ভেদে মৃত্যুর পর আমি যদি নির্মাণরতি দেবগণের মধ্যে পুনর্জন্ম লাভ করতাম!” এ বিষয়ে সে তার চিত্ত স্থির করে, অধিষ্ঠান করে এবং ভাবে। তার চিত্ত হীন বিষয়ে নমিত এবং উন্নততর বিষয় অভাবিত হেতু কায়ভেদে মৃত্যুর পর নির্মাণরতি দেবগণের মধ্যে পুনর্জন্ম গ্রহণ করে। এবং আমি বলি এটা শীলমূলক, দুঃশীলজনক নহে। হে ভিক্ষুগণ, বিশুদ্ধতা-হেতু শীলবানের চিত্ত প্রণিধি সমৃদ্ধি লাভ করে। সে শ্রবণ করে, “পরনির্মিত-বশবর্তী দেবগণ দীর্ঘায়ুসম্পন্ন, শ্রীসম্পন্ন, অত্যন্ত সুখী”। এ বিষয়ে সে তার চিত্ত স্থির করে, মনোযোগ নিবদ্ধ করে, ভাবে। তার চিত্ত হীন বিষয়ে নমিত এবং উন্নততর বিষয় অভাবিত-হেতু সে কায়ভেদে মৃত্যুর পর পরনির্মিত-বশবর্তী দেবগণের মধ্যে পুনর্জন্ম লাভ করে। এবং আমি বলি এটা শীলমূলক, দুঃশীলজনক নহে। হে ভিক্ষুগণ, বিশুদ্ধতাবশত শীলবানের চিত্ত প্রণিধি সমৃদ্ধি লাভ করে।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, কোনো ব্যক্তি শ্রমণ বা ব্রাহ্মণকে অন্ন, পানীয়, বস্ত্র যান, মালা-গন্ধ-বিলেপন, শয্যা, আবাস, প্রদীপ দান করে। সে দানের বিনিময়ে প্রত্যাশা করে। সে শ্রবণ করে, “ব্রহ্মকায়িক দেবগণ দীর্ঘায়ুসম্পন্ন, শ্রীসম্পন্ন অত্যন্ত সুখী। সে চিন্তা করে, “হায়! কায়ভেদে মৃত্যুর পর আমি যদি ব্রহ্মকায়িক দেবগণের মধ্যে পুনর্জন্ম লাভ করতাম!” সে এ বিষয়ে চিত্ত স্থির করে, মনোযোগ নিবদ্ধ করে এবং চিত্তে ভাবে। তার চিত্ত হীন বিষয়ে নমিত এবং উন্নততর বিষয় অভাবিত-হেতু সে কায়ভেদে মৃত্যুর পর ব্রহ্মকায়িক দেবগণের মধ্যে পুনর্জন্ম লাভ করে। এবং আমি বলি এটা শীলমূলক, দুঃশীলজনক নহে। বীতরাগের, সরাগের <span class='add'>(কামুকের)</span> নহে, হে ভিক্ষুগণ, বিরাগতা <span class='add'>(কামাসক্তিহীনতা)</span>বশত শীলবানের চিত্ত প্রণিধি সমৃদ্ধি লাভ করে।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, এগুলোই হলো দানের দ্বারা অষ্টবিধ পুনর্জন্ম।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
