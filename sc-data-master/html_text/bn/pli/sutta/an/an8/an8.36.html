<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.36' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>দান বর্গ</li>
</ul>
<h1 class='sutta'>৮.৩৬. পুণ্যক্রিয়া বস্তু সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, পুণ্যক্রিয়ার এই ত্রিবিধ ভিত্তি। ত্রিবিধ কী কী?</p>
<p><a class='ref sc' id='sc2' href='#sc2'>SC 2</a>দানময় পুণ্যক্রিয়ার ভিত্তি, শীলময় পুণ্যক্রিয়ার ভিত্তি, ভাবনাময় পুণ্যক্রিয়ার ভিত্তি।</p>
<p><a class='ref sc' id='sc3' href='#sc3'>SC 3</a>ভিক্ষুগণ, কোনো ব্যক্তির দানময় পুণ্যক্রিয়ার ভিত্তি সামান্য পরিমাণে কৃত, শীলময় পুণ্যক্রিয়ার ভিত্তি সামান্য পরিমাণে কৃত এবং ভাবনাময় পুণ্যক্রিয়ার ভিত্তিতে পৌঁছায় না। সে কায়ভেদে মৃত্যুর পর যারা দুর্ভাগ্যবান তাদের মধ্যে পুনর্জন্ম লাভ করে।</p>
<p><a class='ref sc' id='sc4' href='#sc4'>SC 4</a>ভিক্ষুগণ, কোনো ব্যক্তির দানময় এবং শীলময় পুণ্যক্রিয়ার ভিত্তি মধ্যম পরিমাণে কৃত এবং ভাবনাময় পুণ্যক্রিয়ার ভিত্তিতে পৌঁছায় না। সে কায়ভেদে মৃত্যুর পর সৌভাগ্যবান ব্যক্তিদের মধ্যে পুনর্জন্ম গ্রহণ করে।</p>
<p><a class='ref sc' id='sc5' href='#sc5'>SC 5</a>ভিক্ষুগণ, কোনো ব্যক্তির দানময় এবং শীলময় পুণ্যক্রিয়ার ভিত্তি অধিক এবং ভাবনাময় পুণ্যক্রিয়ার ভিত্তিতে পৌঁছায় না। সে কায়ভেদে মৃত্যুর পর চাতুর্মহারাজিক দেবগণের মধ্যে পুনর্জন্ম লাভ করে।</p>
<p><a class='ref sc' id='sc6' href='#sc6'>SC 6</a>ভিক্ষুগণ, তথায় চারি মহারাজা দানময় পুণ্যক্রিয়া এবং শীলময় পুণ্যক্রিয়ার ভিত্তি অধিক পরিমাণ করে চাতুমর্হারাজিক দেবগণকে দশবিধ ক্ষেত্রে অতিক্রম করে-দিব্য আয়ু, বর্ণ, সুখ, যশ, আধিপত্য, রূপ, শব্দ, গন্ধ, রস, স্পর্শে।</p>
<p><a class='ref sc' id='sc7' href='#sc7'>SC 7</a>ভিক্ষুগণ, কোনো লোকের দানময় এবং শীলময় পুণ্যক্রিয়ার ভিত্তি অধিক পরিমাণে কৃত এবং ভাবনাময় পুণ্যক্রিয়ার ভিত্তিতে পৌঁছায় না। সে কায়ভেদে মৃত্যুর পর তাবতিংস দেবগণের মধ্যে পুনর্জন্ম লাভ করে। তথায় ভিক্ষুগণ, দেবগণের রাজা শক্র দানময় এবং শীলময় পুণ্যক্রিয়ার ভিত্তি অধিক পরিমাণ করে তাবতিংস দেবগণকে দশবিধ ক্ষেত্রে অতিক্রম করে-দিব্য আয়ু, বর্ণ, সুখ, যশ, আধিপত্য, রূপ, শব্দ, গন্ধ, গন্ধ, রস, স্পর্শে।</p>
<p><a class='ref sc' id='sc8' href='#sc8'>SC 8</a>ভিক্ষুগণ, কোনো লোকের দানময় এবং শীলময় পুণ্যক্রিয়ার ভিত্তি অধিক পরিমাণে কৃত এবং ভাবনাময় পুণ্যক্রিয়ার ভিত্তিতে পৌঁছে না। সে কায়ভেদে মৃত্যুর পর যাম দেবগণের মধ্যে পুনর্জন্ম গ্রহণ করে। তথায় ভিক্ষুগণ, সুযাম দেবপুত্র দানময় এবং শীলময় পুণ্যক্রিয়া অধিক পরিমাণ করে যাম দেবগণকে দশবিধ ক্ষেত্রে অতিক্রম করে-দিব্য আয়ু, বর্ণ, সুখ, যশ, আধিপত্য, রূপ, শব্দ, গন্ধ, গন্ধ, রস, স্পর্শে।</p>
<p><a class='ref sc' id='sc9' href='#sc9'>SC 9</a>ভিক্ষুগণ, কোনো ব্যক্তির দানময়, শীলময় পুণ্যক্রিয়ার ভিত্তি অধিক পরিমাণে কৃত এবং ভাবনাময় পুণ্যক্রিয়ার ভিত্তিতে পৌঁছে না। সে কায়ভেদে মৃত্যুর পর তুষিত দেবগণের মধ্যে পুনর্জন্ম গ্রহণ করে। তথায় ভিক্ষুগণ, সন’ষিত দেবপুত্র দানময় ও শীলময় পুণ্যক্রিয়ার ভিত্তি অধিক পরিমাণ করে তুষিত দেবগণকে দশবিধ ক্ষেত্রে অতিক্রম করে-দিব্য আয়ু, বর্ণ, সুখ, যশ, আধিপত্য, রূপ, শব্দ, গন্ধ, গন্ধ, রস, স্পর্শে।</p>
<p><a class='ref sc' id='sc10' href='#sc10'>SC 10</a>ভিক্ষুগণ, কোনো লোকের দানময় এবং শীলময় পুণ্যক্রিয়ার ভিত্তি অধিক পরিমাণে কৃত এবং ভাবনাময় পুণ্যক্রিয়ার ভিত্তিতে পৌঁছে না। সে কায়ভেদে মৃত্যুর পর নির্মাণরতি দেবগণের মধ্যে পুনর্জন্ম গ্রহণ করে। তথায় ভিক্ষুগণ, সুনিম্মিত দেবপুত্র দানময় এবং শীলময় পুণ্যক্রিয়ার ভিত্তি অধিক পরিমাণ করে নির্মাণরতি দেবগণকে দশবিধ ক্ষেত্রে অতিক্রম করে-দিব্য আয়ু, বর্ণ, সুখ, যশ, আধিপত্য, রূপ, শব্দ, গন্ধ, গন্ধ, রস, স্পর্শে।</p>
<p><a class='ref sc' id='sc11' href='#sc11'>SC 11</a>হে ভিক্ষুগণ, কোনো ব্যক্তির দানময় এবং শীলময় পুণ্যক্রিয়ার ভিত্তি অধিক পরিমাণ কৃত হয় এবং ভাবনাময় পুণ্যক্রিয়ার ভিত্তিতে পৌঁছে না। সে কায়ভেদে মৃত্যুর পর পরনির্মিত-বশবত্তী দেবগণের মধ্যে পুনর্জন্ম গ্রহণ করে। তথায় ভিক্ষুগণ, বশবত্তী দেবপুত্র দানময় এবং শীলময় পুণ্যক্রিয়ার ভিত্তি অধিক পরিমাণ করে পরনিম্মিতবশবত্তী দেবগণকে দশবিধ ক্ষেত্রে অতিক্রম করে-দিব্য আয়ু, বর্ণ, সুখ, যশ, আধিপত্য, রূপ, শব্দ, গন্ধ, গন্ধ, রস, স্পর্শে।</p>
<p><a class='ref sc' id='sc12' href='#sc12'>SC 12</a>ভিক্ষুগণ, এগুলোই ত্রিবিধ পুণ্যক্রিয়ার ভিত্তি।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
