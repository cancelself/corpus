<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.34' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>দান বর্গ</li>
</ul>
<h1 class='sutta'>৮.৩৪. ক্ষেত্র সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ অষ্টাঙ্গ সমন্বিত ক্ষেত্রে বীজ উপ্ত হলে মহাফলপ্রদ হয় না, মহা স্বাদযুক্ত হয় না কিংবা এটাকে সমৃদ্ধিশালী ভূমি হিসাবে বিবেচনা করা হয় না। কীরূপে অষ্টবিধ গুণযুক্ত হয়?</p>
<p><a class='ref sc' id='sc2' href='#sc2'>SC 2</a>এক্ষেত্রে, হে ভিক্ষুগণ, ক্ষেত্রটি উঁচু-নিচু, শিলাময়, নুড়িপূর্ণ, লবণযুক্ত হয়, মাটির গভীরতা বিহীন, জল প্রবেশ বা বের হওয়ার পথহীন; গমনাগমনের পথবিহীন, সীমানাবিহীন। ভিক্ষুগণ, এরূপ অষ্টাঙ্গযুক্ত ক্ষেত্রে বীজ উপ্ত হলে মহাফলপ্রদ, স্বাদযুক্ত হয় না কিংবা এটাকে সমৃদ্ধিশীল ভূমি হিসাবে বিবেচনা করা হয় না। তদ্রূপ, হে ভিক্ষুগণ, অষ্টাঙ্গযুক্ত শ্রমণ-ব্রাহ্মণকে প্রদত্ত দানের ফল মহৎ হয় না, মহা হিতকর, চমৎকার কিংবা মহা রোমাঞ্চকর হয় না। তারা কীরূপ অষ্ট গুণসম্পন্ন হয়?</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, শ্রমণ-ব্রাহ্মণ মিথ্যাদৃষ্টিসম্পন্ন হয়, মিথ্যা-সংকল্পযুক্ত, মিথ্যাবাক্যসম্পন্ন, মিথ্যাকর্মসম্পন্ন, মিথ্যাজীবী, মিথ্যা উদ্যমী, মিথ্যাস্মৃতিযুক্ত, মিথ্যা সমাধিযুক্ত। ভিক্ষুগণ, এই অষ্টাঙ্গযুক্ত শ্রমণ-ব্রাহ্মণকে প্রদত্ত দানের ফল মহৎ হয় না, মহা হিতকর, চমৎকার কিংবা রোমাঞ্চকর হয় না।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, অষ্টাঙ্গযুক্ত ক্ষেত্রে বীজ উপ্ত হলে মহাফল লাভ হয়, স্বাদযুক্ত এবং উর্বর ভূমি হিসাবে বিবেচিত হয়। অষ্টাঙ্গ সমন্বিত কীরূপ গুণযুক্ত হয়?</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, ক্ষেত্রটি বন্ধুর হয় না, শিলামুক্ত, নুড়িবিহীন, লবণমুক্ত, মাটি গভীরতাসম্পন্ন, জল প্রবেশ পথ ও বের হওয়ার পথ, জল গমনাগমনের পথযুক্ত ও সীমানাযুক্ত হয়। ভিক্ষুগণ, এরূপ অষ্টাঙ্গযুক্ত ক্ষেত্রে বীজ উপ্ত হলে মহাফল ফলে, ক্ষেত্র হয় স্বাদযুক্ত, উর্বর বলে বিবেচিত হয়। তদ্রূপ, ভিক্ষুগণ, অষ্টাঙ্গসম্পন্ন শ্রমণ-ব্রাহ্মণকে প্রদত্ত দানের ফল মহৎ, মহা হিতকর, চমৎকার, মহা রোমাঞ্চকর হয়। তদ্রূপ, হে ভিক্ষুগণ, অষ্টাঙ্গ সমন্বিত শ্রমণ-ব্রাহ্মণকে প্রদত্ত দানের ফল মহৎ, মহা হিতকর, চমৎকার, রোমাঞ্চকর হয়।</p>
<p><a class='ref sc' id='sc6' href='#sc6'>SC 6</a>অষ্টাঙ্গ সমন্বিত কীরূপ গুণযুক্ত হয়?</p>
<p><a class='ref sc' id='sc7' href='#sc7'>SC 7</a>এক্ষেত্রে, হে ভিক্ষুগণ, শ্রমণ-ব্রাহ্মণ সম্যক দৃষ্টিসম্পন্ন, সম্যক সংকল্পযুক্ত, সম্যক বাক্যযুক্ত, সম্যক কর্মসম্পন্ন, সম্যক জীবী, সম্যক উদ্যমী, সম্যক স্মৃতিযুক্ত, সম্যক সমাধিসম্পন্ন হয়। হে ভিক্ষুগণ, এরূপ অষ্টাঙ্গযুক্ত শ্রমণ-ব্রাহ্মণকে প্রদত্ত দানের ফল মহৎ, মহা হিতকর, চমৎকার, রোমাঞ্চকর হয়।</p>
<blockquote class='gatha'>
<p><a class='ref sc' id='sc8' href='#sc8'>SC 8</a>সম্পন্ন ক্ষেত্রে সম্পন্ন বীজ হইলে রোপিত,<br>
যদি তাতে নিয়মিত বারিধারা হয় পতিত,<br>
তাহলে হয়ে থাকে পরিপূর্ণ ধান্যসম্পদ,<br>
কীট, কৃমির না থাকলে উপদ্রব ধান্যের প্রথম সম্পদ,<br>
বিরূঢ়ি বা অঙ্কুরকালে হয় দ্বিতীয় সম্পদ,<br>
স্কন্ধাদি বিপুলতাকালে হয় তৃতীয় সম্পদ,<br>
ফল ধারণে হয় লাভ চতুর্থ সম্পদ।<br>
এরূপ সম্পন্ন শীলবানে প্রদত্ত ভোজন সম্পদ<br>
আনে ত্রিবিধ কুশলসম্পদ, তাদৃশ কৃতকর্ম<br>
করে তাকে লাভ পরিপূর্ণতা; তদ্ধেতু সম্পদাকাঙ্ক্ষী জন!<br>
ইহলোকে পূর্ণার্থ লাভ হেতু সেব প্রজ্ঞাবানে,<br>
এরূপেই কুশলসম্পদ হয়ে থাকে লাভ।<br>
বিদ্যাচারণসম্পন্ন পুরুষ করে লাভ চিত্ত সম্পদ,<br>
পরিপূর্ণ করে থাকে কর্মসম্পদ,<br>
তদ্ধেতু তিনি লাভ করেন অর্থসম্পদও।<br>
স্কন্ধ-আয়তন-ধাতুভূত লোক, যথাভাবে হয়ে জ্ঞাত,<br>
লাভ করে বিদর্শন দৃষ্টি, স্রোতাপত্তি মার্গসম্পদ,<br>
করে অবলম্বন পরিপূর্ণ চিত্ত, যায় অর্হত্ত্বমার্গে।<br>
রাগাদি সব ময়লা ঝেড়ে প্রাপ্ত হয় নির্বাণসম্পদ,<br>
হয় মুক্ত সর্বদুঃখ হতে, সেই বিমুক্তিই হয় কথিত<br>
সর্বসম্পদা বলে।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
