<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.16' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>মহাবর্গ</li>
</ul>
<h1 class='sutta'>৮.১৬. দূত্য সূত্র</h1>
</header>
<p><a class='ref sc' id='sc1' href='#sc1'>SC 1</a>হে ভিক্ষুগণ, অষ্ট গুণে গুণান্বিত ভিক্ষু দূত হিসাবে প্রেরণ যোগ্য। আট কী কী?</p>
<p><a class='ref sc' id='sc2' href='#sc2'>SC 2</a>এক্ষেত্রে, হে ভিক্ষুগণ, একজন ভিক্ষু শ্রোতা ও অপরকে শ্রবণে নিযুক্তকারী উভয়ই; একজন শিক্ষার্থী এবং শিক্ষক; একজন জ্ঞাতা ও ব্যাখ্যাকারক; মিল হতে অমিল উপলব্ধিতে দক্ষ এবং কলহকারী নহে।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, এই অষ্টগুণে গুণান্বিত ভিক্ষু দূত হিসাবে প্রেরণযোগ্য।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, অষ্টগুণে গুণান্বিত সারিপুত্র তদ্রূপ দূত হিসাবে প্রেরণযোগ্য। অষ্ট গুণ কী কী?</p>
<p><a class='ref sc' id='sc5' href='#sc5'>SC 5</a>এক্ষেত্রে, হে ভিক্ষুগণ, সারিপুত্র একজন শ্রোতা ও অপরকে শ্রবণে নিয়োগকারী; একজন শিক্ষার্থী ও শিক্ষক; একজন জ্ঞাতা ও ব্যাখ্যাকারক; মিল হতে অমিল উপলব্ধিতে দক্ষ এবং কলহকারী নহে।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, সারিপুত্র এই অষ্টগুণে গুণান্বিত দূত হিসাবে প্রেরণযোগ্য।</p>
<blockquote class='gatha'>
<p><a class='ref sc' id='sc7' href='#sc7'>SC 7</a>যিনি না হন কম্পিত প্রাপ্ত হয়ে উগ্রবাদী পরিষদ,<br>
না হন ব্যর্থ উপদেশ দানে কিংবা করেন না আচ্ছাদন<br>
সুগতের শাসন; অসন্ধিগ্ধভাবে করেন ভাষণ,<br>
হলেও জিজ্ঞাসিত না হন কোপিত,<br>
সেই ভিক্ষুই হন যোগ্য গমনে দূতকার্যে।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
