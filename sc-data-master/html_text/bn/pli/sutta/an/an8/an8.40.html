<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.40' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>দান বর্গ</li>
</ul>
<h1 class='sutta'>৮.৪০. দুশ্চরিত বিপাক সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, প্রাণিহত্যা সেবিত <span class='add'>(অনুসৃত)</span>, ভাবিত <span class='add'>(অনুশীলিত)</span>, বহুলীকৃত <span class='add'>(বর্ধিত)</span> হলে তা মানুষদেরকে নরক, তির্যক ও প্রেতযোনিতে নিয়ে যায়। প্রাণিহত্যার সর্বনিম্ন <span class='add'>(সামান্যতম)</span> ফল হচ্ছে মানবের অল্পায়ু লাভ।</p>
<p><a class='ref sc' id='sc2' href='#sc2'>SC 2</a>ভিক্ষুগণ, অদত্ত গ্রহণ <span class='add'>(চুরি)</span> অনুসৃত, অনুশীলিত, বহুলীকৃত হলে তা মানবগণকে নরক, তির্যক ও প্রেতযোনিতে <span class='add'>(প্রেতকুলে)</span> নিয়ে যায়। চৌর্যবৃত্তির সামান্যতম ফল মানবের সম্পদ হানি।</p>
<p><a class='ref sc' id='sc3' href='#sc3'>SC 3</a>ভিক্ষুগণ, মিথ্যা কামাচারের <span class='add'>(ব্যভিচারের)</span> অনুসরণ, অনুশীলন, বর্ধিতকরণ মানবগণকে নরক, তির্যক ও প্রেতকুলে নিয়ে যায়। ভিক্ষুগণ, ব্যভিচারের সর্বনিম্নফল প্রতিযোগিতা এবং বিদ্বেষ।</p>
<p><a class='ref sc' id='sc4' href='#sc4'>SC 4</a>ভিক্ষুগণ, মিথ্যা ভাষণ অনুসৃত, পুনঃপুন কৃত ও বর্ধিত হলে তা মানবগণকে নরক, তির্যক ও প্রেতকুলে নিয়ে যায়। ভিক্ষুগণ, মিথ্যাভাষণের ন্যূনতম বিপাক মানবের অপবাদ এবং মিথ্যা কথন।</p>
<p><a class='ref sc' id='sc5' href='#sc5'>SC 5</a>ভিক্ষুগণ, পিশুন বাক্য <span class='add'>(বিদ্বেষপূর্ণ ভাষণ)</span> অনুসৃত, অনুশীলিত ও বর্ধিত হলে মানবগণকে নরক, তির্যক ও প্রেতকুলে নিয়ে যায়। ভিক্ষুগণ, পিসুণ ভাষণের ন্যূনতম ফল মানবের বন্ধুত্ব ছেদকরণ।</p>
<p><a class='ref sc' id='sc6' href='#sc6'>SC 6</a>ভিক্ষুগণ, কর্কশ বাক্য ভাষিত, পুনঃপুন কৃত ও বর্ধিত হলে মানবগণকে নরক, তির্যক ও প্রেতকুলে নিয়ে যায়। ভিক্ষুগণ, কর্কশ বাক্য প্রয়োগের সর্বনিম্ন ফল মানবের অপ্রীতিকর শব্দ শ্রবণ।</p>
<p><a class='ref sc' id='sc7' href='#sc7'>SC 7</a>ভিক্ষুগণ, সম্প্রলাপ <span class='add'>(বৃথা বাক্য)</span> অনুসৃত, অনুশীলিত ও বর্ধিত হলে তা মানবগণকে নরক, তির্যক ও প্রেতকুলে নিয়ে যায়। ভিক্ষুগণ, বৃথাবাক্য ভাষণের ন্যূনতম ফল মানবের অগ্রহণযোগ্য উক্তি।</p>
<p><a class='ref sc' id='sc8' href='#sc8'>SC 8</a>ভিক্ষুগণ, সুরা, উত্তেজক পানীয় পান অনুসৃত, অনুশীলিত ও বর্ধিত হলে মানবগণকে তা নরক, তির্যক ও প্রেতকুলে নিয়ে যায়। ভিক্ষুগণ, উত্তেজক দ্রব্য পানের ন্যূনতম ফল মানবের ক্ষিপ্ততা।”</p>
<p class='end'><a class='ref sc' id='sc9' href='#sc9'>SC 9</a>দান-বর্গ চতুর্থ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='ref sc' id='sc10' href='#sc10'>SC 10</a>দ্বিবিধ দান, বস্তু ও ক্ষেত্র দানোপপত্তি, ক্রিয়া<br>
দ্বিবিধ সৎপুরুষ দান, অভিসন্দ ও বিপাক।</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
