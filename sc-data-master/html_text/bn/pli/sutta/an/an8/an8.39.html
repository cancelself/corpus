<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.39' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>দান বর্গ</li>
</ul>
<h1 class='sutta'>৮.৩৯. পুণ্যফল সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই অষ্টবিধ পুণ্যফল, কুশলফল, আহারসুখ, স্বর্গীয়, সুখবিপাক, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী। আট কী কী?</p>
<p><a class='ref sc' id='sc2' href='#sc2'>SC 2</a>এক্ষেত্রে, হে ভিক্ষুগণ, আর্যশ্রাবক বুদ্ধের শরণাগত হয়। ভিক্ষুগণ, এটা প্রথম পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোরম, হিতকর, সুখ আনয়নকারী।</p>
<p><a class='ref sc' id='sc3' href='#sc3'>SC 3</a>পুনশ্চ হে ভিক্ষুগণ, আর্যশ্রাবক ধর্মের শরণাগত হয়। ভিক্ষুগণ, এটা দ্বিতীয় পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোরম, হিতকর, সুখ আনয়নকারী।</p>
<p><a class='ref sc' id='sc4' href='#sc4'>SC 4</a>পুনঃ হে ভিক্ষুগণ, আর্যশ্রাবক সংঘের শরণাগত হয়। ভিক্ষুগণ, এটা তৃতীয় পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোরম, হিতকর ও সুখ আনয়নকারী।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, এই পঞ্চ দান মহাদান, অগ্র হিসাবে স্বীকৃত, দীর্ঘ কালের, ঐতিহ্যবাহী, প্রাচীন, অসঙ্কীর্ণ, অসঙ্কীর্ণ পূর্ব, সঙ্কীর্ণ হয়নি, সঙ্কীর্ণ হবে না; সেগুলি বিজ্ঞ শ্রমণ-ব্রাহ্মণ কর্তৃক ঘৃণিত হয় না। পঞ্চ কী কী?</p>
<p><a class='ref sc' id='sc6' href='#sc6'>SC 6</a>এক্ষেত্রে, হে ভিক্ষুগণ, আর্যশ্রাবক প্রাণিহত্যা পরিত্যাগ করে প্রাণিহত্যা প্রতিবিরত হন। ভিক্ষুগণ, প্রাণিহত্যা প্রতিবিরত আর্যশ্রাবক সংখ্যাহীন প্রাণীগণকে অভয় দেন, মৈত্রী দেন, বিপদহীনতা দেন; অপরিমাণ সত্ত্বগণকে অভয় দিয়ে, অবৈরী দিয়ে, অব্যাপাদ <span class='add'>(বিদ্বেষহীনতা)</span> দিয়ে অপরিমাণ অভয়, মৈত্রী ও অব্যাপাদের ভাগী হন। ভিক্ষুগণ, এটাই প্রথম দান, মহাদান, অগ্র হিসাবে স্বীকৃত। দীর্ঘকালের, ঐতিহ্যবাহী, প্রাচীন, অসঙ্কীর্ণপূর্ব, সংকীর্ণ হয়নি, সংকীর্ণ হবে না, বিজ্ঞ শ্রমণ-ব্রাহ্মণ কর্তৃক ঘৃণিত হয় না। ভিক্ষুগণ, এটা চতুর্থ পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী।</p>
<p><a class='ref sc' id='sc7' href='#sc7'>SC 7</a>পুনঃ হে ভিক্ষুগণ, আর্যশ্রাবক অদত্তবস্তু গ্রহণ প্রতিবিরত হয়। ভিক্ষুগণ, অদত্তবস্তু প্রতিবিরত আর্যশ্রাবক সংখ্যাহীন প্রাণীগণকে অভয় দেন, মৈত্রী দেন, বিপদহীনতা দেন; অপরিমাণ সত্ত্বগণকে অভয় দিয়ে, অবৈরী দিয়ে, অব্যাপাদ <span class='add'>(বিদ্বেষহীনতা)</span> দিয়ে অপরিমাণ অভয়, মৈত্রী ও অব্যাপাদের ভাগী হন। ভিক্ষুগণ, এটাই প্রথম দান, মহাদান, অগ্র হিসাবে স্বীকৃত। দীর্ঘকালের, ঐতিহ্যবাহী, প্রাচীন, অসঙ্কীর্ণপূর্ব সংকীর্ণ হয়নি, সংকীর্ণ হবে না, বিজ্ঞ শ্রমণ-ব্রাহ্মণ কর্তৃক ঘৃণিত হয় না। ভিক্ষুগণ, এটা পঞ্চম পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী।</p>
<p><a class='ref sc' id='sc8' href='#sc8'>SC 8</a>পুনঃ হে ভিক্ষুগণ, আর্যশ্রাবক মিথ্যা কামাচার পরিত্যাগ করে মিথ্যা কামাচার প্রতিবিরত হন। ভিক্ষুগণ, মিথ্যাকামাচার প্রতিবিরত আর্যশ্রাবক সংখ্যাহীন প্রাণীগণকে অভয় দেন, মৈত্রী দেন, বিপদহীনতা দেন; অপরিমাণ সত্ত্বগণকে অভয় দিয়ে, অবৈরী দিয়ে, অব্যাপাদ <span class='add'>(বিদ্বেষহীনতা)</span> দিয়ে অপরিমাণ অভয়, মৈত্রী ও অব্যাপাদের ভাগী হন। ভিক্ষুগণ, এটাই প্রথম দান, মহাদান, অগ্র হিসাবে স্বীকৃত। দীর্ঘকালের, ঐতিহ্যবাহী, প্রাচীন, অসঙ্কীর্ণপূর্ব, সংকীর্ণ হয়নি, সংকীর্ণ হবে না, বিজ্ঞ শ্রমণ-ব্রাহ্মণ কর্তৃক ঘৃণিত হয় না। ভিক্ষুগণ, এটা ষষ্ঠ পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী।</p>
<p><a class='ref sc' id='sc9' href='#sc9'>SC 9</a>পুনঃ হে ভিক্ষুগণ, আর্যশ্রাবক মিথ্যাভাষণ পরিহার করে মিথ্যাভাষণ প্রতিবিরত হন ভিক্ষুগণ, অদত্তবস্তু প্রতিবিরত আর্যশ্রাবক সংখ্যাহীন প্রাণীগণকে অভয় দেন, মৈত্রী দেন, বিপদহীনতা দেন; অপরিমাণ সত্ত্বগণকে অভয় দিয়ে, অবৈরী দিয়ে, অব্যাপাদ <span class='add'>(বিদ্বেষহীনতা)</span> দিয়ে অপরিমাণ অভয়, মৈত্রী ও অব্যাপাদের ভাগী হন। ভিক্ষুগণ, এটাই প্রথম দান, মহাদান, অগ্র হিসাবে স্বীকৃত। দীর্ঘকালের, ঐতিহ্যবাহী, প্রাচীন, অসঙ্কীর্ণপূর্ব, সংকীর্ণ হয়নি, সংকীর্ণ হবে না, বিজ্ঞ শ্রমণ-ব্রাহ্মণ কর্তৃক ঘৃণিত হয় না। ভিক্ষুগণ, এটা সপ্তম পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী।</p>
<p><a class='ref sc' id='sc10' href='#sc10'>SC 10</a>পুনঃ হে ভিক্ষুগণ, আর্যশ্রাবক সুরা, মাদকদ্রব্য সেবন ও প্রমাদবস্তু পরিহার করে সুরা, মাদকদ্রব্য সেবন ও প্রমাদবস্তু প্রতিবিরত হন। ভিক্ষুগণ, সুরা, মাদকদ্রব্য সেবন ও প্রমাদবস্তু প্রতিবিরত হয়ে আর্যশ্রাবক অসংখ্য সত্ত্বগণের প্রতি অভয় দেন, অবৈরী দান করেন, অব্যাপাদ প্রদান করেন; অপরিমাণ প্রাণীগণকে অভয় দিয়ে, মৈত্রী দিয়ে, অব্যাপাদ দিয়ে অপরিমাণ অভয়, মৈত্রী ও অব্যাপাদের ভাগী হন। ভিক্ষুগণ, এটা পঞ্চম দান, মহাদান, অগ্রদান দীর্ঘকালের, ঐতিহ্যবাহী, প্রাচীন, অসঙ্কীর্ণপূর্ব, সংকীর্ণ হয়নি, সংকীর্ণ হবে না, বিজ্ঞ শ্রমণ-ব্রাহ্মণ কর্তৃক নিন্দিত হয় না। ভিক্ষুগণ, এটা অষ্টম পুণ্যফল, কুশলফল, সুখাহার, স্বর্গীয়, সুখবিপাকী, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী।</p>
<p><a class='ref sc' id='sc11' href='#sc11'>SC 11</a>ভিক্ষুগণ, এগুলোই অষ্ট পুণ্যফল, কুশলফল, সুখাহার, স্বর্গীয়, সুখ আনয়নকারী, স্বর্গ সংবর্তনিক যা ইষ্ট, কান্ত, মনোজ্ঞ, হিতকর, সুখ আনয়নকারী।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
