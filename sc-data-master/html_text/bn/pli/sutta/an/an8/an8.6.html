<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.6' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>মৈত্রী-বর্গ</li>
</ul>
<h1 class='sutta'>৮.৬. দ্বিতীয় লোকধর্ম সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই অষ্ট লোকধর্ম মনকে আবিষ্ট করে, এই অষ্ট লোকধর্মে জগৎ আবর্তিত হয়। অষ্ট কী কী?</p>
<p><a class='ref sc' id='sc2' href='#sc2'>SC 2</a>লাভ, অলাভ, যশ, অযশ, নিন্দা, প্রশংসা, সুখ, দুঃখ।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, এই অষ্ট লোকধর্ম মনোজ্ঞ আবিষ্ট করে, এই আট লোকধর্মে জগৎ আবর্তিত হয়।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, অশ্রুতবান পৃথগ্‌জন <span class='add'>(সাধারণ লোক)</span> এর লাভ, অলাভ, যশ, অযশ, নিন্দা, প্রশংসা, সুখ, দুঃখ উৎপন্ন হয়। শ্রুতবান পৃথগ্‌জনেরও লাভ, অলাভ, যশ, অযশ, নিন্দা, প্রশংসা, সুখ, দুঃখ উৎপন্ন হয়। হে ভিক্ষুগণ, তাহলে আর্যশ্রাবক ও পৃথগ্‌জনের মধ্যে কি বিশেষত্ব, বৈশিষ্ট্য ও পার্থক্য?” “ভন্তে, আমাদের ধর্মের ভিত্তি মূলে ভগবান, ধর্ম ভগবৎ কর্তৃক পরিচালিত, ধর্ম ভগবানের প্রতিশরণ! সাধু, ভন্তে, ভগবান যদি এর অর্থ প্রতিভাত করতেন। ভিক্ষুগণ ভগবানের ভাষণ শ্রবণ করে অন্তরে ধারণ করতেন।” “তাহলে হে ভিক্ষুগণ, তোমরা শ্রবণ কর, উত্তমরূপে মনোনিবেশ কর, আমি ভাষণ করছি।” “হ্যাঁ ভদন্ত” বলে ভিক্ষুগণ সম্মতি জ্ঞাপন করেন। ভগবান বলেন :</p>
<p><a class='ref sc' id='sc5' href='#sc5'>SC 5</a>“হে ভিক্ষুগণ, অশ্রুতবান পৃথগ্‌জনের লাভ উৎপন্ন হয়। সে এরূপ চিন্তা করে না, “আমার এ লাভ অনিত্য, দুঃখ ও বিপরিণামধর্মী <span class='add'>(ক্ষয়শীল)</span>”, তা যথার্থভাবে জানে না। সে এরূপ চিন্তা করে না, “আমার এ অলাভ অনিত্য, দুঃখ ও বিপরিণামধর্মী”, তা যথার্থভাবে জানে না। সে এরূপ চিন্তা করে না, “আমার এ যশ অনিত্য, দুঃখ ও বিপরিণামধর্মী”, তা যথার্থভাবে জানে না। সে এরূপ চিন্তা করে না, “আমার এ অযশ অনিত্য, দুঃখ ও বিপরিণামধর্মী।” “তা সে যথার্থভাবে জানে না। সে এরূপ চিন্তা করে না, “আমার এ নিন্দা অনিত্য, দুঃখ ও বিপরিণামধর্মী।” তা সে যথার্থভাবে জানে না। সে এরূপ চিন্তা করে না, “আমার এ প্রশংসা অনিত্য, দুঃখ ও বিপরিণামধর্মী।” সে এরূপ চিন্তা করে না, “আমার এ সুখ অনিত্য, দুঃখ ও বিপরিণামধর্মী”, তা সে যথার্থভাবে জানে না। সে এরূপ চিন্তা করে না, আমার এ দুঃখ অনিত্য, দুঃখ ও বিপরিণামধর্মী।” তা সে যথার্থভাবে জানে না। তারা যথার্থভাবে চিন্তা করে না যে, এরা অনিত্য, দুঃখ ও বিপরিণামধর্মী কিংবা তারা যথার্থভাবে এসব বিষয় জানে না। লাভ, অলাভ, যশ, অযশ, নিন্দা, প্রশংসা, সুখ, দুঃখ ইত্যাদি বিষয় দ্বারা তার চিত্ত অধিকার করে থাকে। সে উৎপন্ন লাভকে অভিনন্দন জানায়, অলাভের বিরুদ্ধে বিদ্রোহ করে; সে উৎপন্ন যশকে অভিনন্দন জানায়, অযশের বিরুদ্ধে বিদ্রোহ করে; সে উৎপন্ন প্রশংসাকে অভিনন্দন জানায়, নিন্দার বিরুদ্ধে বিদ্রোহ করে; সে উৎপন্ন সুখকে অভিনন্দন জানায়, দুঃখের বিরুদ্ধে বিদ্রোহ করে। সে এভাবে অনুকূল ও প্রতিকূল হয়ে জন্ম, জরা, মরণ, শোক, পরিদেবন, দুঃখ, দৌর্মনস্য, উপায়াস হতে মুক্ত হয় না। আমি বলি এ রকম লোক দুঃখ হতে মুক্ত হয় না।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, শ্রুতবান আর্যশ্রাবকেরও লাভ উৎপন্ন হয়। সে এরূপ চিন্তা করে, “আমার উৎপন্ন এ লাভ, অনিত্য, দুঃখ ও বিপরিণামধর্মী।” তা সে যথার্থভাবে জানে। উৎপন্ন অলাভ, যশ, অযশ, নিন্দা, প্রশংসা, সুখ, দুঃখ, অনিত্য, দুঃখ ও বিপরিণামধর্মী। সে চিন্তা করে, “উৎপন্ন আমার এ দুঃখও অনিত্য, দুঃখ ও বিপরিণামধর্মী”, তা যথাযথভাবে জানে। তাই লাভ কিংবা অলাভ কোনোটাই তার চিত্তকে বশীভূত করতে পারে না; যশ কিংবা অযশ কোনোটাই তার চিত্তকে পরাভূত করতে পারে না; নিন্দা বা প্রশংসা কোনোটাই তার চিত্তকে বশীভূত করতে পারে না; সুখ বা দুঃখ কোনোটাই তার চিত্তকে অভিভূত করতে পারে না। সে উৎপন্ন লাভকে অভিনন্দন করে না কিংবা অলাভের বিরুদ্ধে বিদ্রোহ করে না; উৎপন্ন যশকে অভিনন্দন করে না কিংবা অযশের বিরুদ্ধে বিদ্রোহ করে না; উৎপন্ন নিন্দার বিরুদ্ধে বিদ্রোহ করে না কিংবা প্রশংসাকে অভিনন্দন করে না; উৎপন্ন সুখকে অভিনন্দন করে না কিংবা দুঃখের বিরুদ্ধে বিদ্রোহ করে না। সে এভাবে অপরের সম্মতি বা অসম্মতিতে জন্ম, জরা, মরণ, শোক, পরিদেবন, দুঃখ দৌর্মনস্য, উপায়াস হতে মুক্ত হয়। আমি বলি সে দুঃখ হতে মুক্ত হয়।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, আর্যশ্রাবক এবং অশ্রুতবান পৃথগ্‌জনের মধ্যে এটাই বিশেষত্ব, বৈশিষ্ট্য ও পার্থক্য।</p>
<blockquote class='gatha'>
<p><a class='ref sc' id='sc8' href='#sc8'>SC 8</a>লাভ, অলাভ, যশ, অযশ,<br>
নিন্দা, প্রশংসা, সুখ, দুঃখ-<br>
এ অষ্ট লোকধর্ম মনুষ্যেতে অনিত্য,<br>
নহে শাশ্বত, নহে ধ্রুব, নিয়ত এরা পরিবর্তনধর্মী।<br>
স্মৃতিমান সুমেধ জ্ঞাত হয়ে এসব<br>
করেন লক্ষ পরিবর্তনশীল ধর্ম,<br>
সে কারণে ইষ্টধর্ম তাঁর চিত্তকে করে না মন্থন।<br>
অনিষ্ট ধর্ম অবিদ্যমানে তাঁর চিত্তে আসে না প্রতিঘাত।<br>
সে আর্যশ্রাবকের চিত্ত হয় না অস্তগত<br>
অনুকূলে বা প্রতিকূলে,<br>
সে ভবপারগূ আর্যশ্রাবক বিরজ, অশোক-<br>
জ্ঞাত হয়ে নির্বাণপদ সম্যকরূপে<br>
সক্ষম হন সব বিষয় জানতে।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
