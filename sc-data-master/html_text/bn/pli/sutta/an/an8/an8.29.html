<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.29' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>গৃহপতি বর্গ</li>
</ul>
<h1 class='sutta'>৮.২৯. অক্ষণ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, জগৎ ক্ষণকৃত্য, জগৎ ক্ষণকৃত্য” অশ্রুতবান <span class='add'>(অনভিজ্ঞ, ধর্মে অনভিজ্ঞ)</span> পৃথগ্‌জন এরূপ বলে থাকে কিন্তু ক্ষণ বা অক্ষণ সম্পর্কে তারা জানে না। হে ভিক্ষুগণ, ব্রহ্মচর্যবাসের এই অষ্ট অক্ষণ, অসময়। আট কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, জগতে তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর পুরুষদম্য সারথি, দেবমনুষ্যদের শাস্তা <span class='add'>(শিক্ষক)</span>, বুদ্ধ, ভগবানের উৎপত্তি এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা <span class='add'>(শিক্ষা)</span> এবং নিরয়ে উৎপন্ন ব্যক্তি। হে ভিক্ষুগণ, এটা ব্রহ্মচর্যবাসের প্রথম অক্ষণ, অসময়।</p>
<p><a class='ref sc' id='sc3' href='#sc3'>SC 3</a>পুনশ্চ হে ভিক্ষুগণ, জগতে তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর পুরুষদম্য সারথি, দেবমনুষ্যগণের শাস্তা, বুদ্ধ, ভগবানের উৎপত্তি এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা এবং তির্যক যোনিতে <span class='add'>(কুলে)</span> উৎপন্ন ব্যক্তি। হে ভিক্ষুগণ, এটা ব্রহ্মচর্যবাসের দ্বিতীয় অক্ষণ, অসময়।</p>
<p><a class='ref sc' id='sc4' href='#sc4'>SC 4</a>পুনঃ হে ভিক্ষুগণ, জগতে তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর পুরুষদম্য সারথি, দেবমনুষ্যগণের শাস্তা, বুদ্ধ, ভগবানের উৎপত্তি এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা এবং প্রেতলোকে উৎপন্ন ব্যক্তি। হে ভিক্ষুগণ, এটা ব্রহ্মচর্যবাসের তৃতীয় অক্ষণ, অসময়।</p>
<p><a class='ref sc' id='sc5' href='#sc5'>SC 5</a>পুনঃ হে ভিক্ষুগণ, জগতে তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর পুরুষদম্য সারথি, দেবমনুষ্যগণের শাস্তা, বুদ্ধ, ভগবানের উৎপত্তি এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা এবং দীর্ঘায়ুসম্পন্ন দেবলোকে উৎপন্ন ব্যক্তি। হে ভিক্ষুগণ, এটা ব্রহ্মচর্যবাসের চতুর্থ অক্ষণ, অসময়।</p>
<p><a class='ref sc' id='sc6' href='#sc6'>SC 6</a>পুনঃ হে ভিক্ষুগণ, জগতে তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর পুরুষদম্য সারথি, দেবমনুষ্যগণের শাস্তা, বুদ্ধ, ভগবানের উৎপত্তি এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা এবং প্রত্যন্ত জনপদে বুদ্ধিহীন অসভ্য জনতার মধ্যে উৎপন্ন ব্যক্তি যেখানে ভিক্ষু-ভিক্ষুণী, উপাসক-উপাসিকাদের কোনো সুযোগই নেই। হে ভিক্ষুগণ, এটা ব্রহ্মচর্যবাসের পঞ্চম অক্ষণ, অসময়।</p>
<p><a class='ref sc' id='sc7' href='#sc7'>SC 7</a>যে ব্যক্তি মধ্যম জনপদে জন্মগ্রহণ করে কিন্তু মিথ্যাদৃষ্টিপরায়ণ এবং বিপরীত মতবাদ পোষণ করে যে চিন্তা করে, দান, বলি, হোম বলে কিছু নেই; সুকৃত, দুষ্কৃত কর্মের ফল বা বিপাক বলে কিছু নেই; ইহলোক বা পরলোক বলে কিছু নেই; মাতা নেই, পিতা নেই, কোনো ঔপপাতিক <span class='add'>(‌আপনা হতে জাত)</span> সত্ত্বা নেই, জগতে সর্বোচ্চ প্রাপ্তব্য বিষয় পেয়েছে, সর্বোচ্চ বিষয় লাভ করেছে এমন কোনো শ্রমণ বা ব্রাহ্মণ নেই যারা ইহলোক, পরলোক স্বয়ং অভিজ্ঞা দ্বারা প্রত্যক্ষ করে ঘোষণা করতে পারে। হে ভিক্ষুগণ, এটা ব্রহ্মচর্যবাসের ষষ্ঠ অক্ষণ, অসময়।</p>
<p><a class='ref sc' id='sc8' href='#sc8'>SC 8</a>যে ব্যক্তি মধ্যম জনপদে জন্মগ্রহণ করেছে কিন্তু বোকা এবং নির্বোধ, জড়বুদ্ধিসম্পন্ন নির্বোধ, যে সুভাষিত বা দুর্ভাষিত বিষয়ের অর্থ বুঝতে অক্ষম। হে ভিক্ষুগণ, এটা ব্রহ্মচর্যবাসের সপ্তম অক্ষণ, অসময়।</p>
<p><a class='ref sc' id='sc9' href='#sc9'>SC 9</a>পুনঃ হে ভিক্ষুগণ, জগতে যখন তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর, লোকবিদ, অনুত্তর পুরুষদম্য সারথি, দেবমনুষ্যগণের শাস্তা, বুদ্ধ, ভগবান উৎপন্ন হন এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা হয় না এবং যে ব্যক্তি মধ্যপ্রদেশের জনপদে জন্মগ্রহণ করে এবং প্রজ্ঞাবান হয়, নির্বোধ নহে কিংবা জড়বুদ্ধিসম্পন্ন নির্বোধ হয় না কিন্তু সুভাষিত কিংবা দুর্ভাষিত বিষয় সম্পর্কে বলতে সক্ষম। হে ভিক্ষুগণ, এটা ব্রহ্মচর্যবাসের অষ্টম অক্ষণ, অসময়।</p>
<p><a class='ref sc' id='sc10' href='#sc10'>SC 10</a>হে ভিক্ষুগণ, এগুলোই ব্রহ্মচর্যবাসের অষ্টবিধ অক্ষণ, অসময়।</p>
<p><a class='ref sc' id='sc11' href='#sc11'>SC 11</a>হে ভিক্ষুগণ, ব্রহ্মচর্যবাসের একমাত্র একটি ক্ষণ, সময় রয়েছে। সেটা কী?</p>
<p><a class='ref sc' id='sc12' href='#sc12'>SC 12</a>হে ভিক্ষুগণ, জগতে যখন তথাগত অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর পুরুষ দমনকারী সারথি, দেবমনুষ্যগণের শাস্তা, বুদ্ধ, ভগবান উৎপন্ন হন এবং সুগত প্রবেদিত উপশমকারী, পরিনির্বাণদায়ক, সম্বোধির পথ প্রদর্শনকারী ধর্মের দেশনা হয় এবং যে ব্যক্তি মধ্য জনপদে জন্মগ্রহণ করে, বুদ্ধিমান হয়, নির্বোধ বা জড়বুদ্ধিসম্পন্ন হয় না কিন্তু সুভাষিত বা দুর্ভাষিত বিষয়ের অর্থ নির্ধারণে সক্ষম।</p>
<blockquote class='gatha'>
<p><a class='ref sc' id='sc13' href='#sc13'>SC 13</a>হে ভিক্ষুগণ, এটা ব্রহ্মচর্যবাসের একটা ক্ষণ এবং সময়।<br>
যেজন মনুষ্যজন্ম লভে সুপ্রবেদিত সদ্ধর্মে<br>
লভে না কোনও সুফল, সেজন করে অতিক্রম শুধু সুক্ষণ<br>
সত্ত্বগণের অন্তরায়কর বহু অক্ষণ হয়েছে বর্ণিত,<br>
ক্বচিৎ জগতে জন্ম লভেন অক্ষণ বুদ্ধ তথাগতগণ।<br>
সুদুর্লভ ক্ষণ, বুদ্ধের সম্মুখীভূত মনুষ্যজীবন লাভ<br>
ও সদ্ধর্ম দেশনা শ্রবণ হয় বড়ই দুর্লভ,<br>
তদ্ধেতু অর্থকামী সাধু সজ্জন মাত্রেরই করে লাভ<br>
সেসব, কুশল লাভে চেষ্টাশীল হওয়াই উত্তম।<br>
সুক্ষণ অতিক্রম করা নহে উচিত, কারণ সুক্ষণ অতিক্রমকারীই<br>
পতিত হয়ে নিরয়ে করে যে শোক।<br>
সদ্ধর্মকে বিশেষরূপে জানার জন্য তৎপ্রতি হতে হবে যত্নবান<br>
ইহলোকে সদ্ধর্মের নিয়মিত আর্যমার্গ অলব্ধ<br>
ব্যক্তিকে অতীর্থে বণিকের অনুতাপ তুল্য<br>
চিরকাল ভোগ করতে হবে অনুতাপ।</p>
</blockquote>
<p><a class='ref sc' id='sc14' href='#sc14'>SC 14</a>[অর্থাৎ, যদি কোনো বণিক অমুক স্থানে মহার্ঘ দ্রব্যাদি বিক্রিত হয় শুনেও গমন না করে, কিন্তু অপর বণিক তথায় গিয়ে আটগুণ দশগুণ লাভ করেছে এরূপ ওই বণিক শুনে ওই বণিক যেমন অনুতাপানলে দগ্ধ হয়, তদ্রূপ সুক্ষণ লাভ করে যারা অবহেলা করে আর যারা মার্গ ফলাদি লাভ করে, সেই মার্গলাভী ব্যক্তির কথা শুনে ওই ব্যক্তিও অনুতাপানলে জ্বলতে থাকে।]</p>
<blockquote class='gatha'>
<p><a class='ref sc' id='sc15' href='#sc15'>SC 15</a>অবিদ্যাজড়িত ও সদ্ধর্মে অননুরক্ত মানব জাতি<br>
মরণশীল সংসারে হয় চিরকাল জন্ম মৃত্যুর অধীন<br>
ও ভোগ করে থাকে দুঃখ।<br>
যে সত্ত্বগণ সুকথিত সদ্ধর্মে মনুষ্য জন্ম লাভ করেছেন,<br>
করবেন, করছেন শাস্তাবচন প্রতিপালন,<br>
এ জগতে যাঁরা তথাগত বুদ্ধদেশিত অনুত্তর ব্রহ্মচর্য-মার্গ<br>
করেছেন লাভ, তাঁরাই অবগত হয়েছেন ক্ষণ সম্পত্তির মূল্য।<br>
চক্ষুষ্মান আদিত্য বন্ধু বুদ্ধ কর্তৃক যে শীলসম্বর<br>
হয়েছে দেশিত, সে শীলসম্বরে গুপ্ত, সতত স্মৃতিমান<br>
ও কামরাগ দ্বারা অনাদ্রিত হয়ে করবে বাস।<br>
যাঁরা মারধেয়্য ভূত সংসারে অনুগত বা মাররাজ্যে আগত,<br>
শীল, সমস্ত অনুশয় বা কামরাগ ভবরাগাদি করে<br>
ছেদন কামাদি আসব হয়েছেন ক্ষয়প্রাপ্ত, এ জগতে তাঁরাই<br>
নির্বাণ পারগত নামে হন কথিত।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
