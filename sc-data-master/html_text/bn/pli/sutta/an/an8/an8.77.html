<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.77' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>যমক বর্গ</li>
</ul>
<h1 class='sutta'>৮.৭৭. ইচ্ছা সূত্র</h1>
</header>
<p><a class='ref sc' id='sc1' href='#sc1'>SC 1</a>তখন আয়ুষ্মান সারিপুত্র ভিক্ষুগণকে আহ্বান করলেন, “ভিক্ষুগণ,” ভিক্ষুগণ “আবুসো” বলে উত্তর দেন। আবুসো বলে ভিক্ষুগণ আয়ুষ্মান সারিপুত্রের অনুসরণ করেন।</p>
<p><a class='ref sc' id='sc2' href='#sc2'>SC 2</a>“হে আবুসো, জগতে এই অষ্টবিধ পুদ্গল বিদ্যমান। আট কী কী?</p>
<p><a class='ref sc' id='sc3' href='#sc3'>SC 3</a>হে আবুসো, ভিক্ষু নির্জনে উদ্যমবিহীন হয়ে অবস্থানকালে সম্পত্তির প্রতি ইচ্ছা উৎপন্ন হয়। সে সম্পত্তির জন্য ক্রিয়াশীল, উদ্যমী হয়, চেষ্টা করে। কিন্তু যদিও সে নিজে ক্রিয়াশীল হয়, উদ্যমী হয়, চেষ্টা করে তবুও তার সম্পদ আসে না। সম্পদ লাভ না হওয়ায় সে অনুশোচনা করে, বিলাপ করে, আর্তনাদ করে, বক্ষ চাপড়ায় এবং সম্মোহে পতিত হয় <span class='add'>(চিত্তবিক্ষেপ ঘটে)</span>। ভিক্ষুগণ, এ ভিক্ষুই কথিত, “যে সম্পদ ইচ্ছা করে বাস করে,” সে নিজে সম্পত্তির জন্য সক্রিয় হয়, উদ্যমী হয়, চেষ্টা করে, কিন্তু সে ওগুলো লাভ না করে অনুশোচনা করে, বিলাপ করে; সে সদ্ধর্মচ্যুত হয়।</p>
<p><a class='ref sc' id='sc4' href='#sc4'>SC 4</a>হে আবুসো, ভিক্ষু নির্জনে উদ্যমবিহীন হয়ে অবস্থানকালে সম্পত্তির প্রতি ইচ্ছা উৎপন্ন হয়। সে সম্পত্তি লাভের জন্য সক্রিয় হয়, উদ্যমী হয়, চেষ্টা করে। সে নিজে সক্রিয়, উদ্যমী হওয়ায়, চেষ্টার ফলে তার সম্পদ লাভ হয়। লাভের জন্য সে মত্ত হয়, প্রমত্ত হয়, উৎফুল্ল হয়, উত্তেজিত হয়। ভিক্ষুগণ, এ ভিক্ষু কথিত হয়, “যে সম্পদ ইচ্ছা করে বাস করে,” সে নিজে সম্পদ লাভের চেষ্টা করে, উদ্যমী হয় এবং লাভ করে, মত্ত হয়, প্রমত্ত হয় এবং সদ্ধর্ম হতে চ্যুত হয়।</p>
<p><a class='ref sc' id='sc5' href='#sc5'>SC 5</a>হে আবুসো, ভিক্ষু নির্জনে উদ্যমবিহীন হয়ে অবস্থানকালে সম্পত্তির প্রতি আকাঙ্ক্ষা উৎপন্ন হয়। সে সম্পত্তির জন্য সক্রিয় হয় না, উদ্যমী হয় না, চেষ্টা করে না, সে লাভের জন্য ক্রিয়াশীল না হওয়ায়, উদ্যমী না হওয়ায়, চেষ্টাশীল না হওয়ায় তার লাভ হয় না। এগুলো না পেয়ে সে অনুশোচনা করে, বিলাপ করে, আর্তনাদ করে, বক্ষ চাপড়ায় এবং সম্মোহগ্রস্ত হয়। হে ভিক্ষুগণ, এ ভিক্ষু কথিত হয়, “যে সম্পদ ইচ্ছা করে বাস করে,” সে সম্পদের জন্য সক্রিয় হয় না, উদ্যমী হয় না, চেষ্টা করে না, কিন্তু এগুলো না পেয়ে সে অনুশোচনা করে, পরিদেবন করে এবং সে সদ্ধর্ম হতে চ্যুত হয়।</p>
<p><a class='ref sc' id='sc6' href='#sc6'>SC 6</a>হে আবুসো, ভিক্ষু নির্জনে উদ্যমহীন হয়ে অবস্থানকালে লাভের জন্য ইচ্ছা উৎপন্ন হয়, সে লাভের জন্য সক্রিয় হয় না, উদ্যমী হয় না, চেষ্টা করে না। সে সক্রিয় না হয়ে, উদ্যমী না হয়ে, চেষ্টাশীল না হয়েও তার লাভ উৎপন্ন হয়। সে সেই লাভের দ্বারা মত্ত হয়, প্রমত্ত হয়, উৎফুল্ল হয়, উত্তেজিত হয়। হে ভিক্ষুগণ, এই ভিক্ষু কথিত হয়, “একজন লাভাকাঙ্ক্ষী ভিক্ষু” সে লাভের জন্য সক্রিয় হয় না, উদ্যমী হয় না, চেষ্টা করে না। কিন্তু সে এগুলো লাভ করে মত্ত হয়, প্রমত্ত হয় এবং সদ্ধর্ম হতে চ্যুত হয়।</p>
<p><a class='ref sc' id='sc7' href='#sc7'>SC 7</a>হে আবুসো, ভিক্ষু নির্জনে উদ্যমহীন হয়ে অবস্থানকালে লাভের জন্য ইচ্ছা করে। সে লাভের জন্য সক্রিয় হয়, উদ্যমী হয়, চেষ্টা করে। সে লাভের জন্য সক্রিয় হয়ে, উদ্যমী হয়ে, চেষ্টাশীল হয়েও তার তা অর্জিত হয় না। সে লাভ না করায় অনুশোচনা করে, বিলাপ করে, আর্তনাদ করে, বক্ষ চাপড়ায় এবং সম্মোহগ্রস্ত হয়। হে ভিক্ষুগণ, এ ভিক্ষু কথিত হয়, “যে লাভেচ্ছু হয়ে বাস করে।” সে লাভের জন্য সক্রিয় হয়, উদ্যমী হয়, চেষ্টা করে এবং সে সেগুলো লাভী হয় না এবং অনুশোচনাকারী হয় না এবং পরিদেবনকারীও হয় না ও সদ্ধর্ম হতে চ্যুত হয় না।</p>
<p><a class='ref sc' id='sc8' href='#sc8'>SC 8</a>হে আবুসো, ভিক্ষু নির্জনে উদ্যমহীন হয়ে অবস্থানকালে লাভের জন্য ইচ্ছা করে। সে লাভের জন্য সক্রিয় হয়, উদ্যমী হয়, চেষ্টা করে। তার সক্রিয়তা, উদ্যমশীলতা, চেষ্টাশীলতায় লাভ ঘটে। কিন্তু সেই লাভের দ্বারা সে মত্ত হয় না, প্রমত্ত হয় না। ভিক্ষুগণ, এ ভিক্ষু কথিত হয়, সে সম্পদ লাভের জন্য ইচ্ছ করে, সে সক্রিয় হয়, চেষ্টা করে লাভের জন্য কিন্তু এগুলো লাভ করে সে মত্ত হয় না, প্রমাদী হয় না এবং সদ্ধর্ম হতে চ্যুত হয় না।</p>
<p><a class='ref sc' id='sc9' href='#sc9'>SC 9</a>হে আবুসো, ভিক্ষু নির্জনে উদ্যমহীন হয়ে অবস্থানকালে লাভের জন্য ইচ্ছা করে। সে লাভের জন্য সক্রিয় হয় না, উদ্যমী হয় না, চেষ্টা করে না। সে লাভের জন্য সক্রিয় না হওয়ায়, উদ্যমী না হওয়ায়, চেষ্টাশীল না হওয়ায় তার লাভ উৎপন্ন হয় না। সে অলাভ হেতু অনুশোচনা করে না, বিলাপ করে না, পরিদেবন করে না, বক্ষ চাপড়ায় না, সম্মোহ প্রাপ্ত হয় না। ভিক্ষুগণ, এই ভিক্ষু লাভের জন্য ইচ্ছা পোষণ করে বসবাসকারী হিসাবে কথিত। সে সক্রিয় হয় না, উদ্যমী হয় না, লাভের জন্য চেষ্টা করে না, সেহেতু সে লাভী হয় না, অনুশোচনা করে না, পরিদেবন করে না এবং সদ্ধর্ম হতে চ্যুত হয় না।</p>
<p><a class='ref sc' id='sc10' href='#sc10'>SC 10</a>হে আবুসো, ভিক্ষু নির্জনে উদ্যমহীন হয়ে অবস্থানকালে লাভের জন্য ইচ্ছা করে। সে লাভের জন্য সক্রিয় হয় না, উদ্যমী হয় না, চেষ্টা করে না। তার লাভের জন্য সক্রিয় না হওয়া, উদ্যমী না হওয়া, চেষ্টাশীল না হওয়া সত্ত্বেও তার লাভ উৎপন্ন হয়। সে সেই লাভের জন্য মত্ত হয় না, প্রমত্ত হয় না, উন্মত্ত হয় না। ভিক্ষুগণ, এই ভিক্ষু কথিত হয়, যে লাভেচ্ছু হয়ে বাস কর্তেসে লাভের জন্য সক্রিয় হয় না, উদ্যমী হয় না, চেষ্টাশীল হয় না, লাভ করে সে মত্ত হয় না, প্রমাদী হয় না এবং সদ্ধর্ম হতে চ্যুত হয় না।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
