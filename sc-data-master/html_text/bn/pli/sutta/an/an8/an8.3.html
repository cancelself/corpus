<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.3' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>মৈত্রী-বর্গ</li>
</ul>
<h1 class='sutta'>৮.৩. প্রথম অপ্রিয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, অষ্টদোষযুক্ত ভিক্ষু সতীর্থের প্রিয়, মনোজ্ঞ, সম্মানিত কিংবা ভাবনীয় হয় না। অষ্ট কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, এক্ষেত্রে, একজন ভিক্ষু অপ্রিয় ব্যক্তিকে প্রশংসা করে, প্রিয়জনকে নিন্দা করে, লাভের আকাঙ্ক্ষা করে, সম্মান আকাঙ্ক্ষা করে, পাপে লজ্জাহীন ও ভয়হীন হয়, পাপিচ্ছু এবং মিথ্যাদৃষ্টিযুক্ত হয়।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, এই অষ্টগুণযুক্ত ভিক্ষু সব্রহ্মচারীদের অপ্রিয়, অমনোজ্ঞ, অসম্মানিত এবং অভাবনীয় হয়।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, অষ্টগুণযুক্ত ভিক্ষু সতীর্থের প্রিয়, মনোজ্ঞ হয়, সম্মানিত ও ভাবনীয় হয়। অষ্ট কী কী?</p>
<p><a class='ref sc' id='sc5' href='#sc5'>SC 5</a>এক্ষেত্রে, হে ভিক্ষুগণ, ভিক্ষু অপ্রিয় ব্যক্তিদের প্রশংসা করে না, প্রিয়জনের নিন্দা করে না, লাভ আকাঙ্ক্ষা করে না, সম্মান আকাঙ্ক্ষা করে না, পাপে লজ্জা ও ভয় করে, অল্পেচ্ছুক ও সম্যক দৃষ্টিসম্পন্ন হয়।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, এই অষ্টগুণযুক্ত ভিক্ষু সতীর্থের প্রিয়, মনোজ্ঞ হয়, সম্মানিত ও ভাবনীয় হয়।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
