<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.16' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>অনুস্মৃতি বর্গ</li>
</ul>
<h1 class='sutta'>১১.১৬. অষ্টকনাগর সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় আয়ুষ্মান আনন্দ বৈশালীর বেলুবগ্রামের সন্নিকটে অবস্থান করছিলেন। সেই সময় দশম গৃহপতি অষ্টকনাগর কোনো কার্যোপলক্ষ্যে পাটলিপুত্রে উপস্থিত হলেন। অতঃপর দশম গৃহপতি অষ্টকনাগর কুক্কুটারামে গিয়ে জনৈক ভিক্ষুর নিকট জানতে চাইলেন :</p>
<p><a class='ref sc' id='sc2' href='#sc2'>SC 2</a>“ভন্তে, বর্তমানে আয়ুষ্মান আনন্দ ভন্তে কোথায় অবস্থান করছেন? আমরা আয়ুষ্মান আনন্দ ভন্তের দর্শনেচ্ছু।”</p>
<p><a class='ref sc' id='sc3' href='#sc3'>SC 3</a>“গৃহপতি, আয়ুষ্মান আনন্দ বর্তমানে বৈশালীর বেলুবগ্রামের সন্নিকটে অবস্থান করছেন।”</p>
<p><a class='ref sc' id='sc4' href='#sc4'>SC 4</a>অতঃপর দশম গৃহপতি অষ্টকনাগর পাটলিপুত্রে করণীয় কার্য সম্পাদন করে বৈশালীর বেলুবগ্রামে আয়ুষ্মান আনন্দের নিকট গিয়ে পৌঁছলেন। তথায় উপস্থিত হয়ে আয়ুষ্মান আনন্দকে অভিবাদন করে একপাশে বসলেন। অতঃপর দশম গৃহপতি অষ্টকনাগর একপাশে উপবিষ্ট হয়ে আয়ুষ্মান আনন্দকে এরূপ জিজ্ঞাসা করলেন :</p>
<p><a class='ref sc' id='sc5' href='#sc5'>SC 5</a>“ভন্তে, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় উত্তমরূপে ব্যাখ্যাত হয়েছে কি, যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়?”</p>
<p><a class='ref sc' id='sc6' href='#sc6'>SC 6</a>“হ্যাঁ, গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় উত্তমরূপে ব্যাখ্যাত হয়েছে, যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।”</p>
<p><a class='ref sc' id='sc7' href='#sc7'>SC 7</a>“ভন্তে, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র ব্যাখ্যাত বিষয় কী যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়?”</p>
<p><a class='ref sc' id='sc8' href='#sc8'>SC 8</a>“গৃহপতি, এক্ষেত্রে ভিক্ষু কাম ও অকুশলধর্মসমূহ হতে বিচ্ছিন্ন হয়ে সবিতর্ক-বিচার ও বিবেকজনিত প্রীতি-সুখমণ্ডিত প্রথমধ্যান লাভ করে অবস্থান করেন। তিনি এরূপে বিবেচনা করেন, ‘এই প্রথম ধ্যান অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc9' href='#sc9'>SC 9</a>পুনশ্চ, গৃহপতি, ভিক্ষু বিতর্ক-বিচারের উপশমহেতু অধ্যাত্মভাবে প্রশান্ত ও চিত্তের একাগ্রময় বিতর্ক-বিচারহীন সমাধিজনিত প্রীতি-সুখমণ্ডিত দ্বিতীয় ধ্যান লাভ করে অবস্থান করেন। তিনি এরূপে বিবেচনা করেন, ‘এই দ্বিতীয় ধ্যান অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc10' href='#sc10'>SC 10</a>পুনশ্চ, গৃহপতি, ভিক্ষু প্রীতিতে বিরাগ উৎপন্ন করে উপেক্ষক হয়ে অবস্থান করেন এবং স্মৃতিমান ও সম্প্রজ্ঞাত হয়ে কায়িক সুখ অনুভব করেন। যে ধ্যানস্তরে উপনীত হলে আর্যগণ ‘উপেক্ষক, স্মৃতিমান, সুখবিহারী’ বলে অভিহিত করেন, সেই তৃতীয় ধ্যান লাভ করে ভিক্ষুটি অবস্থান করেন। তিনি এরূপে বিবেচনা করেন, ‘এই তৃতীয় ধ্যান অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc11' href='#sc11'>SC 11</a>পুনশ্চ, গৃহপতি, ভিক্ষুর শারীরিক সুখ-দুঃখবোধ প্রহাণের পূর্বেই মানসিক সৌমনস্য-দৌর্মনস্য প্রহীণ হয় এবং তিনি সেই না-সুখ, না-দুঃখরূপ উপেক্ষা-স্মৃতি পরিশুদ্ধি নামক চতুর্থ ধ্যান লাভ করে অবস্থান করেন। তিনি এরূপে বিবেচনা করেন, ‘এই চতুর্থ ধ্যান অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc12' href='#sc12'>SC 12</a>পুনশ্চ, গৃহপতি, ভিক্ষু মৈত্রীপূর্ণ চিত্তে একদিক ব্যাপৃত করে অবস্থান করেন। এভাবে দুইদিক, তিনদিক ও চারদিকে মৈত্রীদৃষ্টি প্রসার করেন। এভাবে ঊর্ধ্ব, অধঃ, তির্যক, সর্বদিক, সর্বত্র ও সমগ্র জগৎকে বিপুল, মহৎ অপ্রমাণভাবে অবৈরী, অব্যাপাদ ও মৈত্রীময় চিত্তে প্লাবিত করে অবস্থান করেন। তিনি এরূপ ভাবেন যে ‘এই মৈত্রীপূর্ণ চিত্ত-বিমুক্তি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc13' href='#sc13'>SC 13</a>পুনশ্চ, গৃহপতি, ভিক্ষু করুণার্দ্র চিত্তে একদিক ব্যাপৃত করে অবস্থান করেন। এভাবে দুইদিক, তিনদিক ও চারদিকে করুণাদৃষ্টি প্রসার করেন। এভাবে ঊর্ধ্ব, অধঃ, তির্যক, সর্বদিক, সর্বত্র ও সমগ্র জগৎকে বিপুল, মহৎ অপ্রমাণভাবে অবৈরী, অব্যাপাদ ও করুণার্দ্র চিত্তে প্লাবিত করে অবস্থান করেন। তিনি এরূপ ভাবেন যে ‘এই করুণার্দ্র চিত্ত-বিমুক্তি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc14' href='#sc14'>SC 14</a>পুনশ্চ, গৃহপতি, ভিক্ষু মুদিতাপূর্ণ চিত্তে একদিক ব্যাপৃত করে অবস্থান করেন। এভাবে দুইদিক, তিনদিক ও চারদিকে মুদিতাদৃষ্টি প্রসার করেন। এভাবে ঊর্ধ্ব, অধঃ, তির্যক, সর্বদিক, সর্বত্র ও সমগ্র জগৎকে বিপুল, মহৎ অপ্রমাণভাবে অবৈরী, অব্যাপাদ ও মুদিতাপূর্ণ চিত্তে প্লাবিত করে অবস্থান করেন। তিনি এরূপ ভাবেন যে ‘এই মুদিতাপূর্ণ চিত্ত-বিমুক্তি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc15' href='#sc15'>SC 15</a>পুনশ্চ, গৃহপতি, ভিক্ষু উপেক্ষাপূর্ণ চিত্তে একদিক ব্যাপৃত করে অবস্থান করেন। এভাবে দুইদিক, তিনদিক ও চারদিকে উপেক্ষাদৃষ্টি প্রসার করেন। এভাবে ঊর্ধ্ব, অধঃ, তির্যক, সর্বদিক, সর্বত্র ও সমগ্র জগৎকে বিপুল, মহৎ অপ্রমাণভাবে অবৈরী, অব্যাপাদ ও উপেক্ষাপূর্ণ চিত্তে প্লাবিত করে অবস্থান করেন। তিনি এরূপ ভাবেন যে ‘এই উপেক্ষাপূর্ণ চিত্ত-বিমুক্তি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণপ্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc16' href='#sc16'>SC 16</a>পুনশ্চ, গৃহপতি, ভিক্ষু সর্ববিধ রূপসংজ্ঞা অতিক্রম করে, প্রতিঘ সংজ্ঞার <span class='add'>(হিংসাত্মক চিন্তা)</span> বিলয় সাধন করে, নানান-সংজ্ঞায় মনোযোগ না দিয়ে শুধুই ‘অনন্ত-আকাশ’ এরূপ ধ্যান করতে করতে আকাশ-অনন্ত-আয়তন সমাধি লাভ করে অবস্থান করেন। তিনি এরূপ চিন্তা করেন যে ‘এই আকাশ-অনন্ত-আয়তন সমাধি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc17' href='#sc17'>SC 17</a>পুনশ্চ, গৃহপতি, ভিক্ষু সর্বতোভাবে আকাশ-অনন্ত-আয়তনকে অতিক্রম করে শুধুই ‘অনন্ত-বিজ্ঞান’ এরূপ ধ্যান করতে করতে বিজ্ঞান-অনন্ত-আয়তন সমাধি লাভ করে অবস্থান করেন। তিনি এরূপ চিন্তা করেন যে ‘এই বিজ্ঞান-অনন্ত-আয়তন সমাধি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।</p>
<p><a class='ref sc' id='sc18' href='#sc18'>SC 18</a>পুনশ্চ, গৃহপতি, ভিক্ষু সর্বতোভাবে বিজ্ঞান-অনন্ত-আয়তনকে অতিক্রম করে শুধুই ‘কিছু নাই বা আকিঞ্চন ’ এরূপ ধ্যান করতে করতে আকিঞ্চন-আয়তন সমাধি লাভ করে অবস্থান করেন। তিনি এরূপ চিন্তা করেন যে ‘এই আকিঞ্চন-আয়তন সমাধি অর্জিত হয়েছে এবং প্রত্যক্ষজ্ঞানে উপলব্ধ হয়েছে।’ তিনি জানতে পারেন যে ‘যা কিছু অর্জিত ও প্রত্যক্ষ জ্ঞানে উপলব্ধ তৎসমস্তই নিরোধধর্মী বা বিনাশশীল।’ তিনি এরূপ জ্ঞান বা মনোভাবে স্থিত থেকে আসবসমূহের ক্ষয় সাধন করেন। যদি তিনি আসবসমূহের ক্ষয় সাধনে ব্যর্থ হন তবে সেই ধর্মরাগ ও ধর্ম-আনন্দের মাধ্যমে পাঁচ প্রকার অধঃভাগীয় সংযোজনসমূহ ক্ষয় করে উপপাতিকরূপে ব্র‏হ্মলোকে জন্ম ধারণপূর্বক সেখানেই পরিনির্বাণ প্রাপ্ত হন। সেই লোক হতে আর ইহলোকে ফিরে আসেন না। গৃহপতি, সর্ব বিষয় জ্ঞাত, দর্শনকারী সেই ভগবান অর্হৎ সম্যকসম্বুদ্ধ কর্তৃক একটি মাত্র বিষয় ব্যাখ্যাত হয়েছে যাতে অপ্রমত্ত উৎসাহী ও উদ্যমী হয়ে অবস্থানকালে কোনো ভিক্ষুর অবিমুক্ত চিত্ত বিমুক্ত হয়, বিদ্যমান আসবসমূহ ক্ষয় হয় এবং অপ্রাপ্ত অনুত্তর যোগক্ষেম অধিগত হয়।”</p>
<p><a class='ref sc' id='sc19' href='#sc19'>SC 19</a>এরূপ ব্যক্ত হলে দশম গৃহপতি অষ্টকনাগর আয়ুষ্মান আনন্দকে বললেন :</p>
<p><a class='ref sc' id='sc20' href='#sc20'>SC 20</a>“ভন্তে আনন্দ, যেমন কোনো ব্যক্তি একটি মাত্র গুপ্তধন খুঁজতে গিয়ে তৎমুহূর্তেই এগারোটি গুপ্তধনের ভান্ড খুজেঁ পায়; ঠিক তদ্রূপই ভন্তে, আমি একটি মাত্র অমৃতদ্বার খুঁজতে এসে একত্রে এগারোটি অমৃতের দ্বার উন্মোচনের জন্য খুঁজে পেলাম।</p>
<p><a class='ref sc' id='sc21' href='#sc21'>SC 21</a>যেমন ভন্তে, কোনো ব্যক্তির এগারো দরজা বিশিষ্ট গৃহে যদি আগুন লাগে তবে সে আত্ম রক্ষার্থে যেকোনো এক দরজা দিয়ে বের হয়ে যেতে সক্ষম হয়; ঠিক তদ্রূপ, ভন্তে আনন্দ, আমি এই এগারোটি অমৃতের দরজার মধ্যে যেকোনো একটি দরজা দিয়ে আত্মরক্ষা করতে সক্ষম হবো। ভন্তে, অন্যতীর্থিয়রা নিজ আচার্যের জন্য যদি আচার্যধন <span class='add'>(শিক্ষকের প্রতি শ্রদ্ধাদান)</span> অন্বেষণ করতে পারে, তবে আমি কোনো আয়ুষ্মান আনন্দকে পূজা করব না।”</p>
<p><a class='ref sc' id='sc22' href='#sc22'>SC 22</a>অতঃপর দশম গৃহপতি অষ্টকনাগর বৈশালী ও পাটলিপুত্রে অবস্থিত ভিক্ষুসংঘকে একত্রিত করায়ে উত্তম, খাদ্য-ভোজ্য সহস্তে পরিবেশন করলেন এবং সকলকে দান দিলেন। প্রত্যেক ভিক্ষুকে এক জোড়া চীবর দান করলেন এবং আনন্দ ভন্তেকে ত্রিচীবর প্রদান করলেন। তা ছাড়াও আয়ুষ্মান আনন্দের জন্য পাঁচশত মুদ্রা ব্যয়ে একটি বিহার নির্মাণ করালেন। ষষ্ঠ সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
