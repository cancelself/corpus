<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.14' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>অনুস্মৃতি বর্গ</li>
</ul>
<h1 class='sutta'>১১.১৪. সুভূতি সূত্র</h1>
</header>
<p><a class='ref sc' id='sc1' href='#sc1'>SC 1</a>অতঃপর আয়ুষ্মান সুভূতি সদ্ধ ভিক্ষুর সাথে ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান সুভূতিকে ভগবান এরূপ জিজ্ঞাসা করলেন :</p>
<p><a class='ref sc' id='sc2' href='#sc2'>SC 2</a>“হে সুভূতি, কে এই ভিক্ষু?”</p>
<p><a class='ref sc' id='sc3' href='#sc3'>SC 3</a>“ভন্তে, ইনি সুদত্ত উপাসকের পুত্র, সদ্ধ নামক ভিক্ষু। ইনি শ্রদ্ধায় গৃহ হতে অনাগারিক প্রব্রজ্যায় প্রব্রজিত হয়েছেন।”</p>
<p><a class='ref sc' id='sc4' href='#sc4'>SC 4</a>“সুভূতি, শ্রদ্ধায় আগার হতে অনাগারিক প্রব্রজ্যায় প্রব্রজিত সুদত্ত উপাসকের পুত্র সদ্ধ ভিক্ষু কি শ্রদ্ধা-আচরণসমূহ প্রত্যক্ষ করেছে?”</p>
<p><a class='ref sc' id='sc5' href='#sc5'>SC 5</a>“ভগবান, এখনই সময়, সুগত, এখনই যথার্থ সময়। একজন শ্রদ্ধাবানের শ্রদ্ধা-আচরণসমূহ সম্বন্ধে ভগবান ভাষণ করুন। তাহলে আমি তা জানতে সক্ষম হব যে এই ভিক্ষু শ্রদ্ধা-আচরণসমূহে গুণান্বিত নাকি নয়।”</p>
<p><a class='ref sc' id='sc6' href='#sc6'>SC 6</a>“তাহলে, সুভূতি, মন দিয়ে শুন, আমি ভাষণ করছি।”</p>
<p><a class='ref sc' id='sc7' href='#sc7'>SC 7</a>“হ্যাঁ ভন্তে” বলে আয়ুষ্মান সুভূতি ভগবানকে প্রত্যুত্তর দিলে ভগবান এরূপ বলতে লাগলেন :</p>
<p><a class='ref sc' id='sc8' href='#sc8'>SC 8</a>“এক্ষেত্রে সুভূতি, ভিক্ষু শীলবান হয়; প্রাতিমোক্ষ সংবরণে সংবৃত হয়ে অবস্থান করে; আচার-গোচরসম্পন্ন হয় এবং অণুমাত্র অপরাধে ভয়দর্শী হয়ে শিক্ষাপদসমূহ গ্রহণ করে শিক্ষা করে। সুভূতি, এই যে ভিক্ষু শীলবান, প্রাতিমোক্ষ সংবরণে সংবৃত হয়ে অবস্থান করে, আচার-গোচরসম্পন্ন হয় এবং অণুমাত্র অপরাধে ভয়দর্শী হয়ে শিক্ষাপদসমূহ গ্রহণ করে শিক্ষা করে; ইহা হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc9' href='#sc9'>SC 9</a>পুনশ্চ, সুভূতি, এক্ষেত্রে ভিক্ষুটি বহুশ্রুত, শ্রুতধর ও শ্রুতসঞ্চয়ী হয়; যে-সকল ধর্মসমূহ আদিতে কল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক এবং যা পরিপূর্ণ, পরিশুদ্ধ ব্রহ্মচর্য প্রকাশ করে, সেরূপ ধর্মসমূহ তার বহুবার শ্রুত হয় এবং তা বাক্য দ্বারা বুঝতে পারে, মনে ধারণ করে ও দর্শন জ্ঞানে সম্যকরূপে অনুধাবন করতে পারে। সুভূতি, এই যে ভিক্ষু বহুশ্রুত, শ্রুতধর ও শ্রুতসঞ্চয়ী হয়; যে-সকল ধর্মসমূহ আদিতে কল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক এবং যা পরিপূর্ণ, পরিশুদ্ধ ব্রহ্মচর্য প্রকাশ করে, সেরূপ ধর্মসমূহ তার বহুবার শ্রুত হয় এবং তা বাক্য দ্বারা বুঝতে পারে, মনে ধারণ করে ও দর্শন জ্ঞানে সম্যকরূপে অনুধাবন করতে পারে, ইহাও একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc10' href='#sc10'>SC 10</a>পুনশ্চ, সুভূতি, এক্ষেত্রে ভিক্ষুটি কল্যাণমিত্র, কল্যাণসহায়, কল্যাণ সহকর্মী হয়। সুভূতি, যে ভিক্ষু কল্যাণমিত্র, কল্যাণসহায়, কল্যাণ সহকর্মী হয়, ইহা হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc11' href='#sc11'>SC 11</a>পুনশ্চ, সুভূতি, এক্ষেত্রে ভিক্ষুটি সুবাধ্য, আজ্ঞানুবর্তী হয়। সে ক্ষমাগুণসম্পন্ন এবং অনুশাসন বা উপদেশ অনুধাবনে দক্ষ হয়। সুভূতি, যে ভিক্ষু সুবাধ্য, আজ্ঞানুবর্তী হয়, সে ক্ষমাগুণসম্পন্ন এবং অনুশাসন বা উপদেশ অনুধাবনে দক্ষ হয়, ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc12' href='#sc12'>SC 12</a>পুনশ্চ, সুভূতি, এক্ষেত্রে ভিক্ষুটি সব্রহ্মচারীদের নানাবিধ করণীয় কার্য তা সহজ, কঠিন যাই হোক না কেন তা সম্পাদনে সুদক্ষ ও নিরলস হয় এবং সে-সমস্ত কার্যাদি যথার্থরূপে করতে ও পরিচালনা করতে উপায় কৌশলী হয় ও তা সযত্নে তদারক করে। সুভূতি, এই যে ভিক্ষুটি সব্রহ্মচারীদের নানাবিধ করণীয় কার্য তা সহজ, কঠিন যাই হোক না কেন তা সম্পাদনে সুদক্ষ ও নিরলস হয় এবং সে-সমস্ত কার্যাদি যথার্থরূপে করতে ও পরিচালনা করতে উপায় কৌশলী হয় ও তা সযত্নে তদারক করে, ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc13' href='#sc13'>SC 13</a>পুনশ্চ, সুভূতি, এক্ষেত্রে ভিক্ষুটি ধর্মকামী, প্রিয় বা মনোজ্ঞ বাক্যালাপী হয় এবং শ্রেষ্ঠ ধর্মবিনয়ে অতিশয় তৃপ্ত হয়। সুভূতি, এই যে ভিক্ষুটি ধর্মকামী, প্রিয় বা মনোজ্ঞ বাক্যালাপী হয় এবং শ্রেষ্ঠ ধর্মবিনয়ে অতিশয় তৃপ্ত হয়; ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc14' href='#sc14'>SC 14</a>পুনশ্চ, সুভূতি, এক্ষেত্রে ভিক্ষুটি আরব্ধবীর্য হয়, অকুশলধর্ম প্রহাণে এবং কুশলধর্ম লাভের জন্য শক্তিমান, দৃঢ় পরাক্রমশালী এবং কুশলধর্মসমূহে লক্ষ্যভ্রষ্ট না হয়ে অবস্থান করে। সুভূতি, এই যে ভিক্ষুটি আরব্ধবীর্য হয়, অকুশলধর্ম প্রহাণে এবং কুশলধর্ম লাভের জন্য শক্তিমান, দৃঢ় পরাক্রমশালী এবং কুশলধর্মসমূহে লক্ষ্যভ্রষ্ট না হয়ে অবস্থান করে; ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc15' href='#sc15'>SC 15</a>পুনশ্চ, সুভূতি, এক্ষেত্রে ভিক্ষুটি দৃষ্টধর্মে সুখবিহারস্বরূপ অভিচৈতসিক চতুর্বিধ ধ্যানে যথেচ্ছালাভী, অকৃত্যলাভী ও অনায়াসলাভী হয়। সুভূতি, এই যে ভিক্ষুটি দৃষ্টধর্মে সুখবিহারস্বরূপ অভিচৈতসিক চতুর্বিধ ধ্যানে যথেচ্ছালাভী, অকৃত্যলাভী ও অনায়াসলাভী; ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc16' href='#sc16'>SC 16</a>পুনশ্চ, সুভূতি, এক্ষেত্রে ভিক্ষুটি বহু প্রকারে বহুবিধ পূর্বজন্ম অনুস্মরণ করতে পারে; যথা : এক জন্ম, দুই জন্ম, তিন জন্ম, চার জন্ম, পাঁচ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, লক্ষ জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে, অমুক জন্মে আমার এই নাম, এই গোত্র, এই বর্ণ, এই আহার, এই ছিল সুখ-দুঃখ ভোগ, এই পরিমাণ আয়ু, সেখান হতে চ্যুত হয়ে এখানে জন্মগ্রহণ করেছি-এই প্রকারে আকার ও গতিসহ বহুবিধ পূর্বজন্ম অনুস্মরণ করতে পারে। সুভূতি, এই যে ভিক্ষুটি বহু প্রকারে বহুবিধ পূর্বজন্ম অনুস্মরণ করতে পারে; যথা : এক জন্ম, দুই জন্ম, তিন জন্ম, চার জন্ম, পাঁচ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, লক্ষ জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে, অমুক জন্মে আমার এই নাম, এই গোত্র, এই বর্ণ, এই আহার, এই ছিল সুখ-দুঃখ ভোগ, এই পরিমাণ আয়ু, সেখান হতে চ্যুত হয়ে এখানে জন্মগ্রহণ করেছি-এই প্রকারে আকার ও গতিসহ বহুবিধ পূর্বজন্ম অনুস্মরণ করতে পারে; ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc17' href='#sc17'>SC 17</a>পুনশ্চ, সুভূতি, এক্ষেত্রে ভিক্ষুটি বিশুদ্ধ ও লোকাতীত দিব্যচক্ষু দ্বারা যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগতি-দুর্গতি প্রাপ্ত অপর জীবগণকে দেখতে পায়। সে তাদের এরূপে জানতে পারে যে এই সকল জীব কায়-বাক্য ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন ও মিথ্যাদৃষ্টিসম্ভূত কর্ম সম্পাদনের ফলে দেহান্তে <span class='add'>(মৃত্যুর পরে)</span> বিনিপাত নরকে উৎপন্ন হয়েছে। পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম করার ফলে দেহান্তে সুগতি-স্বর্গলোকে উৎপন্ন হয়েছে। যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা ভিক্ষুটি প্রকৃষ্টরূপে জ্ঞাত হয়। সুভূতি, এই যে ভিক্ষুটি বিশুদ্ধ ও লোকাতীত দিব্যচক্ষু দ্বারা যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগতি-দুর্গতি প্রাপ্ত অপর জীবগণকে দেখতে পায়। সে তাদের এরূপে জানতে পারে যে এই সকল জীব কায়-বাক্য ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন ও মিথ্যাদৃষ্টিসম্ভূত কর্ম সম্পাদনের ফলে দেহান্তে <span class='add'>(মৃত্যুর পরে)</span> বিনিপাত নরকে উৎপন্ন হয়েছে। পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম করার ফলে দেহান্তে সুগতি-স্বর্গলোকে উৎপন্ন হয়েছে। যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা ভিক্ষুটি প্রকৃষ্টরূপে জ্ঞাত হয়। ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc18' href='#sc18'>SC 18</a>পুনশ্চ, সুভূতি, এক্ষেত্রে ভিক্ষুটি আসবক্ষয়ে অনাসব এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে লাভ করে অবস্থান করে। সুভূতি, এই যে ভিক্ষুটি আসবক্ষয়ে অনাসব এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে লাভ করে অবস্থান করে; ইহাও হচ্ছে একজন শ্রদ্ধাবানের শ্রদ্ধা-আচরণ।</p>
<p><a class='ref sc' id='sc19' href='#sc19'>SC 19</a>এরূপ ব্যক্ত হলে আয়ুষ্মান সুভূতি ভগবানকে বললেন :</p>
<p><a class='ref sc' id='sc20' href='#sc20'>SC 20</a>“ভন্তে, একজন শ্রদ্ধাবানের শ্রদ্ধা-আচরণসমূহ যেরূপে ভগবান কর্তৃক বর্ণিত হলো, সে-সমস্ত গুণাবলি এই ভিক্ষুর নিকট বিদ্যমান। এবং এই ভিক্ষু সে-সমস্ত গুণাবলি সন্দর্শন করেছেন।</p>
<p><a class='ref sc' id='sc21' href='#sc21'>SC 21</a>ভন্তে, এই ভিক্ষু শীলবান, প্রাতিমোক্ষ সংবরণে সংবৃত হয়ে অবস্থান করেন; আচার-গোচরসম্পন্ন এবং অণুমাত্র অপরাধে ভয়দর্শী হয়ে শিক্ষাপদসমূহ গ্রহণ করে শিক্ষা করে থাকেন।</p>
<p><a class='ref sc' id='sc22' href='#sc22'>SC 22</a>পুনশ্চ, ভন্তে, এই ভিক্ষুটি বহুশ্রুত, শ্রুতধর ও শ্রুতসঞ্চয়ী; যে-সকল ধর্মসমূহ আদিতে কল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক এবং যা পরিপূর্ণ, পরিশুদ্ধ ব্রহ্মচর্য প্রকাশ করে, সেরূপ ধর্মসমূহ তার বহুবার শ্রুত এবং তা বাক্য দ্বারা বুঝতে পারেন, মনে ধারণ করেন ও দর্শন জ্ঞানে সম্যকরূপে অনুধাবন করতে পারেন।</p>
<p><a class='ref sc' id='sc23' href='#sc23'>SC 23</a>পুনশ্চ, ভন্তে, এই ভিক্ষুটি কল্যাণমিত্র, কল্যাণসহায়, কল্যাণ সহকর্মী।</p>
<p><a class='ref sc' id='sc24' href='#sc24'>SC 24</a>পুনশ্চ, ভন্তে, এই ভিক্ষুটি সুবাধ্য, আজ্ঞানুবর্তী। তিনি ক্ষমাগুণসম্পন্ন এবং অনুশাসন বা উপদেশ অনুধাবনে সুদক্ষ।</p>
<p><a class='ref sc' id='sc25' href='#sc25'>SC 25</a>পুনশ্চ, ভন্তে, এই ভিক্ষুটি সব্রহ্মচারীদের নানাবিধ করণীয় কার্য তা সহজ, কঠিন যাই হোক না কেন তা সম্পাদনে সুদক্ষ ও নিরলস এবং সে-সমস্ত কার্যাদি যথার্থরূপে করতে ও পরিচালনা করতে উপায় কৌশলী ও তা সযত্নে তদারক করে থাকেন।</p>
<p><a class='ref sc' id='sc26' href='#sc26'>SC 26</a>পুনশ্চ, ভন্তে, এই ভিক্ষুটি ধর্মকামী, প্রিয় বা মনোজ্ঞ বাক্যালাপী এবং শ্রেষ্ঠ ধর্মবিনয়ে অতিশয় তৃপ্ত হন।</p>
<p><a class='ref sc' id='sc27' href='#sc27'>SC 27</a>পুনশ্চ, ভন্তে, এই ভিক্ষুটি আরব্ধবীর্য, অকুশলধর্ম প্রহাণে এবং কুশলধর্ম লাভের জন্য শক্তিমান, দৃঢ় পরাক্রমশালী এবং কুশলধর্মসমূহে লক্ষ্যভ্রষ্ট না হয়ে অবস্থান করেন।</p>
<p><a class='ref sc' id='sc28' href='#sc28'>SC 28</a>পুনশ্চ, ভন্তে, এই ভিক্ষুটি দৃষ্টধর্মে সুখবিহারস্বরূপ অভিচৈতসিক চতুর্বিধ ধ্যানে যথেচ্ছালাভী, অকৃত্যলাভী ও অনায়াসলাভী।</p>
<p><a class='ref sc' id='sc29' href='#sc29'>SC 29</a>পুনশ্চ, ভন্তে, এই ভিক্ষুটি বহু প্রকারে বহুবিধ পূর্বজন্ম অনুস্মরণ করতে পারেন; যথা : এক জন্ম, দুই জন্ম, তিন জন্ম, চার জন্ম, পাঁচ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, লক্ষ জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে, অমুক জন্মে আমার এই নাম, এই গোত্র, এই বর্ণ, এই আহার, এই ছিল সুখ-দুঃখ ভোগ, এই পরিমাণ আয়ু, সেখান হতে চ্যুত হয়ে এখানে জন্মগ্রহণ করেছি-এই প্রকারে আকার ও গতিসহ বহুবিধ পূর্বজন্ম অনুস্মরণ করতে পারেন।</p>
<p><a class='ref sc' id='sc30' href='#sc30'>SC 30</a>পুনশ্চ, ভন্তে, এই ভিক্ষুটি বিশুদ্ধ ও লোকাতীত দিব্যচক্ষু দ্বারা যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগতি-দুর্গতি প্রাপ্ত অপর জীবগণকে দেখতে পান। তিনি তাদের এরূপে জানতে পারেন যে এই সকল জীব কায়-বাক্য ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন ও মিথ্যাদৃষ্টিসম্ভূত কর্ম সম্পাদনের ফলে দেহান্তে <span class='add'>(মৃত্যুর পরে)</span> বিনিপাত নরকে উৎপন্ন হয়েছে। পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম করার ফলে দেহান্তে সুগতি-স্বর্গলোকে উৎপন্ন হয়েছে। যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা ভিক্ষুটি প্রকৃষ্টরূপে জ্ঞাত হন।</p>
<p><a class='ref sc' id='sc31' href='#sc31'>SC 31</a>পুনশ্চ, ভন্তে, এই ভিক্ষুটি এক্ষেত্রে ভিক্ষুটি আসবক্ষয়ে অনাসব এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে লাভ করে অবস্থান করেন। ভন্তে, একজন শ্রদ্ধাবানের শ্রদ্ধা-আচরণসমূহ যেরূপে ভগবান কর্তৃক বর্ণিত হলো, সে-সমস্ত গুণাবলি এই ভিক্ষুর নিকট বিদ্যমান। এই ভিক্ষু সে-সমস্ত গুণাবলি সন্দর্শন করেছেন।”</p>
<p><a class='ref sc' id='sc32' href='#sc32'>SC 32</a>“সাধু, সুভূতি, সাধু। তাহলে তুমি এই সদ্ধ ভিক্ষুর সাথেই অবস্থান কর। সুভূতি, তুমি যখন তথাগতের দর্শন লাভের ইচ্ছা করবে তখন এই সদ্ধ ভিক্ষুর সাথেই একত্রে তথাগতের দর্শনে উপস্থিত হয়ো।” চতুর্থ সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
