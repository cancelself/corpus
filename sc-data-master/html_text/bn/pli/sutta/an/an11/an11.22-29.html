<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.22-29' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>শ্রামণ্য বর্গ</li>
</ul>
<h1 class='sutta'>১১.২২–২৯</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এগারোটি অঙ্গে গুণহীন একজন গোপাল বা রাখাল গোচারণ ও গোবর্ধন করতে সমর্থ হয় না। সেই এগারো প্রকার কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, রাখালটি রূপজ্ঞ হয় না, লক্ষণ-দক্ষ হয় না, ‘আশাটক’ পরিষ্কার করে না, ব্রণ-আচ্ছাদক হয় না, ধূম দেয় না, তীর্থ জানে না, পানীয় জানে না, গরুর গমনপথ নিরাপদ কি না তা জানে না, গোচারণভূমির অবস্থা জানে না, নিরবশেষে দোহন করে, গোপিতা ও গোপরিনায়ক বৃষভের অতিরিক্ত সেবা-যত্ন নেয় না। ভিক্ষুগণ, এই এগারোটি অঙ্গে গুণহীন হলে রাখাল গোচারণ ও গোবর্ধন করতে সমর্থ হয় না।</p>
<p><a class='ref sc' id='sc3' href='#sc3'>SC 3</a>ঠিক তদ্রূপ ভিক্ষুগণ, এগারোটি অঙ্গে গুণহীন হলে ভিক্ষু চক্ষুতে অনিত্যানুদর্শী হয়ে অবস্থান করতে অসমর্থ হয়। সেই এগারোটি কী কী? যথা :</p>
<p><a class='ref sc' id='sc4' href='#sc4'>SC 4</a>ভিক্ষুগণ, এক্ষেত্রে ভিক্ষু রূপজ্ঞ হয় না, লক্ষণ-দক্ষ হয় না, ‘আশাটক’ ছাটে না, ব্রণ আচ্ছাদক হয় না, ধূম দেয় না, তীর্থ জানে না, পানীয় জানে না, বীথি জানে না, গোচর দক্ষ হয় না, নিরবশেষে দোহন করে, যে-সকল স্থবির ভিক্ষু দীর্ঘস্থায়ী, চিরপ্রব্রজিত, সংঘপিতা ও সংঘপরিনায়ক, তাদের অতিরিক্ত পূজা করে না।</p>
<p><a class='ref sc' id='sc5' href='#sc5'>SC 5</a>ভিক্ষুগণ, কিরূপে ভিক্ষু রূপজ্ঞ হয় না?</p>
<p><a class='ref sc' id='sc6' href='#sc6'>SC 6</a>এক্ষেত্রে ভিক্ষুগণ, ভিক্ষুটি যা কিছু রূপ ‘চারি মহাভৌতিক ও চারি মহাভূত হতে উৎপন্ন রূপ রয়েছে, সে-সমস্ত সে যথাযথভাবে জানে না। ভিক্ষুগণ, এরূপেই ভিক্ষুটি রূপজ্ঞ হয় না।</p>
<p><a class='ref sc' id='sc7' href='#sc7'>SC 7</a>ভিক্ষুগণ, কিরূপে ভিক্ষু লক্ষণ-দক্ষ হয় না?</p>
<p><a class='ref sc' id='sc8' href='#sc8'>SC 8</a>এক্ষেত্রে ভিক্ষুগণ, ভিক্ষুটি মূর্খের কর্মলক্ষণ ও পণ্ডিতের কর্মলক্ষণ যথাযথভাবে জানে না। এরূপেই ভিক্ষুগণ, ভিক্ষুটি লক্ষণ-দক্ষ হয় না।</p>
<p><a class='ref sc' id='sc9' href='#sc9'>SC 9</a>ভিক্ষুগণ, কিরূপে ভিক্ষু ‘আশাটক’ ছাটে না?</p>
<p><a class='ref sc' id='sc10' href='#sc10'>SC 10</a>এক্ষেত্রে ভিক্ষুগণ, ভিক্ষু উৎপন্ন কামবিতর্ক পোষণ করে, তা পরিত্যাগ করে না, অপনোদন করে না, বিনাশ ঘটায় না এবং কামবিতর্কের সমাপ্তি ঘটায় না। উৎপন্ন ব্যাপাদবিতর্ক পোষণ করে, তা পরিত্যাগ করে না, অপনোদন করে না, বিনাশ ঘটায় না এবং ব্যাপাদবিতর্কের সমাপ্তি ঘটায় না। উৎপন্ন বিহিংসাবিতর্ক পোষণ করে, তা পরিত্যাগ করে না, অপনোদন করে না, বিনাশ ঘটায় না এবং বিহিংসাবিতর্কের সমাপ্তি ঘটায় না। এরূপে ভিক্ষুগণ, ভিক্ষুটি ‘আশাটক’ ছাটে না।</p>
<p><a class='ref sc' id='sc11' href='#sc11'>SC 11</a>ভিক্ষুগণ, কিরূপে ভিক্ষু ব্রণ আচ্ছাদক হয় না?</p>
<p><a class='ref sc' id='sc12' href='#sc12'>SC 12</a>এক্ষেত্রে ভিক্ষুগণ, ভিক্ষু চক্ষুর দ্বারা রূপ দর্শন করে নিমিত্ত গ্রহণ করে এবং অনুব্যঞ্জনগ্রাহী হয়। যে কারণে চক্ষু-ইন্দ্রিয় অসংযত রেখে অবস্থান করলে অভিধ্যা <span class='add'>(লোভ)</span>, দৌর্মনস্যসহ পাপ-অকুশলধর্মাদি স্রাবিত হয়, সেই সমস্যা নিরসনে সে অগ্রসর হয় না। চক্ষু-ইন্দ্রিয় রক্ষা করে না এবং চক্ষু-ইন্দ্রিয়ে সংযত হয় না। শ্রোত্র দ্বারা শব্দ শ্রবণ করে নিমিত্ত গ্রহণ করে এবং অনুব্যঞ্জনগ্রাহী হয়। যে কারণে শ্রোত্র-ইন্দ্রিয় অসংযত রেখে অবস্থান করলে অভিধ্যা <span class='add'>(লোভ)</span>, দৌর্মনস্যসহ পাপ-অকুশলধর্মাদি স্রাবিত হয়, সেই সমস্যা নিরসনে সে অগ্রসর হয় না। শ্রোত্র-ইন্দ্রিয় রক্ষা করে না এবং শ্রোত্র-ইন্দ্রিয়ে সংযত হয় না। ঘ্রাণ দ্বারা গন্ধ আঘ্রাণ করে নিমিত্ত গ্রহণ করে এবং অনুব্যঞ্জনগ্রাহী হয়। যে কারণে ঘ্রাণ-ইন্দ্রিয় অসংযত রেখে অবস্থান করলে অভিধ্যা <span class='add'>(লোভ)</span>, দৌর্মনস্যসহ পাপ-অকুশলধর্মাদি স্রাবিত হয়, সেই সমস্যা নিরসনে সে অগ্রসর হয় না। ঘ্রাণ-ইন্দ্রিয় রক্ষা করে না এবং ঘ্রাণ-ইন্দ্রিয়ে সংযত হয় না। জিহ্বা দ্বারা রস আস্বাদন করে নিমিত্ত গ্রহণ করে এবং অনুব্যঞ্জনগ্রাহী হয়। যে কারণে জিহ্বা-ইন্দ্রিয় অসংযত রেখে অবস্থান করলে অভিধ্যা <span class='add'>(লোভ)</span>, দৌর্মনস্যসহ পাপ-অকুশলধর্মাদি স্রাবিত হয়, সেই সমস্যা নিরসনে সে অগ্রসর হয় না। জিহ্বা-ইন্দ্রিয় রক্ষা করে না এবং জিহ্বা-ইন্দ্রিয়ে সংযত হয় না। কায় দ্বারা সংস্পর্শন পেয়ে নিমিত্ত গ্রহণ করে এবং অনুব্যঞ্জনগ্রাহী হয়। যে কারণে কায়-ইন্দ্রিয় অসংযত রেখে অবস্থান করলে অভিধ্যা <span class='add'>(লোভ)</span>, দৌর্মনস্যসহ পাপ-অকুশলধর্মাদি স্রাবিত হয়, সেই সমস্যা নিরসনে সে অগ্রসর হয় না। কায়-ইন্দ্রিয় রক্ষা করে না এবং কায়-ইন্দ্রিয়ে সংযত হয় না। মন দ্বারা বিজ্ঞাত হয়ে নিমিত্ত গ্রহণ করে এবং অনুব্যঞ্জনগ্রাহী হয়। যে কারণে মন-ইন্দ্রিয় অসংযত রেখে অবস্থান করলে অভিধ্যা, দৌর্মনস্যসহ পাপ-অকুশলধর্মাদি স্রাবিত হয়, সেই সমস্যা নিরসনে সে অগ্রসর হয় না। মন-ইন্দ্রিয় রক্ষা করে না এবং মন-ইন্দ্রিয়ে সংযত হয় না। এরূপে ভিক্ষুগণ, ভিক্ষুটি ব্রণ আচ্ছাদক হয় না।</p>
<p><a class='ref sc' id='sc13' href='#sc13'>SC 13</a>ভিক্ষুগণ, কিরূপে ভিক্ষু ধূম দেয় না?</p>
<p><a class='ref sc' id='sc14' href='#sc14'>SC 14</a>এক্ষেত্রে ভিক্ষুগণ, ভিক্ষু শ্রুত ও অধীত ধর্ম বিস্তারিতভাবে অপরকে বলে না। এরূপেই ভিক্ষুগণ, ভিক্ষুটি ধূম দেয় না।</p>
<p><a class='ref sc' id='sc15' href='#sc15'>SC 15</a>ভিক্ষুগণ, কিরূপে ভিক্ষু তীর্থ জানে না?</p>
<p><a class='ref sc' id='sc16' href='#sc16'>SC 16</a>এক্ষেত্রে ভিক্ষুগণ, ভিক্ষুটি বহুশ্রুত, শ্রুতধর, আগতাগম <span class='add'>(আগমসিদ্ধ)</span>, ধর্মধর, বিনয়ধর, মাতিকাধর, ভিক্ষুদের নিকট যথাসময়ে উপস্থিত হয়ে প্রশ্ন জিজ্ঞাসা করে না, এরূপে প্রতিপ্রশ্ন করে না যে ‘ভন্তে, ইহা কিরূপ? ইহার অর্থই বা কী?’ তার এরূপে প্রশ্ন না করার কারণে আয়ুষ্মানগণ আবৃত বিষয়কে অনাবৃত করেন না, অস্পষ্ট বিষয় প্রতিভাত করেন না এবং বিবিধ সন্দেহপূর্ণ বিষয়ের উপর সন্দেহ অপনোদন করেন না। এরূপেই ভিক্ষুগণ, ভিক্ষুটি তীর্থ জানে না।</p>
<p><a class='ref sc' id='sc17' href='#sc17'>SC 17</a>ভিক্ষুগণ, কিরূপে ভিক্ষু পানীয় জানে না?</p>
<p><a class='ref sc' id='sc18' href='#sc18'>SC 18</a>এক্ষেত্রে ভিক্ষুগণ, ভিক্ষুটি তথাগত প্রবর্তিত ধর্মবিনয় দেশিত হলেও তাতে অর্থবেদ <span class='add'>(অর্থজ্ঞান)</span> ও ধর্মবেদ লাভ করে না এবং ধর্মরসানন্দে সিক্ত হয় না। এরূপে ভিক্ষুগণ, ভিক্ষুটি পানীয় জানে না।</p>
<p><a class='ref sc' id='sc19' href='#sc19'>SC 19</a>কিরূপে ভিক্ষুগণ, ভিক্ষু বীথি জানে না?</p>
<p><a class='ref sc' id='sc20' href='#sc20'>SC 20</a>এক্ষেত্রে ভিক্ষুগণ, ভিক্ষুটি আর্য অষ্টাঙ্গিক মার্গ সম্বন্ধে যথাযথভাবে জানে না। এরূপেই ভিক্ষুগণ, ভিক্ষুটি বীথি জানে না।</p>
<p><a class='ref sc' id='sc21' href='#sc21'>SC 21</a>কিরূপে, ভিক্ষুগণ, ভিক্ষু গোচর দক্ষ হয় না?</p>
<p><a class='ref sc' id='sc22' href='#sc22'>SC 22</a>এক্ষেত্রে ভিক্ষুগণ, ভিক্ষুটি চারি স্মৃতি প্রস্থান সম্বন্ধে যথাযথভাবে জানে না। এরূপেই ভিক্ষুগণ, ভিক্ষুটি গোচর দক্ষ হয় না।</p>
<p><a class='ref sc' id='sc23' href='#sc23'>SC 23</a>কিরূপে ভিক্ষুগণ, ভিক্ষু নিরবশেষে দোহন করে?</p>
<p><a class='ref sc' id='sc24' href='#sc24'>SC 24</a>এক্ষেত্রে ভিক্ষুগণ, শ্রদ্ধাদান গৃহপতিগণ চীবর, পিণ্ডপাত, শয্যাসন, রোগীর পথ্য ও ভৈষজ্যাদিসহ প্রয়োজনীয় উপকরণসমূহ ভিক্ষুটিকে নিবেদন করেন। কিন্তু, ভিক্ষুটি প্রতিগ্রহণের মাত্রা জানে না। এরূপেই ভিক্ষুগণ, ভিক্ষুটি নিরবশেষে দোহন করে।</p>
<p><a class='ref sc' id='sc25' href='#sc25'>SC 25</a>কিরূপে, ভিক্ষুগণ, ভিক্ষুটি দীর্ঘস্থায়ী, চিরপ্রব্রজিত, সংঘপিতা ও সংঘপরিনায়ক, তাদের অতিরিক্ত পূজা করে না?</p>
<p><a class='ref sc' id='sc26' href='#sc26'>SC 26</a>এক্ষেত্রে ভিক্ষুগণ, যে-সকল স্থবির ভিক্ষু দীর্ঘস্থায়ী, চিরপ্রব্রজিত, সংঘপিতা, সংঘপরিনায়ক, তাদের প্রতি ভিক্ষুটি প্রকাশ্যে বা পেছনে মৈত্রীময় কায় বাক্য ও মানসিক কর্তব্যকর্ম সম্পাদন করে না।</p>
<p><a class='ref sc' id='sc27' href='#sc27'>SC 27</a>এরূপেই ভিক্ষুগণ, ভিক্ষুটি দীর্ঘস্থায়ী, চিরপ্রব্রজিত, সংঘপিতা ও সংঘপরিনায়ক, তাদের অতিরিক্ত পূজা করে না।</p>
<p><a class='ref sc' id='sc28' href='#sc28'>SC 28</a>ভিক্ষুগণ, এই এগারো প্রকার অঙ্গে গুণহীন হলে ভিক্ষু চক্ষুতে অনিত্যানুদর্শী হয়ে অবস্থান করতে অসমর্থ হয়।”</p>
<p><a class='ref sc' id='sc29' href='#sc29'>SC 29</a>“হে ভিক্ষুগণ, এগারোটি অঙ্গে গুণহীন একজন গোপাল বা রাখাল গোচারণ ও গোবর্ধন করতে সমর্থ হয় না। সেই এগারো প্রকার কী কী? যথা :</p>
<p><a class='ref sc' id='sc30' href='#sc30'>SC 30</a>এক্ষেত্রে ভিক্ষুগণ, রাখালটি রূপজ্ঞ হয় না, লক্ষণ-দক্ষ হয় না, ‘আশাটক’ পরিষ্কার করে না, ব্রণ-আচ্ছাদক হয় না, ধূম দেয় না, তীর্থ জানে না, পানীয় জানে না, গরুর গমনপথ নিরাপদ কি না তা জানে না, গোচারণভূমির অবস্থা জানে না, নিরবশেষে দোহন করে, গোপিতা ও গোপরিনায়ক বৃষভের অতিরিক্ত সেবা-যত্ন নেয় না। ভিক্ষুগণ, এই এগারোটি অঙ্গে গুণহীন হলে রাখাল গোচারণ ও গোবর্ধন করতে সমর্থ হয় না।</p>
<p><a class='ref sc' id='sc31' href='#sc31'>SC 31</a>ঠিক তদ্রূপ ভিক্ষুগণ, এগারোটি অঙ্গে গুণহীন হলে ভিক্ষু চক্ষুতে দুঃখানুদর্শী… <span class='add'>(পূর্বের সূত্রটির ন্যায় বিস্তারিতব্য)</span>… চক্ষুতে অনাত্মানুদর্শী… <span class='add'>(পূর্বের সূত্রটির ন্যায় বিস্তারিতব্য)</span>… চক্ষুতে ক্ষয়ানুদর্শী… <span class='add'>(পূর্বের সূত্রটির ন্যায় বিস্তারিতব্য)</span>… চক্ষুতে ব্যয়ানুদর্শী… <span class='add'>(পূর্বের সূত্রটির ন্যায় বিস্তারিতব্য)</span>… চক্ষুতে বিরাগানুদর্শী… <span class='add'>(পূর্বের সূত্রটির ন্যায় বিস্তারিতব্য)</span>… চক্ষুতে নিরোধানুদর্শী… <span class='add'>(পূর্বের সূত্রটির ন্যায় বিস্তারিতব্য)</span>… চক্ষুতে প্রতিনিসর্গানুদর্শী <span class='add'>(পরিত্যাগানুদর্শী)</span> হয়ে অবস্থান করতে অসমর্থ হয়। …<span class='add'>(পূর্ব সূত্রবৎ বর্ণিতব্য)</span>…।”</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
