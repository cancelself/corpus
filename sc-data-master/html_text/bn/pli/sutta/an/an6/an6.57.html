<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.57' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>মহাবর্গ</li>
</ul>
<h1 class='sutta'>৬.৫৭. ষড়বিধ জাতি সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান রাজগৃহের নিকটস্থ গৃধ্রকূট পর্বতে অবস্থান করছিলেন। অতঃপর আয়ুষ্মান আনন্দ ভগবান সকাশে উপস্থিত হলেন। উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবিষ্ট হয়ে আয়ুষ্মান আনন্দ ভগবানকে এরূপ বললেন :</p>
<p><a class='ref sc' id='sc2' href='#sc2'>SC 2</a>“ভন্তে, পূরণকাশ্যপ ছয় জাতির কথা ঘোষণা করেন। যথা : কৃষ্ণ জাতি, নীল জাতি, লোহিত জাতি, হরিদ্রা জাতি, শ্বেত জাতি এবং পরম শ্বেত <span class='add'>(বা পবিত্র)</span> জাতি।</p>
<p><a class='ref sc' id='sc3' href='#sc3'>SC 3</a>ভন্তে, এক্ষেত্রে, পূরণকাশ্যপ কর্তৃক কৃষ্ণ জাতি এরূপে বিঘোষিত; যথা : ‘কসাই, শুকর ব্যবসায়ী, পক্ষী শিকারী, ব্যাধ, হিংস্র ব্যক্তি, জেলে, চোর, চোর-ঘাতক, কারাপাল <span class='add'>(জেলার jailer)</span> এবং যারা নৃশংস কর্ম করে তারা সকলেই কৃষ্ণ জাতি বা শ্রেণির অন্তর্ভুক্ত।’’</p>
<p><a class='ref sc' id='sc4' href='#sc4'>SC 4</a>ভন্তে, পূরণকাশ্যপ কর্তৃক নীল জাতি এরূপে বিঘোষিত; যথা : ‘কন্টক বেষ্টিত ভিক্ষু-শ্রামণ কিংবা যারা কর্মবাদী, ক্রিয়াবাদী তারা সকলেই নীল জাতির অন্তর্ভুক্ত।’</p>
<p><a class='ref sc' id='sc5' href='#sc5'>SC 5</a>ভন্তে, পূরণকাশ্যপ কর্তৃক লোহিত জাতি এরূপে বিঘোষিত; যথা : ‘নিগ্রন্থ ও লেঙ্‌টিধারীরা <span class='add'>(<i>loin cloth</i>)</span> লোহিত জাতির অন্তর্গত।’</p>
<p><a class='ref sc' id='sc6' href='#sc6'>SC 6</a>ভন্তে, পূরণকাশ্যপ কর্তৃক হরিদ্রা জাতি এরূপে বিঘোষিত; যথা : ‘শ্বেতবসনধারী গৃহী ও অচেলক শ্রাবকেরা হরিদ্রা জাতির অন্তর্ভুক্ত।’</p>
<p><a class='ref sc' id='sc7' href='#sc7'>SC 7</a>ভন্তে, পূরণকাশ্যপ কর্তৃক শ্বেত জাতি এরূপে ঘোষিত; যথা : ‘আজীবক ও আজীবক শ্রাবক শ্বেত জাতির অন্তর্গত।’</p>
<p><a class='ref sc' id='sc8' href='#sc8'>SC 8</a>ভন্তে, পূরণকাশ্যপ কর্তৃক পরম শ্বেত জাতি এরূপে বিঘোষিত; যথা : নন্দ বৎস , কৃশ সংকিচ্চ এবং মক্খলি গোসাল হচ্ছে পরম শ্বেত জাতি।’ ভন্তে, পূরণকাশ্যপ কর্তৃক এই ছয় প্রকার জাতি বিঘোষিত বা প্রচারিত হয়।</p>
<p><a class='ref sc' id='sc9' href='#sc9'>SC 9</a>হে আনন্দ, পূরণকশ্যপের এই ছয় প্রকার জাতির শ্রেণিবিন্যাসের সাথে কি জগতের সকলে মতৈক্য আছে?”</p>
<p><a class='ref sc' id='sc10' href='#sc10'>SC 10</a>“না ভন্তে, তা নেই বটে।”</p>
<p><a class='ref sc' id='sc11' href='#sc11'>SC 11</a>“আনন্দ, যেমন কোনো দরিদ্র, কপর্দকশূন্য, অনাঢ্য ব্যক্তি তার অনিচ্ছা সত্ত্বেও অন্য মানুষেরা মাংসখণ্ড অস্ত্র দ্বারা বিখণ্ডিত করে এরূপ বলে যে, ‘মহাশয়, এই মাংসখণ্ড আপনার গ্রহণ করা উচিত এবং তজ্জন্য মূল্য প্রদান করা কর্তব্য। ঠিক তদ্রূপ, আনন্দ, সেই শ্রমণ-ব্রা‏‏হ্মণদের সম্মতি না নিয়ে তাদের সম্পর্কে এই যে ছয় প্রকার জাতির শ্রেণিবিভাগ পূরণকাশ্যপ দ্বারা প্রজ্ঞাপ্ত হয়েছে; তা সত্যিই মূর্খ, অশিক্ষিত, অক্ষেত্রজ্ঞ ও অদক্ষজন কর্তৃকই প্রজ্ঞাপিত হয়েছে।</p>
<p><a class='ref sc' id='sc12' href='#sc12'>SC 12</a>হে আনন্দ, আমি ছয় প্রকার জাতির শ্রেণিবিন্যাস করছি। তা শ্রবণ করো; উত্তমরূপে মনোসংযোগ কর। ভাষণ করছি।’’</p>
<p><a class='ref sc' id='sc13' href='#sc13'>SC 13</a>“তথাস্তু, ভন্তে,” বলে আয়ুষ্মান আনন্দ ভগবানকে প্রত্যুত্তর দিলেন। অতঃপর ভগবান বলতে লাগলেন :</p>
<p><a class='ref sc' id='sc14' href='#sc14'>SC 14</a>“আনন্দ, ছয় প্রকার জাতি কী কী? যথা : এক্ষেত্রে কোনো কোনো জন কৃষ্ণজাতি হয়ে কৃষ্ণধর্ম প্রাপ্ত হয়। কোনো কোনো জন কৃষ্ণজাতি হয়েও শুক্লধর্ম প্রাপ্ত হয়। কোনো কোনো কৃষ্ণজাতির ব্যক্তি কৃষ্ণ ও শুক্লধর্ম প্রাপ্ত না হয়ে নির্বাণধর্মই প্রাপ্ত হয়। কেউ কেউ শুক্লজাতি হয়েও কৃষ্ণধর্ম প্রাপ্ত হয়। আবার, কেউ কেউ শুক্লজাতি হয়ে শুক্লধর্মই প্রাপ্ত হয় এবং কোনো কোনো জন শুক্লজাতি হয়েও কৃষ্ণ ও শুক্লধর্ম প্রাপ্ত না হয়ে নির্বাণধর্মই প্রাপ্ত হয়।</p>
<p><a class='ref sc' id='sc15' href='#sc15'>SC 15</a>আনন্দ, কিরূপে কোনো কোনো জন কৃষ্ণজাতির অন্তর্ভুক্ত হয়ে কৃষ্ণধর্ম প্রাপ্ত হয়?</p>
<p><a class='ref sc' id='sc16' href='#sc16'>SC 16</a>এক্ষেত্রে, আনন্দ, কোনো কোনো ব্যক্তি নীচকুলে; যথা : চণ্ডালকুলে, শিকারীকুলে, ঝুড়ি-রথ-নির্মাতাকুলে, ঝাড়ুদারের কুলে এবং দরিদ্রকুলে জন্মগ্রহণ করে, যেখানে অন্ন-পান ভোজন দুষ্প্রাপ্য এবং যেখানে অত্যন্ত কষ্টে খাদ্য ও বস্ত্র লাভ হয়। সে হয় দুর্বর্ণ, কুৎসিত, কদাকার, বহু রোগগ্রস্ত, কানা, হস্তহীন, খঞ্জ বা খোঁড়া ও পঙ্গু। সে অন্ন-পানীয়-বস্ত্র-যান-প্রসাদনী সামগ্রী, মালা, গন্ধ, শয্যা ও প্রদীপ প্রভৃতি লাভ করতে পারে না। সে কায়, বাক্য ও মনোদ্বারে পাপকর্ম <span class='add'>(দুশ্চরিত)</span> সম্পাদন করে। সে তদ্রূপ পাপকর্ম করে কায়ভেদে মৃত্যুর পর অপায়, দুর্গতি, বিনিপাত, নিরয়ে উৎপন্ন হয়। এরূপেই, আনন্দ, কৃষ্ণজাতি কৃষ্ণধর্ম প্রাপ্ত হয়।</p>
<p><a class='ref sc' id='sc17' href='#sc17'>SC 17</a>কিরূপে, আনন্দ, কোনো কোনো জন কৃষ্ণজাতির অন্তর্ভুক্ত হয়েও শুক্লধর্ম প্রাপ্ত হয়? এক্ষেত্রে, আনন্দ, কোনো কোনো ব্যক্তি নীচকুলে; যথা : চণ্ডালকুলে, শিকারীকুলে, ঝুড়ি-রথ-নির্মাতাকুলে, ঝাড়ুদারের কুলে এবং দরিদ্রকুলে জন্মগ্রহণ করে, যেখানে অন্ন-পান ভোজন দুষ্প্রাপ্য এবং যেখানে অত্যন্ত কষ্টে খাদ্য ও বস্ত্র লাভ হয়। সে হয় দুর্বর্ণ, কুৎসিত, কদাকার, বহু রোগগ্রস্ত, কানা, হস্তহীন, খঞ্জ বা খোঁড়া ও পঙ্গু। সে অন্ন-পানীয়-বস্ত্র-যান-প্রসাদনী সামগ্রী, মালা, গন্ধ, শয্যা ও প্রদীপ প্রভৃতি লাভ করতে পারে না। সে কায়, বাক্য ও মনোদ্বারে সদাচরণ করে। সে তদ্রূপ সদাচরণের ফলে কায়ভেদে মৃত্যুর পর সুগতি, স্বর্গলোকে উৎপন্ন হয়। এরূপেই, আনন্দ, কৃষ্ণ জাতি শুক্লধর্ম প্রাপ্ত হয়।</p>
<p><a class='ref sc' id='sc18' href='#sc18'>SC 18</a>কিরূপে, আনন্দ, কোনো কোনো জন কৃষ্ণজাতির অন্তর্ভুক্ত হয়েও কৃষ্ণ ও শুক্লধর্ম প্রাপ্ত না হয়ে নির্বাণধর্ম প্রাপ্ত হয়? এক্ষেত্রে, আনন্দ, কোনো কোনো ব্যক্তি নীচকুলে; যথা : চণ্ডালকুলে, শিকারীকুলে, ঝুড়ি-রথ-নির্মাতাকুলে, ঝাড়-দারের কুলে এবং দরিদ্রকুলে জন্মগ্রহণ করে, যেখানে অন্ন-পান ভোজন দুষ্প্রাপ্য এবং যেখানে অত্যন্ত কষ্টে খাদ্য ও বস্ত্র লাভ হয়। সে হয় দুর্বর্ণ, কুৎসিত, কদাকার। সে কেশশ্মশ্রূ মুণ্ডনপূর্বক কাষায়বস্ত্র পরিধান করে আগার হতে অনাগারিক প্রব্রজ্যায় প্রব্রজিত হয়। সে এরূপ প্রব্রজিত হয়ে পঞ্চ নীবরণ পরিত্যাগ করে। প্রজ্ঞার দ্বারা চিত্তের উপক্লেশকে দুর্বল করে চতুর্বিধ স্মৃতিপ্রস্থানে নিজ চিত্তকে সুপ্রতিষ্ঠিত করে। এবং বোধ্যঙ্গ , যথাযথভাবে ভাবনা করে কৃষ্ণ-শুক্লধর্ম প্রাপ্ত না হয়ে নির্বাণধর্মই প্রাপ্ত হয়। এরূপেই, আনন্দ, কৃষ্ণজাতি কৃষ্ণ ও শুক্লধর্ম প্রাপ্ত না হয়ে নির্বাণধর্ম প্রাপ্ত হয়।</p>
<p><a class='ref sc' id='sc19' href='#sc19'>SC 19</a>কিরূপে, আনন্দ, কোনো কোনো শুক্লজাতি কৃষ্ণধর্ম প্রাপ্ত হয়?</p>
<p><a class='ref sc' id='sc20' href='#sc20'>SC 20</a>এক্ষেত্রে, আনন্দ, কোনো কোনো ব্যক্তি উচ্চকুল; যথা : মহাসম্পদশালী, আঢ্য, মহাধনী, মহাভোগী, প্রভুত স্বর্ণ-রৌপ্য, বিত্ত-উপকরণ এবং ধন-ধান্যে পরিপূর্ণ ক্ষত্রিয়, ব্রা‏হ্মণ কিংবা গৃহপতিকুলে জন্মগ্রহণ করে। সে হয় অভিরূপ, দর্শনীয়, মনোরম, অতীব সুশ্রী। সে অন্ন-পানীয়, বস্ত্র, যান, মালা-গন্ধ, প্রসাদনী সামগ্রী, শয্যা ও প্রদীপ প্রভৃতি লাভ করে। কিন্তু, সে কায়, বাক্য ও মনের দ্বারা অসদাচরণ করে। ফলে সে কায়ভেদে মৃত্যুর পর অপায়, দুর্গতি, বিনিপাত, নিরয়ে উৎপন্ন হয়। এরূপেই, আনন্দ, শুক্লজাতি কৃষ্ণধর্ম প্রাপ্ত হয়।</p>
<p><a class='ref sc' id='sc21' href='#sc21'>SC 21</a>কিরূপে, আনন্দ, কোনো কোনো শুক্লজাতি শুক্লধর্ম প্রাপ্ত হয়?</p>
<p><a class='ref sc' id='sc22' href='#sc22'>SC 22</a>এক্ষেত্রে, আনন্দ, কোনো কোনো ব্যক্তি উচ্চকুল; যথা : মহাসম্পদশালী, আঢ্য, মহাধনী, মহাভোগী, প্রভুত স্বর্ণ-রৌপ্য, বিত্ত-উপকরণ এবং ধন-ধান্যে পরিপূর্ণ ক্ষত্রিয়, ব্রা‏হ্মণ কিংবা গৃহপতিকুলে জন্মগ্রহণ করে। সে হয় অভিরূপ, দর্শনীয়, মনোরম, অতীব সুশ্রী। সে অন্ন-পানীয়, বস্ত্র, যান, মালা-গন্ধ, প্রসাদনী সামগ্রী, শয্যা ও প্রদীপ লাভ করে। সে কায়, বাক্য ও মনোদ্বারে পুণ্যকর্মরূপ সদাচরণ করে। সে তদ্রূপ সদাচরণের ফলে কায়ভেদে মৃত্যুর পর সুগতি, স্বর্গলোকে উৎপন্ন হয়। এরূপেই, আনন্দ, শুক্লজাতি শুক্লধর্ম প্রাপ্ত হয়।</p>
<p><a class='ref sc' id='sc23' href='#sc23'>SC 23</a>কিরূপে, আনন্দ, কোনো কোনো ব্যক্তি শুক্লজাতির অন্তর্গত হয়েও কৃষ্ণ ও শুক্লধর্ম প্রাপ্ত না হয়ে নির্বাণধর্মই প্রাপ্ত হয়?</p>
<p><a class='ref sc' id='sc24' href='#sc24'>SC 24</a>এক্ষেত্রে, আনন্দ, কোনো কোনো ব্যক্তি উচ্চকুল; যথা : মহাসম্পদশালী, আঢ্য, মহাধনী, মহাভোগী, প্রভুত স্বর্ণ-রৌপ্য, বিত্ত-উপকরণ এবং ধন-ধান্যে পরিপূর্ণ ক্ষত্রিয়, ব্রা‏হ্মণ কিংবা গৃহপতিকুলে জন্মগ্রহণ করে। সে হয় অভিরূপ, দর্শনীয়, মনোরম, অতীব সুশ্রী। সে অন্ন-পানীয়, বস্ত্র, যান, মালা-গন্ধ, প্রসাদনী সামগ্রী, শয্যা ও প্রদীপ প্রভৃতি লাভ করে। সে কেশশ্মশ্রূ মুণ্ডনপূর্বক কাষায়বস্ত্র পরিধান করে আগার হতে অনাগারিক প্রব্রজ্যায় প্রব্রজিত হয়। সে এরূপ প্রব্রজিত হয়ে পঞ্চ নীবরণ পরিত্যাগ করে। প্রজ্ঞার দ্বারা চিত্তের উপক্লেশকে দুর্বল করে চতুর্বিধ স্মৃতিপ্রস্থানে নিজ চিত্তকে সুপ্রতিষ্ঠিত করে। এবং বোধ্যঙ্গ যথাযথভাবে ভাবনা করে কৃষ্ণ ও শুক্লধর্ম প্রাপ্ত না হয়ে নির্বাণধর্মই প্রাপ্ত হয়। আনন্দ, এই হচ্ছে ছয় প্রকার জাতির শ্রেণিবিন্যাস।”</p>
<p class='end'><a class='ref sc' id='sc25' href='#sc25'>SC 25</a>ষড়বিধ জাতি সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
