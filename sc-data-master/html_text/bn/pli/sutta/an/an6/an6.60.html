<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.60' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>মহাবর্গ</li>
</ul>
<h1 class='sutta'>৬.৬০. হস্তী সারিপুত্র সূত্র</h1>
</header>
<p><a class='ref sc' id='sc1' href='#sc1'>SC 1</a>আমি এরূপ শুনেছি, একসময় ভগবান বারাণসীর নিকটস্থ ঋষিপতনের মৃগদায়ে অবস্থান করছিলেন। সেই সময়ে বহু স্থবির ভিক্ষু আহারকৃত্য সমাপনের পর সভাগৃহে একত্রিত হওত অভিধর্ম বিষয়ে আলোচনা করছিলেন। তথায় আয়ুষ্মান চিত্তহস্তী সারিপুত্র সেই স্থবির ভিক্ষুদের অভিধর্মবিষয়ক আলোচনার মাঝে মাঝে বিঘ্নতা সৃষ্টি করছিলেন। অতঃপর আয়ুষ্মান মহাকোট্‌ঠিক আয়ুষ্মান চিত্তহস্তী সারিপুত্রকে এরূপ বললেন :</p>
<p><a class='ref sc' id='sc2' href='#sc2'>SC 2</a>“হে আয়ুষ্মান চিত্তহস্তী সারিপুত্র, স্থবির ভিক্ষুদের অভিধর্মবিষয়ক আলোচনার মধ্যে অন্তরায় করবেন না। ভিক্ষুদের কথা শেষ না হওয়া পর্যন্ত অপেক্ষা করুন” এরূপ বলা হলে আয়ুষ্মান চিত্তহস্তী সারিপুত্রের বন্ধুস্থানীয় ভিক্ষুরা আয়ুষ্মান মহাকোট্‌ঠিককে এরূপ বললেন :</p>
<p><a class='ref sc' id='sc3' href='#sc3'>SC 3</a>“হে আয়ুষ্মান মহাকোট্‌ঠিক, আয়ুষ্মান চিত্তহস্তী সারিপুত্রকে অবজ্ঞা করবেন না। তিনি অত্যন্ত পণ্ডিত। আয়ুষ্মান চিত্তহস্তী সারিপুত্র স্থবির ভিক্ষুগণের সাথে অভিধর্ম বিষয়ে আলোচনা করতে সক্ষম।”</p>
<p><a class='ref sc' id='sc4' href='#sc4'>SC 4</a>হে বন্ধুগণ, অপরের চিত্তের অবস্থা সম্পর্কে অজ্ঞাতজনের পক্ষে ইহা জানা অতীব কঠিন। এক্ষেত্রে, <span class='add'>(এই জগতে-অর্থকথা)</span> বন্ধুগণ, কোনো কোনো পুদ্গল বা ব্যক্তি যাবৎ শাস্তা কিংবা অন্য গুরুস্থানীয় সব্রহ্মচারীকে উপনিশ্রয় করে অবস্থান করেন তাবৎ তিনি বিনীতের বিনীত, বিনম্র হতেও বিনম্র এবং উপশান্তের ন্যায় শান্ত হন। পরে যখন তিনি শাস্তা এবং গুরুস্থানীয় সব্রহ্মচারীদের পরিত্যাগপূর্বক অন্য ভিক্ষু-ভিক্ষুণী, উপাসক-উপাসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc5' href='#sc5'>SC 5</a>উপমাস্বরূপ, বন্ধুগণ, মনে করো, শস্যভোজী গরু দড়ি দ্বারা শৃঙ্খলিত বা গোয়াল ঘরে অবরুদ্ধ হয়েছে। যদি কেউ মন্তব্য করে যে, ‘এই শস্যভোজী গরু এখন আর শস্য খেতে পারবে না।’ তবে কি তার মন্তব্য যথার্থ বলে প্রতীত হয়?</p>
<p><a class='ref sc' id='sc6' href='#sc6'>SC 6</a>“না বন্ধু।”</p>
<p><a class='ref sc' id='sc7' href='#sc7'>SC 7</a>“হে বন্ধুগণ, সত্যিই তদ্রূপ কারণ বিদ্যমান; যথা : সেই শস্যভোজী গরু শৃঙ্খল ছিন্ন করে কিংবা গোয়াল ঘর ভেঙে পুনরায় শস্যাদির ক্ষেত্রে গমন করবে। ঠিক তদ্রূপ, বন্ধুগণ, এই জগতে কোনো কোনো ব্যক্তি আছেন যিনি যাবৎ শাস্তা কিংবা অন্য গুরুস্থানীয় সব্রহ্মচারীকে উপনিশ্রয় করে অবস্থান করেন তাবৎ তিনি বিনীতের বিনীত, বিনম্র হতেও বিনম্র এবং উপশান্তের ন্যায় শান্ত হন। পরে যখন তিনি শাস্তা এবং গুরুস্থানীয় সব্রহ্মচারীদের পরিত্যাগপূর্বক অন্য ভিক্ষু-ভিক্ষুণী, উপাসক-উপাসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc8' href='#sc8'>SC 8</a>হে বন্ধুগণ, এই জগতে কোনো কোনো ব্যক্তি আছেন যিনি কামনা ও অকুশলধর্ম হতে পৃথক হয়ে বিতর্ক ও বিচার সহিত নির্জনতাজনিত প্রীতি-সুখমণ্ডিত প্রথম ধ্যান লাভ করে অবস্থান করেন। ‘আমি প্রথম ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপাসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc9' href='#sc9'>SC 9</a><span class='add'>(উপমাস্বরূপ)</span> বন্ধুগণ, মনে করো, বৃষ্টিদেব প্রচুর বর্ষণের মাধ্যমে চৌরাস্তার যাবতীয় ময়লারাশি অপসৃত করল এবং কাদা-আবিলতা পরিষ্কার করল। যদি কেউ তখন মন্তব্য করে যে, ‘অমুক চৌরাস্তায় আর ধূলি-ময়লা জমবে না।’ তবে কি তার মন্তব্য যথার্থ বলে প্রতীত হয়?”</p>
<p><a class='ref sc' id='sc10' href='#sc10'>SC 10</a>“না বন্ধু।”</p>
<p><a class='ref sc' id='sc11' href='#sc11'>SC 11</a>“হে বন্ধুগণ, সত্যিই সেই চৌরাস্তায় মানুষ কিংবা গরু যাতায়ত করবে অথবা রৌদ্র-বাতাস রাস্তার আর্দ্রতা নিঃশেষিত করবে, এরূপ কারণ বিদ্যমান। ফলে রাস্তাটি পুনরায় ধূলি-ময়লাপূর্ণ হবে। ঠিক তদ্রূপ, বন্ধুগণ, এই জগতে কোনো কোনো ব্যক্তি আছেন যিনি কামনা ও অকুশলধর্ম হতে পৃথক হয়ে বিতর্ক ও বিচার সহিত নির্জনতাজনিত প্রীতি-সুখমণ্ডিত প্রথম ধ্যান লাভ করে অবস্থান করেন। ‘আমি প্রথম ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপাসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc12' href='#sc12'>SC 12</a>হে বন্ধুগণ, এই জগতে কোনো কোনো ব্যক্তি আছেন যিনি বিতর্ক ও বিচার প্রশমিত করে অধ্যাত্মিক সম্প্রসাদ ও একাগ্রতাযুক্ত অবিতর্ক ও বিচারবিহীন সমাধিজনিত প্রীতি-সুখসমন্বিত দ্বিতীয় ধ্যান লাভ করে অবস্থান করেন। ‘আমি দ্বিতীয় ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপাসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc13' href='#sc13'>SC 13</a><span class='add'>(উপমাস্বরূপ)</span> বন্ধুগণ, মনে করো, গ্রাম বা নিগমের অনতিদূরে বৃহৎ জলাশয় আছে। তথায় বৃষ্টিদেব এমন ভারি বর্ষণ করল যাতে পাড়স্থ শামুক-ঝিনুক, নুড়ি-কঙ্কর সমস্তই পানির নিম্নাভিমুখী টানে জলাশয়ে তলিয়ে গেল। তখন যদি কেউ মন্তব্য করে যে, ‘অমুক জলাশয়ে আর শামুক-ঝিনুক কিংবা নুড়ি-কঙ্কর দেখা যাবে না।’ তবে কি তার মন্তব্য যথার্থই হয়?”</p>
<p><a class='ref sc' id='sc14' href='#sc14'>SC 14</a>“না বন্ধু।”</p>
<p><a class='ref sc' id='sc15' href='#sc15'>SC 15</a>“হে বন্ধুগণ, সত্যিই সেই জলাশয়ে গমনপূর্বক মানুষ বা গরু জল পান করবে অথবা বাতাস-রৌদ্র জলাশয়ের আর্দ্রতা কমিয়ে আনবে, এরূপ কারণ বিদ্যমান। ফলে পুনরায় জলাশয়ে শামুক-ঝিনুক কিংবা নুড়ি-কঙ্কর দৃষ্ট হবে। ঠিক সেরূপই বন্ধুগণ, এই জগতে কোনো কোনো ব্যক্তি আছেন যিনি বিতর্ক ও বিচার প্রশমিত করে আধ্যাত্মিক সম্প্রসাদ ও একাগ্রতাযুক্ত অবিতর্ক ও বিচারবিহীন সমাধিজনিত প্রীতি-সুখসমন্বিত দ্বিতীয় ধ্যান লাভ করে অবস্থান করেন। ‘আমি দ্বিতীয় ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপাসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc16' href='#sc16'>SC 16</a>হে বন্ধুগণ, এই জগতে কোনো কোনো ব্যক্তি আছেন যিনি প্রীতিতে বিরাগ উৎপন্ন হওয়ায় উপেক্ষাশীল হয়ে অবস্থান করেন এবং স্মৃতিমান ও সম্প্রজ্ঞাত হয়ে কায়িক সুখ অনুভব করেন। যে ধ্যানস্তরে উপনীত হলে আর্যগণ ‘উপেক্ষক, স্মৃতিমান, সুখবিহারী’ বলে অভিহিত করেন, সেই তৃতীয় ধ্যান লাভ করে অবস্থান করেন। ‘আমি তৃতীয় ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc17' href='#sc17'>SC 17</a><span class='add'>(উপমাস্বরূপ)</span> বন্ধুগণ, মনে করো, উত্তম খাদ্য খেয়েছে এমন ব্যক্তিকে বিগত সন্ধ্যার বাসি খাদ্য আকৃষ্ট করতে পারে না। তখন যদি কেউ বলে যে, ‘অমুক ব্যক্তিকে আর আহারাদি আকৃষ্ট করতে পারবে না’। তবে কি সেই মন্তব্য যথার্থ বলে প্রতীত হয়?”</p>
<p><a class='ref sc' id='sc18' href='#sc18'>SC 18</a>“না বন্ধু।”</p>
<p><a class='ref sc' id='sc19' href='#sc19'>SC 19</a>হে বন্ধুগণ, সত্যিই এরূপ কারণ বিদ্যমান যে, উত্তম খাদ্যভোজী ব্যক্তির যাবৎ ভুক্ত খাদ্য পরিপাক না হয়, তাবৎ অন্য খাদ্যে সে আকৃষ্ট হয় না। কিন্তু যখন তার ভুক্ত খাদ্যরস নিঃশেষিত হয়ে পরে তখনই তার অন্য খাদ্যে আকৃষ্টতা সৃষ্টি হয়। ঠিক তদ্রূপই, বন্ধুগণ, এই জগতে কোনো কোনো ব্যক্তি আছেন প্রীতিতে বিরাগ উৎপন্ন হওয়ায় উপেক্ষাশীল হয়ে অবস্থান করেন এবং স্মৃতিমান ও সম্প্রজ্ঞাত হয়ে কায়িক সুখ অনুভব করেন। যে ধ্যানস্তরে উপনীত হলে আর্যগণ ‘উপেক্ষক, স্মৃতিমান, সুখবিহারী’ বলে অভিহিত করেন, সেই তৃতীয় ধ্যান লাভ করে অবস্থান করেন। ‘আমি তৃতীয় ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc20' href='#sc20'>SC 20</a>হে বন্ধুগণ, এই জগতে কোনো কোনো ব্যক্তি আছেন যার শারীরিক সুখ ও দুঃখ প্রহাণের পূর্বেই মানসিক সৌমনস্য ও দৌর্মনস্য অস্তগত হয় এবং তিনি সেই না-সুখ, না-দুঃখরূপ উপেক্ষা-স্মৃতি-পরিশুদ্ধি নামক চতুর্থ ধ্যান লাভ করে অবস্থান করেন। ‘আমি চতুর্থ ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc21' href='#sc21'>SC 21</a><span class='add'>(উপমাস্বরূপ)</span> বন্ধুগণ, মনে করো, পর্বতের সংকীর্ণ উপত্যকায় বায়ু ও ঢেউহীন হ্রদ আছে। তখন যদি কেউ মন্তব্য করে যে, ‘অমুক হ্রদে আর ঢেউ সৃষ্টি হবে না’। তবে কি তার মন্তব্য যথার্থই হয়?”</p>
<p><a class='ref sc' id='sc22' href='#sc22'>SC 22</a>“না বন্ধু,”</p>
<p><a class='ref sc' id='sc23' href='#sc23'>SC 23</a>“হে বন্ধুগণ, সত্যি এমন কারণ বিদ্যমান, যাতে পূর্বদিক হতে প্রচণ্ড ঝড়ো বৃষ্টি আসে। তাতে সেই হ্রদে ঢেউয়ের সৃষ্টি হয়। এমনকি পশ্চিম, উত্তর ও দক্ষিণ দিক হতেও প্রচণ্ড ঝড়ো বৃষ্টি আসে। তার ফলে সেই হ্রদে ঢেউয়ের সৃষ্টি হয়। ঠিক তদ্রূপ, বন্ধুগণ, এই জগতে কোনো কোনো ব্যক্তি আছেন যার শারীরিক সুখ ও দুঃখ প্রহাণের পূর্বেই মানসিক সৌমনস্য ও দৌর্মনস্য অস্তগত হয় এবং তিনি সেই না-সুখ, না-দুঃখরূপ উপেক্ষা-স্মৃতি-পরিশুদ্ধি নামক চতুর্থ ধ্যান লাভ করে অবস্থান করেন। ‘আমি চতুর্থ ধ্যানলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc24' href='#sc24'>SC 24</a>“বন্ধুগণ, এই জগতে এমন ব্যক্তি আছেন, যিনি সর্ববিধ নিমিত্তে অমনোযোগহেতু নিমিত্তহীন চিত্ত-সমাধি লাভ করে অবস্থান করেন। ‘আমি নিমিত্তহীন চিত্ত-সমাধিলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc25' href='#sc25'>SC 25</a><span class='add'>(উপমাস্বরূপ)</span> বন্ধুগণ, মনে করো, রাজা কিংবা রাজার মহা-আমাত্য চতুরঙ্গী সৈন্য পরিবৃত হয়ে গন্তব্যের অর্ধপথে উপনীত হলেন। অতঃপর অন্যতর বনষণ্ডে একরাত্রি অবস্থানের জন্য স্থিত হলেন। তথায় হস্তী, অশ্ব, রথ, পদাতিক সৈন্যবাহিনী এবং ভেরী, ঢোল ও বাদ্য-শঙ্খের শব্দের দরুন ঝিঁ ঝিঁ পোকাঁর শব্দ অন্তর্হিত হলো। তখন যদি কোনো ব্যক্তি বলে যে, ‘অমুক বনে আর ঝিঁ ঝিঁ পোকাঁর শব্দ শোনা যাবে না।’ তবে কি তার বাক্য যথার্থ বলে প্রতীত হয়?”</p>
<p><a class='ref sc' id='sc26' href='#sc26'>SC 26</a>“না বন্ধু।”</p>
<p><a class='ref sc' id='sc27' href='#sc27'>SC 27</a>“বন্ধুগণ, সত্যিই সেই রাজা কিংবা রাজ আমাত্য যদি সেই বনষ- হতে প্রস্থান করে, তাহলে পুনরায় ঝিঁ ঝিঁ পোকাঁর শব্দ শ্রুত হবে, এরূপ কারণ বিদ্যমান। ঠিক তদ্রূপ, বন্ধুগণ, এই জগতে এমন ব্যক্তি আছেন, যিনি সর্ববিধ নিমিত্তে অমনোযোগহেতু নিমিত্তহীন চিত্ত-সমাধি লাভ করে অবস্থান করেন। ‘আমি নিমিত্তহীন চিত্ত-সমাধিলাভী’ এরূপ চিন্তা করে তিনি ভিক্ষু-ভিক্ষুণী, উপাসক-উপসিকা, রাজা, রাজ-মহামাত্য, তীর্থিয় এবং তীর্থিয় শ্রাবকদের সাথে সংসর্গিত হয়ে অবস্থান করেন। সংসর্গতা, ঘনিষ্ঠতা, বহুজনের সাথে পরিচিত হওয়া এবং বাজে আলাপে অনুযুক্ত হয়ে অবস্থানের দরুন রাগ-আসক্তি তার চিত্তকে সর্বদা ধ্বংসের দিকে নিয়ে যায়। ফলে তিনি সেরূপ চিত্তের দরুন শিক্ষা প্রত্যাখ্যান করে হীন গার্হস্থ্যজীবনে প্রত্যাবর্তন করেন।</p>
<p><a class='ref sc' id='sc28' href='#sc28'>SC 28</a>অতঃপর আয়ুষ্মান চিত্তহস্তী সারিপুত্র অপর সময়ে শিক্ষা প্রত্যাখ্যান করে হীন গার্হস্থ্যজীবনে ফিরে গেলেন। তারপর চিত্তহস্তী সারিপুত্রের বন্ধুস্থানীয় ভিক্ষুরা আয়ুষ্মান মহাকোট্‌ঠিকের নিকট উপস্থিত হলেন। উপস্থিত হয়ে আয়ুষ্মান মহাকোট্‌ঠিককে এরূপ বললেন :</p>
<p><a class='ref sc' id='sc29' href='#sc29'>SC 29</a>“আয়ুষ্মান মহাকোট্‌ঠিক, আপনি কী নিজের চিত্ত দ্বারা চিত্তহস্তী সারিপুত্রের চিত্ত <span class='add'>(মানসিক অবস্থা)</span> জ্ঞাত, বিদিত ছিলেন; যথা : ‘চিত্তহস্তী সারিপুত্র এই এই সমাপত্তি <span class='add'>(ধ্যানস্তর)</span> লাভী; কিন্তু সে শিক্ষা পরিত্যাগ করে হীন গৃহাশ্রমে ফিরে যাবে’? কিংবা দেবগণ কী আপনাকে বলেছেন যে, ‘ভন্তে, চিত্তহস্তী সারিপুত্র এই এই সমাপত্তি <span class='add'>(ধ্যানস্তর)</span>-লাভী; কিন্তু সে শিক্ষা পরিত্যাগ করে হীন গৃহাশ্রমে ফিরে যাবে’?”</p>
<p><a class='ref sc' id='sc30' href='#sc30'>SC 30</a>“হে বন্ধুগণ, আমি নিজ চিত্ত দ্বারা চিত্তহস্তী সারিপুত্রের চিত্ত জ্ঞাত ছিলাম; যথা : এই এই সমাপত্তিলাভী হলেও চিত্তহস্তী সারিপুত্র শিক্ষা পরিত্যাগপূর্বক হীনজীবনে ফিরে যাবে। অধিকন্তু, দেবগণও আমাকে জানিয়েছিলেন যে, ‘ভন্তে, চিত্তহস্তী সারিপুত্র এই এই সমাপত্তিলাভী, কিন্তু সে শিক্ষা পরিত্যাগপূর্বক হীন গার্হস্থ্যজীবনে ফিরে যাবে।’”</p>
<p><a class='ref sc' id='sc31' href='#sc31'>SC 31</a>“অতঃপর চিত্তহস্তী সারিপুত্রের বন্ধু স্থানীয় ভিক্ষুবৃন্দ ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট হয়ে সেই ভিক্ষুরা ভগবানকে এরূপ বললেন :</p>
<p><a class='ref sc' id='sc32' href='#sc32'>SC 32</a>“ভন্তে, চিত্তহস্তী সারিপুত্র এই এই সমাপত্তিলাভী; কিন্তু শিক্ষা পরিত্যাগপূর্বক হীন গৃহীজীবনে ফিরে গেছেন।”</p>
<p><a class='ref sc' id='sc33' href='#sc33'>SC 33</a>“হে ভিক্ষুগণ, অচিরেই চিত্তহস্তী সারিপুত্র নৈস্ক্রম্যের <span class='add'>(প্রব্রজ্যাজীবনের)</span> গুণ স্মরণ করবে।”</p>
<p><a class='ref sc' id='sc34' href='#sc34'>SC 34</a>অতঃপর চিত্তহস্তী সারিপুত্র অচিরেই পুনঃ কেশশ্মশ্রূ মুণ্ডন করে, কাষায়বস্ত্র পরিধান করে আগার হতে অনাগারিক প্রব্রজ্যায় প্রব্রজ্যিত হলেন। তারপর আয়ুষ্মান চিত্তহস্তী সারিপুত্র একাকী, ধ্যানপরায়ণ, অপ্রমত্ত, বীর্যবান ও তদ্গত চিত্তে অবস্থান করতে করতে অচিরেই যার জন্য কুলপুত্রগণ সম্যকরূপে আগার হতে অনাগারিক প্রব্রজ্যা গ্রহণ করেন; সেই অনুত্তর ব্রহ্মচর্যাবসান ইহজীবনেই স্বয়ং অভিজ্ঞা দ্বারা সাক্ষাৎ করে, প্রাপ্ত হয়ে বাস করতে লাগলেন। তিনি বুঝতে পারলেন, ‘জন্ম ক্ষীণ হয়েছে, ব্রহ্মচর্যব্রত উদ্‌যাপিত হয়েছে, করণীয় কৃত হয়েছে এবং আসব ক্ষয়ের নিমিত্ত আর অন্য কোনো করণীয় নাই।’ আয়ুষ্মান চিত্তহস্তী সারিপুত্র অন্যতর অর্হৎ হলেন।</p>
<p class='end'><a class='ref sc' id='sc35' href='#sc35'>SC 35</a>হস্তী সারিপুত্র সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
