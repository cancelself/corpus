<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.54' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>ধার্মিক বর্গ</li>
</ul>
<h1 class='sutta'>৬.৫৪. ধার্মিক সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান রাজগৃহের নিকটস্থ গৃধ্রকূট পর্বতে অবস্থান করছিলেন। সে-সময় আয়ুষ্মান ধার্মিক সমগ্র জাতিভূমিতে সাতটি আবাসে আবাসিকরূপে অবস্থান করছিলেন। তথায় আয়ুষ্মান ধার্মিক বাক্যতুণ্ড দ্বারা আগন্তুক ভিক্ষুদেরকে গালাগালি দিতেন, বিরক্ত করতেন, খোঁচা দিতেন এবং রাগান্বিত করতেন। সেই আগন্তুক ভিক্ষুরা আয়ুষ্মান ধার্মিক কর্তৃক বাক্য দ্বারা তিরস্কৃত, নিন্দিত, বিরক্ত, ক্ষুব্ধ এবং রাগান্বিত হয়ে সেই আবাস হতে প্রস্থান করতেন, তথায় না থেকে একেবারে চলে যেতেন।</p>
<p><a class='ref sc' id='sc2' href='#sc2'>SC 2</a>অতঃপর জাতিভূমির উপাসকদের এরূপ চিন্তা হলো : ‘আমরা ভিক্ষুসংঘকে চীবর, পিণ্ডপাত, শয্যাসন, গ্লান প্রত্যয় এবং প্রয়োজনীয় দ্রব্যাদি দ্বারা পূজা করি। অথচ আগন্তুক ভিক্ষুরা আবাসে অবস্থান না করে পরিত্যাগপূর্বক চলে যান। কী হেতু, কী কারণে আগন্তুক ভিক্ষুরা আবাসে অবস্থান না করে পরিত্যাগপূর্বক চলে যান?’ অতঃপর জাতিভূমির উপাসকদের পুনঃ এরূপ চিন্তার উদ্রেক হলো : ‘এই আয়ুষ্মান ধার্মিক বাক্যতুণ্ড দ্বারা আগন্তুক ভিক্ষুদের গালাগালি করেন, বিরক্ত করেন, খোঁচা দেন এবং রাগান্বিত করেন। নিশ্চয়ই আয়ুষ্মান ধার্মিক কর্তৃক বাক্যতুণ্ড দ্বারা সেই আগন্তুক ভিক্ষুরা তিরস্কৃত, নিন্দিত, বিরক্ত, ক্ষুব্ধ এবং রাগান্বিত হয়ে আবাসে অবস্থান না করে পরিত্যাগপূর্বক চলে যান। তাহলে আমরা নিশ্চয়ই আয়ুষ্মান ধার্মিককে নির্বাসিত করব।’</p>
<p><a class='ref sc' id='sc3' href='#sc3'>SC 3</a>তারপর জাতিভূমি উপাসকেরা আয়ুষ্মান ধার্মিকের নিকট উপস্থিত হলেন। উপস্থিত হয়ে আয়ুষ্মান ধার্মিককে বললেন, ‘ভন্তে, আয়ুষ্মান ধার্মিক, আপনি এই আবাস হতে প্রস্থান করুন। আপনার এখানে অবস্থান করার প্রয়োজন নেই।’ অতঃপর আয়ুষ্মান ধার্মিক সেই আবাস হতে অন্য আবাসে গমন করলেন। তথায়ও আয়ুষ্মান ধার্মিক বাক্যতুণ্ড দ্বারা আগন্তুক ভিক্ষুদের গালাগালি দিতেন, বিরক্ত করতেন, খোঁচা দিতেন এবং রাগান্বিত করতেন। সেই আগন্তুক ভিক্ষুরা আয়ুষ্মান ধার্মিক কর্তৃক বাক্য দ্বারা তিরস্কৃত, নিন্দিত, বিরক্ত, ক্ষুব্ধ এবং রাগান্বিত হয়ে সেই আবাস হতে প্রস্থান করতেন, তথায় না থেকে একেবারে চলে যেতেন।</p>
<p><a class='ref sc' id='sc4' href='#sc4'>SC 4</a>অতঃপর জাতি ভূমির উপাসকদের এরূপ চিন্তা হলো : ‘আমরা ভিক্ষুসংঘকে চীবর, পিণ্ডপাত, শয্যাসন, গ্লান প্রত্যয় এবং প্রয়োজনীয় দ্রব্যাদি দ্বারা পূজা করি। অথচ আগন্তুক ভিক্ষুরা আবাসে অবস্থান না করে পরিত্যাগপূর্বক চলে যান। কী হেতু, কী কারণে আগন্তুক ভিক্ষুরা আবাসে অবস্থান না করে পরিত্যাগপূর্বক চলে যান?’ অতঃপর জাতিভূমির উপাসকদের পুনঃ এরূপ চিন্তার উদ্রেক হলো : ‘এই আয়ুষ্মান ধার্মিক বাক্যতুণ্ড দ্বারা আগন্তুক ভিক্ষুদের গালাগালি করেন, বিরক্ত করেন, খোঁচা দেন এবং রাগান্বিত করেন। নিশ্চয়ই আয়ুষ্মান ধার্মিক কর্তৃক বাকতু- দ্বারা সেই আগন্তুক ভিক্ষুরা তিরস্কৃত, নিন্দিত, বিরক্ত, ক্ষুব্ধ এবং রাগান্বিত হয়ে আবাসে অবস্থান না করে পরিত্যাগপূর্বক চলে যান। তাহলে আমরা অবশ্যই আয়ুষ্মান ধার্মিককে নির্বাসিত করব।’</p>
<p><a class='ref sc' id='sc5' href='#sc5'>SC 5</a>তারপর জাতিভূমির উপাসকেরা আয়ুষ্মান ধার্মিকের নিকট উপস্থিত হলেন। উপস্থিত হয়ে আয়ুষ্মান ধার্মিককে বললেন, ‘ভন্তে, আয়ুষ্মান ধার্মিক, আপনি এই আবাস হতে প্রস্থান করুন। আপনার এখানে অবস্থান করার প্রয়োজন নেই।’ অতঃপর আয়ুষ্মান ধার্মিক সেই আবাস হতে অন্য আবাসে গমন করলেন। তথায়ও আয়ুষ্মান ধার্মিক বাক্যতুণ্ড দ্বারা আগন্তুক ভিক্ষুদের গালাগালি দিতেন, বিরক্ত করতেন, খোঁচা দিতেন এবং রাগান্বিত করতেন। সেই আগন্তুক ভিক্ষুরা আয়ুষ্মান ধার্মিক কর্তৃক বাক্য দ্বারা তিরস্কৃত, নিন্দিত, বিরক্ত, ক্ষুব্ধ এবং রাগান্বিত হয়ে সেই আবাস হতে প্রস্থান করতেন, তথায় না থেকে একেবারে চলে যেতেন।</p>
<p><a class='ref sc' id='sc6' href='#sc6'>SC 6</a>অতঃপর জাতিভূমির উপাসকদের এরূপ চিন্তা উৎপন্ন হলো : ‘আমরা ভিক্ষুসংঘকে চীবর, পিণ্ডপাত, শয্যাসন, গ্লান প্রত্যয় এবং প্রয়োজনীয় দ্রব্যাদি দ্বারা পূজা করি। অথচ আগন্তুক ভিক্ষুরা আবাসে অবস্থান না করে পরিত্যাগপূর্বক চলে যান। কী হেতু, কী কারণে আগন্তুক ভিক্ষুরা আবাসে অবস্থান না করে পরিত্যাগপূর্বক চলে যান?’ অতঃপর জাতিভূমির উপাসকদের পুনঃ এরূপ চিন্তার উদ্রেক হলো : ‘এই আয়ুষ্মান ধার্মিক বাক্যতুণ্ড দ্বারা আগন্তুক ভিক্ষুদের গালাগালি করেন, বিরক্ত করেন, খোঁচা দেন এবং রাগান্বিত করেন। নিশ্চয়ই আয়ুষ্মান ধার্মিক কর্তৃক বাক্যতুণ্ড দ্বারা সেই আগন্তুক ভিক্ষুরা তিরস্কৃত, নিন্দিত, বিরক্ত, ক্ষুব্ধ এবং রাগান্বিত হয়ে আবাসে অবস্থান না করে পরিত্যাগপূর্বক চলে যান। তাহলে আমরা অবশ্যই আয়ুষ্মান ধার্মিককে সমগ্র জাতিভূমির সাতটি আবাস হতেই নির্বাসিত করব।’</p>
<p><a class='ref sc' id='sc7' href='#sc7'>SC 7</a>তারপর জাতিভূমির উপাসকেরা আয়ুষ্মান ধার্মিকের নিকট উপস্থিত হলেন। উপস্থিত হয়ে আয়ুষ্মান ধার্মিককে এরূপ বললেন, ‘ভন্তে, আয়ুষ্মান ধার্মিক, আপনি সমগ্র জাতিভূমির সাতটি আবাস হতে অন্যত্র চলে যান। আপনার এখানে বাস করার কোনো প্রয়োজন নেই।’ অতঃপর আয়ুষ্মান ধার্মিকের এরূপ চিত্তোদয় হলো : ‘জাতিভূমির উপাসকদের দ্বারা সমগ্র জাতিভূমির সাতটি আবাস হতেই আমি নির্বাসিত হয়েছি। আমি এখন কোথায় যাব?’ তারপর পুনঃ তার এরূপ চিন্তা হলো : ‘তাহলে আমি যেখানে ভগবান অবস্থান করছেন সেখানেই যাই।’</p>
<p><a class='ref sc' id='sc8' href='#sc8'>SC 8</a>অতঃপর আয়ুষ্মান ধার্মিক পাত্র-চীবর নিয়ে রাজগৃহের উদ্দেশ্যে প্রস্থান করলেন। অচিরেই রাজগৃহের গৃধ্রকূট পর্বতে অবস্থানরত ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একপাশে বসলেন। একপাশে উপবেশনের পর আয়ুষ্মান ধার্মিককে ভগবান বললেন :</p>
<p><a class='ref sc' id='sc9' href='#sc9'>SC 9</a>“হে ব্রা‏হ্মণ ধার্মিক, তুমি এখন কোথা হতে আসছ?”</p>
<p><a class='ref sc' id='sc10' href='#sc10'>SC 10</a>“ভন্তে, জাতিভূমির উপাসকদের দ্বারা সমগ্র জাতিভূমির সাতটি আবাস হতেই আমি নির্বাসিত হয়েছি।”</p>
<p><a class='ref sc' id='sc11' href='#sc11'>SC 11</a>“সত্যিই কী ব্রা‏হ্মণ ধার্মিক, তারা সেখান সেখান হতে তোমাকে নির্বাসিত করল, আর সেই তুমি তাদের দ্বারা সেখান সেখান হতে নির্বাসিত হয়ে আমার কাছেই আসলে! ব্রা‏‏হ্মণ ধার্মিক, অতীতে সামুদ্রিক বণিকেরা দিসাকাক সাথে নিয়ে জাহাজযোগে সমুদ্রপথে যেতেন। তারা তীর নির্ণয় করতে না পারলে সঙ্গে আনীত দিসা-কাকটিকে দিক নির্ণয়ের জন্য আকাশে ছেড়ে দিত। সেই পাখিটি পূর্ব, পশ্চিম, উত্তর, দক্ষিণ এবং ঊর্ধ্ব ও অনুদিকে গমন করে যদি অনতিদূরে তীর দেখতে পায়, তবে সেদিকেই গমন করে। আর যদি পাখিটি অনতিদূরে তীর দেখতে না পায়, তাহলে জাহাজেই ফিরে আসতো। ঠিক এরূপেই, ব্রা‏‏হ্মণ ধার্মিক, তাদের দ্বারা সেখান হতে নির্বাসিত হয়ে তুমি আমার নিকট উপনীত হয়েছ।</p>
<p><a class='ref sc' id='sc12' href='#sc12'>SC 12</a>ব্রা‏হ্মণ ধার্মিক, অতীতে রাজা কোরব্য -এর সুপ্রতিষ্ঠ নামক পঞ্চশাখাযুক্ত, শীতল ছায়াসম্পন্ন, মনোরম নিগ্রোধ বৃক্ষরাজ ছিল। ব্রা‏‏হ্মণ ধার্মিক, নিগ্রোধ বৃক্ষরাজ সুপ্রতিষ্ঠ-এর শাখা-প্রশাখার বিস্তৃতি ছিল বার যোজন এবং মূলের পরিধি ছিল পাঁচ যোজন। এর সুবৃহৎ ফলগুলো ছিল হাড়ি সদৃশ পাত্রের ন্যায়। সেই নিগ্রোধ বৃক্ষরাজ সুপ্রতিষ্ঠ-এর এক অংশ অন্তঃপুরবাসিনীদের সাথে রাজা পরিভোগ করতেন, এক অংশ সেনারা, অন্য অংশ নগর ও গ্রাম্য জনগণেরা, আরেক অংশ শ্রমণ-ব্রা‏হ্মণেরা এবং অপর অংশ পশু-পক্ষীরা পরিভোগ করত। ব্রা‏‏হ্মণ ধার্মিক, নিগ্রোধ বৃক্ষরাজ সুপ্রতিষ্ঠ-এর কোনো ফলই রক্ষিত হতো না এবং এর ফলসমূহে অন্য কেউ হিংসাও করতো না।</p>
<p><a class='ref sc' id='sc13' href='#sc13'>SC 13</a>অতঃপর, ব্রা‏‏হ্মণ ধার্মিক, একদিন জনৈক ব্যক্তি নিগ্রোধ বৃক্ষরাজ সুপ্রতিষ্ঠ-এর ফল প্রয়োজন মতো খেয়ে একটি শাখা ভেঙ্গে চলে গেল। এতে সুপ্রতিষ্ঠ বৃক্ষের অধিষ্ঠাতা দেবতার এরূপ চিন্তার উদয় হলো : ‘সত্যিই তা আশ্চর্যজনক, অত্যন্ত অদ্ভুত! এ কেমন পাপী-মানুষ। নিগ্রোধ সুপ্রতিষ্ঠ-এর ফল কণ্ঠপূর্ণ করে খেয়ে শাখা ভেঙ্গে চলে গেল। নিশ্চয়ই, নিগ্রোধ বৃক্ষরাজ সুপ্রতিষ্ঠ আর ফল না দিক।</p>
<p><a class='ref sc' id='sc14' href='#sc14'>SC 14</a>তারপর, ব্রা‏হ্মণ ধার্মিক, রাজা কোরব্য দেবরাজ ইন্দ্রের নিকট উপস্থিত হলেন। উপস্থিত হয়ে দেবরাজ ইন্দ্রকে বললেন, হে প্রভু, আপনি জানেন কী নিগ্রোধ বৃক্ষরাজ সুপ্রতিষ্ঠ আর ফল দিচ্ছে না?’ অতঃপর, ব্রা‏হ্মণ দেবরাজ ইন্দ্র এমন ঋদ্ধিশক্তি প্রয়োগ করলেন, যার ফলে অত্যধিক বাতাস ও বৃষ্টি এসে নিগ্রোধ বৃক্ষরাজ সুপ্রতিষ্ঠকে অভিভূত করলো, সমূলে উৎপাটিত করল। অতঃপর, ব্রা‏‏হ্মণ ধার্মিক, নিগ্রোধ বৃক্ষরাজ সুপ্রতিষ্ঠ-এর অধিষ্ঠাতা দেবতা দুঃখী, দুর্মনা হয়ে অশ্রুমুখে কাঁদতে কাঁদতে একপাশে দাড়িয়ে রইল।</p>
<p><a class='ref sc' id='sc15' href='#sc15'>SC 15</a>তারপর, ব্রা‏হ্মণ ধার্মিক, দেবরাজ ইন্দ্র নিগ্রোধ বৃক্ষরাজ সুপ্রতিষ্ঠ-এর অধিষ্ঠাতা দেবতার নিকট উপস্থিত হলেন। উপস্থিত হয়ে তাকে এরূপ বললেন :</p>
<p><a class='ref sc' id='sc16' href='#sc16'>SC 16</a>“হে দেবতা, তুমি কী কারণে দুঃখী, দুর্মনা হয়ে অশ্রুমুখে কাঁদতে কাঁদতে একপাশে দাঁড়িয়ে আছো?’</p>
<p><a class='ref sc' id='sc17' href='#sc17'>SC 17</a>‘হে প্রভু, এক শক্তিশালী ঝড়ো বাতাস এসে আমার ভবনটিকে সমূলে উৎপাটিত করেছে।’</p>
<p><a class='ref sc' id='sc18' href='#sc18'>SC 18</a>হে দেবতা, তুমি কী বৃক্ষধর্মে স্থিত ছিলে, যার পরও অত্যধিক ঝড়ো বাতাসে তোমার ভবনটিকে পরাস্ত করে সমূলে উৎপাটিত করেছে?’</p>
<p><a class='ref sc' id='sc19' href='#sc19'>SC 19</a>‘প্রভু, বৃক্ষ কিরূপে বৃক্ষধর্মে স্থিত হয়?’</p>
<p><a class='ref sc' id='sc20' href='#sc20'>SC 20</a>‘এক্ষেত্রে, হে দেবতা, বৃক্ষমূল সংগ্রাহকেরা মূল, বাকল সংগ্রাহকেরা বাকল, পাতা সংগ্রহকারীরা পাতা, পুষ্পচয়নকারীরা পুষ্প এবং ফল সংগ্রাহকেরা ফল সংগ্রহ করে। সেহেতু অধিষ্ঠাতা দেবতার কোনো করণীয় নেই এবং তৎদরুন নিরানন্দিত ও দুঃখী হওয়া অনুচিত। এরূপেই, হে দেবতা, বৃক্ষধর্মে একটি বৃক্ষ স্থিত হয়।</p>
<p><a class='ref sc' id='sc21' href='#sc21'>SC 21</a>‘হে প্রভু, তাহলে বৃক্ষধর্মে আমার অস্থিতির জন্যই অত্যধিক ঝড়ো বাতাস এসে আমার ভবনটিকে পরাস্ত করে সমূলে উৎপাটিত করেছে।’</p>
<p><a class='ref sc' id='sc22' href='#sc22'>SC 22</a>‘হে দেবতা, যদি তুমি বৃক্ষধর্মে স্থিত হও তবে তোমার ভবন পূর্বের ন্যায় হবে।’</p>
<p><a class='ref sc' id='sc23' href='#sc23'>SC 23</a>‘প্রভু, আমি বৃক্ষধর্মে স্থিত হবো। আমার ভবন পূর্বের ন্যায় হোক।’</p>
<p><a class='ref sc' id='sc24' href='#sc24'>SC 24</a>তারপর, ব্রা‏হ্মণ ধার্মিক, দেবরাজ ইন্দ্র পুনঃ সেরূপ ঋদ্ধিশক্তি প্রয়োগ করল। যদ্দরুন অত্যধিক ঝড়ো-বাতাস এসে নিগ্রোধ বৃক্ষরাজ সুপ্রতিষ্ঠকে উত্তোলন করে পূর্বের স্থানে স্থাপন করল। ব্রা‏হ্মণ ধার্মিক, এরূপেই তুমিও কি শ্রামণ্যধর্মে স্থিত ছিলে, যার পরও জাতিভূমির উপাসকেরা তোমাকে সমগ্র জাতিভূমির সাতটি আবাস হতেই নির্বাসিত করেছে?’</p>
<p><a class='ref sc' id='sc25' href='#sc25'>SC 25</a>“ভন্তে, একজন শ্রামণ কিরূপে শ্রামণ্যধর্মে স্থিত হয়?”</p>
<p><a class='ref sc' id='sc26' href='#sc26'>SC 26</a>“এক্ষেত্রে, ব্রা‏হ্মণ ধার্মিক, শ্রামণ অপরের দ্বারা নিন্দিত হয়ে প্রত্ত্যুত্তরে আক্রোশ করে না, রাগান্বিত হয়ে প্রত্ত্যুত্তরে অপরকে উত্তেজিত করে না এবং কেউ ঝগড়া করলে প্রত্ত্যুত্তরে বিবাদে মগ্ন হয় না।”</p>
<p><a class='ref sc' id='sc27' href='#sc27'>SC 27</a>“ভন্তে, তাহলে শ্রামণ্যধর্মে আমার অস্থিতির জন্যই জাতিভূমির উপাসকেরা সমগ্র জাতিভূমির সাতটি আবাস হতেই আমাকে নির্বাসিত করেছেন।”</p>
<p><a class='ref sc' id='sc28' href='#sc28'>SC 28</a>হে ব্রা‏হ্মণ ধার্মিক, অতীতে সুনেত্র নামক শাস্তা, তীর্থঙ্কর ছিলেন। তিনি ছিলেন কামে বীতরাগ <span class='add'>(আসক্তিশূন্য)</span>। ব্রা‏হ্মণ ধার্মিক, সুনেত্র শাস্তার অনেক শত শিষ্য ছিলেন। তিনি শ্রাবকদের ব্র‏হ্মলোকের সহব্যতার <span class='add'>(বা লাভের)</span> ধর্ম শিক্ষা দিতেন। ব্রা‏হ্মণ ধার্মিক, সুনেত্র শাস্তার যে-সকল শ্রাবক ব্র‏‏হ্মলোকের সহব্যতার দেশনানুসারে চিত্তকে পবিত্র করতে পারেননি, তারা কায়ভেদে মৃত্যুর পর অপায়, দুর্গতি, বিনিপাত নিরয়ে উৎপন্ন হয়েছিলেন। অপর পক্ষে, যে-সকল শ্রাবক তার দেশনানুসারে চিত্তকে প্রসাদিত করেছিলেন, তারা কায়ভেদে মৃত্যুর পর সুগতি, স্বর্গলোকে পুনর্জন্ম লাভ করেন।</p>
<p><a class='ref sc' id='sc29' href='#sc29'>SC 29</a>ব্রা‏হ্মণ ধার্মিক, অতীতে মূগপক্খ নামক শাস্তা, তীর্থঙ্কর ছিলেন। তিনি ছিলেন কামে বীতরাগ <span class='add'>(আসক্তিশূন্য)</span>। ব্রা‏হ্মণ ধার্মিক, মূগপক্খ শাস্তার অনেক শত শিষ্য ছিলেন। তিনি শ্রাবকদের ব্র‏হ্মলোকের সহব্যতার <span class='add'>(বা লাভের)</span> ধর্ম শিক্ষা দিতেন। ব্রা‏হ্মণ ধার্মিক, মূগপক্খ শাস্তার যে-সকল শ্রাবক ব্র‏‏হ্মলোকের সহব্যতার দেশনানুসারে চিত্তকে পবিত্র করতে পারেননি, তারা কায়ভেদে মৃত্যুর পর অপায়, দুর্গতি, বিনিপাত নিরয়ে উৎপন্ন হয়েছিলেন। অপর পক্ষে, যে-সকল শ্রাবক তার দেশনানুসারে চিত্তকে প্রসাদিত করেছিলেন, তারা কায়ভেদে মৃত্যুর পর সুগতি, স্বর্গলোকে পুনর্জন্ম লাভ করেন।</p>
<p><a class='ref sc' id='sc30' href='#sc30'>SC 30</a>ব্রা‏হ্মণ ধার্মিক, অতীতে অরনেমী নামক শাস্তা, তীর্থঙ্কর ছিলেন। তিনি ছিলেন কামে বীতরাগ <span class='add'>(আসক্তিশূন্য)</span>। ব্রা‏হ্মণ ধার্মিক, অরনেমী শাস্তার অনেক শত শিষ্য ছিলেন। তিনি শ্রাবকদের ব্র‏হ্মলোকের সহব্যতার <span class='add'>(বা লাভের)</span> ধর্ম শিক্ষা দিতেন। ব্রা‏হ্মণ ধার্মিক, অরনেমী শাস্তার যে-সকল শ্রাবক ব্র‏‏হ্মলোকের সহব্যতার দেশনানুসারে চিত্তকে পবিত্র করতে পারেননি, তারা কায়ভেদে মৃত্যুর পর অপায়, দুর্গতি, বিনিপাত নিরয়ে উৎপন্ন হয়েছিলেন। অপর পক্ষে, যে-সকল শ্রাবক তার দেশনানুসারে চিত্তকে প্রসাদিত করেছিলেন, তারা কায়ভেদে মৃত্যুর পর সুগতি, স্বর্গলোকে পুনর্জন্ম লাভ করেন।</p>
<p><a class='ref sc' id='sc31' href='#sc31'>SC 31</a>ব্রা‏হ্মণ ধার্মিক, অতীতে কুদ্দাল নামক শাস্তা, তীর্থঙ্কর ছিলেন। তিনি ছিলেন কামে বীতরাগ <span class='add'>(আসক্তিশূন্য)</span>। ব্রা‏হ্মণ ধার্মিক, কুদ্দাল শাস্তার অনেক শত শিষ্য ছিলেন। তিনি শ্রাবকদের ব্র‏হ্মলোকের সহব্যতার <span class='add'>(বা লাভের)</span> ধর্ম শিক্ষা দিতেন। ব্রা‏হ্মণ ধার্মিক, কুদ্দাল শাস্তার যে-সকল শ্রাবক ব্র‏‏হ্মলোকের সহব্যতার দেশনানুসারে চিত্তকে পবিত্র করতে পারেননি, তারা কায়ভেদে মৃত্যুর পর অপায়, দুর্গতি, বিনিপাত নিরয়ে উৎপন্ন হয়েছিলেন। অপর পক্ষে, যে-সকল শ্রাবক তার দেশনানুসারে চিত্তকে প্রসাদিত করেছিলেন, তারা কায়ভেদে মৃত্যুর পর সুগতি, স্বর্গলোকে পুনর্জন্ম লাভ করেন।</p>
<p><a class='ref sc' id='sc32' href='#sc32'>SC 32</a>ব্রা‏হ্মণ ধার্মিক, অতীতে হস্তীপাল নামক শাস্তা, তীর্থঙ্কর ছিলেন। তিনি ছিলেন কামে বীতরাগ <span class='add'>(আসক্তিশূন্য)</span>। ব্রা‏হ্মণ ধার্মিক, হস্তীপাল শাস্তার অনেক শত শিষ্য ছিলেন। তিনি শ্রাবকদের ব্র‏হ্মলোকের সহব্যতার <span class='add'>(বা লাভের)</span> ধর্ম শিক্ষা দিতেন। ব্রা‏হ্মণ ধার্মিক, হস্তীপাল শাস্তার যে-সকল শ্রাবক ব্র‏‏হ্মলোকের সহব্যতার দেশনানুসারে চিত্তকে পবিত্র করতে পারেননি, তারা কায়ভেদে মৃত্যুর পর অপায়, দুর্গতি, বিনিপাত নিরয়ে উৎপন্ন হয়েছিলেন। অপর পক্ষে, যে-সকল শ্রাবক তার দেশনানুসারে চিত্তকে প্রসাদিত করেছিলেন, তারা কায়ভেদে মৃত্যুর পর সুগতি, স্বর্গলোকে পুনর্জন্ম লাভ করেন।</p>
<p><a class='ref sc' id='sc33' href='#sc33'>SC 33</a>ব্রা‏হ্মণ, ধার্মিক, অতীতে জ্যোতিপাল নামক শাস্তা, তীর্থঙ্কর ছিলেন। তিনি ছিলেন কামে বীতরাগ <span class='add'>(আসক্তিশূন্য)</span>। ব্রা‏হ্মণ ধার্মিক, জ্যোতিপাল শাস্তার অনেক শত শিষ্য ছিলেন। তিনি শ্রাবকদের ব্র‏হ্মলোকের সহব্যতার <span class='add'>(বা লাভের)</span> ধর্ম শিক্ষা দিতেন। ব্রা‏হ্মণ ধার্মিক, জ্যোতিপাল শাস্তার যে-সকল শ্রাবক ব্র‏‏হ্মলোকের সহব্যতার দেশনানুসারে চিত্তকে পবিত্র করতে পারেননি, তারা কায়ভেদে মৃত্যুর পর অপায়, দুর্গতি, বিনিপাত নিরয়ে উৎপন্ন হয়েছিলেন। অপর পক্ষে, যে-সকল শ্রাবক তার দেশনানুসারে চিত্তকে প্রসাদিত করেছিলেন, তারা কায়ভেদে মৃত্যুর পর সুগতি, স্বর্গলোকে পুনর্জন্ম লাভ করেন।</p>
<p><a class='ref sc' id='sc34' href='#sc34'>SC 34</a>ব্রা‏হ্মণ ধার্মিক, তা কিরূপ মনে করো, বহুশ্রুত শ্রাবকসংঘ পরিবেষ্টিত এই ছয়জন কামে অবীতরাগ, তীর্থঙ্কর শাস্তাকে যে ব্যক্তি প্রদুষ্ট চিত্তে আক্রোশ করে, দুর্নাম করে, সে কি তৎদরুন বহু অপুণ্য অর্জন করে?”</p>
<p><a class='ref sc' id='sc35' href='#sc35'>SC 35</a>“হ্যাঁ ভন্তে, তাই।”</p>
<p><a class='ref sc' id='sc36' href='#sc36'>SC 36</a>“ব্রা‏‏হ্মণ ধার্মিক, বহুশত শ্রাবকসংঘ পরিবেষ্টিত কামে অবীতরাগী এই ছয়জন তীর্থঙ্কর শাস্তাকে যে প্রদুষ্টচিত্ত ব্যক্তি আক্রোশ করে, দুর্নাম করে, সে বহু অপুণ্যই প্রসব করে। কিন্তু যে প্রদুষ্ট চিত্তে একজনমাত্র দৃষ্টিসম্পন্নকে আক্রোশ করে, দুর্নাম করে, সে তা হতেও অধিকতর অপুণ্য প্রসব করে। তার কারণ কী? ব্রা‏হ্মণ ধার্মিক, আমি বলছি, আক্রোশ করে সে নিজে বাইরের কারও জন্য তত বৃহৎ কূপ খনন করে না যতটুকু করে সব্র‏হ্মচারীদের জন্য। তাই, ব্রা‏হ্মণ ধার্মিক, তোমার এরূপ শিক্ষা করা কর্তব্য : ‘সব্র‏‏হ্মচারীদের প্রতি আমরা প্রদুষ্ট চিত্ত হবো না।’ হে ব্রা‏‏হ্মণ ধার্মিক, তোমার এরূপই শিক্ষা করা কর্তব্য।”</p>
<blockquote class='gatha'>
<p><a class='ref sc' id='sc37' href='#sc37'>SC 37</a>সুনেত্র, মূগপক্খ আর অরনেমী ব্রাহ্মণ,<br>
কুদ্দালক, হস্তীপাল মাণব, জ্যোতিপাল ও গোবিন্দ<br>
নামক ছিল সপ্ত পুরোহিত।<br>
অতীতের এই ছয় যশস্বী প্রবক্তারা ছিল অহিংসক,<br>
প্রথিতযশা, করুণাবিহারী, কাম সংযোজন বিমুক্ত;<br>
কামরাগ প্রহাণে সবে হলেন ব্রহ্মলোকগত।<br>
অনেকশত শিষ্য তাদের ছিল অগণন,<br>
তারাও ছিল প্রথিতযশা, করুণাবিহারী, কাম-সংযোজন বিমুক্ত;<br>
কামরাগ প্রহাণে সবে হলেন ব্রহ্মলোকগত।<br>
এরূপ বীতরাগ, সমাহিত ঋষিদের যে প্রদুষ্ট মনে<br>
করে দুর্নাম রটনা;<br>
সে ব্যক্তি বহু অপুণ্যই প্রসব করে।<br>
অধিকন্তু যে বুদ্ধশিষ্য একজনমাত্র দৃষ্টিসম্পন্ন<br>
ভিক্ষুকে পরিভাষণ করে, সে বহুতর অপুণ্যই প্রসব করে;<br>
শুধুমাত্র দৃষ্টিপ্রহানই প্রকৃত সাধু নয়,<br>
আর্যসংঘে একে বলা হয় সপ্তম;<br>
কামে অবীতরাগী, শ্রদ্ধা, স্মৃতি, বীর্য ও শমথ-বিদর্শনরূপ,<br>
যার পঞ্চইন্দ্রিয় মৃদু;<br>
তাদৃশ ভিক্ষু অনুরক্ত হয়ে প্রথমে নিজেরই ক্ষতি করে,<br>
নিজের ক্ষতি করে পরে অপরের ক্ষতিসাধন করে।<br>
তাই নিজকে রক্ষাকারীর হয় বাহিরও সুরক্ষিত,<br>
তদ্ধেতু, পণ্ডিতগণ বলেন সদা, ‘নিজকে রক্ষা করা উচিত সর্বদা’।</p>
</blockquote>
<p class='end'><a class='ref sc' id='sc38' href='#sc38'>SC 38</a>ধার্মিক সূত্র সমাপ্ত।</p>
<p class='end'><a class='ref sc' id='sc39' href='#sc39'>SC 39</a>ধার্মিক বর্গ সমাপ্ত।</p>
<p class='uddana'>তস্সুদ্দানং/সূত্রসূচি</p>
<blockquote class='uddanagatha'>
<p><a class='ref sc' id='sc40' href='#sc40'>SC 40</a>নাগ, মিগশালা, ঋণ আর মহাচুন্দ সূত্র,<br>
দুই সন্দৃষ্টিক সূত্র ও ক্ষেম সূত্র হলো উক্ত;<br>
ইন্দ্রিয়-সংবর, আনন্দ, আর ক্ষত্রিয় সূত্র,<br>
অপ্রমাদ, ধার্মিক সূত্রযোগে বর্গ সমাপ্ত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
