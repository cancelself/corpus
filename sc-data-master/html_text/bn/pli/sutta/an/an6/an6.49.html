<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.49' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>ধার্মিক বর্গ</li>
</ul>
<h1 class='sutta'>৬.৪৯. ক্ষেম সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান শ্রাবস্তীর সন্নিকটস্থ জেতবনে অনাথপিণ্ডিক নির্মিত আরামে অবস্থান করছিলেন। সেই সময়ে আয়ুষ্মান ক্ষেম এবং আয়ুষ্মান সুমন শ্রাবস্তীর নিকটস্থ অন্ধবনে অবস্থান করছিলেন। অতঃপর আয়ুষ্মান ক্ষেম ও সুমন ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপাশে উপবেশন করলেন। একপাশে উপবিষ্ট হয়ে আয়ুষ্মান ক্ষেম ভগবানকে এরূপ বললেন :</p>
<p><a class='ref sc' id='sc2' href='#sc2'>SC 2</a>“ভন্তে, যে ভিক্ষু অর্হৎ, ক্ষীণাসব, জীবন উদ্‌যাপিত, যার করণীয় কৃত হয়েছে, যার ভার অপসৃত, নিজের মঙ্গল প্রাপ্ত, ভব সংযোজন পরিক্ষীণ এবং সম্যকরূপে বিমুক্ত, তার এরূপ ভাবোদয় হয় না; যথা : ‘আমার হতে উত্তম কিংবা মম সদৃশ অথবা আমার হতেও হীন জন রয়েছে।’ আয়ুষ্মান ক্ষেম এরূপ বলায় ভগবান তা অনুমোদন করলেন। ‘ভগবান আমার ভাষণ অনুমোদন করেছেন’ ইহা জ্ঞাত হয়ে আয়ুষ্মান ক্ষেম আসন হতে উঠে ভগবানকে অভিবাদনপূর্বক প্রদক্ষিণ করে চলে গেলেন।</p>
<p><a class='ref sc' id='sc3' href='#sc3'>SC 3</a>অতঃপর আয়ুষ্মান ৰেমের প্রস্থানের অনতিবিলম্বে আয়ুষ্মান সুমন ভগবানকে বললেন :</p>
<p><a class='ref sc' id='sc4' href='#sc4'>SC 4</a>“ভন্তে, যে ভিক্ষু অর্হৎ, ক্ষীণাসব, জীবন উদ্‌যাপিত, যার করণীয় কৃত হয়েছে, যার ভার অপসৃত, নিজের মঙ্গল প্রাপ্ত, ভব সংযোজন পরিক্ষীণ এবং সম্যকরূপে বিমুক্ত, তার এরূপ ভাবোদয় হয় না; যথা : ‘আমার হতে উত্তম কিংবা মম সদৃশ অথবা আমার হতেও হীন জন রয়েছে।’</p>
<p><a class='ref sc' id='sc5' href='#sc5'>SC 5</a>আয়ুষ্মান সুমনও এরূপ বলায় ভগবান তা অনুমোদন করলেন। ‘ভগবান আমার ভাষণ অনুমোদন করেছেন’ ইহা জ্ঞাত হয়ে আয়ুষ্মান সুমনও আসন হতে উঠে ভগবানকে অভিবাদনপূর্বক প্রদক্ষিণ করে প্রস্থান করলেন।</p>
<p><a class='ref sc' id='sc6' href='#sc6'>SC 6</a>অতঃপর আয়ুষ্মান ক্ষেম ও সুমনের প্রস্থানের পর ভগবান ভিক্ষুদের ডেকে বললেন :</p>
<p><a class='ref sc' id='sc7' href='#sc7'>SC 7</a>“ভিক্ষুগণ, এরূপে কুলপুত্রেরা স্বতন্ত্ররূপে নিজকে ব্যাখ্যা করে। আত্মবিষয়ক কথা উল্লেখ না করে তারা অর্থ ভাষণ করে। অথচ আমার নিকট প্রতীয়মান হয় যে, এখানে কোনো কোনো মূর্খ-পুরুষ বড়াই করে স্বতন্ত্ররূপে নিজকে ব্যাখ্যা করে। তারাই পরে দুঃখ প্রাপ্ত হয়।”</p>
<blockquote class='gatha'>
<p><a class='ref sc' id='sc8' href='#sc8'>SC 8</a>উচ্চ-নীচ প্রভেদ নহে, নহে সাম্যতা, অপবাদ;<br>
জন্ম ক্ষীণ, উদ্‌যাপিত ব্রহ্মচর্য,<br>
সংযোজনসমূহ হতে হলো চিত্ত সুবিমুক্ত।</p>
</blockquote>
<p class='end'><a class='ref sc' id='sc9' href='#sc9'>SC 9</a>ক্ষেম সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
