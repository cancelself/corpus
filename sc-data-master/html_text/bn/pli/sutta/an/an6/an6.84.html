<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.84' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>অর্হত্ত্ব বর্গ</li>
</ul>
<h1 class='sutta'>৬.৮৪. দিবারাত্র সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ছয়টি বিষয়ে সমৃদ্ধ ভিক্ষুর দিবারাত্র যতই যাপিত হয় ততই কুশলধর্মসমূহে তার পরিহানি অবধারিত, উন্নতি নহে। সেই ছয় প্রকার বিষয় কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, ভিক্ষু অত্যধিক ইচ্ছাসম্পন্ন হয় <span class='add'>(বা মহেচ্ছুক)</span>, খিটখিটে মেজাজী হয়, চীবর-পিণ্ডপাত, শয্যাসন, গ্লান-প্রত্যয়-ভৈষ্যজ্যাদি প্রয়োজনীয় দ্রব্য যথালাভে সন্তুষ্ট হয় না, শ্রদ্ধাহীন ও দুঃশীল হয়, অলস, অসম্প্রজ্ঞানী এবং দুষ্প্রাজ্ঞ হয়। ভিক্ষুগণ, এই ছয়টি বিষয়ে সমৃদ্ধ ভিক্ষুর দিবারাত্র যতই যাপিত হয়, ততই কুশলধর্মসমূহে তার পরিহানি অবধারিত, উন্নতি নহে।</p>
<p><a class='ref sc' id='sc3' href='#sc3'>SC 3</a>ভিক্ষুগণ, ছয়টি গুণে গুণান্বিত ভিক্ষুর দিবারাত্র যতই যাপিত হয়, ততই কুশলধর্মসমূহে তার উন্নতিই অবধারিত, পরিহানি নহে। সেই ছয় প্রকার বিষয় কী কী? যথা :</p>
<p><a class='ref sc' id='sc4' href='#sc4'>SC 4</a>এক্ষেত্রে ভিক্ষুগণ, ভিক্ষু মহেচ্ছুক হয় না, খিটখিটে মেজাজী হয় না, যথালব্ধ চীবর-পিণ্ডপাত, শয্যাসন, গ্লান-প্রত্যয়-ভৈষজ্যাদি প্রয়োজনীয় দ্রব্যে সন্তুষ্ট থাকে, শ্রদ্ধাবান ও শীলবান হয়, পরিশ্রমী, স্মৃতিমান এবং প্রজ্ঞাবান হয়। ভিক্ষুগণ, এই ছয়টি গুণে গুণান্বিত ভিক্ষুর দিবারাত্র যতই যাপিত হয় ততই কুশলধর্মসমূহে তার উন্নতিই অবধারিত, পরিহানি নহে।”</p>
<p class='end'><a class='ref sc' id='sc5' href='#sc5'>SC 5</a>দিবারাত্র সূত্র সমাপ্ত।</p>
<p class='end'><a class='ref sc' id='sc6' href='#sc6'>SC 6</a>অর্হৎ বর্গ সমাপ্ত।</p>
<p class='uddana'>তস্সুদ্দানং/সূত্রসূচি</p>
<blockquote class='uddanagatha'>
<p><a class='ref sc' id='sc7' href='#sc7'>SC 7</a>দুঃখ, অর্হত্ত্ব, আর লোকোত্তর ধর্ম সূত্র,<br>
সুখ-সৌমনস্য, অধিগম হলো বিবৃত;<br>
মহানতা, দুই নরক, আরও শ্রেষ্ঠধর্ম সূত্র,<br>
দিবারাত্র সূত্র যোগে বর্গ হলো সমাপ্ত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
