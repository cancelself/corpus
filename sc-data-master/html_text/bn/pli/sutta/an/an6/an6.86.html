<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.86' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>শান্ত বর্গ</li>
</ul>
<h1 class='sutta'>৬.৮৬. আবরণ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ছয়টি ধর্মে সমৃদ্ধজন সদ্ধর্ম শ্রবণ করলেও কুশলধর্মসমূহের পথে প্রবেশ করতে অক্ষম। সেই ছয় প্রকার বিষয় কী কী? যথা :</p>
<p><a class='ref sc' id='sc2' href='#sc2'>SC 2</a>সে কর্ম আবরণে আবৃত হয়, ক্লেশ আচ্ছাদনে আচ্ছাদিত হয়, কর্মের বিপাক বা পরিণতিরূপ আবরণে আবৃত হয় এবং সে হয় শ্রদ্ধাহীন, কুশলকর্মে ছন্দ বা ঔৎসুক্যহীন ও প্রজ্ঞাহীন। ভিক্ষুগণ, এই ছয়টি ধর্মে সমৃদ্ধজন সদ্ধর্ম শ্রবণ করলেও কুশলধর্মসমূহের পথে প্রবেশ করতে অক্ষম।</p>
<p><a class='ref sc' id='sc3' href='#sc3'>SC 3</a>ভিক্ষুগণ, ছয়টি ধর্মে সমৃদ্ধজন সদ্ধর্ম শ্রবণ করে কুশলধর্মসমূহের পথে প্রবেশ করতে সক্ষম। সেই ছয় প্রকার বিষয় কী কী? যথা :</p>
<p><a class='ref sc' id='sc4' href='#sc4'>SC 4</a>সে কর্ম আবরণে আবৃত হয় না, ক্লেশ আচ্ছাদনে আচ্ছাদিত হয় না, কর্মের বিপাক বা পরিণতিরূপ আবরণে আবৃত হয় না এবং সে হয় শ্রদ্ধাবান, কুশলকর্মে আগ্রহী ও প্রজ্ঞাবান। ভিক্ষুগণ, এই ছয়টি ধর্মে সমৃদ্ধজন সদ্ধর্ম শ্রবণ করে কুশলধর্মসমূহের পথে প্রবেশ করতে সক্ষম।”</p>
<p class='end'><a class='ref sc' id='sc5' href='#sc5'>SC 5</a>আবরণ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
