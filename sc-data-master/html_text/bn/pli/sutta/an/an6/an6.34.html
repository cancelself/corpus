<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.34' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৩৪. মহামৌদ্গল্লায়ন সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান শ্রাবস্তীর সন্নিকটস্থ অনাথপিণ্ডিক নির্মিত জেতবন আরামে অবস্থান করছিলেন। সেই সময় আয়ুষ্মান মহামৌদ্গল্লায়নের একাকী নির্জনবাসের সময় এরূপ চিন্তার উদ্রেক হলো : “কোন দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন , অবিনিপাতধর্মী এবং নিয়ত সম্বোধিপরায়ণ?’ সেই সময়ে তিষ্য নামক জনৈক ভিক্ষু অধুনা কালগত হয়ে এক ব্রহ্ম লোকে উৎপন্ন হয়েছিলেন। সে-স্থানে সকলের নিকট তিনি সুপরিচিত যে, ‘তিষ্য ব্রহ্মা মহাঋদ্ধিমান ও মহানুভবসম্পন্ন।’</p>
<p><a class='ref sc' id='sc2' href='#sc2'>SC 2</a>অতঃপর আয়ুষ্মান মহামৌদ্গল্লায়ন বলবান ব্যক্তির সংকোচিত বাহু প্রসারণ কিংবা প্রসারিত বাহু সংকোচনের ন্যায় অত্যন্ত অল্প সময়ের মধ্যে জেতবন হতে অন্তর্হিত হয়ে সেই ব্রহ্মলোকে আবির্ভূত হলেন। তিষ্য ব্রহ্মা দূর হতে আয়ুষ্মান মহামৌদ্গল্লায়নকে আগমনরত দেখে বললেন, “আসুন, প্রভু মৌদ্গল্লায়ন, স্বাগতম প্রভু মৌদ্গল্লায়ন, দীর্ঘদিন পরই এখানে আসলেন। প্রভু, এই প্রজ্ঞাপ্ত আসনে বসুন। আয়ুষ্মান মৌদ্গল্লায়ন প্রজ্ঞাপ্ত আসনে বসলেন। তিষ্য ব্রহ্মাও আয়ুষ্মান মৌদ্গল্লায়নকে অভিবাদন করে একপাশে বসলেন। একপাশে উপবিষ্ট তিষ্য ব্রহ্মাকে আয়ুষ্মান মহামৌদ্গল্লায়ন এরূপ বললেন :</p>
<p><a class='ref sc' id='sc3' href='#sc3'>SC 3</a>“হে তিষ্য, কোন দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?’”</p>
<p><a class='ref sc' id='sc4' href='#sc4'>SC 4</a>“প্রভু মৌদ্গল্লায়ন, চতুর্মহারাজিক দেবগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’”</p>
<p><a class='ref sc' id='sc5' href='#sc5'>SC 5</a>“হে তিষ্য, চতুর্মহারাজিক দেবতাগণের সকলের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?’”</p>
<p><a class='ref sc' id='sc6' href='#sc6'>SC 6</a>“নহে, প্রভু মৌদ্গল্লায়ন, চতুর্মহারাজিক দেবগণের সকলের নিকট তাদৃশ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ প্রভু মৌদ্গল্লায়ন, চতুর্মহারাজিক দেবগণের মধ্যে যে-সকল দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন নয় এবং আর্যগণ কর্তৃক প্রশংসিত শীলের দ্বারা সুসমৃদ্ধ নয়; সে-সকল দেবগণের নিকট এরূপ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ কিন্তু প্রভু মৌদ্গল্লায়ন, যে-সকল চতুর্মহারাজিক দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন এবং আর্যগণ কর্তৃক প্রশংসিত শীলের দ্বারা সুসমৃদ্ধ; সে-সকল দেবগণের নিকট এরূপ জ্ঞানোদয় হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc7' href='#sc7'>SC 7</a>“তিষ্য, এই যে চতুর্মহারাজিক দেবগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ তাদৃশ জ্ঞান কী তাবত্রিংশ দেবগণের নিকট উৎপন্ন হয় না?”</p>
<p><a class='ref sc' id='sc8' href='#sc8'>SC 8</a>“প্রভু মৌদ্গল্লায়ন, তাবত্রিংশ দেবগণের নিকটেও সেরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc9' href='#sc9'>SC 9</a>“হে তিষ্য, তাবত্রিংশবাসী সকল দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?”</p>
<p><a class='ref sc' id='sc10' href='#sc10'>SC 10</a>“নহে, প্রভু মৌদ্গল্লায়ন, তাবত্রিংশবাসী সকল দেবগণের নিকট তাদৃশ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ প্রভু মৌদ্গল্লায়ন, তাবত্রিংশবাসী যে-সকল দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন নয় এবং আর্যগণ কর্তৃক প্রশংসিত শীলের দ্বারা সুসমৃদ্ধ নয়; সে-সকল দেবগণের নিকট এরূপ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ কিন্তু প্রভু মৌদ্গল্লায়ন, তাবত্রিংশবাসী যে-সকল দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন এবং আর্যগণ কর্তৃক প্রশংসিত শীলের দ্বারা সুসমৃদ্ধ; সে-সকল দেবগণের নিকট এরূপ জ্ঞানোদয় হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’”</p>
<p><a class='ref sc' id='sc11' href='#sc11'>SC 11</a>“তিষ্য, এই যে তাবত্রিংশবাসী দেবগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ তাদৃশ জ্ঞান কী যামবাসী দেবগণের নিকট উৎপন্ন হয় না?”</p>
<p><a class='ref sc' id='sc12' href='#sc12'>SC 12</a>“প্রভু মৌদ্গল্লায়ন, যামবাসী দেবগণের নিকটেও সেরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc13' href='#sc13'>SC 13</a>“হে তিষ্য, যামবাসী সকল দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?”</p>
<p><a class='ref sc' id='sc14' href='#sc14'>SC 14</a>“নহে, প্রভু মৌদ্গল্লায়ন, সকল যামবাসী দেবগণের নিকট তাদৃশ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ প্রভু মৌদ্গল্লায়ন, যে-সকল যামবাসী দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন নয় এবং আর্যগণ কর্তৃক প্রশংসিত শীলের দ্বারা সুসমৃদ্ধ নয়; সে-সকল দেবগণের নিকট এরূপ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ কিন্তু প্রভু মৌদ্গল্লায়ন, যে-সকল যামবাসী দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন এবং আর্যগণ কর্তৃক প্রশংসিত শীলের দ্বারা সুসমৃদ্ধ; সে-সকল দেবগণের নিকট এরূপ জ্ঞানোদয় হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc15' href='#sc15'>SC 15</a>“তিষ্য, এই যে যামবাসী দেবগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ তাদৃশ জ্ঞান কী তুষিতলোকের দেবগণের নিকট উৎপন্ন হয় না?”</p>
<p><a class='ref sc' id='sc16' href='#sc16'>SC 16</a>“প্রভু মৌদ্গল্লায়ন, তুষিতলোকের দেবগণের নিকটেও সেরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc17' href='#sc17'>SC 17</a>“হে তিষ্য, তুষিতলোকের সকল দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?”</p>
<p><a class='ref sc' id='sc18' href='#sc18'>SC 18</a>“নহে, প্রভু মৌদ্গল্লায়ন, তুষিতলোকের সকল দেবগণের নিকট তাদৃশ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ প্রভু মৌদ্গল্লায়ন, যে-সকল তুষিতলোকের দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন নয় এবং আর্যগণ কর্তৃক প্রশংসিত শীলের দ্বারা সুসমৃদ্ধ নয়; সে-সকল দেবগণের নিকট এরূপ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ কিন্তু প্রভু মৌদ্গল্লায়ন, যে-সকল তুষিতলোকের দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন এবং আর্যগণ কর্তৃক প্রশংসিত শীলের দ্বারা সুসমৃদ্ধ; সে-সকল দেবগণের নিকট এরূপ জ্ঞানোদয় হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc19' href='#sc19'>SC 19</a>“তিষ্য, এই যে তুষিতলোকের দেবগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ তাদৃশ জ্ঞান কী নির্মাণরতির দেবগণের নিকট উৎপন্ন হয় না?”</p>
<p><a class='ref sc' id='sc20' href='#sc20'>SC 20</a>“প্রভু মৌদ্গল্লায়ন, নির্মাণরতির দেবগণের নিকটেও সেরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc21' href='#sc21'>SC 21</a>“হে তিষ্য, নির্মাণরতির সকল দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?”</p>
<p><a class='ref sc' id='sc22' href='#sc22'>SC 22</a>“নহে, প্রভু মৌদ্গল্লায়ন, নির্মাণরতির সকল দেবগণের নিকট তাদৃশ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ প্রভু মৌদ্গল্লায়ন, যে-সকল নির্মাণরতির দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন নয় এবং আর্যগণ কর্তৃক প্রশংসিত শীলের দ্বারা সুসমৃদ্ধ নয়; সে-সকল দেবগণের নিকট এরূপ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ কিন্তু প্রভু মৌদ্গল্লায়ন, যে-সকল নির্মাণরতির দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন এবং আর্যগণ কর্তৃক প্রশংসিত শীলের দ্বারা সুসমৃদ্ধ; সে-সকল দেবগণের নিকট এরূপ জ্ঞানোদয় হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc23' href='#sc23'>SC 23</a>“তিষ্য, এই যে নির্মাণরতির দেবগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ তাদৃশ জ্ঞান কী পরনির্মিত-বশবর্তী-লোকের দেবগণের নিকট উৎপন্ন হয় না?”</p>
<p><a class='ref sc' id='sc24' href='#sc24'>SC 24</a>“প্রভু মৌদ্গল্লায়ন, পরনির্মিত-বশবর্তী-লোকের দেবগণের নিকটেও সেরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc25' href='#sc25'>SC 25</a>“হে তিষ্য, পরনির্মিত-বশবর্তী-লোকের সকল দেবতাগণের নিকট এরূপ জ্ঞান উৎপন্ন হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ?’”</p>
<p><a class='ref sc' id='sc26' href='#sc26'>SC 26</a>“নহে, প্রভু মৌদ্গল্লায়ন, পরনির্মিত-বশবর্তী-লোকের সকল দেবগণের নিকট তাদৃশ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ প্রভু মৌদ্গল্লায়ন, যে-সকল পরনির্মিত-বশবর্তী-লোকের দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন নয় এবং আর্যগণ কর্তৃক প্রশংসিত শীলের দ্বারা সুসমৃদ্ধ নয়; সে-সকল দেবগণের নিকট এরূপ জ্ঞান উৎপন্ন হয় না; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’ কিন্তু প্রভু মৌদ্গল্লায়ন, যে-সকল পরনির্মিত-বশবর্তী-লোকের দেবগণ বুদ্ধ, ধর্ম ও সংঘের প্রতি অবিচলিত প্রসাদসম্পন্ন এবং আর্যগণ কর্তৃক প্রশংসিত শীলের দ্বারা সুসমৃদ্ধ; সে-সকল দেবগণের নিকট এরূপ জ্ঞানোদয় হয়; যথা : ‘আমরা স্রোতাপন্ন, অবিনিপাতধর্মী এবং নিয়ত সম্বোধিপরায়ণ।”</p>
<p><a class='ref sc' id='sc27' href='#sc27'>SC 27</a>অতঃপর আয়ুষ্মান মহামৌদ্গল্লায়ন তিষ্য ব্রহ্মার ভাষণ অভিনন্দন ও অনুমোদন করে বলবান পুরুষেরর সংকোচিত বাহু প্রসারণ কিংবা প্রসারিত বাহু সংকোচনের ন্যায় অত্যন্ত অল্প সময়ের মধ্যে ব্রহ্মলোক হতে অন্তর্হিত হয়ে জেতবনে উপস্থিত হলেন।</p>
<p class='end'><a class='ref sc' id='sc28' href='#sc28'>SC 28</a>মহামৌদ্গল্লায়ন সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
