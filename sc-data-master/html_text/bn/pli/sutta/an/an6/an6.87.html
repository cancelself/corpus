<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.87' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>শান্ত বর্গ</li>
</ul>
<h1 class='sutta'>৬.৮৭. হত্যা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ছয়টি ধর্মে সমৃদ্ধজন সদ্ধর্ম শ্রবণ করলেও কুশলধর্মসমূহের পথে প্রবেশ করতে অক্ষম। সেই ছয় প্রকার বিষয় কী কী? যথা :</p>
<p><a class='ref sc' id='sc2' href='#sc2'>SC 2</a>সে নিজ মাতৃ হত্যাকারী হয়, নিজ পিতৃ হত্যা করে, অর্হত্ত্বলাভীকে হত্যা করে, প্রদুষ্টচিত্তে তথাগতের দেহ হতে রক্তপাত ঘটায়, সংঘভেদ বা সংঘমধ্যে বিভেদ সৃষ্টি করে এবং সে হয় দুষ্প্রাজ্ঞ, জড়বুদ্ধিসম্পন্ন ও নির্বোধ। ভিক্ষুগণ, এই ছয়টি ধর্মে সমৃদ্ধজন সদ্ধর্ম শ্রবণ করলেও কুশলধর্মসমূহের পথে প্রবেশ করতে অক্ষম।</p>
<p><a class='ref sc' id='sc3' href='#sc3'>SC 3</a>ভিক্ষুগণ, ছয়টি ধর্মে সমৃদ্ধজন সদ্ধর্ম শ্রবণ করে কুশলধর্মসমূহের পথে প্রবেশ করতে সক্ষম। সেই ছয় প্রকার বিষয় কী কী? যথা :</p>
<p><a class='ref sc' id='sc4' href='#sc4'>SC 4</a>সে নিজ মাতৃ হত্যাকারী হয় না, নিজ পিতৃ হত্যা করে না, অর্হত্ত্বলাভীকে হত্যা করে না, প্রদুষ্টচিত্তে তথাগতের দেহ হতে রক্তপাত ঘটায় না, সংঘভেদ বা সংঘমধ্যে বিভেদ সৃষ্টি করে না এবং সে হয় প্রাজ্ঞ, তীক্ষ্ণবুদ্ধিসম্পন্ন ও জ্ঞানী। ভিক্ষুগণ, এই ছয়টি ধর্মে সমৃদ্ধজন সদ্ধর্ম শ্রবণ করে কুশলধর্মসমূহের পথে প্রবেশ করতে সক্ষম।”</p>
<p class='end'><a class='ref sc' id='sc5' href='#sc5'>SC 5</a>হত্যা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
