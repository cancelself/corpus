<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.50' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>ধার্মিক বর্গ</li>
</ul>
<h1 class='sutta'>৬.৫০. ইন্দ্রিয়-সংবর সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ইন্দ্রিয়-সংবরের অনুপস্থিতিতে ইন্দ্রিয়-সংবরবিপন্নের শীলরূপ অবলম্বন বিনষ্ট হয়, শীলের অবিদ্যমানতায় শীলবিপন্নের সম্যক সমাধি বিনষ্ট হয়, সম্যক সমাধির অনুপস্থিতিতে সম্যক সমাধিবিপন্নের যথাভূত জ্ঞানদর্শন বিনষ্ট হয়, যথাভূত জ্ঞানদর্শনের অবিদ্যমানতায় যথাভূত জ্ঞানদর্শনবিপন্নের নির্বেদ-বিরাগ বিনষ্ট হয়, নির্বেদ-বিরাগের অনুপস্থিতিতে নির্বেদ-বিরাগবিপন্নের বিমুক্তি-জ্ঞানদর্শন বিনষ্ট হয়।</p>
<p><a class='ref sc' id='sc2' href='#sc2'>SC 2</a>যেমন, ভিক্ষুগণ, শাখা-পত্রহীন বৃক্ষের শাখা-পল্লব, বাকল, বহিরভাগের কাষ্ঠ এবং তরূমজ্জাও পরিপূর্ণতা লাভ করে না; ঠিক তদ্রূপ, ভিক্ষুগণ, ইন্দ্রিয়-সংবরের অনুপস্থিতিতে ইন্দ্রিয়-সংবরবিপন্নের শীলরূপ অবলম্বন বিনষ্ট হয়, শীলের অবিদ্যমানতায় শীলবিপন্নের সম্যক সমাধি বিনষ্ট হয়, সম্যক সমাধির অনুপস্থিতিতে সম্যক সমাধিবিপন্নের যথাভূত জ্ঞানদর্শন বিনষ্ট হয়, যথাভূত জ্ঞানদর্শনের অবিদ্যমানতায় যথাভূত জ্ঞানদর্শনবিপন্নের নির্বেদ-বিরাগ বিনষ্ট হয়, নির্বেদ-বিরাগের অনুপস্থিতিতে নির্বেদ-বিরাগবিপন্নের বিমুক্তি-জ্ঞানদর্শন বিনষ্ট হয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, ইন্দ্রিয়-সংবরের বিদ্যমানতায় ইন্দ্রিয়-সংবরসম্পন্নের শীলরূপ অবলম্বন বিনষ্ট হয় না, শীলের উপস্থিতিতে শীলবানের সম্যক সমাধি অর্জিত হয়, সম্যক সমাধির বিদ্যমানতায় সম্যক সমাধিসম্পন্নের যথাভূত জ্ঞানদর্শন অধিগত হয়, যথাভূত জ্ঞানদর্শনের উপস্থিতিতে যথাভূত জ্ঞানদর্শনকারীর নির্বেদ ও বিরাগ লাভ হয়, নির্বেদ ও বিরাগের উপস্থিতিতে নির্বেদ ও বিরাগীর বিমুক্তি-জ্ঞানদর্শন লাভ হয়। যেমন, ভিক্ষুগণ, শাখা-পত্রসম্পন্ন বৃক্ষের শাখা-পল্লব, বাকল, বহিরভাগের কাষ্ঠ ও তরূমজ্জাও পরিপূর্ণতা লাভ করে; ঠিক তদ্রূপ, ভিক্ষুগণ, ইন্দ্রিয়-সংবরের বিদ্যমানতায় ইন্দ্রিয়-সংবরসম্পন্নের শীলরূপ অবলম্বন বিনষ্ট হয় না, শীলের উপস্থিতিতে শীলবানের সম্যক সমাধি অর্জিত হয়, সম্যক সমাধির বিদ্যমানতায় সম্যক সমাধিসম্পন্নের যথাভূত জ্ঞানদর্শন অধিগত হয়, যথাভূত জ্ঞানদর্শনের উপস্থিতিতে যথাভূত জ্ঞানদর্শনকারীর নির্বেদ ও বিরাগ লাভ হয়, নির্বেদ ও বিরাগের উপস্থিতিতে নির্বেদ ও বিরাগীর বিমুক্তি-জ্ঞানদর্শন লাভ হয়।”</p>
<p class='end'><a class='ref sc' id='sc4' href='#sc4'>SC 4</a>ইন্দ্রিয়-সংবর সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
