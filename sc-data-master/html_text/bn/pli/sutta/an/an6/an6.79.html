<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.79' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>অর্হত্ত্ব বর্গ</li>
</ul>
<h1 class='sutta'>৬.৭৯. অধিগম সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ছয়টি ধর্মে সমন্নাগত ভিক্ষু অনধিগত কুশলধর্ম লাভ করতে কিংবা অধিগত কুশলধর্ম প্রবৃদ্ধি করতে অক্ষম। সেই ছয় প্রকার ধর্ম কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে, ভিক্ষুগণ, ভিক্ষু আগমনে অদক্ষ হয়, প্রস্থানেও অনিপুণ হয়, উপায়কুশলী হয় না, অনধিগত কুশলধর্মসমূহ লাভের জন্য আগ্রহ সৃষ্টি করে না, অধিগত কুশলধর্মসমূহ রক্ষা করে না এবং অধ্যবসায়ের সাথে <span class='add'>(কর্মাদি)</span> সম্পাদন করে না। ভিক্ষুগণ, এই ছয় প্রকার ধর্মে সমন্নাগত ভিক্ষু অনধিগত কুশলধর্ম লাভ করতে কিংবা অধিগত কুশলধর্ম প্রবৃদ্ধি করতে অক্ষম।</p>
<p><a class='ref sc' id='sc3' href='#sc3'>SC 3</a>ভিক্ষুগণ, ছয়টি ধর্মে সমন্নাগত ভিক্ষু অনধিগত কুশলধর্ম লাভ করতে কিংবা অধিগত কুশলধর্ম প্রবৃদ্ধি করতে সক্ষম। সেই ছয় প্রকার ধর্ম কী কী? যথা :</p>
<p><a class='ref sc' id='sc4' href='#sc4'>SC 4</a>এক্ষেত্রে, ভিক্ষুগণ, ভিক্ষু আগমনে দক্ষ হয়, প্রস্থানেও নিপুণ হয়, উপায়কুশলী হয়, অনধিগত কুশলধর্মসমূহ লাভের জন্য আগ্রহ সৃষ্টি করে, অধিগত কুশলধর্মসমূহ রক্ষা করে এবং অধ্যবসায়ের সাথে <span class='add'>(কর্মাদি)</span> সম্পাদন করে। ভিক্ষুগণ, এই ছয় প্রকার ধর্মে সমন্নাগত ভিক্ষু অনধিগত কুশলধর্ম লাভ করতে কিংবা অধিগত কুশলধর্ম প্রবৃদ্ধি করতে সক্ষম।”</p>
<p class='end'><a class='ref sc' id='sc5' href='#sc5'>SC 5</a>অধিগম সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
