<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.13' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>সহানুভূতিশীল বর্গ</li>
</ul>
<h1 class='sutta'>৬.১৩. নিঃসরণীয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, নিঃসরণীয়-ধাতু ছয় প্রকার। সেই ছয় প্রকার বিষয় কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে, ভিক্ষুগণ, কোনো ভিক্ষু এরূপ বলে যে, ‘মৈত্রীপূর্ণ চিত্তবিমুক্তি আমার ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ; অথচ ব্যাপাদ আমার চিত্তকে অভিভূত করে স্থিত হয়।’ তাকে এরূপ বলা উচিত : ‘তদ্রূপ নয়, হে আয়ুষ্মান, এরূপ বলো না, ভগবানকে এরূপে দোষারোপ করো না। ভগবানকে দোষারোপ করা উত্তম নয়। ভগবান এইরূপ বলেন নাই। হে আবুসো, ইহা অসম্ভব, এর কোনো অবকাশ নাই যে, একজনের মৈত্রীপূর্ণ চিত্তবিমুক্তি ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ হলেও ব্যাপাদ তার চিত্তকে অভিভূত করে স্থিত হয়। তা অসম্ভব। আবুসো, মৈত্রীপূর্ণ চিত্তবিমুক্তিই হচ্ছে ব্যাপাদের নিঃসরণ বা বিনাশ।’</p>
<p><a class='ref sc' id='sc3' href='#sc3'>SC 3</a>এক্ষেত্রে, ভিক্ষুগণ, কোনো ভিক্ষু এরূপ বলে যে, ‘করুণার্দ্র চিত্তবিমুক্তি আমার ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ; অথচ বিক্ষোভ <span class='add'>(বিহেসা)</span> আমার চিত্তকে অভিভূত করে স্থিত হয়।’ তাকে এরূপ বলা উচিত : ‘তদ্রূপ নয়, হে আয়ুষ্মান, এরূপ বলো না, ভগবানকে এরূপে দোষারোপ করো না। ভগবানকে দোষারোপ করা উত্তম নয়। ভগবান এইরূপ বলেন নাই। হে আবুসো, ইহা অসম্ভব, এর কোনো অবকাশ নাই যে, একজনের করুণার্দ্র চিত্তবিমুক্তি ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ হলেও বিক্ষোভ তার চিত্তকে অভিভূত করে স্থিত হয়। তা অসম্ভব। আবুসো, করুণার্দ্র চিত্তবিমুক্তিই হচ্ছে বিক্ষোভের নিঃসরণ বা বিনাশ।’</p>
<p><a class='ref sc' id='sc4' href='#sc4'>SC 4</a>এক্ষেত্রে, ভিক্ষুগণ, কোনো ভিক্ষু এরূপ বলে যে, ‘মুদিতাপূর্ণ চিত্তবিমুক্তি আমার ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ; অথচ অরতি বা বিরোধভাব আমার চিত্তকে অভিভূত করে স্থিত হয়।’ তাকে এরূপ বলা উচিত : ‘তদ্রূপ নয়, হে আয়ুষ্মান, এরূপ বলো না, ভগবানকে এরূপে দোষারোপ করো না। ভগবানকে দোষারোপ করা উত্তম নয়। ভগবান এইরূপ বলেন নাই। হে আবুসো, ইহা অসম্ভব, এর কোনো অবকাশ নাই যে, এক জনের মুদিতাপূর্ণ চিত্তবিমুক্তি ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ হলেও অরতি বা বিরোধভাব তার চিত্তকে অভিভূত করে স্থিত হয়। তা অসম্ভব। আবুসো, মুদিতাপূর্ণ চিত্তবিমুক্তিই হচ্ছে অরতির নিঃসরণ বা বিনাশ।’</p>
<p><a class='ref sc' id='sc5' href='#sc5'>SC 5</a>এক্ষেত্রে, ভিক্ষুগণ, কোনো ভিক্ষু এরূপ বলে যে, ‘উপেক্ষাপূর্ণ <span class='add'>(সহগত)</span> চিত্তবিমুক্তি আমার ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ; অথচ রাগ বা আসক্তি আমার চিত্তকে অভিভূত করে স্থিত হয়।’ তাকে এরূপ বলা উচিত : ‘তদ্রূপ নয়, হে আয়ুষ্মান, এরূপ বলো না, ভগবানকে এরূপে দোষারোপ করো না। ভগবানকে দোষারোপ করা উত্তম নয়। ভগবান এইরূপ বলেন নাই। হে আবুসো, ইহা অসম্ভব, এর কোনো অবকাশ নাই যে, এক জনের উপেক্ষাসহগত চিত্তবিমুক্তি ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ হলেও রাগাসক্তি তার চিত্তকে অভিভূত করে স্থিত হয়। তা অসম্ভব। আবুসো, উপেক্ষাপূর্ণ চিত্তবিমুক্তিই হচ্ছে রাগাসক্তির নিঃসরণ বা বিনাশ।’</p>
<p><a class='ref sc' id='sc6' href='#sc6'>SC 6</a>এক্ষেত্রে, ভিক্ষুগণ, কোনো ভিক্ষু এরূপ বলে যে, ‘অনিমিত্ত-চিত্তবিমুক্তি আমার ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ; অথচ আমার চিত্ত নিমিত্তানুসারী হয়।’ তাকে এরূপ বলা উচিত : ‘তদ্রূপ নয়, হে আয়ুষ্মান, এরূপ বলো না, ভগবানকে এরূপে দোষারোপ করো না। ভগবানকে দোষারোপ করা উত্তম নয়। ভগবান এইরূপ বলেন নাই। হে আবুসো, ইহা অসম্ভব, এর কোনো অবকাশ নাই যে, এক জনের অনিমিত্ত চিত্তবিমুক্তি ভাবিত, বহুলীকৃত, পরস্পরযুক্ত যান সদৃশ আয়ত্তাধীন, পুঙ্খানুপুঙ্খরূপে অভ্যাসকৃত, অনুষ্ঠিত, পরিচিত এবং সু-আরব্ধ হলেও তার চিত্ত নিমিত্তানুসারী হয়। তা অসম্ভব। আবুসো, অনিমিত্ত চিত্তবিমুক্তিই হচ্ছে নিমিত্তের নিঃসরণ বা বিনাশ।’</p>
<p><a class='ref sc' id='sc7' href='#sc7'>SC 7</a>এক্ষেত্রে, ভিক্ষুগণ, কোনো ভিক্ষু এরূপ বলে যে, ‘আমার ‘আমিত্বভাব’ বিগত, আমি নিজ মধ্যে ‘ইহাই আমি’ এরূপ ভাব উপলব্ধি করি না; অথচ সন্দেহরূপ অনিশ্চয়তার শল্য আমার চিত্তকে অভিভূত করে স্থিত হয়।’ তাকে এরূপ বলা উচিত : ‘তদ্রূপ নয়, হে আয়ুষ্মান, এরূপ বলো না, ভগবানকে এরূপে দোষারোপ করো না। ভগবানকে দোষারোপ করা উত্তম নয়। ভগবান এইরূপ বলেন নাই। হে আবুসো, ইহা অসম্ভব, এর কোনো অবকাশ নাই যে, আমিত্বভাব বিগত এবং ‘ইহাই আমি’-এর বিপরীতভাব উপলব্ধিকারীর চিত্তকে সন্দেহরূপ অনিশ্চয়তার শল্য অভিভূত করে স্থিত হয়। তা অসম্ভব। হে আবুসো, আমিত্বভাবরূপ মানের সমূলোৎপাটনই হচ্ছে সন্দেহরূপ অনিশ্চয়তার শল্যের নিঃসরণ।’ ভিক্ষুগণ, এই ছয় প্রকার হচ্ছে নিঃসরনীয় ধাতু।”</p>
<p class='end'><a class='ref sc' id='sc8' href='#sc8'>SC 8</a>নিঃসরণীয় ধাতু সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
