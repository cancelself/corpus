<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.68' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৬৮. সঙ্গপ্রিয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, যে ভিক্ষু সঙ্গপ্রিয়, সামাজিক আনন্দোপভোগী, সামাজিক সঙ্গানন্দে আসক্ত, জনতাপ্রেমী, জনসংস্রবে আনন্দলাভী এবং জনপ্রীতিসম্পন্ন হয়ে একাকী প্রবিবেক বা নির্জনতায় অভিরমিত হবে, তা অসম্ভব। একাকী নির্জনতায় অভিরমিত না হয়ে চিত্তের নিমিত্ত গ্রহণ করবে, তা অসম্ভব। চিত্তের নিমিত্ত গ্রহণ না করে সম্যক দৃষ্টিসম্পন্ন হবে, তা অসম্ভব। সম্যক দৃষ্টিসম্পন্ন না হয়ে সম্যক সমাধি অর্জন করবে, তা অসম্ভব। সম্যক সমাধি অর্জন না করে সংযোজনসমূহ পরিত্যাগ করবে, তা অসম্ভব। সংযোজনসমূহ ত্যাগ না করে নির্বাণ সম্যকভাবে উপলব্ধি করবে, তা অসম্ভব।</p>
<p><a class='ref sc' id='sc2' href='#sc2'>SC 2</a>ভিক্ষুগণ, যে ভিক্ষু সঙ্গপ্রিয় নয়, সামাজিক আনন্দোপভোগী নয়, সামাজিক সঙ্গানন্দে অনাসক্ত, জনতাপ্রেমী নয়, জনসংস্রবে আনন্দলাভী নয় এবং জনপ্রীতিহীন; সে একাকী প্রবিবেক বা নির্জনতায় অভিরমিত হবে, তা সম্ভব। একাকী নির্জনতায় অভিরমিত হয়ে চিত্তের নিমিত্ত গ্রহণ করবে, তা সম্ভব। চিত্তের নিমিত্ত গ্রহণ করে সম্যক দৃষ্টিসম্পন্ন হবে, তা সম্ভব। সম্যক দৃষ্টি সম্পন্ন হয়ে সম্যক সমাধি অর্জন করবে, তা সম্ভব। সম্যক সমাধি অর্জন করে সংযোজনসমূহ পরিত্যাগ করবে, তা সম্ভব। সংযোজনসমূহ ত্যাগ করে নির্বাণ সম্যকভাবে উপলব্ধি করবে, তা সম্ভব।”</p>
<p class='end'><a class='ref sc' id='sc3' href='#sc3'>SC 3</a>সঙ্গপ্রিয় সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
