<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.5' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>আহ্বানীয় বর্গ</li>
</ul>
<h1 class='sutta'>৬.৫. প্রথম সুবংশীয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ছয় প্রকার গুণে গুণান্বিত রাজার সুবংশীয় ভদ্র-অশ্ব রাজার যোগ্য, রাজভোগ্য এবং রাজ-অঙ্গরূপে বিবেচিত হয়। সেই ছয় প্রকার বিষয় কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, রাজার উত্তম বংশজাত ভদ্র-অশ্ব রূপের প্রতি সহনশীল হয়, শব্দের প্রতি সহনশীল হয়, গন্ধের প্রতি সহনশীল হয়, রসের প্রতি সহনশীল হয়, স্পর্শের প্রতি সহনশীল হয় এবং বর্ণসম্পন্ন হয়। ভিক্ষুগণ, এই ছয় প্রকার গুণে গুণান্বিত রাজার সুবংশজাত ভদ্র-অশ্ব রাজার যোগ্য, রাজভোগ্য এবং রাজ অঙ্গরূপে বিবেচিত হয়।</p>
<p><a class='ref sc' id='sc3' href='#sc3'>SC 3</a>ঠিক এরূপেই, হে ভিক্ষুগণ, ছয় প্রকার গুণে গুণান্বিত ভিক্ষু আহ্বানীয়, আতিথেয়তা লাভের যোগ্য, দক্ষিণার যোগ্য, শ্রদ্ধাঞ্জলি বা পূজার যোগ্য এবং জগতের মধ্যে শ্রেষ্ঠ পুণ্যক্ষেত্র হয়। সেই ছয় প্রকার বিষয় কী কী? যথা :</p>
<p><a class='ref sc' id='sc4' href='#sc4'>SC 4</a>এৰত্রে, ভিক্ষুগণ, ভিক্ষু রূপের প্রতি সহনীয় হয়, শব্দের প্রতি সহনীয় হয়, গন্ধের প্রতি সহনশীল হয়, রসের প্রতি সহনশীল হয়, স্পর্শের প্রতি সহনশীল হয় এবং ধর্ম বা চিত্তস্বভাবের প্রতি সহনশীল হয়। ভিক্ষুগণ, এই ছয় প্রকার গুণে গুণান্বিত ভিক্ষু আহ্বানীয়, আতিথেয়তা লাভের যোগ্য, দক্ষিণার যোগ্য, শ্রদ্ধাঞ্জলি বা পূজার যোগ্য এবং জগতের মধ্যে শ্রেষ্ঠ পুণ্যক্ষেত্র হয়।”</p>
<p class='end'><a class='ref sc' id='sc5' href='#sc5'>SC 5</a>প্রথম সুবংশীয় সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
