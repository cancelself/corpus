<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.76' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>আনন্দ বর্গ</li>
</ul>
<h1 class='sutta'>৩.৭৬. প্রথম ভব সূত্র</h1>
</header>
<p><a class='ref sc' id='sc1' href='#sc1'>SC 1</a>“তৎপর শ্রদ্ধেয় আনন্দ ভগবানের দর্শনে আসেন। আসিয়া একপ্রান্তে উপবেশন করিলেন। একপ্রান্তে উপবিষ্ট আয়ুষ্মান আনন্দ ভগবানকে এইরূপ বলেন, “ভন্তে, ভব” বলা হয়। ভন্তে, ভব কতটুকু পর্যন্ত? “আনন্দ, যদি কামেন্দ্রিয়-জগৎ না থাকিত এবং তথায় কোনো কর্ম পরিপক্ব না হইত তাহা হইলে ইন্দ্রিয় ভব কি প্রকাশিত হইত?” ভন্তে, কিছুতেই না।” এইভাবে আনন্দ, কর্ম হইল ক্ষেত্র, বিজ্ঞান বীজ, তৃষ্ণা রস। যেসব সত্তা অবিদ্যা দ্বারা বাধাগ্রস্ত, তৃষ্ণা দ্বারা আবদ্ধ তাহাদের বিজ্ঞান হীনলোকে প্রতিষ্ঠিত। এইরূপে ভবিষ্যতে পুনর্জন্ম হয়। আনন্দ, এইভাবে ভব আছে।</p>
<p><a class='ref sc' id='sc2' href='#sc2'>SC 2</a>আনন্দ, যদি রূপধাতু না থাকিত এবং তথায় কোনো কর্ম পরিপক্ব না হইত তাহা হইলে কি রূপভব প্রকাশ পাইত?” “ভন্তে, নিশ্চয়ই না।” “এইভাবে আনন্দ, কর্ম হইল ক্ষেত্র, বিজ্ঞান বীজ, তৃষ্ণা রস। যেসব সত্তা অবিদ্যা দ্বারা বাধাগ্রস্ত, তৃষ্ণা দ্বারা আবদ্ধ তাহাদের বিজ্ঞান মধ্যম লোকে প্রতিষ্ঠিত। এইরূপে ভবিষ্যতে পুনর্জন্ম হয়।</p>
<p><a class='ref sc' id='sc3' href='#sc3'>SC 3</a>পুনঃ আনন্দ, যদি অরূপ ধাতু <span class='add'>(জগৎ)</span> না থাকিত এবং তথায় কোনো কর্ম পরিপক্ব হওয়ার না থাকিত তাহা হইলে কি অরূপভব প্রকাশ পাইত?” “ভন্তে, নিশ্চয়ই না।” “এইভাবে আনন্দ, কর্ম হইল ক্ষেত্র, বিজ্ঞান বীজ, তৃষ্ণা রস। যেসব সত্তা অবিদ্যা দ্বারা বাধাগ্রস্ত, তৃষ্ণা দ্বারা আবদ্ধ তাহাদের বিজ্ঞান উত্তম লোকে প্রতিষ্ঠিত। এইরূপে ভবিষ্যতে পুনর্জন্ম হয়। আনন্দ, এইভাবে ভব আছে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
