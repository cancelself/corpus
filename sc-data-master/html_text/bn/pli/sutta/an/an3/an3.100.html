<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.100' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>লোণফল বর্গ</li>
</ul>
<h1 class='sutta'>৩.১০০. লবণ কণিকা সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, যদি কেহ এইরূপ বলে, “পুরুষ যেরূপ কর্ম সম্পাদন করে সে সেইরূপ ভোগ করিয়া থাকে।” এই কারণে কোনো ব্রহ্মচর্যবাস নাই, সম্যকভাবে দুঃখ ধ্বংসের কোনো সুযোগ নাই। কিন্তু ভিক্ষুগণ, যদি কেহ বলে, “এই পুরুষ যে কর্ম করে তাহা যেমন বেদনীয় <span class='add'>(ভোগ করার যোগ্য)</span> সে সেইরূপ ফলই ভোগ করে।” এই কারণে ভিক্ষুগণ, ব্রহ্মচর্য জীবন আছে, সম্যকভাবে দুঃখ ধ্বংসের সুযোগও আছে। ভিক্ষুগণ, উদাহরণস্বরূপ কোনো কোনো ব্যক্তির সামান্য পাপকর্ম করিতে পারে যাহা তাহাকে নরকে নিয়া যাইতে পারে। পুনঃ ভিক্ষুগণ, কোনো ব্যক্তির তাদৃশ সামান্য পাপকর্ম থাকে যাহা ইহজীবনে ভোগ করিতে হয়। কেবল তাহাই নহে, ইহার অধিক সামান্য পরিমাণও পরবর্তী জীবনে দেখা যায় না।</p>
<p><a class='ref sc' id='sc2' href='#sc2'>SC 2</a>ভিক্ষুগণ কোন ধরনের ব্যক্তির সামান্যমাত্র কৃত পাপকর্ম তাহাকে নরকে উপনীত করে? ভিক্ষুগণ, কোনো কোনো ব্যক্তি কায়, শীল, চিত্ত, প্রজ্ঞা অনুশীলনে অসতর্ক। সে তুচ্ছ তাহার আত্মা সীমিত, তাহার জীবন সীমিত এবং শোচনীয়। ভিক্ষুগণ, এইরূপ ব্যক্তির কৃত সামান্য পাপকর্মও তাহাকে নরকে নিয়া যায়। ভিক্ষুগণ, কোনো ব্যক্তির তাদৃশ সামান্য পাপকর্ম আছে যাহা ইহজীবনেই ভোগ করিতে হয়? কেবল তাহাই নহে, ইহার অধিক সামান্য পরিমাণও পরবর্তী জীবনে দেখা যায় না? এই ব্যাপারে কোনো কোনো ব্যক্তি কায়, শীল বা চিত্ত সতর্কতার সাথে অনুশীলন করিয়াছে, তাহার প্রজ্ঞা বৃদ্ধি পাইয়াছে, সে তুচ্ছ নহে, সে মহত্মা, তাহার জীবন অপরিমেয়। ভিক্ষুগণ, এইরূপ ব্যক্তির কৃত তাদৃশ সামান্য পাপকর্ম ইহজীবনে ভোগ্য <span class='add'>(বেদনীয়)</span>, কেবল তাহাই নহে, ইহার অধিক সামান্য মাত্রও দেখা যায় না।</p>
<p><a class='ref sc' id='sc3' href='#sc3'>SC 3</a>এখন মনে কর ভিক্ষুগণ, কোনো এক ব্যক্তি একপেয়ালা সামান্য পানির মধ্যে লবণ কণিকা নিক্ষেপ করে। ভিক্ষুগণ, তোমাদের কী মনে হয়? সেই পেয়ালার সামান্য পরিমাণ জল কি লবণ হইয়া যাইবে এবং লবণ কণিকাবশত অপেয় হইয়া যাইবে?” “হ্যাঁ ভন্তে, তাহা হইবে।” “কেন?” “ভন্তে, পেয়ালার জল সামান্য হওয়ায় লবণ হইয়া যাইবে এবং তাহাতে অপেয় হইয়া যাইবে।” “পুনঃ ভিক্ষুগণ, মনে কর কোনো লোক গঙ্গায় লবণ কণিকা নিক্ষেপ করে। ভিক্ষুগণ, কি মনে হয় তোমাদের? সেই গঙ্গার জল কি লবণ হইয়া যাইবে এবং পানের অযোগ্য হইবে?” “ভন্তে, নিশ্চয়ই না।” “কেন নহে?” “ভন্তে, গঙ্গার জলের পরিমাণ ব্যাপক। সেই কারণে ইহা লবণাক্ত এবং অপেয় হইবে না।” “তদ্রূপ ভিক্ষুগণ, অমুক অমুক ব্যক্তির কৃত সামান্য পাপ তাহাকে নরকে নিয়া যায়-পুনঃ কোনো ব্যক্তির কৃত তাদৃশ সামান্য পাপকর্ম তাহাকে ইহজীবনেই ভোগ করিতে হয়, শুধু তাহাই নহে ইহার অধিক সামান্য পরিমাণও পরবর্তী জীবনে দেখা যায় না।</p>
<p><a class='ref sc' id='sc4' href='#sc4'>SC 4</a>পুনঃ ভিক্ষুগণ, কোন প্রকার ব্যক্তির সামান্য পাপ তাহাকে নরকে নিয়া যায়? ভিক্ষুগণ, কোনো কোনো ব্যক্তি কায়, শীল, চিত্ত, প্রজ্ঞা অনুশীলনে অসতর্ক। সে তুচ্ছ তাহার আত্মা সীমিত, তাহার জীবন সীমিত এবং শোচনীয়। ভিক্ষুগণ, এইরূপ ব্যক্তির কৃত সামান্য পাপকর্মও তাহাকে নরকে নিয়া যায়। ভিক্ষুগণ, কোন ব্যক্তির তাদৃশ সামান্য পাপকর্ম আছে যাহা ইহজীবনেই ভোগ করিতে হয়? কেবল তাহাই নহে, ইহার অধিক সামান্য পরিমাণও পরবর্তী জীবনে দেখা যায় না? এই ব্যাপারে কোনো কোনো ব্যক্তি কায়, শীল বা চিত্ত সতর্র্কতার সাথে অনুশীলন করিয়াছে, তাহার প্রজ্ঞা বৃদ্ধি পাইয়াছে, সে তুচ্ছ নহে, সে মহত্মা, তাহার জীবন অপরিমেয়। ভিক্ষুগণ, এইরূপ ব্যক্তির কৃত তাদৃশ সামান্য পাপকর্ম ইহজীবনে ভোগ্য <span class='add'>(বেদনীয়)</span>, কেবল তাহাই নহে, ইহার অধিক সামান্য মাত্রও দেখা যায় না।</p>
<p><a class='ref sc' id='sc5' href='#sc5'>SC 5</a>পুনঃ ভিক্ষুগণ, এই ব্যাপারে মনে কর কোনো ব্যক্তিকে অর্ধ পেনি বা এক পেনি ঋণের দায়ে কারাগারে যাইতে হয় বা একশত পেন্স চুরির দায়ে কারাগারে যাইতে হয়। পুনঃ ভিক্ষুগণ, মনে কর এক ব্যক্তিকে সম পরিমাণ চুরির জন্য কারাগারে যাইতে হয় না। ভিক্ষুগণ, প্রথমটি কী প্রকার? সে একজন দরিদ্র, অল্প বিত্তবান, সামান্য অর্থসম্পন্ন। এইরূপ ব্যক্তিকে ঋণের দায়ে কারাগারে যাইতে হয়। ভিক্ষুগণ, কোন প্রকার ব্যক্তিকে অর্ধ পেনি বা এক পেনি বা একশত পেন্সের জন্য কারাগারে যাইতে হয় না? ভিক্ষুগণ, সে ধনী, তাহার অধিক বিত্ত, বিশাল অর্থ সম্পদ। এইরূপ ব্যক্তিকে ঋণের দায়ে কারাগারে যাইতে হয় না। তদ্রূপ ভিক্ষুগণ, কোনো ব্যক্তির কৃত তাদৃশ সামান্য পাপকর্ম তাহাকে ইহজীবনেই ভোগ করিতে হয়, শুধু তাহাই নহে, ইহার অধিক সামান্য পরিমাণও পরবর্তী জীবনে দেখা যায় না।</p>
<p><a class='ref sc' id='sc6' href='#sc6'>SC 6</a>ভিক্ষুগণ কোন ধরনের ব্যক্তির সামান্যমাত্র কৃত পাপকর্ম তাহাকে নরকে উপনীত করে? ভিক্ষুগণ, কোনো কোনো ব্যক্তি কায়, শীল, চিত্ত, প্রজ্ঞা অনুশীলনে অসতর্ক। সে তুচ্ছ তাহার আত্মা সীমিত, তাহার জীবন সীমিত এবং শোচনীয়। ভিক্ষুগণ, এইরূপ ব্যক্তির কৃত সামান্য পাপকর্মও তাহাকে নরকে নিয়া যায়। ভিক্ষুগণ, কোন ব্যক্তির তাদৃশ সামান্য পাপকর্ম আছে যাহা ইহজীবনেই ভোগ করিতে হয়? কেবল তাহাই নহে, ইহার অধিক সামান্য পরিমাণও পরবর্তী জীবনে দেখা যায় না? এই ব্যাপারে কোনো কোনো ব্যক্তি কায়, শীল বা চিত্ত সতর্র্কতার সাথে অনুশীলন করিয়াছে, তাহার প্রজ্ঞা বৃদ্ধি পাইয়াছে, সে তুচ্ছ নহে, সে মহত্মা, তাহার জীবন অপরিমেয়। ভিক্ষুগণ, এইরূপ ব্যক্তির কৃত তাদৃশ সামান্য পাপকর্ম ইহজীবনে ভোগ্য <span class='add'>(বেদনীয়)</span>, কেবল তাহাই নহে, ইহার অধিক সামান্য মাত্রও দেখা যায় না।</p>
<p><a class='ref sc' id='sc7' href='#sc7'>SC 7</a>এখন মনে কর ভিক্ষুগণ, একজন কসাই যে ছাগল হত্যা করে সে যে-কোনো ব্যক্তি যে ছাগল চুরি করে তাহাকে ইচ্ছানুরূপ আঘাত বা বন্ধন বা হত্যা ইচ্ছানুসারে আচরণ করার ক্ষমতা তাহার আছে কিন্তু অন্য ব্যক্তি যে একইরূপ করে তাহাকে নহে। “ভিক্ষুগণ, কোন প্রকার ব্যক্তিকে সে যখন ছাগল চুরি করে কসাই তাহাকে আঘাত বা হত্যা বা যেইরূপ ইচ্ছা সেইরূপ আচরণ করিতে পারে?</p>
<p><a class='ref sc' id='sc8' href='#sc8'>SC 8</a>ভিক্ষুগণ, এই ব্যপারে সে একজন দরিদ্র, অল্প বিত্তবান, সামান্য অর্থবান।</p>
<p><a class='ref sc' id='sc9' href='#sc9'>SC 9</a>এইরূপ ব্যক্তিকে সে যখন ছাগল চুরি করে কসাই তাহাকে আঘাত বা হত্যা বা যেইরূপ ইচ্ছা সেইরূপ আচরণ করিতে পারে।</p>
<p><a class='ref sc' id='sc10' href='#sc10'>SC 10</a>ভিক্ষুগণ, সে কোন ধরনের লোক যাহাকে কসাই একইরূপ দোষের জন্য আঘাত বা হত্যা বা যেইরূপ ইচ্ছা সেইরূপ আচরণ করিতে পারে না? এই ক্ষেত্রে সেই লোক ধনী, তাহার অধিক বিত্ত, বিশাল সম্পদ অথবা সে রাজা বা রাজার মন্ত্রী। এইরূপ ব্যক্তিকে কসাই তাহাকে আঘাত বা হত্যা বা যেইরূপ ইচ্ছা সেইরূপ আচরণ করিতে পারে না। তাহার <span class='add'>(ছাগল চোরের)</span> তেমন করার কিছুই নাই করজোড়ে কসাইকে এইরূপ অনুরোধ করা ব্যতীত, “মহাশয়, আমার ছাগলটি ফেরত দিন বা ইহার মূল্যটি”। তদ্রূপ ভিক্ষুগণ, অমুক অমুক ব্যক্তির কৃত সামান্য পাপ তাহাকে নরকে নিয়া যায়-পুনঃ কোনো ব্যক্তির কৃত তাদৃশ সামান্য পাপকর্ম তাহাকে ইহজীবনেই ভোগ করিতে হয়, শুধু তাহাই নহে ইহার অধিক সামান্য পরিমাণও পরবর্তী জীবনে দেখা যায় না।</p>
<p><a class='ref sc' id='sc11' href='#sc11'>SC 11</a>ভিক্ষুগণ, কোন ধরনের ব্যক্তির তাদৃশ সামান্য পাপকর্ম আছে যাহা ইহজীবনেই ভোগ করিতে হয়? কেবল তাহাই নহে, ইহার অধিক সামান্য পরিমাণও পরবর্তী জীবনে দেখা যায় না? এই ব্যাপারে কোনো কোনো ব্যক্তি কায়, শীল বা চিত্ত সতর্র্কতার সাথে অনুশীলন করিয়াছে, তাহার প্রজ্ঞা বৃদ্ধি পাইয়াছে, সে তুচ্ছ নহে, সে মহাত্মা, তাহার জীবন অপরিমেয়। ভিক্ষুগণ, এইরূপ ব্যক্তির কৃত তাদৃশ সামান্য পাপকর্ম ইহজীবনে ভোগ্য <span class='add'>(বেদনীয়)</span>, কেবল তাহাই নহে, ইহার অধিক সামান্য মাত্রও দেখা যায় না। এখন ভিক্ষুগণ, যদি কেহ এইরূপ বলে, “এই পুরুষ যেইরূপ কর্ম সম্পাদন করে ঠিক অনুরূপ ফলই সে ভোগ করে,” এই কারণে ব্রহ্মচর্য বাস নাই, যথাযথভাবে দুঃখ অতিক্রম করার কোনো অবকাশ নাই। কিন্তু ভিক্ষুগণ, যদি কেহ এইরূপ বলে, “কোনো ব্যক্তি যেইরূপ বেদনীয় <span class='add'>(পরবর্তীতে ভোগ করার)</span> কর্ম করে তাহার অনুরূপ ফলই সে ভোগ করে” এই কারণে ভিক্ষুগণ, ব্রহ্মচর্য <span class='add'>(পবিত্র জীবন)</span> যাপন আছে-দুঃখের চরম অবসানের সুযোগ আছে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
