<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.82' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>শ্রমণ বর্গ</li>
</ul>
<h1 class='sutta'>৩.৮২. গদ্রভ সূত্র</h1>
</header>
<p><a class='ref sc' id='sc1' href='#sc1'>SC 1</a>“যেমন ভিক্ষুগণ, গদ্রভ গো পালের পিছনে পিছনে ঘনিষ্টভাবে এই ভাবিয়া অনুসরণ করে : আমিও গাভী বটে! আমিও গাভী বটে! কিন্তু বর্ণ, শব্দ ও খুর বিবেচনায় সে গাভী সদৃশ নহে। সে ঘনিষ্টভাবে গো পালের পিছনে পিছনে এই ভাবিয়া অনুসরণ করে : আমিও গাভী বটে! আমিও গাভী বটে! তদ্রূপ হে ভিক্ষুগণ, ভিক্ষুসংঘের মধ্যেও কিছু সংখ্যক ভিক্ষু আছে যাহারা ঘনিষ্টভাবে ভিক্ষুসংঘকে এই ভাবিয়া পিছনে পিছনে অনুসরণ করে : আমিও ভিক্ষু বটে! আমিও ভিক্ষু বটে! কিন্তু উচ্চতর শীল শিক্ষা গ্রহণে তাহার ইচ্ছাশক্তি নাই যাহা অন্যান্য ভিক্ষুগণের মধ্যে রহিয়াছে, উচ্চতর চিত্তের শিক্ষা গ্রহণে এবং উচ্চতর প্রজ্ঞার শিক্ষা গ্রহণে ইচ্ছাশক্তি নাই যাহা অন্যান্য ভিক্ষুদের রহিয়াছে। সে শুধুমাত্র এই ভাবিয়া ভিক্ষুদের পিছনে পিছনে ঘনিষ্টভাবে অনুসরণ করে : আমিও ভিক্ষু বটে! আমিও ভিক্ষু বটে! সেই কারণে ভিক্ষুগণ, তোমাদের অবশ্যই শিক্ষা করা উচিত : উচ্চতর শীলের শিক্ষা, উচ্চতর চিত্তের শিক্ষা, উচ্চতর প্রজ্ঞার শিক্ষা গ্রহণে আমাদের ইচ্ছাশক্তি হইবে প্রবল। এইভাবেই ভিক্ষুগণ, তোমাদের শিক্ষা করা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
