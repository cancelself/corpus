<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.22' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>পুদ্গল বর্গ</li>
</ul>
<h1 class='sutta'>৩.২২. গিলান সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, জগতে এই তিন প্রকার রুগ্ন ব্যক্তি বিদ্যমান। কে কে? ভিক্ষুগণ, একজন রুগ্ন ব্যক্তি যথোপযুক্ত খাদ্য লাভ করুক বা না করুক, যথাযথ ওষুধ লাভ করুক বা না করুক, সেবা শুশ্রূষা লাভ করুক বা না করুক সে তাহার রোগ হইতে মুক্তি লাভ করে না। পুনঃ ভিক্ষুগণ, একজন রুগ্ন ব্যক্তি যথোপযুক্ত খাদ্য লাভ করুক বা না করুক, যথাযথ ওষুধ লাভ করুক বা না করুক সেবা শুশ্রূষা লাভ করুক বা না করুক সে তাহার রোগ হইতে মুক্তি লাভ করে। পুনঃ ভিক্ষুগণ, একজন রুগ্ন ব্যক্তি যথোপযুক্ত খাদ্য লাভ করুক বা না করুক লাভ না করিয়া ওষুধ সেবন করুক বা না করুক, সে তাহার রোগ হইতে মুক্তি লাভ করে না। পুনঃ ভিক্ষুগণ, একজন রুগ্ন ব্যক্তি যথোপযুক্ত খাদ্য লাভ করুক বা না করুক, যথাযথ ওষুধ লাভ করুক বা না করুক, সেবা-শুশ্রূষা লাভ না করিয়া সে তাহার রোগ হইতে মুক্তি লাভ করে। ভিক্ষুগণ, যে রুগ্ন ব্যক্তি যথাযথ পথ্য বা ওষুধ বা সেবা-শুশ্রূষা লাভ করে সে সেই রোগ হইতে অব্যাহতি পায় <span class='add'>(কিন্তু যদি এইগুলি লাভ না করে, সেই ক্ষেত্রে নহে)</span>, এই নির্দিষ্ট রুগ্ন ব্যক্তির জন্য যথাযথ পথ্য, ওষুধ, সেবা-শুশ্রূষার ব্যবস্থা করা হইয়াছে এবং তাহার নির্দিষ্ট স্বার্থের নিমিত্ত <span class='add'>(তাহার রোগমুক্তিবশত)</span> যে অন্যান্য রুগ্ন ব্যক্তিরা আকৃষ্ট হইবে। ভিক্ষুগণ, জগতে এই তিন প্রকার রুগ্ন ব্যক্তি বিদ্যমান। তদ্রূপ ভিক্ষুগণ, জগতে এই তিন প্রকার রুগ্ন ব্যক্তির সমতুল্য তিন প্রকার পুদ্গল <span class='add'>(ব্যক্তি)</span> দেখা যায়। কী কী? ভিক্ষুগণ, কোন ব্যক্তি আছে যে তথাগতের দর্শন লাভের সুযোগ লাভ করুক বা না করুক, তথাগত প্রবেদিত ধর্ম-বিনয় শ্রবণের সুযোগ লাভ করুক বা না করুক কুশলধর্মে পূর্ণতার নিশ্চয়তায় প্রবেশ করে না। পুনঃ ভিক্ষুগণ, কোন ব্যক্তি তথাগতের দর্শন লাভের সুযোগ লাভ করুক বা না করুক, তথাগত প্রবেদিত ধর্ম-বিনয় শ্রবণের সুযোগ লাভ করুক বা না করুক কুশলধর্মে পূর্ণতার নিশ্চয়তায় প্রবেশ করে। ভিক্ষুগণ, যে ব্যক্তি তথাগতের দর্শন লাভের সুযোগ লাভ করুক বা না করুক, তথাগত প্রবেদিত ধর্ম-বিনয় শ্রবণের সুযোগ লাভ করে ব্যর্থ হয় না… শ্রবণের সুযোগ লাভ করে বা না করে, তথাগত প্রবেদিত ধর্ম-বিনয় শ্রবণের সুযোগ লাভ করে বা না করে কুশলধর্মে পূর্ণতার নিশ্চয়তায় প্রবেশ করে, ভিক্ষুগণ, এই ব্যক্তির নিমিত্তেই ধর্ম প্রচারিত হইয়াছে এবং তাহার নিমিত্তেই অন্যদিগকে ধর্ম শিক্ষা দিতে হইবে। ভিক্ষুগণ, জগতে এই তিন প্রকার ব্যক্তি দেখা যায় যাহাদিগকে তিন প্রকার রুগ্ন ব্যক্তির সাথে তুলনা করা যাইতে পারে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
