<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.118' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>পতন বর্গ</li>
</ul>
<h1 class='sutta'>৩.১১৮. অপণ্ণক সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, বিপত্তি এই তিন প্রকার। কী কী? শীলবিপত্তি, চিত্তবিপত্তি, দৃষ্টিবিপত্তি। “ভিক্ষুগণ, এই তিন প্রকার ব্যর্থতা। কী কী? শীলবিপত্তি <span class='add'>(ব্যর্থতা)</span>, চিত্তবিপত্তি, দৃষ্টিবিপত্তি। শীলবিপত্তি কিরূপ? ভিক্ষুগণ, কোনো কোনো ব্যক্তি প্রাণিহত্যা, চুরি, ব্যভিচার করে, মিথ্যা কথা বলে, পিশুন ভাষণ, কর্কশ ভাষণ করে, নিষ্ফল বাক্য ভাষণ করে। ইহাই শীলবিপত্তি।”</p>
<p><a class='ref sc' id='sc2' href='#sc2'>SC 2</a>ভিক্ষুগণ, চিত্তবিপত্তি কিরূপ? ভিক্ষুগণ, কোনো কোনো ব্যক্তি লোভী এবং ঈর্ষাপরায়ণ। ভিক্ষুগণ, ইহাই চিত্তবিপত্তি।</p>
<p><a class='ref sc' id='sc3' href='#sc3'>SC 3</a>ভিক্ষুগণ, দৃষ্টিবিপত্তি কিরূপ? কোনো কোনো ব্যক্তি মিথ্যাদৃষ্টি-সম্পন্ন, বিপরীত দৃষ্টিসম্পন্ন যে দান, যে ত্যাগের কোনো ফল নাই, আত্মত্যাগের কোনো ফল নাই, সুকর্ম, দুষ্কর্মের কোনো ফল নাই-ইহলোক-পরলোক কিছুই নাই, মাতাপিতা নাই, আপনা হইতে জাত কোনো সত্তা নাই, এই জগতে কোনো শ্রমণ-ব্রাহ্মণ নাই যাহারা সম্যক প্রতিপন্ন ইহলোক-পরলোক স্বয়ং অভিজ্ঞা দ্বারা প্রত্যক্ষ করিয়া তাহা ঘোষণা করিতে পারে। ভিক্ষুগণ, ইহাই দৃষ্টিবিপত্তি বলে।</p>
<p><a class='ref sc' id='sc4' href='#sc4'>SC 4</a>ভিক্ষুগণ, শীলবিপত্তি, চিত্তবিপত্তি, দৃষ্টিবিপত্তি হেতু সত্ত্বগণ কায়ভেদে মৃত্যুর পর অপায় দুর্গতি বিনিপাত নরকে জন্ম পরিগ্রহ করে। ভিক্ষুগণ, এইগুলি তিন প্রকার বিপত্তি।</p>
<p><a class='ref sc' id='sc5' href='#sc5'>SC 5</a>ভিক্ষুগণ, এই তিন প্রকার সম্পদ <span class='add'>(কৃতকার্যতা)</span>। কী কী? শীলসম্পদ, চিত্তসম্পদ, দৃষ্টিসম্পদ। ভিক্ষুগণ, শীলসম্পদ কিরূপ? ভিক্ষুগণ, কেহ কেহ প্রাণিহত্যা, চুরি, ব্যভিচার, মিথ্যা ভাষণ, পিশুন ভাষণ, কর্কশ ভাষণ, নিষ্ফল ভাষণ বিরত হয়। ভিক্ষুগণ, ইহাই শীলসম্পদ।</p>
<p><a class='ref sc' id='sc6' href='#sc6'>SC 6</a>যেমন ভিক্ষুগণ, বিশুদ্ধ মণি ঊর্ধ্বদিকে উৎক্ষিপ্ত হইলে যেই দিক হউক না কেন, ইহা সমতলে অবস্থান করে। তদ্রুপ শীলবিপত্তি, চিত্তবিপত্তি, দৃষ্টিবিপত্তিবশত সত্ত্বগণ কায়ভেদে মৃত্যুর পর অপায় দুর্গতি বিনিপাত নরকে জন্ম পরিগ্রহ করে। ভিক্ষুগণ, এইগুলি তিন প্রকার বিপত্তি।</p>
<p><a class='ref sc' id='sc7' href='#sc7'>SC 7</a>ভিক্ষুগণ, সম্পদ তিন প্রকার। শীলসম্পদ, চিত্তসম্পদ, দৃষ্টিসম্পদ। ভিক্ষুগণ, শীলসম্পদ কিরূপ? ভিক্ষুগণ, কেহ কেহ প্রাণিহত্যা, চুরি, ব্যভিচার, মিথ্যা ভাষণ, পিশুন ভাষণ, কর্কশ ভাষণ, নিষ্ফল ভাষণ বিরত হয়। ভিক্ষুগণ, ইহাই শীলসম্পদ।</p>
<p><a class='ref sc' id='sc8' href='#sc8'>SC 8</a>ভিক্ষুগণ, চিত্তসম্পদ কিরূপ? ভিক্ষুগণ, কেহ কেহ লোভহীন ও ঈর্ষাহীন চিত্ত হয়। ভিক্ষুগণ, ইহাকেই বলা হয় চিত্তসম্পদ।</p>
<p><a class='ref sc' id='sc9' href='#sc9'>SC 9</a>ভিক্ষুগণ, দৃষ্টিসম্পদ কিরূপ? কোনো কোনো ব্যক্তি সম্যক দৃষ্টিসম্পন্ন-সে সত্য সত্যই এইরূপ দৃষ্টি পোষণ করে যে, দান, ত্যাগ, যাগ আছে, আছে সুকর্ম-দুষ্কর্মের ফল বিপাক, ইহলোক-পরলোক আছে, মাতাপিতা আছে, আপনা হইতে জাত সত্ত্ব আছে, জগতে সম্যক প্রতিপন্ন আছে যাহারা ইহলোক-পরলোক স্বয়ং অভিজ্ঞা দ্বারা প্রত্যক্ষ করিয়া তাহা বলিতে পারে। ভিক্ষুগণ, ইহাই দৃষ্টিসম্পদ।</p>
<p><a class='ref sc' id='sc10' href='#sc10'>SC 10</a>ভিক্ষুগণ, শীলসম্পদবশত সত্ত্বগণ কায়ভেদে মৃত্যুর পর সুগতি স্বর্গলোকে পুনর্জন্ম লাভ করে। তদ্রূপ চিত্তসম্পদ ও দৃষ্টিসম্পদবশত সত্ত্বগণ কায়ভেদে মৃত্যুর পর সুগতি-স্বর্গলোকে পুনর্জন্ম লাভ করে। ভিক্ষুগণ, এইগুলি তিন সম্পদ।</p>
<p><a class='ref sc' id='sc11' href='#sc11'>SC 11</a>যেমন ভিক্ষুগণ, বিশুদ্ধ মণি ঊর্ধ্বদিকে উৎক্ষিপ্ত হইলে যেই দিক হউক না কেন, ইহা সমতলে অবস্থান করে। তদ্রূপ শীলসম্পদ, চিত্তসম্পদ, দৃষ্টিসম্পদ-হেতু সত্ত্বগণ সুগতি-স্বর্গলোকে উৎপন্ন হয়। ভিক্ষুগণ, এইগুলিই তিন প্রকার সম্পদ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
