<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.125' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>কুশীনারা বর্গ</li>
</ul>
<h1 class='sutta'>৩.১২৫. গৌতমক চৈত্য সূত্র</h1>
</header>
<p><a class='ref sc' id='sc1' href='#sc1'>SC 1</a>“এক সময় ভগবান বৈশালীর গৌতম চৈত্যে অবস্থান করিতেছিলেন। তখন ভগবান ভিক্ষুগণকে আহবান করিলেন, “ভিক্ষুগণ!” “হ্যাঁ প্রভু” বলে ভিক্ষুগণ উত্তর দিলেন। ভগবান বলেন, “ভিক্ষুগণ, আমি পুরোপুরি উপলব্ধি করিয়া <span class='add'>(জানিয়া)</span> ধর্মদেশনা করি, না জানিয়া নহে। আমি সনিদান <span class='add'>(পারস্পরিক কারণসহ)</span> ধর্মদেশনা করি, অদ্ভুত ব্যাপার ভিন্ন নহে। যেহেতু আমি তদ্রূপ করি আমার উপদেশ দানের পশ্চাতে উপযুক্ত কারণ নিহিত। তোমরা আনন্দিত, সন্তুষ্ট হইতে পার। তোমরা এই ধারণায় সন্তুষ্ট হইতে পার-সম্যকসম্বুদ্ধ ভগবান। ভগবানের ধর্ম সুন্দরভাবে ব্যাখ্যাত। সংঘ সুপথে প্রতিপন্ন।” ভগবান এইরূপ বলেন। ভিক্ষুগণ সন্তুষ্ট হইয়া ভগবানের ভাষণকে অভিনন্দন জানান। অধিকন্তু, যখন এই অভিমত বিঘোষিত হয় তখন সহস্র লোকধাতু <span class='add'>(পৃথিবী)</span> কম্পিত হইল।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
