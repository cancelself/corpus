<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.133' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৩.১৩৩. যোদ্ধা সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, তিনটি গুণসম্পন্ন যোদ্ধা রাজার যোগ্য। রাজকীয় সম্পত্তি, রাজার নিকট সম্পত্তি বলিয়া গণ্য। তিন গুণ কী কী? ভিক্ষুগণ, একজন যোদ্ধা দূর-ভেদক, একজন অক্ষণ <span class='add'>(বিদ্যুৎ সদৃশ)</span> ভেদী, আর একজন বহু বস্তু বিদ্ধকারী। এই তিনটি গুণসম্পন্ন যোদ্ধা রাজার যোগ্য। রাজকীয় সম্পত্তি, রাজার নিকট সম্পত্তি বলিয়া গণ্য।</p>
<p><a class='ref sc' id='sc2' href='#sc2'>SC 2</a>তদ্রূপ ভিক্ষুগণ, তিনটি গুণসম্পন্ন একজন ভিক্ষু আহ্বানের যোগ্য, সম্মানের যোগ্য, দানের যোগ্য, অঞ্জলিযোগ্য, জগতে অনুত্তর <span class='add'>(শ্রেষ্ঠ)</span> পুণ্যক্ষেত্র। কী কী? এই ক্ষেত্রে একজন ভিক্ষু দূরভেদী, অক্ষণ ভেদী, বহু বস্তু বিদ্ধকারী বলিয়া পরিগণিত।</p>
<p><a class='ref sc' id='sc3' href='#sc3'>SC 3</a>কিভাবে একজন ভিক্ষু দূরভেদী হয়? ভিক্ষুগণ, একজন ভিক্ষু যাহা কিছু রূপ <span class='add'>(বস্তু)</span> তাহা অতীত বা বর্তমান বা ভবিষ্যৎ অভ্যন্তরীণ বা বাহ্যিক স্থূল বা সূক্ষ্ম, হীন বা উত্তম, দূরে বা নিকটে যাহাই হউক না কেন সংক্ষেপে যাহা সে প্রত্যক্ষ করে, প্রজ্ঞা দ্বারা যথাযথ দর্শন করে : ইহা আমার নহে, আমি নহি, ইহা আমার আত্মা নহে। অতীত হউক বা বর্তমান হউক বা ভবিষ্যৎ হউক যাহা কিছু বেদনা <span class='add'>(অনুভূতি)</span> স্থূল বা সূৰ্ম, হীন বা উত্তম, দূরে বা নিকটে-সবই বেদনা, সে বেদনাই প্রত্যক্ষ করে প্রজ্ঞা দ্বারা সম্যকভাবে দর্শন করে, ইহা আমার নহে। আমি নহি , আমার আত্মা নহে। অতীত হউক বা বর্তমান হউক বা ভবিষ্যৎ হউক যাহা কিছু সংজ্ঞা <span class='add'>(উপলব্ধি)</span> তাহা স্থূল বা সূৰ্ম, হীন বা উত্তম, দূরে বা নিকটে সবই সংজ্ঞা, সে সংজ্ঞাই প্রত্যক্ষ করে, প্রজ্ঞা দ্বারা সম্যকভাবে দর্শন করে : ইহা আমার নহে, আমি নহি, আমার আত্মা নহে। এইভাবে ভিক্ষুগণ, একজন ভিক্ষু দূরভেদী হয়।</p>
<p><a class='ref sc' id='sc4' href='#sc4'>SC 4</a>ভিক্ষুগণ, একজন ভিক্ষু কিভাবে অক্ষণ <span class='add'>(বিদ্যুৎসম)</span> ভেদী হয়? একজন ভিক্ষু যথার্থই জানে, ইহা দুঃখ, ইহা দুঃখ সমুদয়, ইহা দুঃখ নিরোধ, ইহা দুঃখ নিরোধের উপায়। এইভাবে সে অক্ষণ ভেদী হয়।</p>
<p><a class='ref sc' id='sc5' href='#sc5'>SC 5</a>ভিক্ষুগণ, কিভাবে একজন ভিক্ষু বহু বস্তুর বিদ্ধকারী হয়? ভিক্ষুগণ, একজন ভিক্ষু বিশাল অবিদ্যাস্কন্ধ বিদ্ধকারী করে। এইভাবে একজন ভিক্ষু বিশাল বস্তুর বিদ্ধকারী হয়। এইরূপে ভিক্ষুগণ, তিনটি গুণসম্পন্ন একজন ভিক্ষু আহ্বানের যোগ্য, সম্মানের যোগ্য, দানের যোগ্য, অঞ্জলিযোগ্য, জগতে অনুত্তর <span class='add'>(শ্রেষ্ঠ)</span> পুণ্যক্ষেত্র বলিয়া পরিগণিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
