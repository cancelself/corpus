<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.32' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>দেবদূত বর্গ</li>
</ul>
<h1 class='sutta'>৩.৩২. আনন্দ সূত্র</h1>
</header>
<p><a class='ref sc' id='sc1' href='#sc1'>SC 1</a>“অতঃপর শ্রদ্ধেয় আনন্দ যেখানে ভগবান ছিলেন তথায় উপস্থিত হন। উপস্থিত হইয়া ভগবানকে অভিবাদন করিয়া একপ্রান্তে উপবেশন করেন। একপ্রান্তে উপবিষ্ট শ্রদ্ধেয় আনন্দ ভগবানকে বলেন, “ভন্তে কোনো কোনো ভিক্ষু সবিজ্ঞান এই কায়ে তাদৃশ সমাধি লাভ করিতে পারেন যাঁহার “আমি” বা “আমার” বা বৃথা অহমিকার কোনো প্রবণতা থাকে না। তদ্রূপ বাহ্যিক সর্ব বিষয়ে তাঁহার এইরূপ কোনো ধারণা বা প্রবণতা নাই : তিনি কি চিত্তবিমুক্তি, প্রজ্ঞাবিমুক্তি লাভ করিয়া বিহার করেন যাঁহার এইরূপ কোনো ধারণা বা প্রবণতা <span class='add'>(“আমি” বা “আমার” ধারণা)</span> নাই?” “হ্যাঁ আনন্দ, কোনো কোনো ভিক্ষু সবিজ্ঞান এই কায়ে তাদৃশ সমাধি লাভ করিতে পারেন যাঁহার “আমি” বা “আমার” বা বৃথা অহমিকার কোনো প্রবণতা নাই। তিনি চিত্তবিমুক্তি সবিজ্ঞান এই কায়ে তাদৃশ সমাধি লাভ করিতে পারেন যাঁহার “আমি” বা “আমার” বা বৃথা অহমিকার কোনো প্রবণতা নাই।” “ভদন্ত, কিভাবে ভিক্ষু সবিজ্ঞান এই কায়ে তাদৃশ সমাধি লাভ করিতে পারেন যাঁহার “আমি” বা “আমার” বাবৃথা অহমিকার কোনো প্রবণতা থাকে না। তদ্রুপ বাহ্যিক সর্ব বিষয়ে তাঁহার এইরূপ কোনো ধারণা বা প্রবণতা নাই-তিনি কী চিত্তবিমুক্তি, প্রজ্ঞাবিমুক্তি লাভ করিয়া বিহার করেন?” অধিকন্তু আনন্দ, এই ব্যাপারে কোনো কোনো ভিক্ষুর এইরূপ ধারণা আছে : ইহা প্রশান্ত, ইহা প্রণীত <span class='add'>(উত্তম)</span> যেমন : সর্ব সংস্কার-বর্জিত সর্ব উপাধি বর্জন <span class='add'>(জন্মের হেতু নিরোধ)</span>, তৃষ্ণাক্ষয়, বিরাগ, নিরোধ, নির্বাণ। এই উপায়ে কোনো কোনো ভিক্ষু সবিজ্ঞান এই কায়ে তাদৃশ সমাধি লাভ করিতে পারেন যাঁহার “আমি” বা “আমার” বা বৃথা অহমিকার কোনো প্রবণতা থাকে না। তদ্রুপ বাহ্যিক সর্ব বিষয়ে তাঁহার এইরূপ কোনো ধারণা বা প্রবণতা নাই-তিনি কী চিত্তবিমুক্তি, প্রজ্ঞাবিমুক্তি লাভ করিয়া বিহার করে। অধিকন্তু আনন্দ, এই ব্যাপারে আমি পারায়ণে পুণ্যক প্রশ্নে ভাষণ করিয়াছি জগতে উচ্চ-নীচ সব বিষয় যে প্রত্যক্ষ করিয়াছি, জগতে অভিভূত করিতে পারে এমন কোনো বিষয় নাই, যে আসক্তিহীন, আনন্দিত, কামনাহীন আমি বলি : সে জন্ম-জরা উত্তীর্ণ হইয়াছে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
