<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.20' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>রথচক্র বর্গ</li>
</ul>
<h1 class='sutta'>৩.২০. দ্বিতীয় পাপনিক সূত্র</h1>
</header>
<p><a class='ref sc' id='sc1' href='#sc1'>SC 1</a>“ভিক্ষুগণ, তিনটি বৈশিষ্ট্যযুক্ত হইলে একজন দোকানদার অতি শীঘ্র মহত্ততা অর্জন এবং সম্পদ বৃদ্ধি করিতে পারে। কী কী? ভিক্ষুগণ, যে দোকানদার বুদ্ধিমান, বিশেষত সমর্থবান এবং বিশ্বাস সৃষ্টি করে। ভিক্ষুগণ, সে কীরূপ বুদ্ধিমান? ভিক্ষুগণ, যে দোকানদার তাহার দ্রব্য সম্পর্কে এইরূপ অবহিত, এই দ্রব্যটি এত দামে ক্রীত, এত মূল্যে বিক্রীত হইলে এত টাকা হইবে এবং এত সঞ্চিত হইবে। ভিক্ষুগণ, এই প্রকারে একজন দোকানদার বুদ্ধিমান। ভিক্ষুগণ, একজন দোকানদার কিরূপে বিশেষত সমর্থবান? ভিক্ষুগণ, যে দোকানদার দ্রব্য ক্রয়ে-বিক্রয়ে সুদক্ষ। ভিক্ষুগণ, একজন দোকানদার এইরূপে বিশেষত সমর্থবান। ভিক্ষুগণ, কিভাবে সে দোকানদার বুদ্ধিমান, বিশেষত সমর্থবান এবং বিশ্বাস সৃষ্টি করে? ভিক্ষুগণ, যে দোকানদার গৃহপতি বা গৃহপতিপুত্র বা ধনী, মহাধনী, মহা ভোগসম্পত্তির অধিকারীদের সাথে এইভাবে পরিচিত হয়, এই দোকানদার চালাক, প্রধানত সমর্থবান, ফন্দীবাজ, পুত্রদারকে পোষণে দক্ষ এবং মাঝে মাঝে আমাদিগকে ঋণকৃত অর্থের জন্য সুদ প্রদানে সক্ষম। তাঁহারা তাহাকে এই বলিয়া সম্পদ প্রদান করে : “সৌম্য দোকানদার, এই অর্থ গ্রহণ করুন এবং তদ্বারা ব্যবসা করুন; আপনার পুত্র-দারকে পোষণ করুন এবং মাঝে মাঝে তাহা পরিশোধ করুন।” ভিক্ষুগণ, এইভাবেই একজন দোকানদার বিশ্বাস সৃষ্টি করে। ভিক্ষুগণ, এই তিনটি গুণসমন্বিত একজন দোকানদার অতি শীঘ্র মহত্ততা লাভ করে এবং সম্পদ বৃদ্ধি করে। তদ্রূপ ভিক্ষুগণ, তিনটি বৈশিষ্ট্যসমৃদ্ধ ভিক্ষু অতি শীঘ্র মহত্ততা অর্জন করে এবং কুশল বর্ধিত করে। তিনটি কী কী? ভিক্ষুগণ, একজন ভিক্ষু বিচক্ষণ, সম্পূর্ণভাবে সমর্থবান এবং বিশ্বাস-সৃষ্টিতে সক্ষম। ভিক্ষুগণ, কিভাবে একজন ভিক্ষু বিচক্ষণ? ভিক্ষুগণ, একজন ভিক্ষু যথার্থই জানে ইহা দুঃখ, ইহা দুঃখ সমুদয়, ইহা দুঃখ নিরোধ, ইহা দুঃখ নিরোধগামিনী প্রতিপদা। ভিক্ষুগণ, এইভাবেই একজন ভিক্ষু বিশ্বাস সৃষ্টি করে। ভিক্ষুগণ, এই তিনটি গুণসমন্বিত একজন ভিক্ষু অতি শীঘ্র মহত্ততা লাভ করে এবং সম্পদ বৃদ্ধি করে। তদ্রূপ ভিক্ষুগণ, তিনটি বৈশিষ্ট্যসমৃদ্ধ ভিক্ষু অতি শীঘ্র মহত্ততা অর্জন করে এবং কুশল বর্ধিত করে। তিনটি কী কী? ভিক্ষুগণ, একজন ভিক্ষু বিচক্ষণ, সম্পূর্ণভাবে সমর্থবান এবং বিশ্বাস-সৃষ্টিতে সক্ষম। ভিক্ষুগণ, এইভাবে একজন ভিক্ষু বিচক্ষণ হয়। ভিক্ষুগণ, কিভাবেই একজন ভিক্ষু প্রধানত সমর্থবান? ভিক্ষুগণ, একজন ভিক্ষু অকুশল পরিহারে, কুশলধর্ম বৃদ্ধিতে আরব্ধবীর্য, সে নির্ভীক এবং দৃঢ় পরাক্রমী, কুশল ভারে পতনশীল নহে। ভিক্ষুগণ, এইভাবেই একজন ভিক্ষু প্রধানত সমর্থবান। ভিক্ষুগণ, কিভাবে একজন ভিক্ষু বিশ্বাস সৃষ্টি করে? ভিক্ষুগণ, মাঝে মাঝে সে বহুশ্রুত <span class='add'>(বিস্তৃত জ্ঞানের অধিকারী)</span>, আগতাগম <span class='add'>(প্রবাদ বাক্যে দক্ষ)</span>, ধর্মধর <span class='add'>(ধর্মাভিজ্ঞ)</span>, বিনয়ধর, মাতিকাধর <span class='add'>(প্রাতিমোক্ষের আইনসমূহে অভিজ্ঞ)</span> প্রভৃতির নিকট গিয়া প্রশ্ন করে : “ভন্তে, ইহা কেমন? ইহার অর্থ কী?” সেই সকল ভিক্ষু তখন অজানা বিষয় উন্মোচন করে, অষ্পষ্ট বিষয় ষ্পষ্ট করে, ধর্মের বিভিন্ন সন্দিগ্ধ বিষয়ে তাহার সন্দেহ অপনোদন করে। ভিক্ষুগণ, এইভাবেই একজন ভিক্ষু বিশ্বাস সৃষ্টি করে। ভিক্ষুগণ, এই তিনটি বৈশিষ্ট্যসমৃদ্ধ ভিক্ষু অতি শীঘ্র মহত্ততা অর্জন করে এবং কুশল বর্ধিত করে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
