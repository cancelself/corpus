<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.39' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>দেবদূত বর্গ</li>
</ul>
<h1 class='sutta'>৩.৩৯. সুকুমাল সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, আমি মনোরমভাবে পরিপোষিত হইয়াছি, অত্যন্ত কোমলভাবে, অতি মাত্রায় সূক্ষ্মভাবে পরিপুষ্ট হইয়াছি। উদাহরণস্বরূপ-আমার পিতৃগৃহে পদ্ম সরোবর এইভাবে তৈরি ছিল-একটি নীল পদ্মের, একটি লাল, অন্যটি শ্বেত পদ্মের শুধুমাত্র আমার জন্য। কাশী হইতে না হইলে আমি অন্য কোন চন্দন কাষ্ঠের চূর্ণ ব্যবহার করিতাম না। আমার পাগড়ি ছিল কাশিক বস্ত্রের তৈরি, জামাও তদ্রূপ। দিনে এবং রাত্রে একটি সাদা চাঁদোয়া আমার উপর ধারণ করা হইত, কারণ ঠাণ্ডা বা গরম, ধুলা বা কুষবা শিশির আমাকে স্পর্শ করিতে পারে। অধিকন্তু ভিক্ষুগণ, আমার তিনটি রাজ-প্রাসাদ ছিল-একটি শীত, একটি গ্রীষ্ম ও একটি বর্ষা কালের জন্য। বর্ষার চারি মাস আমি চারণদের দ্বারা পরিচর্যা কৃত হইতাম যাহাদের সবাই ছিল মহিলা। ওই কয়েকমাস মাস আমি প্রাসাদ হইতে অবতরণ করিতাম না। পুনঃ যেই ক্ষেত্রে অন্য লোকের গৃহে কটু যাগুর সাথে ভাঙ্গা চাউলের ভাত ভৃত্যদের খাদ্য হিসেবে প্রদান করা হয় সেই ক্ষেত্রে আমার পিতৃগৃহে তাহাদিগকে ভাত, মাংস এবং দুগ্ধজাত খাদ্য দেওয়া হইত।</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, এইরূপ অত্যধিক সুখী সমৃদ্ধিশালী হইয়া, মনোরম পরিবেশে পুষ্ট হইয়া আমার মনে এই চিন্তার উদয় হইয়াছিল-নিশ্চয়ই অশ্রুতবান পৃথগ্‌জন <span class='add'>(সাধারণ লোক)</span> যদিও নিজে জরাধীন, ক্ষয়ধর্মের অধীন, জরা ধর্মের অতীত হয় নাই তখন সে অন্যকে জীর্ণ দেখিয়া দুঃখিত হয়, লজ্জিত, বিরক্ত, বিভ্রান্ত হয় যে, সে নিজেও এইরূপ। এখন আমি নিজেও জরাধীন, ক্ষয়ধর্মের অধীন, জরা ও ব্যাধি ধর্মের অনতীত। আমাকেও যদি অন্যকে জরাধীন, ব্যাধির অধীনকে দেখিতে হয়, আমাকে দুঃখিতই হইতে হইবে। লজ্জিত এবং বিরক্ত হইতে হইবে। আমার ক্ষেত্রে এইরূপ হইবে না। এইরূপে ভিক্ষুগণ, আমি যখন বিষয়টি চিন্তা করিলাম আমার যৌবনের সকল অহংকার পরিত্যক্ত হইল। পুনঃ ভিক্ষুগণ, অশ্রুতবান পৃথগ্‌জন <span class='add'>(সাধারণ লোক)</span> যদিও নিজে জরাধীন, ক্ষয়ধর্মের অধীন, জরা ধর্মের অতীত হয় নাই তখন সে অন্যকে জীর্ণ দেখিয়া দুঃখিত হয়, লজ্জিত, বিরক্ত, বিভ্রান্ত হয় যে, সে নিজেও এইরূপ। এখন আমি নিজেও জরাধীন, ক্ষয়ের অধীন, জরা ও ব্যাধি ধর্মের অনতীত। আমাকেও যদি অন্যকে জরাধীন, ব্যাধির অধীনকে দেখিতে হয়, আমাকে দুঃখিতই হইতে হইবে। লজ্জিত এবং বিরক্ত হইতে হইবে। আমার ক্ষেত্রে এইরূপ হইবে না। এইরূপে ভিক্ষুগণ, সে যখন বিষয়টিকে চিন্তা করে তাহার যৌবনের সকল অহংকার তাহাকে পরিত্যাগ করিবে। পুনঃ ভিক্ষুগণ, আমি চিন্তা করিলাম, অশ্রুতবান পৃথগ্‌জন <span class='add'>(সাধারণ লোক)</span> যদিও নিজে জরাধীন, ক্ষয় ধর্মের অধীন, জরা ধর্মের অতীত হয় নাই তখন সে অন্যকে জীর্ণ দেখিয়া দুঃখিত হয়, লজ্জিত, বিরক্ত, বিভ্রান্ত হয় যে, সে নিজেও এইরূপ। এখন আমি নিজেও জরাধীন, ক্ষয়ধর্মের অধীন, জরা ও ব্যাধি ধর্মের অনতীত। আমাকেও যদি অন্যকে জরাধীন, ব্যাধির অধীনকে দেখিতে হয়, আমাকে দুঃখিতই হইতে হইবে। লজ্জিত এবং বিরক্ত হইতে হইবে। আমার ক্ষেত্রে এইরূপ মরণাধীন হইতে হইবে না। ভিক্ষুগণ, যেইমাত্র বিষয়টি আমি এইভাবে চিন্তা করিলাম আমার জীবনের সকল অহংকার আমাকে পরিত্যাগ করিল।”</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, অহংকার এই ত্রিবিধ। কী কী? যৌবনের অহংকার, নিরাময়তার <span class='add'>(স্বাস্থ্য সম্পদের)</span> অহংকার, জীবনের অহংকার। ভিক্ষুগণ, যৌবনমদে মত্ত হইয়া পৃথগ্‌জন <span class='add'>(সাধারণ লোক)</span> কায়িক, বাচনিক, মানসিক নীতি বর্জিত কর্ম করে। এইরূপ করিয়া যখন কায়ভেদে তাহার মৃত্যু হয় মৃত্যুর পর সে অপায়ে, দুর্গতিতে, বিনিপাতে, নরকে উৎপন্ন হয়। হে ভিক্ষুগণ, স্বাস্থ্যমদে মত্ত হইয়া পৃথগ্‌জন <span class='add'>(সাধারণ লোক)</span> কায়িক, বাচনিক, মানসিক নীতি বর্জিত কর্ম করে। এইরূপ করিয়া যখন কায়ভেদে তাহার মৃত্যু হয় মৃত্যুর পর সে অপায়ে, বিনিপাতে, নরকে উৎপন্ন হয়। হে ভিক্ষুগণ, স্বাস্থ্যমদে মত্ত হইয়া পৃথগ্‌জন <span class='add'>(সাধারণ লোক)</span> কায়িক, বাচনিক, মানসিক নীতি বর্জিত কর্ম করে। এইরূপ করিয়া যখন কায়ভেদে তাহার মৃত্যু হয় মৃত্যুর পর সে অপায়ে, দুর্গতিতে, বিনিপাতে, নরকে উৎপন্ন হয়। হে ভিক্ষুগণ, জীবনমদে মত্ত হইয়া পৃথগ্‌জন <span class='add'>(সাধারণ লোক)</span> কায়িক, বাচনিক, মানসিক নীতি বর্জিত কর্ম করে। এইরূপ করিয়া যখন কায়ভেদে তাহার মৃত্যু হয় মৃত্যুর পর সে অপায়ে, দুর্গতিতে, বিনিপাতে, নরকে উৎপন্ন হয়। ভিক্ষুগণ, যৌবনমদে মত্ত কোনো কোনো ভিক্ষু শিক্ষা <span class='add'>(সংঘকে)</span> পরিত্যাগ করিয়া হীন জীবনে ফিরিয়া যায়। তদ্রূপ আরোগ্যমদে মত্ত কোনো কোনো ভিক্ষু শিক্ষা <span class='add'>(সংঘকে)</span> পরিত্যাগ করিয়া হীন জীবনে ফিরিয়া যায়। জীবনমদে মত্ত ভিক্ষুসংঘকে পরিত্যাগ করিয়া সাধারণ জীবনে ফিরিয়া যায়।</p>
<p><a class='ref sc' id='sc4' href='#sc4'>SC 4</a>যদিও জরা, ব্যাধি ও মরণাধীনে সাধারণ লোকে অন্যদের এমতাবস্থায় <span class='add'>(জরা, ব্যাধি, মরণগ্রস্ত)</span> ঘৃণা করে, আমাকেও যদি এইরূপ প্রাণীসমূহকে ঘৃণা করিয়া বাস করিতে হয় তাহা আমার পক্ষে যুক্তিসঙ্গত হইবে না। এইরূপ চিন্তা করিয়া অবস্থান করিতে করিতে আমি সর্ব উপাধি <span class='add'>(আসক্তি)</span> বিরহিত নির্বাণ ধর্মকে জ্ঞাত হইয়া যৌবন, স্বাস্থ্য ও জীবনমদমত্ততা জয় করিয়াছি। বিমুক্তিকে <span class='add'>(নির্বাণকে)</span> নিরাপদরূপে দর্শন করিয়া তাহা লাভ করিবার জন্য আমার উৎসাহ উৎপন্ন হইয়াছিল। আমি এখন কাম সেবনের যোগ্য নহি, আমি ব্রহ্মচর্যপরায়ণ হইয়া বাস করিব এবং গৃহে প্রত্যাবর্তন করিব না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
