<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.39' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>উপালি বর্গ</li>
</ul>
<h1 class='sutta'>১০.৩৯. প্রথম আনন্দ সূত্র</h1>
</header>
<p><a class='ref sc' id='sc1' href='#sc1'>SC 1</a>অনন্তর আয়ুষ্মান আনন্দ ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপার্শ্বে উপবেশন করলেন। একপার্শ্বে উপবিষ্ট হয়ে আনন্দ ভগবানকে এরূপ বললেন :</p>
<p><a class='ref sc' id='sc2' href='#sc2'>SC 2</a>“ভন্তে, সংঘের ভিন্নতাকেই সংঘভেদ বলা হয়। ভন্তে, কী কারণে সংঘমধ্যে ভিন্নতা সৃষ্টি হয়?”</p>
<p><a class='ref sc' id='sc3' href='#sc3'>SC 3</a>“হে আনন্দ, যখন ভিক্ষুরা অধর্মকে ধর্ম বলে ব্যাখ্যা করে; ধর্মকে অধর্ম বলে ব্যাখ্যা করে; অবিনয়কে বিনয় বলে ব্যাখ্যা করে; বিনয়কে অবিনয় বলে ব্যাখ্যা করে; তথাগত কর্তৃক অভাষিত, অনুল্লেখিত বিষয়কে তথাগত কর্তৃক ভাষিত, উল্লেখিত বলে ব্যাখ্যা করে; তথাগত কর্তৃক ভাষিত, উল্লেখিত বিষয়কে তথাগত কর্তৃক অভাষিত, অনুল্লেখিত বলে ব্যাখ্যা করে; তথাগত দ্বারা অননুশীলিত বিষয়কে তথাগত দ্বারা অনুশীলিত বলে ব্যাখ্যা করে; তথাগত দ্বারা অনুশীলিত বিষয়কে তথাগত দ্বারা অননুশীলিত বলে ব্যাখ্যা করে; তথাগত কর্তৃক অপ্রজ্ঞাপ্ত বিষয়কে তথাগত কর্তৃক প্রজ্ঞাপ্ত বলে ব্যাখ্যা করে; এবং তথাগত কর্তৃক প্রজ্ঞাপ্ত বিষয়কে তথাগত কর্তৃক অপ্রজ্ঞাপ্ত বলে ব্যাখ্যা করে; এই দশটি বিষয়ের মাধ্যমে তারা সংঘভেদ করে ও সংঘের মধ্যে পৃথকভাবে বিনয়কার্যাদি করে এবং পৃথক প্রাতিমোক্ষ-উদ্দেশ <span class='add'>(আবৃত্তি)</span> করে। আনন্দ, এরূপেই সংঘমধ্যে ভিন্নতা সৃষ্টি হয়।”</p>
<p><a class='ref sc' id='sc4' href='#sc4'>SC 4</a>“ভন্তে, যিনি সংঘের একতা নষ্ট করে তার কী বৃদ্ধি পায়?”</p>
<p><a class='ref sc' id='sc5' href='#sc5'>SC 5</a>“আনন্দ, যিনি সংঘের একতা নষ্ট করে তার কল্পস্থায়ী দুঃখ বৃদ্ধিপ্রাপ্ত হয়।”</p>
<p><a class='ref sc' id='sc6' href='#sc6'>SC 6</a>“ভন্তে, কল্পস্থায়ী দুঃখ কী?”</p>
<p><a class='ref sc' id='sc7' href='#sc7'>SC 7</a>“আনন্দ, যিনি সংঘভেদক তিনি কল্পকালব্যাপী অপায় নরকে অশেষ দুঃখ পায়।”</p>
<blockquote class='gatha'>
<p><a class='ref sc' id='sc8' href='#sc8'>SC 8</a>“সংঘভেদক গতি পায় নরক লোকে,<br>
কল্পকাল দুঃখ ভোগে অশেষ শোকে;<br>
সংঘচ্যুত, অধার্মিক বিনষ্ট তার যোগক্ষেমাদি,<br>
সংঘভেদ দোষে সে-তো নিরয় ভোগে কল্পাবধি।”</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
