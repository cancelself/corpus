<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.48' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>আক্রোশ বর্গ</li>
</ul>
<h1 class='sutta'>১০.৪৮. প্রব্রজিতের সর্বদা চিন্তনীয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, দশটি গুণধর্ম প্রব্রজিতগণের পুনঃপুন প্রত্যবেক্ষণ বা চিন্তা করা কর্তব্য। সেই দশ প্রকার কী কী? যথা :</p>
<p><a class='ref sc' id='sc2' href='#sc2'>SC 2</a>‘আমি সংসারহীন, অনাগারিক প্রব্রজিতকুলে আগমন করেছি’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc3' href='#sc3'>SC 3</a>‘আমার জীবিকা এখন পরনির্ভরশীল’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc4' href='#sc4'>SC 4</a>‘এখন আমাকে অবশ্যই শিষ্ট বা ভদ্রব্যবহার করতে হবে’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc5' href='#sc5'>SC 5</a>‘আমি কি নিজ শীলস্খলনের জন্য আত্মনিন্দা করছি না?’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc6' href='#sc6'>SC 6</a>‘আমার সব্র‏হ্মচারীরা আমার শীল পর্যবেক্ষণ করে আমাকে শীলচ্যুত বলে অপবাদ দিচ্ছে না তো?’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc7' href='#sc7'>SC 7</a>‘আমার সমস্ত প্রিয় ও মনঃপুত বিষয়ই পরিবর্তনস্বভাবী ও বিনাশশীল।’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc8' href='#sc8'>SC 8</a>‘নিজ কর্মের জন্য আমি নিজেই দায়ী, আমার কর্মের উত্তরাধিকারী আমি নিজেই, কর্মই আমার সুহৃদ, কর্মই আমার পুনর্জন্মের হেতু এবং কর্মই আমার একমাত্র প্রতিশরণ। আমি ভালো-মন্দ যে কর্ম করি না কেন সেই কর্মের ফল ভোগ করব।’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc9' href='#sc9'>SC 9</a>‘কিরূপে আমার দিবারাত্রি অতিবাহিত হচ্ছে?’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc10' href='#sc10'>SC 10</a>‘আমি কি নির্জন গৃহে অভিরমিত হচ্ছি?’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc11' href='#sc11'>SC 11</a>‘আমার নিকট কি মনুষ্যোত্তর গুণধর্ম ও আর্যজ্ঞানদর্শন অধিগত হয়েছে. যে বিষয়ে সব্র‏হ্মচারীরা জিজ্ঞাসা করলে আমার অন্তিমকালে কি আমি অধোমুখ হয়ে রইব?’ ইহা প্রব্রজিতের সর্বদা প্রত্যবেক্ষণ করা কর্তব্য।</p>
<p><a class='ref sc' id='sc12' href='#sc12'>SC 12</a>ভিক্ষুগণ, এই দশ প্রকার গুণধর্ম প্রব্রজিতগণের পুনঃপুন প্রত্যবেক্ষণ বা চিন্তা করা কর্তব্য।” অষ্টম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
