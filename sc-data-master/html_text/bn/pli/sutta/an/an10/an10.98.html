<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.98' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>উপালি বর্গ</li>
</ul>
<h1 class='sutta'>১০.৯৮. স্থবির সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, দশবিধ ধর্মে সুসমৃদ্ধ স্থবির ভিক্ষু যেই যেই দিকেতে অবস্থান করে; তথায় সুখেই অবস্থান করে। সেই দশ প্রকার ধর্মসমূহ কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে স্থবির ভিক্ষু দীর্ঘস্থায়ী এবং দীর্ঘদিন ধরেই প্রব্রজিত হয়।</p>
<p><a class='ref sc' id='sc3' href='#sc3'>SC 3</a>পুনশ্চ, সে শীলবান হয়, প্রাতিমোক্ষ সংবরণশীল পালন করে, আচারগোচরসম্পন্ন হয় ও অণুমাত্র পাপে ভয়দর্শী হয়ে শিক্ষাপদসমূহ শিক্ষা করে।</p>
<p><a class='ref sc' id='sc4' href='#sc4'>SC 4</a>পুনশ্চ, যে-সকল ধর্ম আদিতে কল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক এবং যা পরিপূর্ণ, পরিশুদ্ধ ব্রহ্মচর্য প্রকাশ করে সেরূপ ধর্মে, সে বহুশ্রুত, শ্রুতধর এবং শ্রুতসঞ্চয়ী হয়; সেরূপ ধর্মে বহুশ্রুত হয়ে তা বাক্যের দ্বারা বুঝতে পারে, মনে ধারণ করে এবং দৃষ্টিদ্বারা উত্তমরূপে সুপ্রতিবিদ্ধ হয়।</p>
<p><a class='ref sc' id='sc5' href='#sc5'>SC 5</a>পুনশ্চ, সুবিভক্ত, সুবিন্যস্ত অনুব্যঞ্জনসহ সূত্রে নিশ্চিতকৃত ভিক্ষু-প্রাতিমোক্ষ ও ভিক্ষুণী-প্রাতিমোক্ষ এই উভয়বিধ প্রাতিমোক্ষ বিস্তৃতভাবে হৃদয়ঙ্গম করে।</p>
<p><a class='ref sc' id='sc6' href='#sc6'>SC 6</a>পুনশ্চ, সে কলহের উৎপত্তি ও বিনাশ সম্বন্ধে দক্ষ হয়।</p>
<p><a class='ref sc' id='sc7' href='#sc7'>SC 7</a>পুনশ্চ, সে ধর্মকামী, মনোজ্ঞ বা প্রিয়ভাষী হয় এবং শ্রেষ্ঠ ধর্মবিনয়ে অতিশয় তৃপ্ত হয়।</p>
<p><a class='ref sc' id='sc8' href='#sc8'>SC 8</a>পুনশ্চ, সে চীবর, পিণ্ডপাত, শয্যাসন, ওষুধ ও প্রয়োজনীয় দ্রব্যাদি যথালাভে সন্তুষ্ট থাকে।</p>
<p><a class='ref sc' id='sc9' href='#sc9'>SC 9</a>পুনশ্চ, সে গমনে, প্রত্যাগমনে এবং সংযত হয়ে গৃহমধ্যে উপবেশনকালেও প্রসন্ন থাকে।</p>
<p><a class='ref sc' id='sc10' href='#sc10'>SC 10</a>পুনশ্চ, এই জীবনেই সুখ অবস্থানরূপ অভিচৈতসিক চতুর্থ ধ্যান সে যথেচ্ছা লাভ করতে পারে, সহজে এবং অনায়াসে লাভ করতে সক্ষম হয়।</p>
<p><a class='ref sc' id='sc11' href='#sc11'>SC 11</a>পুনশ্চ, সে ইহজীবনে আসবসমূহ ক্ষয়ে অনাসব এবং স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে তা লাভ করে অবস্থান করে।</p>
<p><a class='ref sc' id='sc12' href='#sc12'>SC 12</a>ভিক্ষুগণ, এই দশ প্রকার গুণধর্মে সমলংকৃত স্থবির ভিক্ষু যেই যেই দিকেতে অবস্থান করে, তথায় সুখেই অবস্থান করে।” অষ্টম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
