<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.173' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>জানুশ্রোণি বর্গ</li>
</ul>
<h1 class='sutta'>১০.১৭৩. তৃতীয় অধর্ম সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়ার কর্তব্য।</p>
<p><a class='ref sc' id='sc2' href='#sc2'>SC 2</a>সেই অধর্ম ও ধর্ম কিরূপ এবং অনর্থ ও অর্থও বা কিরূপ?</p>
<p><a class='ref sc' id='sc3' href='#sc3'>SC 3</a>ভিক্ষুগণ, প্রাণিহত্যা হচ্ছে অধর্ম, আর প্রাণিহত্যা হতে বিরতি হলো ধর্ম। প্রাণিহত্যার প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং প্রাণিহত্যা হতে বিরতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc4' href='#sc4'>SC 4</a>ভিক্ষুগণ, অপরের দ্রব্য গ্রহণ বা চুরি করা হচ্ছে অধর্ম, আর চুরি বিরতি হলো ধর্ম। চুরি করার দরুন যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং চুরি ছেড়ে দেয়ার প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc5' href='#sc5'>SC 5</a>ভিক্ষুগণ, মিথ্যা কামাচার হচ্ছে অধর্ম, আর মিথ্যা কামাচার হতে বিরতি হলো ধর্ম। মিথ্যা কামাচারের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং মিথ্যা কামাচার হতে বিরতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc6' href='#sc6'>SC 6</a>ভিক্ষুগণ, মিথ্যাবাক্য হচ্ছে অধর্ম, আর মিথ্যাবাক্য হতে বিরতি হলো ধর্ম। মিথ্যা বাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং মিথ্যাবাক্যের বিরতির দরুন যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc7' href='#sc7'>SC 7</a>ভিক্ষুগণ, পিশুন বা ভেদবাক্য হচ্ছে অধর্ম, আর ভেদবাক্যের বিরতি হলো ধর্ম। ভেদবাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং ভেদবাক্যের বিরতির দরুন যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc8' href='#sc8'>SC 8</a>ভিক্ষুগণ, কর্কশ বাক্য হচ্ছে অধর্ম, আর কর্কশ বাক্য হতে বিরতি হলো ধর্ম। কর্কশ বাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং কর্কশ বাক্য বিরতির দরুন যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc9' href='#sc9'>SC 9</a>ভিক্ষুগণ, বৃথাবাক্য হচ্ছে অধর্ম, আর বৃথাবাক্য হতে বিরতি হলো ধর্ম। বৃথাবাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং বৃথাবাক্য হতে বিরতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc10' href='#sc10'>SC 10</a>ভিক্ষুগণ, অভিধ্যা হচ্ছে অধর্ম, আর অনভিধ্যা হলো ধর্ম। অভিধ্যার প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং অনভিধ্যার প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc11' href='#sc11'>SC 11</a>ভিক্ষুগণ, ব্যাপাদ হচ্ছে অধর্ম, আর অব্যাপাদ হলো ধর্ম। ব্যাপাদের কারণে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং অব্যাপাদের প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc12' href='#sc12'>SC 12</a>ভিক্ষুগণ, মিথ্যাদৃষ্টি হচ্ছে অধর্ম, আর সম্যক দৃষ্টি হলো ধর্ম। মিথ্যাদৃষ্টির প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক দৃষ্টির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc13' href='#sc13'>SC 13</a>তাই ভিক্ষুগণ, এ কারণেই বলা হয়েছে : ‘অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়ার কর্তব্য।” সপ্তম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
