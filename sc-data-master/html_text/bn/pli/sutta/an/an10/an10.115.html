<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.115' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>পচ্চোরোহণী বা যজ্ঞাগ্নি বর্গ</li>
</ul>
<h1 class='sutta'>১০.১১৫. তৃতীয় অধর্ম সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য”</p>
<p><a class='ref sc' id='sc2' href='#sc2'>SC 2</a>ভগবান এরূপ বলে আসন হতে উঠে বিহারকক্ষে প্রবেশ করলেন। অতঃপর ভগবানের প্রস্থানের অনতিবিলম্বে সমবেত ভিক্ষুদের এরূপ চিন্তা জাগল, “বন্ধু, বিস্তারিতভাবে না বলে অতি সংক্ষেপে এই বিষয় প্রকাশ করে ভগবান আসন হতে উঠে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ ভগবান কর্তৃক সংক্ষিপ্তরূপে ভাষিত এ বিষয়ের অর্থ কে আমাদের বিস্তৃতভাবে বর্ণনা করতে পারেন?”</p>
<p><a class='ref sc' id='sc3' href='#sc3'>SC 3</a>অতঃপর সেই ভিক্ষুদের এরূপ চিন্তা হলো, ‘আয়ুষ্মান আনন্দ শাস্তা কর্তৃক প্রশংসিত ও বিজ্ঞ ব্র‏হ্মচারীদের নিকট সম্মানিত। ভগবান কর্তৃক সংক্ষিপ্তরূপে ভাষিত বিষয়ের অর্থ বিস্তারিতভাবে বর্ণনা করতে এই আয়ুষ্মান আনন্দই সক্ষম। তাহলে আমরা আয়ুষ্মান আনন্দের নিকট গিয়ে এ বিষয়ে জিজ্ঞাসা করি। আয়ুষ্মান আনন্দ যেরূপ বর্ণনা করবেন সেরূপই আমরা অবধারণ করব।’</p>
<p><a class='ref sc' id='sc4' href='#sc4'>SC 4</a>অতঃপর সেই ভিক্ষুরা আয়ুষ্মান আনন্দের নিকট উপস্থিত হলেন। উপস্থিত হয়ে আয়ুষ্মান আনন্দের সাথে কুশল বিনিময় করলেন। কুশল বিনিময় ও প্রীতিপূর্ণ আলাপ শেষে একপাশে বসলেন। একান্তে উপবেশনের পর সেই ভিক্ষুরা আয়ুষ্মান আনন্দকে এরূপ বললেন :</p>
<p><a class='ref sc' id='sc5' href='#sc5'>SC 5</a>“হে আবুসো আনন্দ, আজ ভগবান বিস্তারিতভাবে না বলে অতি সংক্ষেপে এই বিষয় প্রকাশ করে আসন হতে উঠে বিহারকক্ষে প্রবেশ করছেন, ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’</p>
<p><a class='ref sc' id='sc6' href='#sc6'>SC 6</a>আবুসো আনন্দ, তখন ভগবানের প্রস্থানের অনতিবিলম্বে আমাদের এরূপ চিন্তা জাগল যে ‘বন্ধু, বিস্তারিতভাবে না বলে অতি সংক্ষেপে এই বিষয় প্রকাশ করে ভগবান আসন হতে উঠে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ ভগবান কর্তৃক সংক্ষিপ্তরূপে ভাষিত এ বিষয়ের অর্থ কে আমাদের বিস্তৃতভাবে বর্ণনা করতে পারেন?’ অতঃপর আবুসো আনন্দ, আমাদের এরূপ চিন্তা হলো, ‘আয়ুষ্মান আনন্দ শাস্তা কর্তৃক প্রশংসিত ও বিজ্ঞব্র‏হ্মচারীদের নিকট সম্মানিত। ভগবান কর্তৃক সংক্ষিপ্তরূপে ভাষিত বিষয়ের অর্থ বিস্তারিতভাবে বর্ণনা করতে এই আয়ুষ্মান আনন্দই সক্ষম। তাহলে আমরা আয়ুষ্মান আনন্দের নিকট গিয়ে এ বিষয়ে জিজ্ঞাসা করি। আয়ুষ্মান আনন্দ যেরূপ বর্ণনা করবেন সেরূপই আমরা অবধারণ করব।’</p>
<p><a class='ref sc' id='sc7' href='#sc7'>SC 7</a>আয়ুষ্মান আনন্দ, আপনি উক্ত বিষয়ের অর্থ আমাদের নিকট বর্ণনা করুন।”</p>
<p><a class='ref sc' id='sc8' href='#sc8'>SC 8</a>“আবুসোগণ, বৃক্ষসার সংগ্রাহক ও বৃক্ষসার অন্বেষণকারী কোনো পুরুষ যেমন বৃক্ষসার অন্বেষণ করতে গিয়ে সারবান, স্থিত মহাবৃক্ষকে বাদ দিয়ে, মূল বাদ দিয়ে শাখা-পত্ররাশিতে সার অন্বেষণ করা উচিত বলে মনে করে; ঠিক তদ্রূপ শাস্তার সম্মুখাৎ উপস্থিত থেকেও আয়ুষ্মানগণ সেই ভগবানকে জিজ্ঞাসা না করে আমার নিকট এ বিষয়ের অর্থ জ্ঞাতব্য বলে মনে করছেন। আবুসোগণ, সেই ভগবান যথাযথই জানেন এবং দর্শন করেন। সবই তার চক্ষুর গোচরীভূত ও জ্ঞানের অন্তর্গত। তিনি ধার্মিক, ব্র‏হ্মস্বরূপ, বক্তা, প্রবক্তা, অর্থ মীমাংসক, অমৃতদাতা, ধর্মস্বামী, তথাগত। আপনাদের নিশ্চয়ই ভগবানের নিকট উপস্থিত হয়ে এ বিষয় জিজ্ঞাসা করার সুযোগ ছিল। ভগবান যেরূপ প্রকাশ করবেন সেরূপই আপনাদের ধারণ করা উচিত।”</p>
<p><a class='ref sc' id='sc9' href='#sc9'>SC 9</a>“নিশ্চয় আবুসো আনন্দ, সেই ভগবান যথাযথই জানেন ও দর্শন করেন। সবই তার চক্ষুর গোচরীভূত ও জ্ঞানের অন্তর্গত। তিনি ধার্মিক, ব্র‏হ্মস্বরূপ, বক্তা, প্রবক্তা, অর্থ মীমাংসক, অমৃতদাতা, ধর্মস্বামী, তথাগত। ভগবানের নিকট উপস্থিত হয়ে এ বিষয়ে জিজ্ঞাসা করার সুযোগ আমাদের ছিল। ভগবান আমাদের যেরূপ প্রকাশ করতেন সেরূপেই আমরা অবধারণ করতে পারতাম। অধিকন্তু আনন্দ, অনুগ্রহপূর্বক তা ব্যাখ্যা করুন।”</p>
<p><a class='ref sc' id='sc10' href='#sc10'>SC 10</a>“তবে আবুসোগণ, শ্রবণ করুন, উত্তমরূপে মনোযোগ দিন, আমি ভাষণ করছি।”</p>
<p><a class='ref sc' id='sc11' href='#sc11'>SC 11</a>‘হ্যাঁ আবুসো’ বলে ভিক্ষুরা আয়ুষ্মান আনন্দকে প্রত্যুত্তর দিলে আয়ুষ্মান আনন্দ এরূপ বলতে লাগলেন :</p>
<p><a class='ref sc' id='sc12' href='#sc12'>SC 12</a>“আবুসোগণ, এই যে ভগবান আপনাদের বিস্তারিতভাবে না বলে অতি সংক্ষেপে এই বিষয় প্রকাশ করে বিহারকক্ষে প্রবেশ করেছেন যে ‘অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য?’</p>
<p><a class='ref sc' id='sc13' href='#sc13'>SC 13</a>আবুসোগণ, মিথ্যাদৃষ্টি হচ্ছে অধর্ম, আর সম্যক দৃষ্টি হলো ধর্ম। যে মিথ্যাদৃষ্টির প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক দৃষ্টির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc14' href='#sc14'>SC 14</a>আবুসোগণ, মিথ্যা সংকল্প হচ্ছে অধর্ম, আর সম্যক সংকল্প হলো ধর্ম। যে মিথ্যা সংকল্পের প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক সংকল্পের প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc15' href='#sc15'>SC 15</a>আবুসোগণ, মিথ্যাবাক্য হচ্ছে অধর্ম, আর সম্যক বাক্য হলো ধর্ম। যে মিথ্যা বাক্যের প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক বাক্যের প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc16' href='#sc16'>SC 16</a>আবুসোগণ, মিথ্যাকর্ম হচ্ছে অধর্ম, আর সম্যক কর্ম হলো ধর্ম। যে মিথ্যাকর্মের প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক কর্মের প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc17' href='#sc17'>SC 17</a>আবুসোগণ, মিথ্যা জীবিকা হচ্ছে অধর্ম, আর সম্যক জীবিকা হলো ধর্ম। যে মিথ্যা জীবিকার প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক জীবিকার প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc18' href='#sc18'>SC 18</a>আবুসোগণ, মিথ্যা প্রচেষ্টা হচ্ছে অধর্ম, আর সম্যক প্রচেষ্টা হলো ধর্ম। যে মিথ্যা প্রচেষ্টার প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক প্রচেষ্টার প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc19' href='#sc19'>SC 19</a>আবুসোগণ, মিথ্যা স্মৃতি হচ্ছে অধর্ম, আর সম্যক স্মৃতি হলো ধর্ম। যে মিথ্যা স্মৃতির প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক স্মৃতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc20' href='#sc20'>SC 20</a>আবুসোগণ, মিথ্যা সমাধি হচ্ছে অধর্ম, আর সম্যক সমাধি হলো ধর্ম। যে মিথ্যা সমাধির প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক সমাধির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc21' href='#sc21'>SC 21</a>আবুসোগণ, মিথ্যাজ্ঞান হচ্ছে অধর্ম, আর সম্যক জ্ঞান হলো ধর্ম। যে মিথ্যাজ্ঞানের প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক জ্ঞানের প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc22' href='#sc22'>SC 22</a>আবুসোগণ, মিথ্যা বিমুক্তি হচ্ছে অধর্ম, আর সম্যক বিমুক্তি হলো ধর্ম। যে মিথ্যা বিমুক্তির প্রত্যয়ে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক বিমুক্তির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='ref sc' id='sc23' href='#sc23'>SC 23</a>আবুসোগণ, এই যে ভগবান আপনাদের বিস্তারিতভাবে না বলে অতি সংক্ষেপে এই বিষয় প্রকাশ করে বিহারকক্ষে প্রবেশ করেছেন যে ‘অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়ার কর্তব্য।’ ভগবান কর্তৃক সেই সংক্ষিপ্ত ভাষণের বিস্তৃত অর্থ আমি এরূপই মনে করি। আপনারা যদি ইচ্ছা করেন তবে পুনঃ ভগবানের নিকট গিয়ে এই বিস্তৃত অর্থ সম্বন্ধে জিজ্ঞাসা করতে পারেন। ভগবান আপনাদের যেরূপ ব্যাখ্যা করবেন, সেরূপই আপনারা অবধারণ করুন।”</p>
<p><a class='ref sc' id='sc24' href='#sc24'>SC 24</a>‘তাই হোক আবুসো’ বলে সেই ভিক্ষুরা আয়ুষ্মান আনন্দের ভাষণ অনুমোদন করে আসন হতে উঠে ভগবানের নিকট গেলেন। ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একান্তে উপবেশনের পর সেই ভিক্ষুরা ভগবানকে এরূপ বললেন, “ভন্তে, ভগবান আমাদের বিস্তারিতভাবে না বলে অতি সংক্ষেপে এই বিষয় প্রকাশ করে বিহারকক্ষে প্রবেশ করেছেন যে ‘অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।”</p>
<p><a class='ref sc' id='sc25' href='#sc25'>SC 25</a>“ভন্তে, তখন ভগবানের প্রস্থানের অনতিবিলম্বে আমাদের এরূপ চিন্তা জাগল যে ‘বন্ধু, বিস্তারিতভাবে না বলে অতি সংক্ষেপে এই বিষয় প্রকাশ করে ভগবান আসন হতে উঠে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ ভগবান কর্তৃক সংক্ষিপ্তরূপে ভাষিত এ বিষয়ের অর্থ কে আমাদের বিস্তৃতভাবে বর্ণনা করতে পারেন?’</p>
<p><a class='ref sc' id='sc26' href='#sc26'>SC 26</a>অতঃপর ভন্তে, আমাদের এরূপ চিন্তা হলো, ‘আয়ুষ্মান আনন্দ শাস্তা কর্তৃক প্রশংসিত ও বিজ্ঞব্র‏হ্মচারীদের নিকট সম্মানিত। ভগবান কর্তৃক সংক্ষিপ্তরূপে ভাষিত বিষয়ের অর্থ বিস্তারিতভাবে বর্ণনা করতে এই আয়ুষ্মান আনন্দই সক্ষম। তাহলে আমরা আয়ুষ্মান আনন্দের নিকট গিয়ে এ বিষয়ে জিজ্ঞাসা করি। আয়ুষ্মান আনন্দ যেরূপ বর্ণনা করবেন সেরূপই আমরা অবধারণ করব।’</p>
<p><a class='ref sc' id='sc27' href='#sc27'>SC 27</a>তার পর ভন্তে, আমরা আয়ুষ্মান আনন্দের নিকট যাই এবং এই বিষয়ে জিজ্ঞাসা করি।</p>
<p><a class='ref sc' id='sc28' href='#sc28'>SC 28</a>ভন্তে, তখন আয়ুষ্মান আনন্দ আমাদের এই এই প্রকারে এবং এই এই পদব্যঞ্জনে বিষয়টি ব্যাখ্যা করলেন।”</p>
<p><a class='ref sc' id='sc29' href='#sc29'>SC 29</a>“সাধু, ভিক্ষুগণ, সাধু। ভিক্ষুগণ, আনন্দ পণ্ডিত, সে মহাপ্রাজ্ঞ। ভিক্ষুগণ, তোমরা আমার নিকট উপস্থিত হয়ে তা জিজ্ঞাসা করলে আমিও সেরূপই প্রত্যুত্তর দিতাম যেরূপে আনন্দ কর্তৃক ব্যাখ্যাত হয়েছে। এ বিষয়ের অর্থ সেরূপই, সেরূপই তা অবধারণ কর।” তৃতীয় সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
