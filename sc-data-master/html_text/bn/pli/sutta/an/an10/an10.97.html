<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.97' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>উপালি বর্গ</li>
</ul>
<h1 class='sutta'>১০.৯৭. আহ্বানীয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, দশবিধ গুণধর্মে সমলংকৃত ভিক্ষুই জগতের মধ্যে আহ্বানীয়, পূজনীয়, দক্ষিণার যোগ্য, অঞ্জলি করার যোগ্য ও অনুত্তর পুণ্যক্ষেত্র। সেই দশবিধ গুণধর্মসমূহ কী কী?</p>
<p><a class='ref sc' id='sc2' href='#sc2'>SC 2</a>যথা, এক্ষেত্রে ভিক্ষুটি শীলবান হয়; প্রাতিমোক্ষ সংবরণে সংবৃত হয়ে অবস্থান করে; আচার-গোচরসম্পন্ন হয় এবং অণুমাত্র অপরাধে ভয়দর্শী হয়ে শিক্ষাপদসমূহ গ্রহণ করে শিক্ষা করে।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, এক্ষেত্রে ভিক্ষুটি বহুশ্রুত, শ্রুতধর ও শ্রুতসঞ্চয়ী হয়; যে-সকল ধর্মসমূহ আদিতে কল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক এবং যা পরিপূর্ণ, পরিশুদ্ধ ব্রহ্মচর্য প্রকাশ করে, সেরূপ ধর্মসমূহ তার বহুবার শ্রুত হয় এবং তা বাক্য দ্বারা বুঝতে পারে, মনে ধারণ করে ও দর্শন জ্ঞানে সম্যকরূপে অনুধাবন করতে পারে।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, এক্ষেত্রে ভিক্ষুটি কল্যাণমিত্র, কল্যাণসহায়, কল্যাণ সহকর্মী হয়।</p>
<p><a class='ref sc' id='sc5' href='#sc5'>SC 5</a>পুনশ্চ, এক্ষেত্রে ভিক্ষুটি সম্যক দৃষ্টিসম্পন্ন হয় এবং সম্যক দর্শনগুণে গুণান্বিত হয়।</p>
<p><a class='ref sc' id='sc6' href='#sc6'>SC 6</a>পুনশ্চ, এক্ষেত্রে ভিক্ষু নানাবিধ ঋদ্ধিতে অভিজ্ঞ হয়। যেমন, সে একজন হয়েও বহুজন হয়, বহুজন হয়েও একজন হয়; হঠাৎ অন্তর্হিত হয় এবং হঠাৎ দৃষ্টি পথে আবির্ভূত হয়, আকাশে গমনের ন্যায় সে পর্বত, প্রাচীর ভেদ করে গমন করতে পারে; জলে ডুব দেয়া ও জল হতে উত্থিত হওয়ার ন্যায় সে মাটিতে ডুব দিতে পারে এবং উত্থিত হতে পারে; জলে মাটির ন্যায় পদব্রজে গমন করতে পারে; পক্ষীর ন্যায় আকাশ পথে উড়ে যেতে পারে; মহাঋদ্ধির মাধ্যমে সে চন্দ্র সূর্যকেও হস্ত দ্বারা স্পর্শ করতে এবং পরিমর্দন করতে পারে; সে যতদূর ব্র‏হ্মলোক রয়েছে ততদূর সশরীরে গমন করতে পারে।</p>
<p><a class='ref sc' id='sc7' href='#sc7'>SC 7</a>পুনশ্চ, এক্ষেত্রে ভিক্ষু অতি মানবীয় দিব্যকর্ণসম্পন্ন হয়ে স্বর্গভূমি-মনুষ্যভূমি, দূরবর্তী স্থান ও সন্নিকটের শব্দ বা কথা শ্রবণ করতে পারে।</p>
<p><a class='ref sc' id='sc8' href='#sc8'>SC 8</a>পুনশ্চ, এক্ষেত্রে ভিক্ষু অপর পুদ্গলদের <span class='add'>(সত্ত্বদের)</span> চিত্ত ভাব প্রকৃষ্টরূপে জ্ঞাত হয়। সে সরাগ চিত্তকে <span class='add'>(আসক্ত চিত্তকে)</span> সরাগ চিত্ত বলে জ্ঞাত হয়; বীতরাগ চিত্তকে <span class='add'>(অনাসক্ত চিত্তকে)</span> বীতরাগ চিত্ত বলে জ্ঞাত হয়; দ্বেষ চিত্তকে <span class='add'>(দ্বেষপূর্ণ চিত্তকে)</span> সদ্বেষ চিত্ত বলে জ্ঞাত হয়; বীত দ্বেষ চিত্তকে <span class='add'>(দ্বেষহীন চিত্তকে)</span> বীত দ্বেষ চিত্ত বলে জ্ঞাত হয়, সমোহ চিত্তকে সমোহ চিত্ত বলে জ্ঞাত হয়, বীতমোহ চিত্তকে <span class='add'>(মোহহীন)</span> বীতমোহ চিত্ত বলে জ্ঞাত হয়, সক্ষিপ্ত চিত্তকে <span class='add'>(আলস্য ও জড়তা ভাবাপন্ন চিত্তকে)</span> সক্ষিপ্ত চিত্ত বলে জ্ঞাত হয়, বিক্ষিপ্ত চিত্তকে বিক্ষিপ্ত চিত্ত বলে জ্ঞাত হয়, মহদ্গত চিত্তকে <span class='add'>(কামলোকের চিত্তকে)</span> মহদ্গত চিত্ত বলে জ্ঞাত হয়, সউত্তর চিত্তকে সউত্তর চিত্ত বলে জ্ঞাত হয়, অনুত্তর চিত্তকে অনুত্তর চিত্ত বলে জ্ঞাত হয়, সমাহিত চিত্তকে সমাহিত চিত্ত বলে জ্ঞাত হয়, অসমাহিত চিত্তকে অসমাহিত চিত্ত বলে জ্ঞাত হয়, বিমুক্ত চিত্তকে বিমুক্ত চিত্ত বলে জ্ঞাত হয়, অবিমুক্ত চিত্তকে অবিমুক্ত চিত্ত বলে জ্ঞাত হয়।</p>
<p><a class='ref sc' id='sc9' href='#sc9'>SC 9</a>পুনশ্চ, এক্ষেত্রে ভিক্ষুটি বহু প্রকারে বহুবিধ পূর্বজন্ম অনুস্মরণ করতে সক্ষম হয়; যথা : এক জন্ম, দুই জন্ম, তিন জন্ম, চার জন্ম, পাঁচ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, লক্ষ জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে, অমুক জন্মে আমার এই নাম, এই গোত্র, এই বর্ণ, এই আহার, এই ছিল সুখ-দুঃখ ভোগ, এই পরিমাণ আয়ু, সেখান হতে চ্যুত হয়ে এখানে জন্মগ্রহণ করেছি, এই প্রকারে আকার ও গতিসহ বহুবিধ পূর্বজন্ম অনুস্মরণ করতে সক্ষম হয়।</p>
<p><a class='ref sc' id='sc10' href='#sc10'>SC 10</a>পুনশ্চ, এক্ষেত্রে ভিক্ষুটি বিশুদ্ধ লোকাতীত দিব্যচক্ষু দ্বারা যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগতি-দুর্গতি প্রাপ্ত অপর জীবগণকে দেখতে পায়। সে তাদের এরূপে জানতে পারে যে এই সকল জীব কায়-বাক্য ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন ও মিথ্যাদৃষ্টিসম্ভূত কর্ম সম্পাদনের ফলে দেহান্তে <span class='add'>(মৃত্যুর পরে)</span> বিনিপাত নরকে উৎপন্ন হয়েছে। পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম করার ফলে দেহান্তে সুগতি-স্বর্গলোকে উৎপন্ন হয়েছে। যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা সেই ভিক্ষুটি প্রকৃষ্টরূপে জ্ঞাত হয়।</p>
<p><a class='ref sc' id='sc11' href='#sc11'>SC 11</a>পুনশ্চ, এক্ষেত্রে ভিক্ষুটি ইহজীবনে আসবক্ষয়ে অনাসব এবং স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে অভীষ্ট লক্ষ্যে উপনীত হয়ে অবস্থান করে।</p>
<p><a class='ref sc' id='sc12' href='#sc12'>SC 12</a>ভিক্ষুগণ, এই দশবিধ গুণধর্মে সমলংকৃত ভিক্ষুই জগতের মধ্যে আহ্বানীয়, পূজনীয়, দক্ষিণার যোগ্য, অঞ্জলি করার যোগ্য ও অনুত্তর পুণ্যক্ষেত্র।” সপ্তম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
