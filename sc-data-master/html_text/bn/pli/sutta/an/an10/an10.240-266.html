<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.240-266' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
</ul>
<h1 class='sutta'>১০.২৪০–২৬৬</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, রাগ বা আসক্তির পরিজ্ঞান লাভের জন্য, আসক্তির পরিক্ষয় ও প্রহানের নিমিত্তে, রাগাসক্তির ক্ষয়-বিলয়ের জন্য এবং আসক্তির প্রতি বিরাগ উৎপন্নের জন্য, নিরোধ, ত্যাগ, পরিত্যাগের জন্য দশটি ধর্ম অনুশীলন করা উচিত। সেই দশটি কী কী? যথা : অশুভসংজ্ঞা, মরণসংজ্ঞা, আহারে প্রতিকূলসংজ্ঞা, সর্বলোকে অনভিরতিসংজ্ঞা, অনিত্যসংজ্ঞা, অনিত্যে দুঃখ সংজ্ঞা, দুঃখে অনাত্মসংজ্ঞা, প্রহানসংজ্ঞা, বিরাগসংজ্ঞা ও নিরোধসংজ্ঞা। ভিক্ষুগণ, রাগ বা আসক্তির পরিজ্ঞান লাভের জন্য, আসক্তির পরিক্ষয় ও প্রহানের নিমিত্তে, রাগাসক্তির ক্ষয়-বিলয়ের জন্য এবং আসক্তির প্রতি বিরাগ উৎপন্নের জন্য, নিরোধ, ত্যাগ, পরিত্যাগের জন্য এই দশটি ধর্ম অনুশীলন করা উচিত।”</p>
<p><a class='ref sc' id='sc2' href='#sc2'>SC 2</a>“হে ভিক্ষুগণ, রাগ বা আসক্তির পরিজ্ঞান লাভের জন্য, আসক্তির পরিক্ষয় ও প্রহানের নিমিত্তে, রাগাসক্তির ক্ষয়-বিলয়ের জন্য এবং আসক্তির প্রতি বিরাগ উৎপন্নের জন্য, নিরোধ, ত্যাগ, পরিত্যাগের জন্য দশটি ধর্ম অনুশীলন করা উচিত। সেই দশটি কী কী? যথা : অনিত্যসংজ্ঞা, অনাত্মসংজ্ঞা, আহারে প্রতিকূলসংজ্ঞা, সর্বলোকে অনভিরতিসংজ্ঞা, অস্থিসংজ্ঞা, পুলবকসংজ্ঞা, বিনীলকসংজ্ঞা <span class='add'>(মৃত দেহের ঈষৎ নীল রঙের অবস্থা)</span>, বিপুব্বকসংজ্ঞা <span class='add'>(পূযযুক্ত মৃতদেহ)</span>, বিচ্ছিদ্দকসংজ্ঞা <span class='add'>(মৃতদেহের ছিদ্রবিচ্ছিদ্র অবস্থা)</span> ও ঊর্ধ্বমাতক <span class='add'>(স্ফীত হয়েছে এরূপ মৃতদেহ)</span>-সংজ্ঞা। ভিক্ষুগণ, রাগ বা আসক্তির রাগ বা আসক্তির পরিজ্ঞান লাভের জন্য, আসক্তির পরিক্ষয় ও প্রহানের নিমিত্তে, রাগাসক্তির ক্ষয়-বিলয়ের জন্য এবং আসক্তির প্রতি বিরাগ উৎপন্নের জন্য, নিরোধ, ত্যাগ, পরিত্যাগের জন্য এই দশটি ধর্ম অনুশীলন করা উচিত।”</p>
<p><a class='ref sc' id='sc3' href='#sc3'>SC 3</a>“হে ভিক্ষুগণ, রাগ বা আসক্তির পরিজ্ঞান লাভের জন্য, আসক্তির পরিক্ষয় ও প্রহানের নিমিত্তে, রাগাসক্তির ক্ষয়-বিলয়ের জন্য এবং আসক্তির প্রতি বিরাগ উৎপন্নের জন্য, নিরোধ, ত্যাগ, পরিত্যাগের জন্য দশটি ধর্ম অনুশীলন করা উচিত। সেই দশটি কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্ট, সম্যক স্মৃতি, সম্যক সমাধি, সম্যক জ্ঞান ও সম্যক বিমুক্তি। ভিক্ষুগণ, রাগ বা আসক্তির রাগ বা আসক্তির পরিজ্ঞান লাভের জন্য, আসক্তির পরিক্ষয় ও প্রহানের নিমিত্তে, রাগাসক্তির ক্ষয়-বিলয়ের জন্য এবং আসক্তির প্রতি বিরাগ উৎপন্নের জন্য, নিরোধ, ত্যাগ, পরিত্যাগের জন্য এই দশটি ধর্ম অনুশীলন করা উচিত।”</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
