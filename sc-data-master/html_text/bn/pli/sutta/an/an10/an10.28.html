<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.28' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>মহাবর্গ</li>
</ul>
<h1 class='sutta'>১০.২৮. দ্বিতীয় মহাপ্রশ্ন সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান কজঙ্গলের বেলুবনে অবস্থান করছিলেন। সেই সময় কজঙ্গলের স্থানীয় বহু উপাসক যেখানে কজঙ্গলের ভিক্ষুণী <span class='add'>(সেই নগরের জনৈকা প্রব্রজিতা)</span> অবস্থান করছিলেন সেখানে গেলেন। সেই উপাসকেরা তথায় উপস্থিত হয়ে কজঙ্গলের ভিক্ষুণীকে অভিবাদন করে একপাশে বসলেন। একপাশে উপবিষ্ট উপাসকেরা সেই ভিক্ষুণীকে এরূপ বললেন :</p>
<p><a class='ref sc' id='sc2' href='#sc2'>SC 2</a>“হে আর্যা, ভগবান কর্তৃক মহাপ্রশ্নে বলা হয়েছে যে ‘একটি প্রশ্ন, এক প্রকার উদ্দেশ <span class='add'>(অর্থ)</span> ও এক প্রকার ব্যাখ্যা আছে; দুটি প্রশ্ন, দুই প্রকার অর্থ ও দুই প্রকার ব্যাখ্যা আছে; তিনটি প্রশ্ন, তিন প্রকার অর্থ ও তিন প্রকার ব্যাখ্যা আছে; চারটি প্রশ্ন, চার প্রকার অর্থ ও চার প্রকার ব্যাখ্যা আছে; পাঁচটি প্রশ্ন, পাঁচ প্রকার অর্থ ও পাঁচ প্রকার ব্যাখ্যা আছে; ছয়টি প্রশ্ন, ছয় প্রকার অর্থ ও ছয় প্রকার ব্যাখ্যা আছে; সাতটি প্রশ্ন, সাত প্রকার অর্থ ও সাত প্রকার ব্যাখ্যা আছে; আটটি প্রশ্ন, আট প্রকার অর্থ ও আট প্রকার ব্যাখ্যা আছে; নয়টি প্রশ্ন, নয় প্রকার অর্থ ও নয় প্রকার ব্যাখ্যা আছে; এবং দশটি প্রশ্ন, দশ প্রকার অর্থ ও দশ প্রকার ব্যাখ্যা আছে।’ আর্যা, ভগবানেই এই সংক্ষিপ্ত ভাষণের বিস্তৃতার্থ কী?”</p>
<p><a class='ref sc' id='sc3' href='#sc3'>SC 3</a>“গৃহপতিগণ, আমি ইহার বিস্তৃতার্থ ভগবানের নিকট হতে, ভাবিতমনা ভিক্ষুদের <span class='add'>(অর্হৎ)</span> নিকট হতে সম্মুখ শ্রবণ করি নাই ও প্রতিগ্রহণ করি নাই। তথাপি আমি এই সংক্ষিপ্ত ভাষণের বিস্তৃতার্থ যা মনে করি তা এখন বিবৃত করব। আপনারা উত্তমরূপে তা শ্রবণ করুন মনোনিবেশ করেন। “হ্যাঁ আর্যা” বলে সেই উপাসকেরা ভিক্ষুণীকে প্রত্যুত্তর প্রদান করলেন। অতঃপর ভিক্ষুণী এরূপ বললেন :</p>
<p><a class='ref sc' id='sc4' href='#sc4'>SC 4</a>“গৃহপতিগণ, ভগবান কর্তৃক বলা হয়েছে যে ‘একটি প্রশ্ন, এক প্রকার অর্থ ও এক প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc5' href='#sc5'>SC 5</a>গৃহপতিগণ, এক প্রকার ধর্মে <span class='add'>(বিষয়ে)</span> ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই এক প্রকার ধর্ম কী? যথা : ‘সকল সত্ত্ব বা জীব আহারের দ্বারাই স্থিত।’ গৃহপতিগণ, এই এক প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘একটি প্রশ্ন, এক প্রকার অর্থ ও এক প্রকার ব্যাখ্যা আছে।’</p>
<p><a class='ref sc' id='sc6' href='#sc6'>SC 6</a>পুনশ্চ, গৃহপতিগণ, ভগবান কর্তৃক বলা হয়েছে যে ‘দুটি প্রশ্ন, দুই প্রকার অর্থ ও দুই প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc7' href='#sc7'>SC 7</a>গৃহপতিগণ, দুই প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই দুই প্রকার ধর্ম কী কী? যথা : ‘নাম ও রূপ।’ গৃহপতিগণ, এই দুই প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘দুটি প্রশ্ন, দুই প্রকার অর্থ ও দুই প্রকার ব্যাখ্যা আছে।’</p>
<p><a class='ref sc' id='sc8' href='#sc8'>SC 8</a>পুনশ্চ, গৃহপতিগণ, ভগবান কর্তৃক বলা হয়েছে যে ‘তিন প্রশ্ন, তিন প্রকার অর্থ ও তিন প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc9' href='#sc9'>SC 9</a>গৃহপতিগণ, তিন প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই তিন প্রকার ধর্ম কী কী? যথা : ‘তিন প্রকার বেদনা <span class='add'>(সুখ বেদনা, দুঃখ বেদনা ও উপেক্ষা বেদনা)</span>।’ গৃহপতিগণ, এই তিন প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘তিন প্রকার প্রশ্ন, তিন প্রকার অর্থ ও তিন প্রকার ব্যাখ্যা আছে।’</p>
<p><a class='ref sc' id='sc10' href='#sc10'>SC 10</a>পুনশ্চ, গৃহপতিগণ, ভগবান কর্তৃক বলা হয়েছে যে ‘চারটি প্রশ্ন, চার প্রকার অর্থ ও চার প্রকার ব্যাখ্যা আছে বলা হয়েছে।’ তা কী কারণে বলা হয়েছে?</p>
<p><a class='ref sc' id='sc11' href='#sc11'>SC 11</a>গৃহপতিগণ, চার প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই চার প্রকার ধর্ম কী কী? যথা : ‘চতুর্বিধ আহার।’ গৃহপতিগণ, এই চার প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘চারটি প্রশ্ন, চার প্রকার অর্থ ও চার প্রকার ব্যাখ্যা আছে।’</p>
<p><a class='ref sc' id='sc12' href='#sc12'>SC 12</a>পুনশ্চ, গৃহপতিগণ, ভগবান কর্তৃক বলা হয়েছে যে ‘পাঁচটি প্রশ্ন, পাঁচ প্রকার অর্থ ও পাঁচ প্রকার ব্যাখ্যা আছে বলা হয়েছে।’ তা কী কারণে বলা হয়েছে?</p>
<p><a class='ref sc' id='sc13' href='#sc13'>SC 13</a>গৃহপতিগণ, পাঁচ প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই পাঁচ প্রকার ধর্ম কী কী? যথা : ‘পঞ্চবিধ উপাদান-স্কন্ধ।’ গৃহপতিগণ, এই পাঁচ প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘পাঁচটি প্রশ্ন, পাঁচ প্রকার অর্থ ও পাঁচ প্রকার ব্যাখ্যা আছে।’</p>
<p><a class='ref sc' id='sc14' href='#sc14'>SC 14</a>পুনশ্চ, গৃহপতিগণ, ভগবান কর্তৃক বলা হয়েছে যে ‘ছয়টি প্রশ্ন, ছয় প্রকার অর্থ ও ছয় প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc15' href='#sc15'>SC 15</a>গৃহপতিগণ, ছয় প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই ছয় প্রকার ধর্ম কী কী? যথা : ‘ছয় প্রকার আধ্যাত্মিক আয়তন।’ গৃহপতিগণ, এই ছয় প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘ছয়টি প্রশ্ন, ছয় প্রকার অর্থ ও ছয় প্রকার ব্যাখ্যা আছে।’</p>
<p><a class='ref sc' id='sc16' href='#sc16'>SC 16</a>পুনশ্চ, গৃহপতিগণ, ভগবান কর্তৃক বলা হয়েছে যে ‘সাতটি প্রশ্ন, সাত প্রকার অর্থ ও সাত প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc17' href='#sc17'>SC 17</a>গৃহপতিগণ, সাত প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই সাত প্রকার ধর্ম কী কী? যথা :‘সাত প্রকার বিজ্ঞান স্থিতি।’ গৃহপতিগণ, এই সাত প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘সাতটি প্রশ্ন, সাত প্রকার অর্থ ও সাত প্রকার ব্যাখ্যা আছে।’</p>
<p><a class='ref sc' id='sc18' href='#sc18'>SC 18</a>পুনশ্চ, গৃহপতিগণ, ভগবান কর্তৃক বলা হয়েছে যে ‘আটটি প্রশ্ন, আট প্রকার অর্থ ও আট প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc19' href='#sc19'>SC 19</a>গৃহপতিগণ, আট প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই আট প্রকার ধর্ম কী কী? যথা : ‘অষ্ট লোকধর্ম।’ গৃহপতিগণ, এই আট প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘আটটি প্রশ্ন, আট প্রকার অর্থ ও আট প্রকার ব্যাখ্যা আছে।’</p>
<p><a class='ref sc' id='sc20' href='#sc20'>SC 20</a>পুনশ্চ, গৃহপতিগণ, ভগবান কর্তৃক বলা হয়েছে যে ‘নয়টি প্রশ্ন, নয় প্রকার অর্থ ও নয় প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc21' href='#sc21'>SC 21</a>গৃহপতিগণ, নয় প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই নয় প্রকার ধর্ম কী কী? যথা : ‘নয় প্রকার সত্ত্বাবাস।’ গৃহপতিগণ, এই নয় প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই বলা হয়েছে : ‘নয়টি প্রশ্ন, নয় প্রকার অর্থ ও নয় প্রকার ব্যাখ্যা আছে।’</p>
<p><a class='ref sc' id='sc22' href='#sc22'>SC 22</a>পুনশ্চ, গৃহপতিগণ, ভগবান কর্তৃক বলা হয়েছে যে ‘দশটি প্রশ্ন, দশ প্রকার অর্থ ও দশ প্রকার ব্যাখ্যা আছে।’ তা কী কারণে বলা হয়েছে?</p>
<p><a class='ref sc' id='sc23' href='#sc23'>SC 23</a>গৃহপতিগণ, দশ প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। সেই দশ প্রকার ধর্ম কী কী? যথা : ‘দশবিধ অকুশল-কর্মপথ।’ গৃহপতিগণ, এই দশ প্রকার ধর্মে ভিক্ষু সম্যকরূপে বিরাগ প্রাপ্ত হয়, সম্যকরূপে অপসৃত হয়, সম্যক বিমুক্তি হয়, আদি-অন্তদর্শী হয় এবং যথার্থ কারণ সম্পূর্ণরূপে জ্ঞাত হয়ে ইহজীবনেই দুঃখের অন্তসাধন করে। এ কারণেই, এ হেতুতেই ভগবান কর্তৃক বলা হয়েছে : ‘দশটি প্রশ্ন, দশ প্রকার অর্থ ও দশ প্রকার ব্যাখ্যা আছে।’</p>
<p><a class='ref sc' id='sc24' href='#sc24'>SC 24</a>হে গৃহপতিগণ, আমি বুদ্ধ কর্তৃক সংক্ষিপ্ত ভাষণের বিস্তৃতার্থ এরূপই মনে করি। আপনারা যদি ইচ্ছা করেন তাহলে তথাগতের নিকট গমনপূর্বক এই ভাষণের বিস্তৃতার্থ পুনঃ জিজ্ঞাসা করুন। তথাগত আপনাদের যেরূপ ব্যাখ্যা করবেন সেরূপ অর্থই অবধারণ করুন।”</p>
<p><a class='ref sc' id='sc25' href='#sc25'>SC 25</a>‘তা-ই হোক আর্যা’ বলে সেই উপাসকেরা ভিক্ষুণীর ভাষণ অভিনন্দন ও অনুমোদন করে আসন হতে উঠে প্রদক্ষিণপূর্বক ভগবানের নিকট উপস্থিত হলেন। ভগবান সকাশে উপনীত হয়ে ভাগবানকে অভিবাদনপূর্বক তারা একান্তে উপবেশন করলেন। একান্তে উপবিষ্ট হয়ে সেই উপাসকেরা কজঙ্গলের ভিক্ষুণীর সাথে আলাপ আলোচনার বিষয় আদ্যোপান্ত বুদ্ধকে জানালেন।</p>
<p><a class='ref sc' id='sc26' href='#sc26'>SC 26</a><span class='add'>(অতঃপর ভগবান বললেন :)</span></p>
<p><a class='ref sc' id='sc27' href='#sc27'>SC 27</a>“উত্তম হে গৃহপতিগণ, অতি উত্তম। কজঙ্গল নিবাসী ভিক্ষুণী অত্যন্ত পণ্ডিত ও মহাপ্রজ্ঞাবতী। গৃহপতিগণ, আপনারা যদি এই আসনে উপবিষ্টাবস্থায় এখন তা পুনরায় আমার নিকট জিজ্ঞাসা করেন তাহলে আমি তা সেরূপেই ব্যাখ্যা করব, যেরূপে কজঙ্গল নিবাসী ভিক্ষুণী করেছে। এর অর্থ তদনুরূপই ধারণ করুন।” অষ্টম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
