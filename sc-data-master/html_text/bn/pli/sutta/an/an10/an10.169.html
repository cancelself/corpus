<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.169' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>জানুশ্রোণি বর্গ</li>
</ul>
<h1 class='sutta'>১০.১৬৯. সঙ্গারব সূত্র</h1>
</header>
<p><a class='ref sc' id='sc1' href='#sc1'>SC 1</a>অতঃপর সঙ্গারব ব্রা‏হ্মণ ভগবানের নিকট উপস্থিত হয়ে ভগবানের সাথে কুশল বিনিময় করলেন। কুশল বিনিময় ও প্রীতিপূর্ণ আলাপ শেষে একপাশে বসলেন। একপাশে উপবেশনের পর সঙ্গারব ব্রা‏হ্মণ ভগবানকে এরূপ বললেন :</p>
<p><a class='ref sc' id='sc2' href='#sc2'>SC 2</a>“হে মাননীয় গৌতম, এই তীর <span class='add'>(সমুদ্রের তীর বা পার)</span> কাকে বলে আর ওই তীর কাকে বলে?”</p>
<p><a class='ref sc' id='sc3' href='#sc3'>SC 3</a>“হে ব্রা‏হ্মণ, প্রাণিহত্যা হচ্ছে এই তীর, আর প্রাণিহত্যা হতে বিরতি হচ্ছে ওই তীর। অদত্তগ্রহণ বা চুরি করাকে বলা হয় এই তীর আর চুরি বিরতিকে ওই তীর বলা হয়। মিথ্যা কামাচার হচ্ছে এই তীর আর মিথ্যা কামাচার হতে বিরতি হলো ওই তীর। এভাবে মিথ্যাভাষণ, পিশুন ভাষণ, কর্কশ ভাষণ, বৃথা বাক্য ব্যয় ও অভিধ্যা, ব্যাপাদ, মিথ্যাদৃষ্টি হচ্ছে এই তীর আর মিথ্যা ভাষণ হতে বিরতি, পিশুন, কর্কশ, বৃথা বাক্য বলা হতেও বিরতি এবং অনভিধ্যা অব্যাপাদ ও সম্যক দৃষ্টি হচ্ছে ওই তীর।</p>
<blockquote class='gatha'>
<p><a class='ref sc' id='sc4' href='#sc4'>SC 4</a>ব্রা‏হ্মণ, ইহাই হচ্ছে এই তীর আর ওই তীর।<br>
“অল্পমাত্র মানবগণ হয়েছে পারগত,<br>
অন্যসবে এই তীরেতে শুধুই হচ্ছে ধাবিত;<br>
ধর্মাচারী, ধর্মাস্মরী, যারা এই জগতে অপার,<br>
তারাই হতে পার মৃত্যুধীন দুস্তর পারাপার।<br>
পাপ ত্যাগে পুণ্য কর হে পণ্ডিত অনুক্ষণ,<br>
বিবেকশূন্য গৃহ ত্যাজ হয়ে প্রাণপণ।<br>
কামবাসনা পরিত্যাগে হয়ে অকিঞ্চন,<br>
ইচ্ছাক হয় তথায় সে হতে অভিরমন।<br>
চিত্তমাঝে যতবিধ ক্লেশমল বিরাজিত,<br>
আত্মশুদ্ধ করে তা হতে পণ্ডিত সতত।<br>
সম্বোধি অঙ্গে যাদের চিত্ত সুভাবিত,<br>
আসক্ত ত্যাগে অনাসক্তিতে যারা সদা রত;<br>
সেরূপ ক্ষীণাসব আর জ্যোতিষ্মানগণ,<br>
এই জগৎ হতে পরিনিবৃত হন।” তৃতীয় সূত্র।</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
