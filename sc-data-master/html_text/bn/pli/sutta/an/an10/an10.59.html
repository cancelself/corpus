<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.59' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>সচিত্ত বর্গ</li>
</ul>
<h1 class='sutta'>১০.৫৯. প্রব্রজ্যা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, সেহেতু তোমাদের এরূপ শিক্ষা করা কর্তব্য :</p>
<p><a class='ref sc' id='sc2' href='#sc2'>SC 2</a>‘আমাদের চিত্ত প্রব্রজ্যায় অভ্যস্ত হবে; পাপ-অকুশলধর্মসমূহ আমাদের চিত্তকে পরাভূত করে স্থিত হবে না; আমাদের চিত্ত অনিত্যসংজ্ঞায় অভ্যস্ত হবে; অনাত্মসংজ্ঞায় আমাদের চিত্ত অভ্যস্ত হবে; অশুভসংজ্ঞায় আমাদের চিত্ত অভ্যস্ত হবে; আমাদের চিত্ত আদীনবসংজ্ঞায় অভ্যস্ত হবে; আমাদের চিত্ত জগতের ভালো-মন্দ জ্ঞাত হয়ে তদ্রূপ সংজ্ঞায় অভ্যস্ত হবে; আমাদের চিত্ত জগতের ভব-বিভব সম্বন্ধে জ্ঞাত হয়ে তদ্রূপ সংজ্ঞায় অভ্যস্ত হবে; আমাদের চিত্ত জগতের সমুদয় বা উৎপত্তি ও নিরোধ সম্বন্ধে জ্ঞাত হয়ে তদ্রূপ সংজ্ঞায় অভ্যস্ত হবে; প্রহানসংজ্ঞায় আমাদের চিত্ত অভ্যস্ত হবে; বিরাগসংজ্ঞায় ও নিরোধসংজ্ঞায় আমাদের চিত্ত অভ্যস্ত হবে।’ এরূপই ভিক্ষুগণ, তোমাদের শিক্ষা করা কর্তব্য।</p>
<p><a class='ref sc' id='sc3' href='#sc3'>SC 3</a>যখন ভিক্ষুগণ, ভিক্ষুর চিত্ত প্রব্রজ্যায় অভ্যস্ত হয়; পাপ-অকুশলধর্মসমূহ তার চিত্তকে পরাভূত করে স্থিত হয় না; তার চিত্ত অনিত্যসংজ্ঞায়, অনাত্মসংজ্ঞায়, অশুভসংজ্ঞায়, আদীনবসংজ্ঞায় অভ্যস্ত হয়; জগতের ভালো-মন্দ জ্ঞাত হয়ে তদ্রূপ সংজ্ঞায় তার চিত্ত অভ্যস্ত হয়; জগতের ভব-বিভব এবং সমুদয় ও অস্তগমন সম্বন্ধে জ্ঞাত হয়ে তার চিত্ত তৎবিষয়ে অভ্যস্ত হয়; প্রহানসংজ্ঞায়, বিরাগসংজ্ঞায় ও নিরোধসংজ্ঞায় সেই ভিক্ষুটির চিত্ত অভ্যস্ত হয়; তখন তার নিকট দুটি ফলের অন্যতর ফলই প্রত্যাশিত, ‘হয় ইহজীবনেই সে অর্হত্ত্বফল নয়তো জীবনের কিছু ইন্ধন বাকি রেখে অনাগামী ফল লাভ করবে।” নবম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
