<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.177' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>জানুশ্রোণি বর্গ</li>
</ul>
<h1 class='sutta'>১০.১৭৭. জানুশ্রোণি সূত্র</h1>
</header>
<p><a class='ref sc' id='sc1' href='#sc1'>SC 1</a>অতঃপর জানুশ্রোণি ব্রা‏হ্মণ ভগবানের নিকট উপস্থিত হয়ে ভগবানের সাথে কুশল বিনিময় করলেন। কুশল বিনিময় ও প্রীত্যালাপের পর একপাশে বসলেন। একপাশে উপবেশনের পর জানুশ্রোণি ব্রা‏‏হ্মণ ভগবানকে এরূপ বললেন :</p>
<p><a class='ref sc' id='sc2' href='#sc2'>SC 2</a>“মাননীয় গৌতম, আমরা এই ব্রা‏হ্মণেরা দান সম্পাদন করি এবং এরূপে শ্রাদ্ধ ক্রিয়া করে থাকি; যথা : ‘আমাদের প্রয়াত রক্তসম্বন্ধীয় জ্ঞাতিদের নিকট এই দানফল পৌঁছুক, আমাদের প্রয়াত রক্তসম্বন্ধীয় জ্ঞাতিগণ তা পরিভোগ করুক।’ মাননীয় গৌতম, সেই দান বাস্তবিকই কি প্রয়াত রক্তসম্বন্ধীয় জ্ঞাতিগণের নিকট পৌঁছায়? সেই দান কি সত্যিই প্রয়াত জ্ঞাতিগণ পরিভোগ করে?”</p>
<p><a class='ref sc' id='sc3' href='#sc3'>SC 3</a>“হে ব্রা‏হ্মণ, সেই দান নির্দিষ্ট স্থানেই পৌঁছায়, অস্থানে নয়।”</p>
<p><a class='ref sc' id='sc4' href='#sc4'>SC 4</a>“মাননীয় গৌতম, সেই নির্দিষ্ট স্থান কিরূপ আর অস্থানই বা কিরূপ?”</p>
<p><a class='ref sc' id='sc5' href='#sc5'>SC 5</a>“এক্ষেত্রে ব্রা‏হ্মণ, কোনো কোনো জন রয়েছে যে প্রাণিহত্যাকারী হয়, চুরি করে, ব্যভিচার করে, মিথ্যুক, ভেদবাক্যভাষী, কর্কশভাষী, বৃথালাপকারী হয় এবং অভিধ্যালু <span class='add'>(পরদ্রব্যে লোলুপতা)</span>, ব্যাপন্ন বা প্রদুষ্টমনা ও মিথ্যাদৃষ্টিসম্পন্ন হয়। সে কায়ভেদে মৃত্যুর পর নরকে উৎপন্ন হয়। নারকী সত্ত্বগণের যেরূপ আহার তদ্‌দ্বারা সে সেখানে অবস্থান করে, সেরূপ আহারের মাধ্যমেই সেখানে সে স্থিত থাকে। ব্রা‏‏হ্মণ, ইহা হচ্ছে অস্থান যেখানে অবস্থানকারীর নিকট সেরূপ দানফল পৌঁছায় না।</p>
<p><a class='ref sc' id='sc6' href='#sc6'>SC 6</a>এক্ষেত্রে ব্রা‏হ্মণ, কোনো কোনো জন আছে যে প্রাণিহত্যা হতে বিরত, চৌর্যকর্ম হতে বিরত, ব্যভিচার হতে বিরত, মিথ্যা, ভেদ, কটু ও বৃথা বাক্য বলা হতেও বিরত এবং অনভিধ্যালু, অপ্রদুষ্টমনা ও সম্যক দৃষ্টিসম্পন্ন হয়। সে কায়ভেদে মৃত্যুর পর মনুষ্যদের সাহচর্যে পুনঃজন্ম লাভ করে। মানুষদের যেরূপ আহার তদ্‌দ্বারা সে সেখানে অবস্থান করে, সেরূপ আহারের মাধ্যমেই সেখানে সে স্থিত থাকে। ব্রা‏‏হ্মণ, ইহা হচ্ছে অস্থান যেখানে অবস্থানকারীর নিকট সেরূপ দানফল পৌঁছায় না।</p>
<p><a class='ref sc' id='sc7' href='#sc7'>SC 7</a>এক্ষেত্রে ব্রা‏হ্মণ, কোনো কোনো জন আছে যে প্রাণিহত্যা হতে বিরত, চৌর্যকর্ম হতে বিরত, ব্যভিচার হতে বিরত, মিথ্যা, ভেদ, কটু ও বৃথা বাক্য বলা হতেও বিরত এবং অনভিধ্যালু, অপ্রদুষ্টমনা ও সম্যক দৃষ্টিসম্পন্ন হয়। সে কায়ভেদে মৃত্যুর পর দেবতাদের সাহচর্যে পুনঃজন্ম লাভ করে। দেবতাদের যেরূপ আহার তৎদ্বারা সে সেখানে অবস্থান করে, সেরূপ আহারের মাধ্যমেই সেখানে সে স্থিত থাকে। ব্রা‏‏হ্মণ, ইহা হচ্ছে অস্থান যেখানে অবস্থানকারীর নিকট সেরূপ দানফল পৌঁছায় না।</p>
<p><a class='ref sc' id='sc8' href='#sc8'>SC 8</a>এক্ষেত্রে ব্রা‏হ্মণ, কোনো কোনো জন রয়েছে যে প্রাণিহত্যাকারী হয়, চুরি করে, ব্যভিচার করে, মিথ্যুক, ভেদবাক্যভাষী, কর্কশভাষী, বৃথালাপকারী হয় এবং অভিধ্যালু <span class='add'>(পরদ্রব্যে লোলুপতা)</span>, ব্যাপন্ন বা প্রদুষ্টমনা ও মিথ্যাদৃষ্টিসম্পন্ন হয়। সে কায়ভেদে মৃত্যুর পর প্রেতলোকে উৎপন্ন হয়। প্রেতদের যেরূপ আহার তৎদ্বারা সে সেখানে অবস্থান করে। বন্ধু-বান্ধব অথবা রক্তসম্বন্ধীয় জ্ঞাতিগণ তাদের উদ্দেশ্যে এখান হতে দান দিলে সেই দানফল দ্বারাই সে সেখানে অবস্থান করে, সেরূপ দানফলের মাধ্যমেই সেখানে সে স্থিত থাকে। ব্রা‏হ্মণ, ইহা হচ্ছে নির্দিষ্ট স্থান যেখানে অবস্থানকারীর নিকট সেরূপ দানফল পৌঁছায়।”</p>
<p><a class='ref sc' id='sc9' href='#sc9'>SC 9</a>“মাননীয় গৌতম, যদি সেই প্রয়াত রক্তসম্বন্ধীয় জ্ঞাতিটি সেখানে উৎপন্ন না হয় তবে কে সেই দান পরিভোগ করে থাকে?”</p>
<p><a class='ref sc' id='sc10' href='#sc10'>SC 10</a>“ব্রা‏হ্মণ, তবে প্রয়াত রক্তসম্বন্ধীয় অন্যান্য জ্ঞাতিগণ সেখানে থাকলে তারাই সেই প্রদত্ত দান পরিভোগ করে।”</p>
<p><a class='ref sc' id='sc11' href='#sc11'>SC 11</a>“মাননীয় গৌতম, যদি প্রয়াত রক্তসম্বন্ধীয় জ্ঞাতিটি এবং অন্যান্য জ্ঞাতিবর্গও সেখানে উৎপন্ন না হয় তবে কে সেই দান পরিভোগ করে?”</p>
<p><a class='ref sc' id='sc12' href='#sc12'>SC 12</a>“ব্রা‏হ্মণ, সেই প্রেতকুল প্রয়াত রক্তসম্বন্ধীয় জ্ঞাতি প্রেতশূন্য হয়ে থাকবে তা অসম্ভব, তার কোনো অবকাশ নেই। অধিকন্তু, ব্রা‏‏হ্মণ, দাতাও দান দিয়ে নিষ্ফল হয় না।”</p>
<p><a class='ref sc' id='sc13' href='#sc13'>SC 13</a>“মাননীয় গৌতম, অসাধ্য বিষয়ের প্রতি কি আপনি কোনো সত্যতা স্বীকার করেন?</p>
<p><a class='ref sc' id='sc14' href='#sc14'>SC 14</a>“হ্যাঁ ব্রা‏হ্মণ, আমি অসাধ্য বিষয়ের সত্যতা স্বীকার করি। এক্ষেত্রে ব্রা‏‏‏‏হ্মণ, কোনো কোনো জন রয়েছে যে প্রাণিহত্যাকারী হয়, চুরি করে, ব্যভিচার করে, মিথ্যুক, ভেদবাক্যভাষী, কর্কশভাষী, বৃথালাপকারী হয় এবং অভিধ্যালু <span class='add'>(পরদ্রব্যে লোলুপতা)</span>, ব্যাপন্ন বা প্রদুষ্টমনা ও মিথ্যাদৃষ্টিসম্পন্ন হয়; কিন্তু, সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে। সে কায়ভেদে মৃত্যুর পর যদি হস্তীদের সাহচর্যে উৎপন্ন হয় তবে সেখানেও সে অন্ন-পানীয়সহ মালা ও নানান অলংকার লাভ করে।</p>
<p><a class='ref sc' id='sc15' href='#sc15'>SC 15</a>যেহেতু ব্রা‏হ্মণ, সেই জন প্রাণিহত্যাকারী, চৌর্যকর্মী, ব্যভিচারী, মিথ্যুক, ভেদবাক্যভাষী, কর্কশভাষী, বৃথালাপকারী এবং অভিধ্যালু <span class='add'>(পরদ্রব্যে লোলুপতা)</span>, ব্যাপন্ন বা প্রদুষ্টমনা ও মিথ্যাদৃষ্টিসম্পন্ন তাই তেমন পাপকর্মফলে সে কায়ভেদে মৃত্যুর পর হস্তীদের সাহচর্যে উৎপন্ন হয়। কিন্তু, যেহেতু সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে তাই সে সেখানেও অন্ন-পানীয়সহ মালা ও নানান অলংকার লাভ করে।</p>
<p><a class='ref sc' id='sc16' href='#sc16'>SC 16</a>এক্ষেত্রে ব্রা‏হ্মণ, কোনো কোনো জন রয়েছে যে প্রাণিহত্যাকারী হয়, চুরি করে, ব্যভিচার করে, মিথ্যুক, ভেদবাক্যভাষী, কর্কশভাষী, বৃথালাপকারী হয় এবং অভিধ্যালু <span class='add'>(পরদ্রব্যে লোলুপতা)</span>, ব্যাপন্ন বা প্রদুষ্টমনা ও মিথ্যাদৃষ্টিসম্পন্ন হয়, কিন্তু সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে। সে কায়ভেদে মৃত্যুর পর যদি অশ্ব কিংবা গরু নয়তো কুকুরদের সাহচর্যে উৎপন্ন হয় তবে সেখানেও সে অন্ন-পানীয়সহ মালা ও নানান অলংকার লাভ করে।</p>
<p><a class='ref sc' id='sc17' href='#sc17'>SC 17</a>যেহেতু ব্রা‏হ্মণ, সেই জন প্রাণিহত্যাকারী, চৌর্যকর্মী, ব্যভিচারী, মিথ্যুক, ভেদবাক্যভাষী, কর্কশভাষী, বৃথালাপকারী এবং অভিধ্যালু <span class='add'>(পরদ্রব্যে লোলুপতা)</span>, ব্যাপন্ন বা প্রদুষ্টমনা ও মিথ্যাদৃষ্টিসম্পন্ন তাই তেমন পাপকর্মফলে সে কায়ভেদে মৃত্যুর পর অশ্ব কিংবা গরু নয়তো কুকুরদের সাহচর্যে উৎপন্ন হয়। কিন্তু, যেহেতু সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে তাই সে সেখানেও অন্ন-পানীয়সহ মালা ও নানান অলংকার লাভ করে।</p>
<p><a class='ref sc' id='sc18' href='#sc18'>SC 18</a>এক্ষেত্রে ব্রা‏হ্মণ, কোনো কোনো জন আছে যে প্রাণিহত্যা হতে বিরত, চৌর্যকর্ম হতে বিরত, ব্যভিচার হতে বিরত, মিথ্যা, ভেদ, কটু ও বৃথা বাক্য বলা হতেও বিরত এবং অনভিধ্যালু, অপ্রদুষ্টমনা ও সম্যক দৃষ্টিসম্পন্ন হয়। অধিকন্তু সে শ্রমণ-ব্রা‏‏হ্মণদের সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে। সে কায়ভেদে মৃত্যুর পর যদি মনুষ্যদের সাহচর্যে উৎপন্ন হয় তবে মনুষ্য ভূমিতেও সে মানবীয় পঞ্চকামগুণ সম্পদ লাভ করে।</p>
<p><a class='ref sc' id='sc19' href='#sc19'>SC 19</a>যেহেতু ব্রা‏‏হ্মণ, সেই জন প্রাণিহত্যা হতে বিরত, চৌর্যকর্ম হতে বিরত, ব্যভিচার হতে বিরত, মিথ্যা, ভেদ, কটু ও বৃথা বাক্য বলা হতেও বিরত এবং অনভিধ্যালু, অপ্রদুষ্টমনা ও সম্যক দৃষ্টিসম্পন্ন তাই তেমন কর্মফলে সে কায়ভেদে মৃত্যুর পর মনুষ্যদের সাহচর্যে উৎপন্ন হয়। যেহেতু সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে তাই সে সেখানেও মানবীয় পঞ্চকামগুণ সম্পদ লাভ করে।</p>
<p><a class='ref sc' id='sc20' href='#sc20'>SC 20</a>এক্ষেত্রে ব্রা‏হ্মণ, কোনো কোনো জন আছে যে প্রাণিহত্যা হতে বিরত, চৌর্যকর্ম হতে বিরত, ব্যভিচার হতে বিরত, মিথ্যা, ভেদ, কটু ও বৃথা বাক্য বলা হতেও বিরত এবং অনভিধ্যালু, অপ্রদুষ্টমনা ও সম্যক দৃষ্টিসম্পন্ন হয়। অধিকন্তু সে শ্রমণ-ব্রা‏‏হ্মণদের সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে। সে কায়ভেদে মৃত্যুর পর যদি দেবতাদের সাহচর্যে উৎপন্ন হয় তবে দেব ভূমিতেও সে দিব্য পঞ্চকামগুণ সম্পদ লাভ করে।</p>
<p><a class='ref sc' id='sc21' href='#sc21'>SC 21</a>যেহেতু ব্রা‏‏হ্মণ, সেই জন প্রাণিহত্যা হতে বিরত, চৌর্যকর্ম হতে বিরত, ব্যভিচার হতে বিরত, মিথ্যা, ভেদ, কটু ও বৃথা বাক্য বলা হতেও বিরত এবং অনভিধ্যালু, অপ্রদুষ্টমনা ও সম্যক দৃষ্টিসম্পন্ন তাই তেমন কর্মফলে সে কায়ভেদে মৃত্যুর পর দেবতাদের সাহচর্যে উৎপন্ন হয়। যেহেতু সে শ্রমণ-ব্রা‏হ্মণদের অন্ন-পান, বস্ত্র, যান, মালা, সুগন্ধি দ্রব্য, শয্যা, আবাস ও প্রদীপ প্রভৃতি দান করে থাকে তাই সে সেখানেও দিব্য পঞ্চকামগুণ সম্পদ লাভ করে। অধিকন্তু ব্রা‏হ্মণ, দায়কের দানও নিষ্ফলা হয় না।</p>
<p><a class='ref sc' id='sc22' href='#sc22'>SC 22</a>“আশ্চর্য মাননীয় গৌতম, অদ্ভুত মানীয় গৌতম, এই ভেবে হলেও দান দেয়া উচিত, শ্রাদ্ধ ক্রিয়া সম্পাদন করা উচিত যে ‘সত্যিই দাতাও দান দিয়ে নিষ্ফল হন না।”</p>
<p><a class='ref sc' id='sc23' href='#sc23'>SC 23</a>“এরূপই ব্রাহ্মণ, দাতাও দান দিয়ে নিষ্ফলা হন না।”</p>
<p><a class='ref sc' id='sc24' href='#sc24'>SC 24</a>“অতি অনুপম, অতি চমৎকার, মাননীয় গৌতম, যেমন কেউ অধোমুখীকে ঊর্ধ্বমুখী করে, আবৃতকে অনাবৃত করে, পথভ্রষ্টকে পথপ্রদর্শন কিংবা অন্ধকারে তৈলদীপ ধারণ করলে যেমন চক্ষুষ্মানেরা দেখতে পায়, ঠিক তদ্রূপ, মাননীয় গৌতম কর্তৃক বিবিধভাবে ধর্ম প্রকাশিত হলো। আজ হতে আমি বুদ্ধ, ধর্ম ও সংঘের শরণ নিচ্ছি। মাননীয় গৌতম, আজ হতে আমায় শরণাগত উপাসকরূপে অবধারণ করুন।” একাদশ সূত্র।</p>
<p class='end'><a class='ref sc' id='sc25' href='#sc25'>SC 25</a>জানুশ্রোণি বর্গ সমাপ্ত।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
