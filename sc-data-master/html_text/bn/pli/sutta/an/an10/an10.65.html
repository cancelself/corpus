<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.65' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>যমক বর্গ</li>
</ul>
<h1 class='sutta'>১০.৬৫. প্রথম সুখ সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় আয়ুষ্মান সারিপুত্র মগধরাজ্যের নালকগ্রামে অবস্থান করছিলেন। অনন্তর সামন্ডকানি পরিব্রাজক আয়ুষ্মান সারিপুত্রের নিকট উপস্থিত হলেন। তথায় উপস্থিত হয়ে আয়ুষ্মান সারিপুত্রের সাথে সম্বোধনসূচক আলাপ ও প্রীত্যালাপের পর একপাশে বসলেন। একপাশে বসে সামন্ডকানি পরিব্রাজক আয়ুষ্মান সারিপুত্রকে এরূপ বললেন :</p>
<p><a class='ref sc' id='sc2' href='#sc2'>SC 2</a>“হে আবুসো সারিপুত্র, সুখ কী? দুঃখই বা কী?”</p>
<p><a class='ref sc' id='sc3' href='#sc3'>SC 3</a>“হে আবুসো সামন্ডকানি, পুনর্জন্মই দুঃখ এবং পুনর্জন্মের নিরোধই সুখ। আবুসো সামন্ডকানি, পুনর্জন্মহেতু এসকল দুঃখই প্রত্যাশিত; যথা : শীত-উষ্ণতা, ক্ষুধা-পিপাসা, মল-মূত্রজনিত দুঃখ, অগ্নির সংস্পর্শ, দণ্ড বা শাস্তি ভোগ, অস্ত্রাঘাত পাওয়া এমনকি নিজ জ্ঞাতিমিত্রদের সম্মিলিত রোষানল ভোগ করা। আবুসো সামন্ডকানি, এসকল হচ্ছে পুনর্জন্মহেতু প্রত্যাশিত দুঃখ।</p>
<p><a class='ref sc' id='sc4' href='#sc4'>SC 4</a>অধিকন্তু, আবুসো সামন্ডকানি, পুনর্জন্ম নিরোধহেতু এসকল সুখই প্রত্যাশিত; যথা : শীত-উষ্ণহীনতা, ক্ষুধা-পিপাসারহিত ও মল-মূত্রহীন সুখময় অবস্থা, অগ্নির অসংস্পর্শ, শাস্তিভোগ হতে চির রেহাই, অস্ত্রাঘাত না পাওয়া এমনকি নিজ জ্ঞাতিমিত্রদের সম্মিলিত রোষানল হতে মুক্ত থাকা। আবুসো সামন্ডকানি, এসকল হচ্ছে পুনর্জন্ম নিরোধহেতু প্রত্যাশিত সুখ।” পঞ্চম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
