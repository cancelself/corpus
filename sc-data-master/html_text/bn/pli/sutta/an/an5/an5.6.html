<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.6' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>শৈক্ষ্যবল বর্গ</li>
</ul>
<h1 class='sutta'>৫.৬. সমাপত্তি বা সাফল্য সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, যাবৎ কুশলধর্মসমূহে শ্রদ্ধা থাকে তাবৎ অকুশলধর্মের সাফল্য বা সমাপত্তি হয় না। কিন্তু যখন শ্রদ্ধা অন্তর্হিত হয় তখন বীতশ্রদ্ধা প্রাদুর্ভূত হয় এবং তা স্থিত হয়। অতঃপর অকুশলধর্মের সফলতা হয়।</p>
<p><a class='ref sc' id='sc2' href='#sc2'>SC 2</a>ভিক্ষুগণ, যাবৎ কুশলধর্মসমূহে <span class='add'>(পাপের প্রতি)</span> লজ্জা থাকে তাবৎ অকুশলধর্মের সাফল্য বা সমাপত্তি হয় না। কিন্তু যখন <span class='add'>(পাপের প্রতি)</span> লজ্জা অন্তর্হিত হয় তখন নির্লজ্জতা প্রাদুর্ভূত হয় এবং তা স্থিত হয়। অতঃপর অকুশলধর্মের সফলতা হয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, যাবৎ কুশলধর্মসমূহে <span class='add'>(পাপের প্রতি)</span> ভয় থাকে তাবৎ অকুশলধর্মের সাফল্য বা সমাপত্তি হয় না। কিন্তু যখন <span class='add'>(পাপের প্রতি)</span> ভয় অন্তর্হিত হয় তখন নির্ভয়তা প্রাদুর্ভূত হয় এবং তা স্থিত হয়। অতঃপর অকুশলধর্মের সফলতা হয়।</p>
<p><a class='ref sc' id='sc4' href='#sc4'>SC 4</a>ভিক্ষুগণ, যাবৎ কুশলধর্মসমূহে উৎসাহ বা উদ্যম থাকে তাবৎ অকুশলধর্মের সাফল্য বা সমাপত্তি হয় না। কিন্তু যখন উৎসাহ বা উদ্যম অন্তর্হিত হয় তখন অনুৎসাহ বা অলসতা প্রাদুর্ভূত হয় এবং তা স্থিত হয়। অতঃপর অকুশলধর্মের সফলতা হয়।</p>
<p><a class='ref sc' id='sc5' href='#sc5'>SC 5</a>ভিক্ষুগণ, যাবৎ কুশলধর্মসমূহে প্রজ্ঞা থাকে তাবৎ অকুশলধর্মের সাফল্য বা সমাপত্তি হয় না। কিন্তু যখন প্রজ্ঞা অন্তর্হিত হয় তখন দুষ্প্রাজ্ঞতা প্রাদুর্ভূত হয় এবং তা স্থিত হয়। অতঃপর অকুশলধর্মের সফলতা হয়।”</p>
<p class='end'><a class='ref sc' id='sc6' href='#sc6'>SC 6</a>সমাপত্তি বা সাফল্য সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
