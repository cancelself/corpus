<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.197' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ব্রাহ্মণ বর্গ</li>
</ul>
<h1 class='sutta'>৫.১৯৭. বর্ষা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, বর্ষার পাঁচ প্রকার অন্তরায় আছে যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না। সেই পাঁচ প্রকার কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, আকাশোপরে তেজধাতু প্রকোপিত হয়। তার ফলে উৎপন্ন মেঘ অদৃশ্য হয়। ভিক্ষুগণ, ইহা হচ্ছে বর্ষার প্রথম অন্তরায় যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, আকাশোপরে বায়ুধাতু প্রকোপিত হয়। তার ফলে উৎপন্ন মেঘ অদৃশ্য হয়। ভিক্ষুগণ, ইহা হচ্ছে বর্ষার দ্বিতীয় অন্তরায় যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, অসুরদের ইন্দ্র রাহু হস্ত দ্বারা জল নিয়ে মহাসমুদ্রে নিক্ষেপ করে। তার ফলে উৎপন্ন মেঘ অদৃশ্য হয়। ভিক্ষুগণ, ইহা হচ্ছে বর্ষার তৃতীয় অন্তরায় যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষুগণ, বর্ষা-বলাহক দেবগণ প্রমত্ত হয়। তার ফলে উৎপন্ন মেঘ অদৃশ্য হয়। ভিক্ষুগণ, ইহা হচ্ছে বর্ষার চতুর্থ অন্তরায় যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না।</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, মানুষেরা অধার্মিক হয়। তার ফলে উৎপন্ন মেঘ অদৃশ্য হয়। ভিক্ষুগণ, ইহা হচ্ছে বর্ষার পঞ্চম অন্তরায় যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, বর্ষার এই পাঁচ প্রকার অন্তরায় আছে যা ভবিষ্যদ্বক্তারাও জ্ঞাত হতে পারে না এবং যেখানে তাদের দৃষ্টি গমন করে না।”</p>
<p class='end'><a class='ref sc' id='sc8' href='#sc8'>SC 8</a>বর্ষা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
