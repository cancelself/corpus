<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.75' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৫.৭৫. প্রথম যোদ্ধা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, জগতের মধ্যে পাঁচ প্রকার যোদ্ধা বিদ্যমান। পঞ্চ কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, এক্ষেত্রে কোনো কোনো যোদ্ধা ধূম্ররাশি দেখতে পেয়ে মনের জোর হারায়, টলিতে টলিতে চলে, একগুঁয়ে হয় না এবং সংগ্রাম উতরাতে অক্ষম হয়। ভিক্ষুগণ, এখানে এরূপ কোনো কোনো যোদ্ধাও আছে। ভিক্ষুগণ, ইহা হচ্ছে প্রথম যোদ্ধা যা জগতে বিদ্যমান।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, এক্ষেত্রে কোনো কোনো যোদ্ধা ধুম্ররাশি দেখে অবিচলিত থাকে। অধিকন্তু ধ্বজাগ্র দেখতে পেয়ে মনের জোর হারায়, টলিতে টলিতে চলে, একগুঁয়ে হয় না এবং সংগ্রাম উতরাতে অক্ষম হয়। ভিক্ষুগণ, এখানে এরূপ কোনো কোনো যোদ্ধাও আছে। ভিক্ষুগণ, ইহা হচ্ছে দ্বিতীয় যোদ্ধা যা জগতে বিদ্যমান।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, এক্ষেত্রে কোনো কোনো যোদ্ধা ধূম্ররাশি ও ধ্বজাগ্র দেখে অবিচলিত থাকে। কিন্তু শোরগোল শুনতে পেয়ে মনের জোর হারায়, টলিতে টলিতে চলে, একগুঁয়ে হয় না এবং সংগ্রাম উতরাতে অক্ষম হয়। ভিক্ষুগণ, এখানে এরূপ কোনো কোনো যোদ্ধাও আছে। ভিক্ষুগণ, ইহা হচ্ছে তৃতীয় যোদ্ধা যা জগতে বিদ্যমান।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষুগণ, এক্ষেত্রে কোনো কোনো যোদ্ধা ধূম্ররাশি, ধ্বজাগ্র এবং শোরগোলেও অবিচলিত থাকে। কিন্তু যুদ্ধে হত হয়, ব্যর্থ হয়। ভিক্ষুগণ, এখানে এরূপ যোদ্ধাও আছে। ভিক্ষুগণ, ইহা হচ্ছে চতুর্থ যোদ্ধা যা জগতে বিদ্যমান।</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, এক্ষেত্রে কোনো কোনো যোদ্ধা ধূম্ররাশি-ধ্বজাগ্র দেখে, শোরগোল শুনে এবং যুদ্ধে অবিচলিত থাকে সে সেই সংগ্রামে বিজিত হয়ে সংগ্রাম বিজয়ী হয় এবং সংগ্রামশীর্ষে অবস্থান করে। ভিক্ষুগণ, এখানে এরূপ যোদ্ধাও আছে। ভিক্ষুগণ, ইহা হচ্ছে পঞ্চম যোদ্ধা যা জগতে বিদ্যমান। ভিক্ষুগণ, এই পঞ্চবিধ যোদ্ধা জগতে বিদ্যমান।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, ঠিক এরূপে পঞ্চবিধ যোদ্ধা পুদ্গলের ন্যায় ভিক্ষুদের মধ্যেও বিদ্যমান। পঞ্চ কী কী?</p>
<p><a class='ref sc' id='sc8' href='#sc8'>SC 8</a>হে ভিক্ষুগণ, এক্ষেত্রে ভিক্ষু ধূম্ররাশি দেখতে পেয়ে মনের জোর হারায়; টলিতে টলিতে চলে, একগুঁয়ে হয় না এবং ব্রহ্মচর্য আচরণ করতে সমর্থ হয় না। সে শিক্ষার প্রতি দুর্বলতা প্রকাশ করে শিক্ষা পরিত্যাগপূর্বক হীন জীবনে প্রত্যাবর্তন করে। কিরূপ ধূম্ররাশি? এক্ষেত্রে ভিক্ষুগণ, ভিক্ষু শুনে যে ‘অমুক নামক গ্রাম বা শহরের স্ত্রী বা কুমারী অভিরূপা, দর্শনীয়া প্রসাদিকা ও পরম বর্ণসৌন্দর্যতায় সমন্নাগতা।’ সে তা শ্রবণ করে মনের জোর হারায়, টলিতে টলিতে চলে, একগুঁয়ে হয় না এবং ব্রহ্মচর্য আচরণ করতে সমর্থ হয় না। সে শিক্ষার প্রতি দুর্বলতা প্রকাশ করে, শিক্ষা পরিত্যাগপূর্বক হীন জীবনে প্রত্যাবর্তন করে। ইহা হচ্ছে তার জন্য ধূম্ররাশি।</p>
<p><a class='ref sc' id='sc9' href='#sc9'>SC 9</a>ভিক্ষুগণ, যেমন যে যোদ্ধা ধূম্ররাশি দেখে মনের জোর হারায়, টলিতে টলিতে চলে, একগুঁয়ে হয় না এবং সংগ্রাম উতরাতে সক্ষম হয় না। ভিক্ষুগণ, আমি বলি-এই ব্যক্তি তার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধার ন্যায় প্রথম পুদ্গল।</p>
<p><a class='ref sc' id='sc10' href='#sc10'>SC 10</a>পুনশ্চ, ভিক্ষুগণ, ভিক্ষু ধূম্ররাশি দেখে অবিচলিত থাকে। কিন্তু ধ্বজাগ্র দেখতে পেয়ে মনের জোর হারায়, টলিতে টলিতে চলে, একগুঁয়ে হয় না এবং ব্রহ্মচর্য আচরণ করতে সমর্থ হয় না। সে শিক্ষার প্রতি দুর্বলতা প্রকাশ করে শিক্ষা পরিত্যাগপূর্বক হীন জীবনে প্রত্যাবর্তন করে। কিরূপ ধ্বজাগ্র? এক্ষেত্রে ভিক্ষুগণ, ভিক্ষু এরূপ শুনে যে, ‘অমুক নামক গ্রাম বা শহরের স্ত্রী বা কুমারী অভিরূপা, দর্শনীয়া, প্রসাদিকা ও পরম বর্ণসৌন্দর্যতায় সমন্নাগতা।’ অধিকন্তু স্বয়ং অভিরূপা, দর্শনীয়া, প্রসাদিকা ও পরম বর্ণসৌন্দর্যতায় সমন্নাগতা স্ত্রী বা কুমারী দর্শন করে। সে তা দেখে মনের জোর হারায়, টলিতে টলিতে চলে, একগুঁয়ে হয় না এবং ব্রহ্মচর্য আচরণ করতে সমর্থ হয় না। সে শিক্ষার প্রতি দুর্বলতা প্রকাশ করে শিক্ষা পরিত্যাগপূর্বক হীন জীবনে প্রত্যাবর্তন করে। ইহা হচ্ছে তার জন্য ধ্বজাগ্র।</p>
<p><a class='ref sc' id='sc11' href='#sc11'>SC 11</a>যেমন, ভিক্ষুগণ, যে যোদ্ধা ধূম্ররাশি দেখে অবিচলিত থাকে; কিন্তু ধ্বজাগ্র দেখে মনের জোর হারায়, টলিতে টলিতে চলে, একগুঁয়ে হয় না এবং সংগ্রাম উতরাতে সক্ষম হয় না। ভিক্ষুগণ, আমি বলি-এই ব্যক্তি তার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধার ন্যায় দ্বিতীয় পুদ্গল।</p>
<p><a class='ref sc' id='sc12' href='#sc12'>SC 12</a>পুনশ্চ, ভিক্ষুগণ, ভিক্ষু ধূম্ররাশি ও ধ্বজাগ্র দেখে অবিচলিত থাকে; কিন্তু শোরগোল শুনে মনের জোর হারায়, টলিতে টলিতে চলে, একগুঁয়ে হয় না এবং ব্রহ্মচর্য আচরণ করতে সমর্থ হয় না। সে শিক্ষার প্রতি দুর্বলতা প্রকাশ করে শিক্ষা পরিত্যাগপূর্বক হীন জীবনে প্রত্যাবর্তন করে। কিরূপ শোরগোল? এক্ষেত্রে ভিক্ষুগণ, অরণ্যে, বৃক্ষমূলে শূন্য-আগারে গত ভিক্ষুর নিকট স্ত্রীলোক উপস্থিত হয়ে উপহাস করে, প্রশংসাসূচক কথা বলে, উচ্চশব্দে হাঁস্য করে এবং ঠাট্টা করে। সে স্ত্রীলোকের দ্বারা উপহাসরত, প্রশংসাসূচক কথায়রত, উচ্চশব্দে হাঁস্যমান ও ঠাট্টায় রত হয়ে মনের জোর হারায়, টলিতে টলিতে চলে, একগুঁয়ে হয় না এবং ব্রহ্মচর্য আচরণ করতে সমর্থ হয় না। সে শিক্ষার প্রতি দুর্বলতা প্রকাশ করে শিক্ষা পরিত্যাগপূর্বক হীন জীবনে প্রত্যাবর্তন করে। ইহা হচ্ছে তার জন্য শোরগোল।</p>
<p><a class='ref sc' id='sc13' href='#sc13'>SC 13</a>যেমন, ভিক্ষুগণ, যে যোদ্ধা ধূম্ররাশি ও ধ্বজাগ্র দেখে অবিচলিত থাকে; কিন্তু শোরগোল শুনে মনের জোর হারায়, টলিতে টলিতে চলে, একগুঁয়ে হয় না এবং সংগ্রাম উতরাতে সক্ষম হয় না। ভিক্ষুগণ, আমি বলি-এই ব্যক্তি তার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধার ন্যায় তৃতীয় পুদ্গল।</p>
<p><a class='ref sc' id='sc14' href='#sc14'>SC 14</a>পুনশ্চ, ভিক্ষুগণ, ভিক্ষু ধূম্ররাশি, ধ্বজাগ্র এবং শোরগোল শুনে অবিচলিত থাকে। কিন্তু যুদ্ধে হত হয়, ব্যর্থ হয়। কিরূপ যুদ্ধ? এক্ষেত্রে ভিক্ষুগণ, অরণ্যে, বৃক্ষমূলে, শূন্যগৃহে গত ভিক্ষুর নিকট স্ত্রীলোক উপস্থিত হয়ে উপবেশন করে, শয়ন করে এবং অভিভূত করে। সে স্ত্রীলোকের দ্বারা উপবেশনে রত, শয়নে রত এবং অভিভূত হওয়ার সময় শিক্ষা ত্যাগ না করে, দুর্বলতা প্রকাশ না করে মৈথুনধর্ম সেবন করে। ইহা হচ্ছে তার জন্য যুদ্ধ।</p>
<p><a class='ref sc' id='sc15' href='#sc15'>SC 15</a>যেমন, ভিক্ষুগণ, যে যোদ্ধা ধূম্ররাশি, ধ্বজাগ্র দেখে এবং শোরগোল শুনে অবিচলিত থাকে। কিন্তু যুদ্ধে হত হয়, ব্যর্থ হয়। ভিক্ষুগণ, আমি বলি-এই ব্যক্তি তার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধার ন্যায় চতুর্থ পুদ্গল।</p>
<p><a class='ref sc' id='sc16' href='#sc16'>SC 16</a>পুনশ্চ, ভিক্ষুগণ, ভিক্ষু ধূম্ররাশি, ধ্বজাগ্র, শোলগোল এবং যুদ্ধে অবিচলিত থাকে। সে সেই যুদ্ধে বিজয়ী হয়ে সংগ্রাম বিজয়ী হয় এবং সংগ্রামশীর্ষে অবস্থান করে। কিরূপ সংগ্রামশীর্ষ? এক্ষেত্রে ভিক্ষুগণ, অরণ্যে, বৃক্ষমূলে, শূন্য-আগারে গত ভিক্ষুর নিকট স্ত্রীলোক উপস্থিত হয়ে উপবেশন করে, শয়ন করে এবং অভিভূত করে। সে স্ত্রীলোকের দ্বারা উপবেশনে রত, শয়নে রত এবং অভিভূত হওয়ার সময় নিজেকে উদ্ধার করে, মুক্ত করে অন্যত্র চলে যায়। সে অরণ্য, বৃক্ষমূল, পর্বত, কন্দর, গিরিগুহা, শ্মশান, বনপ্রান্তে, খোলাস্থান ও খড়ের নির্জন শয়নস্থানে গমন করে।</p>
<p><a class='ref sc' id='sc17' href='#sc17'>SC 17</a>সে অরণ্য, বৃক্ষমূল কিংবা শূন্যাগারে গিয়ে পদ্মাসনে উপবিষ্ট হয়ে ঋজুকায়ে সম্মুখে স্মৃতি উপস্থাপন করে। সে জগতে অভিধ্যা ত্যাগ করে বিগত অভিধ্যাচিত্তে অবস্থান করে। সে অভিধ্যা হতে নিজ চিত্তকে পরিশোধন করে। সে ব্যাপাদ-প্রদোষ ত্যাগ করে দ্বেষমুক্ত চিত্তে সর্বপ্রাণী ও ভূতের প্রতি হিতানুকম্পী হয়ে অবস্থান করে। সে ব্যাপাদ-দোষ হতে চিত্তকে পরিশুদ্ধ করে। সে আলস্য-তন্দ্রা ত্যাগ করে বিগত আলস্য-তন্দ্রা, আলোকসংজ্ঞী, স্মৃতিমান, সম্প্রজ্ঞানী হয়। সে আলস্য-তন্দ্রা হতে চিত্তকে পরিশোধন করে। সে ঔদ্ধত্য-কৌকৃত্য ত্যাগ করে অনুদ্ধত ও নিজ চিত্তকে পরিশুদ্ধ করে। সে বিচিকিৎসা <span class='add'>(সন্দেহ)</span> ত্যাগ করে সন্দেহোত্তীর্ণ ও কুশলধর্মসমূহে সন্দেহমুক্ত হয়ে অবস্থান করে। সে বিচিকিৎসা হতে চিত্তকে পরিশুদ্ধ করে।</p>
<p><a class='ref sc' id='sc18' href='#sc18'>SC 18</a>সে চিত্তের উপক্লেশ ও প্রজ্ঞার দুর্বলকারী এই পঞ্চবিধ নীবরণ পরিহার করে যাবতীয় কামসম্পর্ক হতে বিবিক্ত হয়ে এবং অকুশল-চিন্তা হতে বিচ্ছিন্ন হয়ে সবিতর্ক, সবিচার এবং বিবেকজ প্রীতি-সুখমণ্ডিত প্রথম ধ্যান লাভ করে অবস্থান করে। বির্তক-বিচারের উপশমে আধ্যাত্মিক সম্প্রসাদী, চিত্তের একীভাব আনয়নকারী বির্তক-বিচারাতীত সমাধিজ প্রীতি-সুখমণ্ডিত দ্বিতীয় ধ্যান অধিগত করে অবস্থান করে। সে প্রীতির প্রতিও বিরাগী হয়ে উপেক্ষার ভাবে অবস্থান করে, স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতিনিরপেক্ষ)</span> সুখ অনুভব করে; যেই অবস্থাকে আর্যগণ ‘উপেক্ষাসম্পন্ন, স্মৃতিমান ও সুখবিহারী’ আখ্যা দেন সেই তৃতীয় ধ্যান লাভ করে বিচরণ করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে না-দুঃখ-না-সুখ, উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান লাভ করে অবস্থান করে।</p>
<p><a class='ref sc' id='sc19' href='#sc19'>SC 19</a>এইরূপ সমাহিত-চিত্ত, পরিশুদ্ধ, পর্যবদাত <span class='add'>(পরিষ্কৃত)</span>, অনঞ্জন <span class='add'>(নিরঞ্জন)</span>, উপক্লেশ বিগত, মৃদুভূত, কর্মক্ষম, স্থিত আনেঞ্জা প্রাপ্ত <span class='add'>(নিষ্কম্প)</span> অবস্থায় সে আসবসমূহ ক্ষয়কর জ্ঞানের নিমিত্ত চিত্তকে নিয়োজিত করে। সে ইহা ‘দুঃখসত্য’ বলে যথার্থরূপে জানে; ইহা ‘দুঃখ-সমুদয় সত্য’ বলে যথার্থরূপে জানে; ইহা ‘দুঃখ-নিরোধসত্য’ বলে যথার্থরূপে জানে; ইহা দুঃখ-নিরোধগামী প্রতিপদা আর্যসত্য’ বলে যথার্থরূপে জানে। ইহা ‘আসব’ বলে যথাভূতরূপে জানে; ইহা ‘আসব উৎপত্তির কারণ’ বলে যথার্থরূপে জানে; ইহা ‘আসব নিরোধ’ বলে যথার্থরূপে জানে; ইহা ‘আসব নিরোধের উপায়’ বলে যথার্থরূপে জানে। এই প্রকারে অবগত হওয়ার দরুন এবং দর্শনের দরুন কামাসব হতে তার চিত্ত বিমুক্ত হয়; ভবাসব হতেও চিত্ত বিমুক্ত হয় এবং অবিদ্যাসব হতেও চিত্ত বিমুক্ত হয়। ‘বিমুক্তিতে বিমুক্ত’ তার এরূপ জ্ঞান উৎপন্ন হয়। তার পুনর্জন্ম ক্ষয়, ব্রহ্মচর্যব্রত উদ্‌যাপিত ও করণীয় সমাপ্ত হয় এবং সে এ জীবনের <span class='add'>(আসবক্ষয়ের)</span> নিমিত্ত আর অপর কোনো কর্তব্য নাই, ইহা সুস্পষ্টরূপে উপলব্ধি করে। ইহা হচ্ছে তার জন্য সংগ্রাম বিজয়।</p>
<p><a class='ref sc' id='sc20' href='#sc20'>SC 20</a>যেমন, ভিক্ষুগণ, যে যোদ্ধা ধূম্ররাশি ও ধ্বজাগ্র দেখে, শোরগোল শুনে এবং যুদ্ধে অবিচলিত থাকে। সে সেই সংগ্রাম বিজয়ী হয়ে সংগ্রামজয়ী হয় এবং সংগ্রামশীর্ষে অবস্থান করে। ভিক্ষুগণ, আমি বলি-এই ব্যাক্তি তার <span class='add'>(সেই যোদ্ধার)</span> ন্যায়ই। ভিক্ষুগণ, এখানে এরূপ কোনো কোনো ব্যাক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধায় ন্যায় পঞ্চম পুদ্গল। ভিক্ষুগণ, এই পঞ্চবিধ যোদ্ধার ন্যায় পুদ্গল ভিক্ষুদের মধ্যেও বিদ্যমান।”</p>
<p class='end'><a class='ref sc' id='sc21' href='#sc21'>SC 21</a>প্রথম যোদ্ধা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
