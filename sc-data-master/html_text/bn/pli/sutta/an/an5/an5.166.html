<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.166' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আঘাত বর্গ</li>
</ul>
<h1 class='sutta'>৫.১৬৬. নিরোধ সূত্র</h1>
</header>
<p><a class='ref sc' id='sc1' href='#sc1'>SC 1</a>তথায় আয়ুষ্মান সারিপুত্র ভিক্ষুদের ‘হে আবুসোগণ’ বলে আহ্বান করলেন। ‘হ্যাঁ বন্ধু’ বলে সেই ভিক্ষুরা আয়ুষ্মান সারিপুত্রকে প্রত্যুত্তর দিলেন। অতঃপর আয়ুষ্মান সারিপুত্র ভন্তে এরূপ বললেন :</p>
<p><a class='ref sc' id='sc2' href='#sc2'>SC 2</a>“এক্ষেত্রে, আবুসোগণ, ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।</p>
<p><a class='ref sc' id='sc3' href='#sc3'>SC 3</a>এরূপ উক্ত হলে আয়ুষ্মান উদায়ী আয়ুষ্মান সারিপুত্রকে এরূপ বললেন, “ইহার কোনো কারণ নাই, হে বন্ধু সারিপুত্র, এরূপ অবকাশ নাই যে, সেই ভিক্ষু কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধে নিবিষ্ট হয় ও জাগ্রত হয়। এরূপ কারণ বিদ্যমান নাই।”</p>
<p><a class='ref sc' id='sc4' href='#sc4'>SC 4</a>দ্বিতীয়বারও আয়ুষ্মান সারিপুত্র ভিক্ষুদের আহ্বান করে বললেন, “এক্ষেত্রে, আবুসোগণ, ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।”</p>
<p><a class='ref sc' id='sc5' href='#sc5'>SC 5</a>দ্বিতীয়বারও আয়ুষ্মান উদায়ী আয়ুষ্মান সারিপুত্রকে এরূপ বললেন :</p>
<p><a class='ref sc' id='sc6' href='#sc6'>SC 6</a>“ইহার কোনো কারণ নাই, বন্ধু সারিপুত্র, এরূপ অবকাশ নাই যে, সেই ভিক্ষু কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধে নিবিষ্ট হয় ও জাগ্রত হয়। এরূপ কারণ বিদ্যমান নাই।”</p>
<p><a class='ref sc' id='sc7' href='#sc7'>SC 7</a>তৃতীয়বারও আয়ুষ্মান সারিপুত্র ভিক্ষুদের আহ্বান করে বললেন :</p>
<p><a class='ref sc' id='sc8' href='#sc8'>SC 8</a>“এক্ষেত্রে, আবুসোগণ, ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।”</p>
<p><a class='ref sc' id='sc9' href='#sc9'>SC 9</a>তৃতীয়বারও আয়ুষ্মান উদায়ী আয়ুষ্মান সারিপুত্রকে এরূপ বললেন :</p>
<p><a class='ref sc' id='sc10' href='#sc10'>SC 10</a>“ইহার কোনো কারণ নাই, বন্ধু সারিপুত্র, এরূপ অবকাশ নাই যে সেই ভিক্ষু কবলীকৃত আহার ভৰ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধে নিবিষ্ট হয় ও জাগ্রত হয়। এরূপ কারণ বিদ্যমান নাই।”</p>
<p><a class='ref sc' id='sc11' href='#sc11'>SC 11</a>অতঃপর আয়ুষ্মান সারিপুত্রের এরূপ চিন্তার উদ্রেক হলো, ‘তিনবার পর্যন্ত আয়ুষ্মান উদায়ী আমার কথা প্রত্যাখ্যান করল। এবং অন্য কোনো ভিক্ষুও আমার কথা অনুমোদন করে নাই। তাহলে, নিশ্চয়ই আমি ভগবানের সন্নিকটে গমন করি।’ অতঃপর আয়ুষ্মান সারিপুত্র যেখানে ভগবান সেখানে উপস্থিত হলেন। উপস্থিত হয়ে ভগবানকে অভিবাদনপূর্বক একপাশে উপবেশন করলেন। একপাশে উপবিষ্ট আয়ুষ্মান সারিপুত্র ভিক্ষুদের আহ্বান করে বললেন :</p>
<p><a class='ref sc' id='sc12' href='#sc12'>SC 12</a>“এক্ষেত্রে, হে আবুসোগণ, ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহার ভৰ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।</p>
<p><a class='ref sc' id='sc13' href='#sc13'>SC 13</a>এরূপ উক্ত হলে আয়ুষ্মান উদায়ী আয়ুষ্মান সারিপুত্রকে এরূপ বললেন, “ইহার কোনো কারণ নাই, বন্ধু সারিপুত্র, এরূপ অবকাশ নাই যে, সেই ভিক্ষু কবলীকৃত আহার ভৰ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধে নিবিষ্ট হয় ও জাগ্রত হয়। এরূপ কারণ বিদ্যমান নাই।”</p>
<p><a class='ref sc' id='sc14' href='#sc14'>SC 14</a>দ্বিতীয়বারও আয়ুষ্মান সারিপুত্র ভিক্ষুদের আহ্বান করে বললেন, “এক্ষেত্রে, আবুসোগণ, ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।”</p>
<p><a class='ref sc' id='sc15' href='#sc15'>SC 15</a>দ্বিতীয়বারও আয়ুষ্মান উদায়ী আয়ুষ্মান সারিপুত্রকে এরূপ বললেন, “ইহার কোনো কারণ নাই, বন্ধু সারিপুত্র, এরূপ অবকাশ নাই যে সেই ভিক্ষু কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধে নিবিষ্ট হয় ও জাগ্রত হয়। এরূপ কারণ বিদ্যমান নাই।”</p>
<p><a class='ref sc' id='sc16' href='#sc16'>SC 16</a>তৃতীয়বারও আয়ুষ্মান সারিপুত্র ভিক্ষুদের আহ্বান করে বললেন, “এক্ষেত্রে, আবুসোগণ, ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।”</p>
<p><a class='ref sc' id='sc17' href='#sc17'>SC 17</a>তৃতীয়বারও আয়ুষ্মান উদায়ী আয়ুষ্মান সারিপুত্রকে এরূপ বললেন, “ইহার কোনো কারণ নাই, বন্ধু সারিপুত্র, এরূপ অবকাশ নাই যে সেই ভিক্ষু কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধে নিবিষ্ট হয় ও জাগ্রত হয়। এরূপ কারণ বিদ্যমান নাই।”</p>
<p><a class='ref sc' id='sc18' href='#sc18'>SC 18</a>অতঃপর সারিপুত্র এরূপ চিন্তার উদ্রেক হলো, “ভগবানের সম্মুখেই আমাকে আয়ুষ্মান উদায়ী তিনবার প্রত্যাখ্যান করল এবং অন্য কোনো ভিক্ষুও আমাকে অনুমোদন করে নাই। তাহলে নিশ্চয়ই আমার পক্ষে মৌনাবলম্বন উত্তম হয়।” অতঃপর আয়ুষ্মান সারিপুত্র মৌন হলেন।</p>
<p><a class='ref sc' id='sc19' href='#sc19'>SC 19</a>অনন্তর ভগবান উদায়ীকে আহ্বান করে বললেন, “হে উদায়ী, তুমি মনোময় কায়ধারীকে কিরূপে অনুধাবন কর?”</p>
<p><a class='ref sc' id='sc20' href='#sc20'>SC 20</a>“ভন্তে, সেই দেবতারা অরূপী-সংজ্ঞাময়।”</p>
<p><a class='ref sc' id='sc21' href='#sc21'>SC 21</a>“উদায়ী, মূর্খের অপাণ্ডিত্যপূর্ণ আলাপের ন্যায় তুমি কী কারণে তা আলাপযোগ্য বলে মনে করছ?”</p>
<p><a class='ref sc' id='sc22' href='#sc22'>SC 22</a>অতঃপর ভগবান আয়ুষ্মান আনন্দকে আহ্বান করে বললেন :</p>
<p><a class='ref sc' id='sc23' href='#sc23'>SC 23</a>“হে আনন্দ, ইহা কী সম্ভব যে একজন স্থবিরকে নিগৃহীত হতে দেখে তুমি উপেক্ষাভাব প্রদর্শন করবে? সত্যিই আনন্দ, উৎপীড়িত স্থবির ভিক্ষুর দুঃখ হতে করুণা উৎপন্ন হয় না।”</p>
<p><a class='ref sc' id='sc24' href='#sc24'>SC 24</a>অতঃপর ভগবান ভিক্ষুদের আহ্বান করে বললেন :</p>
<p><a class='ref sc' id='sc25' href='#sc25'>SC 25</a>“হে ভিক্ষুগণ, এক্ষেত্রে ভিক্ষু শীলবান, সমাধিসম্পন্ন, প্রজ্ঞাবান এবং সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান। ইহজীবনেই অন্য আরাধ্য বিষয় <span class='add'>(অর্হত্ত্বফল)</span> লাভ না করে কবলীকৃত আহারভক্ষ্য দেবতাদের সাহচর্য অতিক্রমপূর্বক অন্যতর মনোময় কায়ে উৎপন্ন হয়; যদি সে সংজ্ঞাবেদয়িত নিরোধ-সমাপত্তিতে নিবিষ্ট হয় এবং জাগ্রত হয়। এরূপ কারণ বিদ্যমান।” ভগবান ইহা বললেন। এরূপ বলে সুগত আসন হতে উঠে বিহারে প্রবেশ করলেন।</p>
<p><a class='ref sc' id='sc26' href='#sc26'>SC 26</a>অনন্তর আয়ুষ্মান আনন্দ ভগবানের প্রস্থানের অনতিবিলম্বে যেখানে আয়ুষ্মান উপবান সেখানে উপস্থিত হলেন। উপস্থিত হয়ে আয়ুষ্মান উপবানকে এরূপ বললেন :</p>
<p><a class='ref sc' id='sc27' href='#sc27'>SC 27</a>“এখানে, হে আবুসো উপবান, কিছু ভিক্ষু স্থবির ভিক্ষুদের উৎপীড়িত করেছে। এবং আমরাও প্রতিবাদ জানাই নাই। আবুসো উপবান, যদি ভগবান সায়াহ্নকালে ধ্যান হতে উত্থিত হয়ে সেই সম্বন্ধে আয়ুষ্মান উপবানের নিকট কিছু বলেন তাহলে তা আশ্চর্যের কারণ হবে না। ইতোমধ্যে আমাদের মধ্যে দুঃখ-দৌর্মনস্য আগত হয়েছে।”</p>
<p><a class='ref sc' id='sc28' href='#sc28'>SC 28</a>অতঃপর ভগবান সায়াহ্নকালে ধ্যান হতে উত্থিত হয়ে যেখানে উপস্থানশালা সেখানে উপস্থিত হলেন। উপস্থিত হয়ে প্রজ্ঞাপ্ত আসনে উপবেশন করলেন। উপবিষ্ট হয়ে ভগবান আয়ুষ্মান উপবানকে বললেন :</p>
<p><a class='ref sc' id='sc29' href='#sc29'>SC 29</a>“হে উপবান, কত প্রকার ধর্মে সমৃদ্ধ স্থবির ভিক্ষু সব্রহ্মচারীদের প্রিয়, মনোজ্ঞ, গৌরবনীয় এবং শ্রদ্ধার যোগ্য হয়?”</p>
<p><a class='ref sc' id='sc30' href='#sc30'>SC 30</a>“ভন্তে, পঞ্চবিধ ধর্মে সমৃদ্ধ স্থবির ভিক্ষু সব্রহ্মচারীদের প্রিয়, মনোজ্ঞ, গৌরবনীয় এবং শ্রদ্ধার যোগ্য হয়। পঞ্চ কী কী? এক্ষেত্রে, ভন্তে, স্থবির ভিক্ষু শীলবান হয়, প্রাতিমোক্ষ সংবরে সংযত, আচার-গোচরসম্পন্ন, অণুমাত্র নিন্দনীয় আচরণেও ভয়দর্শী হয়ে অবস্থান করে এবং শিক্ষাপদসমূহ গ্রহণ করে চরিত্র গঠন করে। সে বহুশ্রুত, শ্রুতিধর ও শ্রুতিসঞ্চয়ী হয়-যে-সকল ধর্ম আদিকল্যাণ, মধ্যকল্যাণ, পর্যবসানেও কল্যাণ, সার্থক, সব্যঞ্জক; যা সম্পূর্ণ পরিপূর্ণ, পরিশুদ্ধ ব্রহ্মচর্যের ঘোষণা করে, সেরূপ বহু ধর্মোপদেশ তার শ্রুত, ধৃত, বাক্য দ্বারা পরিচিত <span class='add'>(কণ্ঠস্থ)</span>, মনের দ্বারা প্রত্যক্ষকৃত ও দৃষ্টি <span class='add'>(দর্শন)</span> দ্বারা উত্তমরূপে প্রতিবিদ্ধ হয়। সে কল্যাণভাষী ও আন্তরিকভাবে আলোচনা করে। বাচনিক শিষ্টতায়, স্পষ্ট উচ্চারণে, পরিষ্কার কন্ঠে এবং অর্থের উপস্থাপনায় সে সমন্নাগত হয়। সে ইহজীবনে সুখবিহারস্বরূপ অভিচিত্তাশ্রিত চতুর্বিধ ধ্যানের যথেচ্ছালাভী, অনায়াসলাভী, অক্লেশলাভী হয়। এবং সে আসবসমূহ ক্ষয়ে অনাসব ও ইহজীবনেই স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি সাক্ষাৎ করে, অধিগত করে অবস্থান করে। ভন্তে, এই পঞ্চবিধ ধর্মে সমৃদ্ধ স্থবির ভিক্ষু সব্রহ্মচারীদের প্রিয়, মনোজ্ঞ, গৌরবনীয় এবং শ্রদ্ধার যোগ্য হয়।”</p>
<p><a class='ref sc' id='sc31' href='#sc31'>SC 31</a>“উত্তম, উপবান, উত্তম, হে উপবান, এই পঞ্চবিধ ধর্মে সমৃদ্ধ স্থবির সব্রহ্মচারীদের প্রিয়, মনোজ্ঞ, গৌরবনীয় এবং শ্রদ্ধার যোগ্য হয়। উপবান, এই পঞ্চবিধ ধর্ম যদি স্থবির ভিক্ষুর নিকট বিদ্যমান না থাকে, তাহলে তার ভগ্নদন্ত, পলিত্য <span class='add'>(পক্কচুল)</span>, কুঞ্চিত চর্মের জন্য সব্রহ্মচারীরা তাকে সম্মান করবে না, গৌরব করবে না, মান্য করবে না এবং পূজাও করবে না। কিন্তু যখন হতে উপবান, এই পঞ্চবিধ ধর্ম স্থবির ভিক্ষুর নিকট বিদ্যমান হয়, তখন হতে তাকে সব্রহ্মচারীর সম্মান করে, গৌরব করে, মান্য করে, পূজা করে।”</p>
<p class='end'><a class='ref sc' id='sc32' href='#sc32'>SC 32</a>নিরোধ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
