<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.294-302' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>শিক্ষাপদ ইত্যাদি</li>
</ul>
<h1 class='sutta'>৫.২৯৪–৩০২. নিগ্রন্থ সূত্রাদি নবক</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্মে সমৃদ্ধ নিগ্রন্থ , মুণ্ডশ্রাবক , জটিল , পরিব্রাজক, মাগণ্ডিক, ত্রি-দণ্ডধারী, অনাবরোধ সম্প্রদায়ের শিষ্য, গৌতমক <span class='add'>(গৌতম সম্প্রদায় বিশেষের অনুসারী)</span> এবং দেবধার্মিক নিশ্চিতরূপে নিরয়ে নিক্ষিপ্ত হয়। পঞ্চ কী কী? যথা :</p>
<p><a class='ref sc' id='sc2' href='#sc2'>SC 2</a>সে প্রাণিহত্যা করে, অদত্তবস্তু গ্রহণ করে, অব্রহ্মচর্যা আচরণ করে, মিথ্যা ভাষণ করে এবং সুরা-মৈরেয়-মদ্য পান করে। ভিক্ষুগণ, এই পঞ্চবিধ ধর্মে সমৃদ্ধ নিগ্রন্থ, মুণ্ডশ্রাবক, জটিল, পরিব্রাজক, মাগণ্ডিক, ত্রি-দণ্ডধারী, অনাবরোধ সম্প্রদায়ের শিষ্য, গৌতমক <span class='add'>(গৌতম সম্প্রদায় বিশেষের অনুসারী)</span> এবং দেবধার্মিক নিশ্চিতরূপে নিরয়ে নিক্ষিপ্ত হয়।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, পঞ্চবিধ ধর্মে সমৃদ্ধ নিগ্রন্থ, মুণ্ডশ্রাবক, জটিল, পরিব্রাজক, মাগণ্ডিক, ত্রি-দণ্ডধারী, অনাবরোধ সম্প্রদায়ের শিষ্য, গৌতমক <span class='add'>(গৌতম সম্প্রদায়বিশেষের অনুসারী)</span> এবং দেবধার্মিক নিশ্চিতরূপে স্বর্গে নিক্ষিপ্ত হয়। পঞ্চ কী কী? যথা :</p>
<p><a class='ref sc' id='sc4' href='#sc4'>SC 4</a>প্রাণিহত্যা হতে প্রতিবিরত হয়, অদত্তবস্তু গ্রহণ হতে বিরত হয়, অব্রহ্মচর্যা হতে বিরত হয়, মিথ্যা ভাষণ হতে বিরত হয় এবং সুরা-মৈরেয়-মদ্য পান হতে বিরত হয়। ভিক্ষুগণ, এই পঞ্চবিধ ধর্মে সমৃদ্ধ নিগ্রন্থ, মুণ্ডশ্রাবক, জটিল, পরিব্রাজক, মাগণ্ডিক, ত্রি-দণ্ডধারী, অনাবরোধ সম্প্রদায়ের শিষ্য, গৌতমক <span class='add'>(গৌতম সম্প্রদায়বিশেষের অনুসারী)</span> এবং দেবধার্মিক নিশ্চিতরূপে স্বর্গে নিক্ষিপ্ত হয়।”</p>
<p class='end'><a class='ref sc' id='sc5' href='#sc5'>SC 5</a>নিগ্রন্থ সূত্রাদি নবক সমাপ্ত।</p>
<p class='end'><a class='ref sc' id='sc6' href='#sc6'>SC 6</a>শিক্ষাপদ ইত্যাদি সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
