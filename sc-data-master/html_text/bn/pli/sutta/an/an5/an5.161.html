<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.161' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আঘাত বর্গ</li>
</ul>
<h1 class='sutta'>৫.১৬১. প্রথম আঘাত অপসারণ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, আঘাত অপসৃত করার জন্য পঞ্চবিধ উপায় আছে। যদ্বারা ভিক্ষুর উৎপন্ন আঘাত সম্পূর্ণরূপে অপসারণ করা উচিত। পঞ্চ কী কী?</p>
<p><a class='ref sc' id='sc2' href='#sc2'>SC 2</a>ভিক্ষুগণ, যদি কোনো পুদ্গলের নিকট আঘাত উৎপন্ন হয়, তাহলে সেই ব্যক্তির মৈত্রী অনুশীলন করা উচিত। এরূপে তার মধ্যে উৎপন্ন আঘাত অপসারণ করা উচিত।</p>
<p><a class='ref sc' id='sc3' href='#sc3'>SC 3</a>ভিক্ষুগণ, যদি কোনো পুদ্গলের নিকট আঘাত উৎপন্ন হয়, তাহলে সেই ব্যক্তির করুণা অনুশীলন করা উচিত। এরূপে তার মধ্যে উৎপন্ন আঘাত অপসারণ করা উচিত।</p>
<p><a class='ref sc' id='sc4' href='#sc4'>SC 4</a>ভিক্ষুগণ, কোনো পুদ্গলের নিকট আঘাত উৎপন্ন হলে সেই ব্যক্তির মুদিতা অনুশীলন করা উচিত। এরূপে তার মধ্যে উৎপন্ন আঘাত অপসারণ করা উচিত।</p>
<p><a class='ref sc' id='sc5' href='#sc5'>SC 5</a>ভিক্ষুগণ, যদি কোনো পুদ্গলের নিকট আঘাত উৎপন্ন হয়, তাহলে সেই ব্যক্তির উপেক্ষা অনুশীলন করা উচিত। এরূপে তার মধ্যে উৎপন্ন আঘাত অপসারণ করা উচিত।</p>
<p><a class='ref sc' id='sc6' href='#sc6'>SC 6</a>ভিক্ষুগণ, যদি কোনো পুদ্গলের নিকট আঘাত উৎপন্ন হয়, তাহলে সেই ব্যক্তির তৎ বিষয়ে অস্মৃতি-অমনস্কারে আবিষ্ট হওয়া উচিত। এরূপে তার মধ্যে উৎপন্ন আঘাত অপসারণ করা উচিত।</p>
<p><a class='ref sc' id='sc7' href='#sc7'>SC 7</a>ভিক্ষুগণ, কোনো পুদ্গলের নিকট আঘাত উৎপন্ন হলে সেই ব্যক্তির কর্মের স্বকীয়তার প্রতি মনোযোগ স্থাপন করা উচিত। যথা : ‘এই আয়ুষ্মান স্বকীয় কর্মাধীন, স্ব-কর্মই পরিণতির জন্য দায়ী; কর্মই আদি কারণ <span class='add'>(যোনি)</span>, কর্মই বন্ধু, কর্মই প্রতিসরণ, সে কল্যাণ বা পাপ যেই কর্মই করবে, সে তারই উত্তরাধিকারী হবে।’ এরূপে, তার মধ্যে উৎপন্ন আঘাত অপসারণ করা উচিত। ভিক্ষুগণ, আঘাত অপসৃত করার জন্য এই পঞ্চবিধ উপায় আছে।”</p>
<p class='end'><a class='ref sc' id='sc8' href='#sc8'>SC 8</a>প্রথম আঘাত অপসারণ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
