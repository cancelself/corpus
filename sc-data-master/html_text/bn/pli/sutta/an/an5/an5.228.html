<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.228' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>দীর্ঘ-পর্যটন বর্গ</li>
</ul>
<h1 class='sutta'>৫.২২৮. মধ্যাহ্নের পর ভোজন সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, মধ্যাহ্নের পর ভোজনকারীর কুলে পাঁচ প্রকার আদীনব আছে। পাঁচ প্রকার কী কী? যথা :</p>
<p><a class='ref sc' id='sc2' href='#sc2'>SC 2</a>তাদের যে-সকল অতিথি আমন্ত্রিত তারা যথাসময়ে অতিথি সেবা পায় না; তাদের যে-সকল আহুতি গ্রাহক দেবতা আছে তারা যথাসময়ে পূজা লাভ করে না; যে-সকল শ্রমণ-ব্রাহ্মণগণ একাহারী, রাত্রির ভোজনে বিরত এবং বিকাল ভোজনে বিরত তারা যথাসময়ে পূজিত হয় না; দাস-শ্রমিক পুরুষেরা অনিচ্ছুক হয়ে কর্মাদি করে; এতদ্ভিন্ন অসময়ে ভুক্ত খাদ্য ততক্ষণে অপুষ্টিকর হয়। ভিক্ষুগণ, মধ্যাহ্নের পর ভোজনকারীর কুলে এই পাঁচ প্রকার আদীনব আছে।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, যথাসময়ে আহারকারীর কুলে পাঁচ প্রকার আনিশংস আছে। পাঁচ প্রকার কী কী? যথা :</p>
<p><a class='ref sc' id='sc4' href='#sc4'>SC 4</a>তাদের যে-সকল অতিথি আমন্ত্রিত তারা যথাসময়ে অতিথি সেবা পায়; তাদের যে-সকল আহুতি গ্রাহক দেবতা আছে তারা যথাসময়ে পূজা লাভ করে; যে-সকল শ্রমণ-ব্রাহ্মণগণ একাহারী, রাত্রির ভোজনে বিরত এবং বিকাল ভোজনে বিরত তারা যথাসময়ে পূজিত হয়; দাস-শ্রমিক পুরুষেরা স্পৃহাপূর্ণ হয়ে কর্মাদি করে; এতদ্ভিন্ন যথাসময়ে ভুক্ত খাদ্য ততক্ষণে পুষ্টিকর হয়। ভিক্ষুগণ, যথাসময়ে আহারকারীর কুলে পাঁচ প্রকার আনিশংস আছে।”</p>
<p class='end'><a class='ref sc' id='sc5' href='#sc5'>SC 5</a>মধ্যাহ্নের পর ভোজন সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
