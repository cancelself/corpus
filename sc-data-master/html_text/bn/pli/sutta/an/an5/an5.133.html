<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.133' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>রাজা বর্গ</li>
</ul>
<h1 class='sutta'>৫.১৩৩. ধর্মরাজা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, যে চক্রবর্তী রাজা ধার্মিক, ধর্মরাজ; সে অরাজক চক্র প্রবর্তন করে না। এরূপ উক্ত হলে অন্যতর ভিক্ষু ভগবানকে জিজ্ঞাসা করলেন :</p>
<p><a class='ref sc' id='sc2' href='#sc2'>SC 2</a>“ভন্তে, চক্রবর্তী ধার্মিক ধর্মরাজার রাজা কে?”</p>
<p><a class='ref sc' id='sc3' href='#sc3'>SC 3</a>“হে ভিক্ষু, ‘ধর্ম’।</p>
<p><a class='ref sc' id='sc4' href='#sc4'>SC 4</a>এক্ষেত্রে, হে ভিক্ষু, চক্রবতী, ধার্মিক, ধর্মরাজা ধর্মকে নিশ্রয় করে, সৎকার করে, গৌরব করে, সম্মান করে, ধর্মধ্বজা, ধর্মকেতু, ধর্মাধিপত্যের দ্বারা নিজ রাজ্যের মধ্যে জনগণদের জন্য ধর্মত রক্ষাবরণ ও গুপ্তির সুব্যবস্থা করে।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষু, চক্রবতী, ধার্মিক, ধর্মরাজা ধর্মকে নিশ্রয় করে, সৎকার করে, গৌরব করে, সম্মান করে, ধর্মধ্বজা, ধর্মকেতু, ধর্মাধিপত্যের দ্বারা নিজ রাজ্যের মধ্যে অধঃস্তন ক্ষত্রিয়, সৈন্যবাহিনী, ব্রাহ্মণ, গৃহপতি, নিগম-জনপদবাসী, শ্রমণ-ব্রাহ্মণ এবং পশু-পক্ষীদের জন্য ধর্মত রক্ষাবরণ ও গুপ্তির সুব্যবস্থা করে।</p>
<p><a class='ref sc' id='sc6' href='#sc6'>SC 6</a>ভিক্ষু, সেই চক্রবর্তী ধার্মিক, ধর্মরাজা ধর্মকে নিশ্রয় করে, সৎকার করে, গৌরব করে, সম্মান করে, ধর্মধ্বজ, ধর্মকেতু, ধর্মাধিপত্যের দ্বারা নিজ রাজ্যের মধ্যে জনগণদের জন্য ধর্মত রক্ষাবরণ ও গুপ্তির সুব্যবস্থা করে অধস্তন ক্ষত্রিয়, সৈন্যবাহিনী, ব্রাহ্মণ, গৃহপতি, নিগম-জনপদবাসী, শ্রমণ-ব্রাহ্মণ এবং পশু-পক্ষীদের জন্য ধর্মত রক্ষাবরণ ও গুপ্তির সুব্যবস্থা করে করে চক্র প্রবর্তন করে; সেই চক্র কোনো মানুষ বা প্রতিপক্ষ শত্রু র দ্বারা প্রবর্তিত হয় না।</p>
<p><a class='ref sc' id='sc7' href='#sc7'>SC 7</a>এরূপেই, ভিক্ষুগণ, তথাগত, অর্হৎ, সম্যকসম্বুদ্ধ, ধার্মিক, ধর্মরাজা ধর্মকে নিশ্রয় করে, সৎকার করে, গৌরব করে, সম্মান করে, ধর্মধ্বজা, ধর্মকেতু, ধর্মাধিপত্যের দ্বারা ভিক্ষুদের জন্য ধর্মত রক্ষাবরণ ও গুপ্তির সুব্যবস্থা করে যে ‘এরূপ কায়কর্ম সেবিতব্য, এরূপ কায়কর্ম সেবিতব্য নয়, এরূপ বাচনিককর্ম সেবিতব্য, এরূপ বাচনিককর্ম সেবিতব্য নয়; এরূপ মনোকর্ম সেবিতব্য, এরূপ মনোকর্ম সেবিতব্য নয়; এরূপ জীবিকা নির্বাহ করা কর্তব্য, এরূপ জীবিকা নির্বাহ করা অকর্তব্য; এরূপ গ্রাম-শহর সেবিতব্য, এরূপ গ্রাম-নিগম সেবিতব্য নয়।</p>
<p><a class='ref sc' id='sc8' href='#sc8'>SC 8</a>পুনশ্চ, ভিক্ষুগণ, তথাগত, অর্হৎ, সম্যকসম্বুদ্ধ, ধার্মিক, ধর্মরাজা ধর্মকে নিশ্রয় করে, সৎকার করে, গৌরব করে, সম্মান করে, ধর্মধ্বজ, ধর্মকেতু, ধর্মাধিপত্যের দ্বারা ভিক্ষুণী, উপাসক ও উপাসিকাদের জন্য ধর্মত রক্ষাবরণ ও গুপ্তির সুব্যবস্থা করে যে ‘এরূপ কায়কর্ম সেবিতব্য, এরূপ কায়কর্ম সেবিতব্য নয়; এরূপ বাচনিককর্ম সেবিতব্য, এরূপ বাচনিককর্ম সেবিতব্য নয়; এরূপ মনোকর্ম সেবিতব্য, এরূপ মনোকর্ম সেবিতব্য নয়; এরূপ জীবিকা নির্বাহ করা কর্তব্য, এরূপ জীবিকা নির্বাহ করা অকর্তব্য; এরূপ গ্রাম-শহর সেবিতব্য, এরূপ গ্রাম-নিগম সেবিতব্য নয়।</p>
<p><a class='ref sc' id='sc9' href='#sc9'>SC 9</a>ভিক্ষু, সেই তথাগত, অর্হৎ, সম্যকসম্বুদ্ধ, ধার্মিক, ধর্মরাজা ধর্মকে নিশ্রয় করে, সৎকার করে, গৌরব করে, সম্মান করে, ধর্মধ্বজা, ধর্মকেতু, ধর্মাধিপত্যের দ্বারা ভিক্ষুর জন্য রক্ষাবরণ ও গুপ্তির সুব্যবস্থা করে ভিক্ষুণী, উপাসক-উপাসিকাদের জন্যও ধর্মত রক্ষাবরণ ও গুপ্তির সুব্যবস্থা করে অনুত্তর ধর্মচক্র প্রবর্তন করে। সেই চক্র জগতে কোনো শ্রমণ, ব্রাহ্মণ, দেবতা, মার কিংবা ব্রাহ্মণের দ্বারা প্রবর্তিত হয় না।”</p>
<p class='end'><a class='ref sc' id='sc10' href='#sc10'>SC 10</a>ধর্মরাজা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
