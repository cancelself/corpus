<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.165' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আঘাত বর্গ</li>
</ul>
<h1 class='sutta'>৫.১৬৫. প্রশ্ন-জিজ্ঞাসা সূত্র</h1>
</header>
<p><a class='ref sc' id='sc1' href='#sc1'>SC 1</a>তথায় আয়ুষ্মান সারিপুত্র ভিক্ষুদের ‘হে আবুসোগণ’ বলে আহ্বান করলেন। ‘হ্যাঁ বন্ধু’ বলে সেই ভিক্ষুরা আয়ুষ্মান সারিপুত্রকে প্রত্যুত্তর দিলেন। অতঃপর আয়ুষ্মান সারিপুত্র ভন্তে এরূপ বললেন :</p>
<p><a class='ref sc' id='sc2' href='#sc2'>SC 2</a>“হে আবুসোগণ, যে কেউ অপরকে প্রশ্ন জিজ্ঞাসা করলে সে পঞ্চবিধ বিষয়ের একটি বা অন্যটি দ্বারাই প্রশ্ন করবে। পঞ্চ কী কী?</p>
<p><a class='ref sc' id='sc3' href='#sc3'>SC 3</a>কেউ কেউ মূর্খ ও মোহগ্রস্ত হয়ে অপরকে প্রশ্ন জিজ্ঞাসা করে, পাপেচ্ছা ও ইচ্ছালোলুপ হয়ে অপরকে প্রশ্ন জিজ্ঞাসা করে, অবজ্ঞাপূর্বক অপরকে প্রশ্ন জিজ্ঞাসা করে, জ্ঞানতৃষ্ণ বা জানার জন্য আগ্রহী হয়ে অপরকে প্রশ্ন জিজ্ঞাসা করে এবং কেউ কেউ সন্দিগ্ধ হয়ে অপরকে প্রশ্ন জিজ্ঞাসা করে; যথা : ‘যদি আমার দ্বারা প্রশ্ন জিজ্ঞাসিত হয়ে কেউ যথার্থ ব্যাখ্যা করে তাহলে তা উত্তম। আর যদি আমার প্রশ্ন জিজ্ঞাসিত হয়ে অযথার্থ ব্যাখ্যা করে তাহলে আমিই যথার্থ বিষয় ব্যাখ্যা করব।</p>
<p><a class='ref sc' id='sc4' href='#sc4'>SC 4</a>আবুসোগণ, যে কেউ অপরকে প্রশ্ন জিজ্ঞাসা করলে সে এই পঞ্চবিধ বিষয়ের একটি বা অন্যটি দ্বারাই প্রশ্ন করবে। আমিও আবুসোগণ, এরূপ চিত্তে অপরকে প্রশ্ন জিজ্ঞাসা করি, ‘যদি আমার দ্বারা প্রশ্ন জিজ্ঞাসিত হয়ে অযথার্থ ব্যাখ্যা করে তাহলে আমিই যথার্থ বিষয় ব্যাখ্যা করব।’”</p>
<p class='end'><a class='ref sc' id='sc5' href='#sc5'>SC 5</a>প্রশ্ন-জিজ্ঞাসা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
