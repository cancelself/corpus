<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.76' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৫.৭৬. দ্বিতীয় যোদ্ধা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, জগতে পাঁচ প্রকার যোদ্ধা বিদ্যমান। পাঁচ প্রকার কী কী?</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, কোনো কোনো যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আঘাত করে ও পরাভূত করে। ভিক্ষুগণ, এখানে এরূপ কোনো কোনো যোদ্ধাও আছে। ইহা হচ্ছে প্রথম যোদ্ধা যা জগতে বিদ্যমান।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, কোনো কোনো যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আহত করে, শীঘ্রই অপনীত করে এবং আনীত করে তাকে নিজ জ্ঞাতিদের নিকট নিয়ে যায়। সে জ্ঞাতিদের দ্বারা নীত হওয়ার সময় অপর জ্ঞাতিদের নিকট পৌঁছানোর পূর্বেই পথিমধ্যে কালগত হয়। ভিক্ষুগণ, এখানে এরূপ কোনো কোনো যোদ্ধাও আছে। ইহা হচ্ছে দ্বিতীয় যোদ্ধা যা জগতে বিদ্যমান।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, কোনো কোনো যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আহত করে, শীঘ্রই অপনীত করে এবং আনীত করে তাকে নিজ জ্ঞাতিদের নিকট নিয়ে যায়। যথাশীঘ্র জ্ঞাতিগণ তাকে শুশ্রুষা করে, পরিচর্যা করে। সে জ্ঞাতিদের দ্বারা শুশ্রুষা ও পরিচর্যাকালে সেই ক্ষতের দরুন মৃত্যুবরণ করে। ভিক্ষুগণ, এখানে এরূপ কোনো কোনো যোদ্ধাও আছে। ইহা হচ্ছে তৃতীয় যোদ্ধা যা জগতে বিদ্যমান।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষুগণ, কোনো কোনো যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আহত করে, শীঘ্রই অপনীত করে এবং আনীত করে তাকে নিজ জ্ঞাতিদের নিকট নিয়ে যায়। যথাশীঘ্র জ্ঞাতিগণ তাকে শুশ্রুষা করে, পরিচর্যা করে। সে জ্ঞাতিদের দ্বারা শুশ্রুষা ও পরিচর্যা পেতে পেতে সেই আঘাত হতে সম্পূর্ণরূপে সুস্থ হয়ে উঠে। ভিক্ষুগণ, এখানে এরূপ কোনো কোনো যোদ্ধাও আছে। ইহা হচ্ছে চতুর্থ যোদ্ধা যা জগতে বিদ্যমান।</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, কোনো কোনো যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে বিজয়ী হয়ে সংগ্রাম জয়ী হয় এবং সংগ্রাম-শীর্ষে অবস্থান করে। ভিক্ষুগণ, এখানে এরূপ কোনো কোনো যোদ্ধাও আছে। ভিক্ষুগণ, এই পঞ্চবিধ যোদ্ধা যা জগতে বিদ্যমান। ভিক্ষুগণ, এই পঞ্চবিধ যোদ্ধা জগতে বিদ্যমান।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, ঠিক এরূপ পঞ্চবিধ যোদ্ধায় ন্যায় পুদ্গল ভিক্ষুদের মধ্যেও বিদ্যমান। কী কী?</p>
<p><a class='ref sc' id='sc8' href='#sc8'>SC 8</a>হে ভিক্ষুগণ, এক্ষেত্রে ভিক্ষু কোনো গ্রাম বা শহরকে উপনিশ্রয় করে অবস্থান করে। সে পূর্বাহ্ণসময়ে চীবর পরিধান করে পাত্র-চীবর নিয়ে অরক্ষিত কায়-বাক্‌-চিত্তের দ্বারা, অনুপস্থিত স্মৃতি দ্বারা এবং অসংযত ইন্দ্রিয়ে সেই গ্রাম বা নগরে পিণ্ডচারণের জন্য প্রবেশ করে। সে তথায় অসংলগ্ন বস্ত্র ও অল্পবস্ত্র পরিহিতা স্ত্রীলোককে দেখতে পায়। সেই স্ত্রীলোকটিকে অসংলগ্ন বস্ত্র এবং অল্প বস্ত্রে দেখে কামরাগে তার চিত্ত সম্পূর্ণরূপে আচ্ছন্ন হয়। সে কামাসক্তিতে আচ্ছন্ন চিত্তে মৈথুনধর্ম চরিতার্থ করে।</p>
<p><a class='ref sc' id='sc9' href='#sc9'>SC 9</a>যেমন, ভিক্ষুগণ, যে যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আঘাত করে ও পরাভূত করে। ভিক্ষুগণ, আমি বলি এই ব্যক্তি সেই যোদ্ধার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধা ন্যায় প্রথম পুদ্গল।</p>
<p><a class='ref sc' id='sc10' href='#sc10'>SC 10</a>পুনশ্চ, ভিক্ষুগণ, এক্ষেত্রে ভিক্ষু কোনো গ্রাম বা শহরকে উপনিশ্রয় করে অবস্থান করে। সে পূর্বাহ্ণ সময়ে চীবর পরিধান করে পাত্র-চীবর নিয়ে অরক্ষিত কায়-বাক্‌-চিত্তের দ্বারা, অনুপস্থিত স্মৃতি দ্বারা এবং অসংযত ইন্দ্রিয়ে সেই গ্রাম বা নগরে পিণ্ডচারণের জন্য প্রবেশ করে। সে তথায় অসংলগ্ন বস্ত্র ও অল্পবস্ত্র পরিহিতা স্ত্রীলোককে দেখতে পায়। সেই স্ত্রীলোকটিকে অসংলগ্ন বস্ত্র এবং অল্প বস্ত্রে দেখে কামরাগে তার চিত্ত সম্পূর্ণরূপে আচ্ছন্ন হয়। সে কামাসক্তিতে আচ্ছন্ন চিত্তে কায় ও মনে দগ্ধ হয়। তার এরূপ চিন্তার উদয় হয়, ‘নিশ্চয়ই আমি আরামে গিয়ে ভিক্ষুদের বলব যে-আমি কামরাগে পর্যুদস্ত। আবুসোগণ, কামরাগে উৎপীড়িত হয়ে ব্রহ্মচর্য পালন করতে সক্ষম হচ্ছি না। তাই শিক্ষার প্রতি দুর্বলতা প্রকাশপূর্বক তা ত্যাগ করে হীন জীবনে প্রত্যাবর্তন করব।’ সে আরামে গমনকালে আরামে পৌঁছিবার পূর্বেই পথিমধ্যে শিক্ষার প্রতি দুর্বলতা প্রকাশ করে শিক্ষা প্রত্যাখ্যানপূর্বক হীন জীবনে প্রত্যাবর্তন করে।</p>
<p><a class='ref sc' id='sc11' href='#sc11'>SC 11</a>যেমন, ভিক্ষুগণ, যে যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আহত করে, শীঘ্রই অপনীত করে এবং আনীত করে তাকে নিজ জ্ঞাতিদের নিকট নিয়ে যায়। সে জ্ঞাতিদের দ্বারা নীত হওয়ার সময় অপর জ্ঞাতিদের নিকট পৌঁছানোর পূর্বেই পথিমধ্যে কালগত হয়। ভিক্ষুগণ, আমি বলি এই ব্যক্তি সেই যোদ্ধার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধা ন্যায় দ্বিতীয় পুদ্গল।</p>
<p><a class='ref sc' id='sc12' href='#sc12'>SC 12</a>পুনশ্চ, ভিক্ষুগণ, এক্ষেত্রে ভিক্ষু কোনো গ্রাম বা শহরকে উপনিশ্রয় করে অবস্থান করে। সে পূর্বাহ্ণ সময়ে চীবর পরিধান করে পাত্র-চীবর নিয়ে অরক্ষিত কায়-বাক্‌-চিত্তের দ্বারা, অনুপস্থিত স্মৃতি দ্বারা এবং অসংযত ইন্দ্রিয়ে সেই গ্রাম বা নগরে পিণ্ডচারণের জন্য প্রবেশ করে। সে তথায় অসংলগ্ন বস্ত্র ও অল্পবস্ত্র পরিহিতা স্ত্রীলোককে দেখতে পায়। সেই স্ত্রীলোকটিকে অসংলগ্ন বস্ত্র এবং অল্পবস্ত্রে দেখে কামরাগে তার চিত্ত সম্পূর্ণরূপে আচ্ছন্ন হয়। সে কামাসক্তিতে আচ্ছন্ন চিত্তে কায় ও মনে দগ্ধ হয়। তার এরূপ চিন্তার উদয় হয়, ‘নিশ্চয়ই আমি আরামে গিয়ে ভিক্ষুদের বলব যে-আমি কামরাগে পর্যুদস্ত। আবুসোগণ, কামরাগে উৎপীড়িত হয়ে ব্রহ্মচর্য পালন করতে সক্ষম হচ্ছি না। তাই শিক্ষার প্রতি দুর্বলতা প্রকাশপূর্বক তা ত্যাগ করে হীন জীবনে প্রত্যাবর্তন করব।’</p>
<p><a class='ref sc' id='sc13' href='#sc13'>SC 13</a>যথাশীঘ্র সব্রহ্মচারীরা তাকে উপদেশ দেয় এবং অনুশাসন করে, ‘হে বন্ধু, ভগবান কর্তৃক কাম অল্পমাত্র ভোগরূপে, বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc14' href='#sc14'>SC 14</a>ভগবান কর্তৃক কাম অস্থি-কঙ্কালের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc15' href='#sc15'>SC 15</a>ভগবান কর্তৃক কাম মাংসপেশীর উপমাস্বরূপ, বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc16' href='#sc16'>SC 16</a>ভগবান কর্তৃক কাম তৃণমশালের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc17' href='#sc17'>SC 17</a>ভগবান কর্তৃক কাম অঙ্গারপূর্ণ গর্তের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc18' href='#sc18'>SC 18</a>ভগবান কর্তৃক কাম স্বপ্নের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc19' href='#sc19'>SC 19</a>ভগবান কর্তৃক কাম ঋণের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc20' href='#sc20'>SC 20</a>ভগবান কর্তৃক কাম বৃক্ষফলের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc21' href='#sc21'>SC 21</a>ভগবান কর্তৃক কাম বধ্যকাষ্ঠের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc22' href='#sc22'>SC 22</a>ভগবান কর্তৃক কাম বল্লমের, শূলের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc23' href='#sc23'>SC 23</a>ভগবান কর্তৃক কাম ফণাসম্পন্ন বিষধর সর্পের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে। আয়ুষ্মান, ব্রহ্মচর্যায় অভিরমিত হোন। আয়ুষ্মান, শিক্ষার প্রতি দুর্বলতা প্রকাশপূর্বক শিক্ষা প্রত্যাখ্যান করে হীন জীবনে প্রত্যাবর্তন করবেন না।’</p>
<p><a class='ref sc' id='sc24' href='#sc24'>SC 24</a>সে সব্রহ্মচারীদের দ্বারা উপদিষ্ট ও অনুশাসিত হওয়ার সময় এইরূপ বলে, ‘বন্ধুগণ, যদিওবা ভগবান কর্তৃক কাম অল্পমাত্র ভোগরূপে; বহুদুঃখ বহু উপায়াস এবং এই জীবনে অধিকতর আদীনবরূপে উক্ত হয়েছে; তথাপি আমি ব্রহ্মচর্য পালন করতে অক্ষম। তাই শিক্ষার প্রতি দুর্বলতা প্রকাশ করে, শিক্ষা প্রত্যাখ্যান করে হীন জীবনে প্রত্যাবর্তন করব।’ সে শিক্ষার প্রতি দুর্বলতা প্রকাশ করে, শিক্ষা প্রত্যাখ্যান করে হীন জীবনে প্রত্যাবর্তন করে।</p>
<p><a class='ref sc' id='sc25' href='#sc25'>SC 25</a>যেমন, ভিক্ষুগণ, যে যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আহত করে, শীঘ্রই অপনীত করে এবং আনীত করে তাকে নিজ জ্ঞাতিদের নিকট নিয়ে যায়। যথাশীঘ্র জ্ঞাতিগণ তাকে শুশ্রুষা করে, পরিচর্যা করে। সে জ্ঞাতিদের দ্বারা শুশ্রুষা ও পরিচর্যাকালে সেই ক্ষতের দরুন মৃত্যুবরণ করে। ভিক্ষুগণ, আমি বলি এই ব্যক্তি সেই যোদ্ধার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধা ন্যায় তৃতীয় পুদ্গল।</p>
<p><a class='ref sc' id='sc26' href='#sc26'>SC 26</a>পুনশ্চ, ভিক্ষুগণ, এক্ষেত্রে ভিক্ষু কোনো গ্রাম বা শহরকে উপনিশ্রয় করে অবস্থান করে। সে পূর্বাহ্ণ সময়ে চীবর পরিধান করে পাত্র-চীবর নিয়ে অরক্ষিত কায়-বাক্‌-চিত্তের দ্বারা, অনুপস্থিত স্মৃতি দ্বারা এবং অসংযত ইন্দ্রিয়ে সেই গ্রাম বা নগরে পিণ্ডচারণের জন্য প্রবেশ করে। সে তথায় অসংলগ্ন বস্ত্র ও অল্পবস্ত্র পরিহিতা স্ত্রীলোককে দেখতে পায়। সেই স্ত্রীলোকটিকে অসংলগ্ন বস্ত্র এবং অল্প বস্ত্রে দেখে কামরাগে তার চিত্ত সম্পূর্ণরূপে আচ্ছন্ন হয়। সে কামাসক্তিতে আচ্ছন্ন চিত্তে কায় ও মনে দগ্ধ হয়। তার এরূপ চিন্তার উদয় হয়, ‘নিশ্চয়ই আমি আরামে গিয়ে ভিক্ষুদের বলব যে-আমি কামরাগে পর্যুদস্ত। আবুসোগণ, কামরাগে উৎপীড়িত হয়ে ব্রহ্মচর্য পালন করতে সক্ষম হচ্ছি না। তাই শিক্ষার প্রতি দুর্বলতা প্রকাশপূর্বক তা ত্যাগ করে হীন জীবনে প্রত্যাবর্তন করব।’</p>
<p><a class='ref sc' id='sc27' href='#sc27'>SC 27</a>যথাশীঘ্র সব্রহ্মচারীরা তাকে উপদেশ দেয় এবং অনুশাসন করে, ‘হে বন্ধু, ভগবান কর্তৃক কাম অল্পমাত্র ভোগরূপে, বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc28' href='#sc28'>SC 28</a>ভগবান কর্তৃক কাম অস্থি-কঙ্কালের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc29' href='#sc29'>SC 29</a>ভগবান কর্তৃক কাম মাংসপেশীর উপমাস্বরূপ, বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc30' href='#sc30'>SC 30</a>ভগবান কর্তৃক কাম তৃণেরমশালের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc31' href='#sc31'>SC 31</a>ভগবান কর্তৃক কাম অঙ্গারপূর্ণ গর্তের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc32' href='#sc32'>SC 32</a>ভগবান কর্তৃক কাম স্বপ্নের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc33' href='#sc33'>SC 33</a>ভগবান কর্তৃক কাম ঋণের উপমস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc34' href='#sc34'>SC 34</a>ভগবান কর্তৃক কাম বৃক্ষেরফলের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc35' href='#sc35'>SC 35</a>ভগবান কর্তৃক কাম বধ্যকাষ্ঠের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc36' href='#sc36'>SC 36</a>ভগবান কর্তৃক কাম বল্লমের, শূলের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে।</p>
<p><a class='ref sc' id='sc37' href='#sc37'>SC 37</a>ভগবান কর্তৃক কাম ফণাসম্পন্ন বিষধর সর্পের উপমাস্বরূপ বহু দুঃখ, বহু উপায়াস <span class='add'>(কষ্ট)</span> এবং এই জীবনে অধিকতর আদীনবরূপে <span class='add'>(অসুবিধা)</span> উক্ত হয়েছে। আয়ুষ্মান, ব্রহ্মচর্যায় অভিরমিত হোন। আয়ুষ্মান, শিক্ষার প্রতি দুর্বলতা প্রকাশ করে শিক্ষা প্রত্যাখ্যান করে হীন জীবনে প্রত্যাবর্তন করবেন না।’</p>
<p><a class='ref sc' id='sc38' href='#sc38'>SC 38</a>সে সব্রহ্মচারীদের দ্বারা এভাবে উপদিষ্ট ও অনুশাসিত হওয়ার সময় এরূপ বলে : ‘আবুসো, আমি চেষ্ঠা করব, আমি কঠোরভাবে প্রচেষ্ঠা করব। আবুসো, আমি অভিরমিত হবো! আবুসো, এখন আমি শিক্ষার প্রতি দুর্বলতা প্রকাশপূর্বক শিক্ষা প্রত্যাখ্যান করে হীন জীবনে প্রত্যাবর্তন করব না।’</p>
<p><a class='ref sc' id='sc39' href='#sc39'>SC 39</a>যেমন, ভিক্ষুগণ, যে যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে যথাসাধ্য চেষ্টা করে এবং কঠোরভাবে প্রচেষ্টা করে। শীঘ্রই যথাসাধ্য চেষ্টা ও কঠোরভাবে প্রচেষ্টার দরুন শত্রু রা তাকে আহত করে, শীঘ্রই অপনীত করে এবং আনীত করে তাকে নিজ জ্ঞাতিদের নিকট নিয়ে যায়। যথাশীঘ্র জ্ঞাতিগণ তাকে শুশ্রুষা করে, পরিচর্যা করে। সে জ্ঞাতিদের দ্বারা শুশ্রূষা ও পরিচর্যা পেতে পেতে সেই আঘাত হতে সম্পূর্ণরূপে সুস্থ হয়ে উঠে। ভিক্ষুগণ, আমি বলি এই ব্যক্তি সেই যোদ্ধার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধা ন্যায় চতুর্থ পুদ্গল।</p>
<p><a class='ref sc' id='sc40' href='#sc40'>SC 40</a>পুনশ্চ, ভিক্ষুগণ, এক্ষেত্রে ভিক্ষু কোনো গ্রাম বা নিগমকে উপনিশ্রয় করে অবস্থান করে। সে পূর্বাহ্ণ সময়ে চীবর পরিধান করে পাত্র-চীবর নিয়ে সুরক্ষিত কায়-বাক্‌-চিত্তে, উপস্থিত স্মৃতির দ্বারা এবং সংযত ইন্দ্রিয়ে সেই গ্রাম বা নিগমে পিণ্ডচারণের জন্য প্রবেশ করে। সে চক্ষু দ্বারা রূপ দর্শন করে নিমিত্তগ্রাহী হয় না এবং অনুব্যঞ্জনগ্রাহী হয় না। যে কারণে চক্ষু-ইন্দ্রিয় অসংযত বিহারীর অভিধ্যা, দৌর্মনস্যাদি পাপ-অকুশলধর্ম অনুস্রাবিত হয়; সে তা সংযমের নিমিত্ত উপায় অনুস্মরণ করে। সে চক্ষু-ইন্দ্রিয় রক্ষা করে এবং চক্ষু-ইন্দ্রিয়ে সংযত হয়। সে কর্ণ দ্বারা শব্দ শ্রবণ করে নিমিত্তগ্রাহী হয় না এবং অনুব্যঞ্জনগ্রাহী হয় না। যে কারণে কর্ণ-ইন্দ্রিয় অসংযত বিহারীর অভিধ্যা, দৌর্মনস্যাদি পাপ-অকুশলধর্ম অনুস্রাবিত হয়; সে তা সংযমের নিমিত্ত উপায় অনুস্মরণ করে। সে কর্ণ-ইন্দ্রিয় রক্ষা করে এবং কর্ণ-ইন্দ্রিয়ে সংযত হয়। সে নাসিকা দ্বারা গন্ধ আঘ্রাণ করে নিমিত্তগ্রাহী হয় না এবং অনুব্যঞ্জনগ্রাহী হয় না। যে কারণে নাসিকা-ইন্দ্রিয় অসংযত বিহারীর অভিধ্যা, দৌর্মনস্যাদি পাপ-অকুশলধর্ম অনুস্রাবিত হয়; সে তা সংযমের নিমিত্ত উপায় অনুস্মরণ করে। সে নাসিকা-ইন্দ্রিয় রক্ষা করে এবং নাসিকা-ইন্দ্রিয়ে সংযত হয়। সে জিহ্বা দ্বারা রস আস্বাদন করে নিমিত্তগ্রাহী হয় না এবং অনুব্যঞ্জনগ্রাহী হয় না। যে কারণে জিহ্বা-ইন্দ্রিয় অসংযত বিহারীর অভিধ্যা, দৌর্মনস্যাদি পাপ-অকুশলধর্ম অনুস্রাবিত হয়; সে তা সংযমের নিমিত্ত উপায় অনুস্মরণ করে। সে জিহ্বা-ইন্দ্রিয় রক্ষা করে এবং জিহ্বা-ইন্দ্রিয়ে সংযত হয়। সে কায় দ্বারা সপ্রষ্টব্য স্পর্শ করে নিমিত্তগ্রাহী হয় না এবং অনুব্যঞ্জনগ্রাহী হয় না। যে কারণে কায়-ইন্দ্রিয় অসংযত বিহারীর অভিধ্যা, দৌর্মনস্যাদি পাপ-অকুশলধর্ম অনুস্রাবিত হয়; সে তা সংযমের নিমিত্ত উপায় অনুস্মরণ করে। সে কায়-ইন্দ্রিয় রক্ষা করে এবং কায়-ইন্দ্রিয়ে সংযত হয়। সে মন দ্বারা ধর্ম বিজ্ঞাত হয়ে নিমিত্তগ্রাহী হয় না এবং অনুব্যঞ্জনগ্রাহী হয় না। যে কারণে মন-ইন্দ্রিয় অসংযত বিহারী অভিধ্যা দৌর্মনস্যাদি পাপ-অকুশলধর্ম অনুস্রাবিত হয়; সে তা সংযমের নিমিত্ত উপায় অনুস্মরণ করে। সে মনেন্দ্রিয় রক্ষা করে এবং মনেন্দ্রিয়ে সংযত হয়। সে ভিক্ষান্ন সংগ্রহ হতে প্রত্যাবর্তন করে ভোজনের পর অরণ্যে, বৃক্ষমূলে, পর্বতে, কন্দরে, গিরিগুহায়, শ্মাশনে, বনপ্রান্তে, উন্মুক্ত স্থানে ও পলালপুঞ্জে <span class='add'>(শস্যহীন তৃণরাশিতে)</span>, নির্জন-শয়ন স্থানে গমন করে। সে অরণ্যে, বৃক্ষমূলে কিংবা শূন্যাগারে গিয়ে দেহকে সোজা করে লক্ষ্যাভিমুখে স্মৃতি উপস্থাপিত করে পর্যঙ্কাবদ্ধ হয়ে <span class='add'>(পদ্মাসনে)</span> উপবেশন করে। সে জগতে অভিধ্যা ত্যাগ করে বিগত অভিধ্যা চিত্তে অবস্থান করে। সে অভিধ্যা হতে নিজ চিত্তকে পরিশোধন করে। সে ব্যাপাদ-প্রদোষ ত্যাগ করে দ্বেষমুক্ত চিত্তে সর্বপ্রাণী ও ভূতের প্রতি হিতানুকম্পী হয়ে অবস্থান করে। সে ব্যাপাদ-দোষ চিত্তকে পরিশুদ্ধ করে। সে আলস্য-তন্দ্রা ত্যাগ করে বিগত আলস্য-তন্দ্রা, আলোক-সংজ্ঞী, স্মৃতিমান, সম্প্রজ্ঞানী হয়। সে আলস্য-তন্দ্রা হতে চিত্তকে পরিশোধন করে। সে ঔদ্ধত্য-কৌকৃত্য ত্যাগ করে অনুদ্ধত ও নিজ চিত্তকে পরিশুদ্ধ করে। সে বিচিকিৎসা <span class='add'>(সন্দেহ)</span> ত্যাগ করে সন্দেহোত্তীর্ণ ও কুশলধর্মসমূহে সন্দেহমুক্ত হয়ে অবস্থান করে। সে বিচিকিৎসা হতে চিত্তকে পরিশুদ্ধ করে।</p>
<p><a class='ref sc' id='sc41' href='#sc41'>SC 41</a>সে চিত্তের উপক্লেশ ও প্রজ্ঞা দুর্বলকারী এই পঞ্চবিধ নীবরণ পরিহার করে যাবতীয় কামসম্পর্ক হতে বিবিক্ত হয়ে এবং অকুশল-চিন্তা হতে বিচ্ছিন্ন হয়ে সবিতর্ক, সবিচার এবং বিবেকজ প্রীতি-সুখমণ্ডিত প্রথম ধ্যান লাভ করে অবস্থান করে। বির্তক-বিচারের উপশমে আধ্যাত্মিক সম্প্রসাদী, চিত্তের একীভাব আনয়নকারী বির্তক-বিচারাতীত সমাধিজ প্রীতি-সুখমণ্ডিত দ্বিতীয় ধ্যান অধিগত করে অবস্থান করে। সে প্রীতির প্রতিও বিরাগী হয়ে উপেক্ষার ভাবে অবস্থান করে, স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতি নিরপেক্ষ)</span> সুখ অনুভব করে; যেই অবস্থাকে আর্যগণ ‘উপেক্ষাসম্পন্ন, স্মৃতিমান ও সুখবিহারী’ আখ্যা দেন সেই তৃতীয় ধ্যান লাভ করে বিচরণ করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে না-দুঃখ-না-সুখ ‘উপেক্ষা-স্মৃতি-পরিশুদ্ধ’ নামক চতুর্থ ধ্যান লাভ করে অবস্থান করে।</p>
<p><a class='ref sc' id='sc42' href='#sc42'>SC 42</a>এইরূপ সমাহিত-চিত্ত, পরিশুদ্ধ, পর্যবদাত <span class='add'>(পরিষ্কৃত)</span>, অনঞ্জন <span class='add'>(নিরঞ্জন)</span>, উপক্লেশ বিগত, মৃদুভূত, কর্মক্ষম, স্থিত আনেঞ্জাপ্রাপ্ত <span class='add'>(নিষ্কম্প)</span> অবস্থায় সে আসবসমূহ ক্ষয়কর জ্ঞানের নিমিত্ত চিত্তকে নিয়োজিত করে। সে ইহা ‘দুঃখসত্য’ বলে যথার্থরূপে জানে; ইহা ‘দুঃখ-সমুদয়সত্য’ বলে যথার্থরূপে জানে; ইহা ‘দুঃখ-নিরোধসত্য’ বলে যথার্থরূপে জানে; ইহা ‘দুঃখ-নিরোধগামী প্রতিপদা আর্যসত্য’ বলে যথার্থরূপে জানে। ইহা ‘আসব’ বলে যথাভূতরূপে জানে; ইহা ‘আসব উৎপত্তির কারণ’ বলে যথার্থরূপে জানে; ইহা ‘আসব-নিরোধ’ বলে যথার্থরূপে জানে; ইহা ‘আসব নিরোধের উপায়’ বলে যথার্থরূপে জানে। এই প্রকারে অবগত হওয়ার দরুন এবং দর্শনের দরুন কামাসব হতে তার চিত্ত বিমুক্ত হয়; ভবাসব হতেও চিত্ত বিমুক্ত হয় এবং অবিদ্যাসব হতেও চিত্ত বিমুক্ত হয়। ‘বিমুক্তিতে বিমুক্ত’ তার এরূপ জ্ঞান উৎপন্ন হয়। তার পুনর্জন্ম ক্ষয়, ব্রহ্মচর্যব্রত উদ্‌যাপিত ও করণীয় সমাপ্ত হয় এবং এ জীবনের <span class='add'>(আসবক্ষয়ের)</span> নিমিত্ত আর অপর কোনো কর্তব্য নাই, ইহা সুস্পষ্টরূপে উপলব্ধি করে।</p>
<p><a class='ref sc' id='sc43' href='#sc43'>SC 43</a>যেমন, ভিক্ষুগণ, যে যোদ্ধা ঢাল-তলোয়ার নিয়ে ধনু-তীর দৃঢ়ভাবে বেঁধে সম্মিলিতভাবে সংগ্রামে অবতীর্ণ হয়। সে সেই সংগ্রামে বিজয়ী হয়ে সংগ্রাম জয়ী হয় এবং সংগ্রাম-শীর্ষে অবস্থান করে। ভিক্ষুগণ, আমি বলি এই ব্যক্তি সেই যোদ্ধার ন্যায়ই। ভিক্ষুগণ, এখানে এরূপ কোনো কোনো ব্যক্তি আছে। ভিক্ষুগণ, ইহা হচ্ছে ভিক্ষুদের মধ্যে বিদ্যমান যোদ্ধার ন্যায় পঞ্চম পুদ্গল। ভিক্ষুগণ, এই পাঁচ প্রকার হচ্ছে ভিক্ষুদের মধ্যে বিদ্যমান যোদ্ধা সদৃশ পুদ্গল।</p>
<p class='end'><a class='ref sc' id='sc44' href='#sc44'>SC 44</a>দ্বিতীয় যোদ্ধা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
