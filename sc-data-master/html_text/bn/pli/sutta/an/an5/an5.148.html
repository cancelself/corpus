<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.148' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ত্রিকণ্টকী বর্গ</li>
</ul>
<h1 class='sutta'>৫.১৪৮. সৎপুরুষ দান সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, সৎপুরুষ দান পাঁচ প্রকার। পাঁচ কী কী?</p>
<p><a class='ref sc' id='sc2' href='#sc2'>SC 2</a>যথা : শ্রদ্ধা করে দান দেয়, সুন্দররূপে দান দেয়, যথাসময়ে দান দেয়, অনুগৃহীত চিত্তে দান দেয় এবং আত্ম ও পরকে মর্মাঘাত না দিয়ে দান দেয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, শ্রদ্ধায় দান দিলে যেকোনো স্থানেই সেই দানের পূর্ণবিপাক উদ্ভূত হয়। সে আঢ্য হয়, মহাধনী, মহাভোগী, অভিরূপ, দর্শনীয়, প্রসাদিক হয় এবং পরম বর্ণসৌন্দর্যতায় সমৃদ্ধ হয়।</p>
<p><a class='ref sc' id='sc4' href='#sc4'>SC 4</a>ভিক্ষুগণ, সুন্দররূপে দান দিলে যেকোনো স্থানেই সেই দানের পূর্ণবিপাক উদ্ভূত হয়। সে আঢ্য হয়, মহাধনী, মহাভোগী হয়। তার যে-সমস্ত পুত্র, স্ত্রী, দাস পেস্য ও কর্মকার আছে, তারা মনোযোগপূর্বক শ্রবণ করে তৎপ্রতি পরিশ্রমী হয়। কান পেতে শুনে তা হৃদয়ঙ্গম করে তাকে সাহায্য করে।</p>
<p><a class='ref sc' id='sc5' href='#sc5'>SC 5</a>ভিক্ষুগণ, যথাসময়ে দান দিলে যেকোনো স্থানেই সেই দানের পূর্ণবিপাক উদ্ভূত হয়। সে আঢ্য হয়, মহাধনী, মহাভোগী হয়। এবং বিপুল ধনসম্পদ যথাসময়ে আগত হয়।</p>
<p><a class='ref sc' id='sc6' href='#sc6'>SC 6</a>ভিক্ষুগণ, অনুগৃহীত চিত্তে দান দিলে যেকোনো স্থানেই সেই দানের পূর্ণবিপাক উদ্ভূত হয়। সে আঢ্য হয়, মহাধনী, মহাভোগী হয় এবং বিপুল পঞ্চ কামগুনাদি ভোগে তার চিত্ত নমিত হয়।</p>
<p><a class='ref sc' id='sc7' href='#sc7'>SC 7</a>ভিক্ষুগণ, আত্ম ও পরকে মর্মাঘাত না দিয়ে দান করার দরুন যেকোনো স্থানেই সেই দানের পূর্ণবিপাক উদ্ভূত হয়। সে আঢ্য হয়, মহাধনী, মহাভোগী হয়। এবং অগ্নি-জল, রাজা-চোর ও অপ্রিয় উত্তরাধিকারীর দ্বারা তার ভোগ্য-সম্পত্তাদির অন্য কোনো প্রকার উপঘাত <span class='add'>(বা ক্ষতি)</span> হয় না। ভিক্ষুগণ, এই পাঁচ প্রকার হচ্ছে সৎপুরুষ দান।”</p>
<p class='end'><a class='ref sc' id='sc8' href='#sc8'>SC 8</a>সৎপুরুষ দান সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
