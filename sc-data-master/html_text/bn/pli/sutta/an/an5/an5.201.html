<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.201' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>কিমিল বর্গ</li>
</ul>
<h1 class='sutta'>৫.২০১. কিমিল সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান কিমিলা-এর অন্তর্গত বেলুবনে অবস্থান করছিলেন। অনন্তর আয়ুষ্মান কিমিল ভগবানের নিকট উপস্থিত হয়ে ভগবানকে অভিবাদনপূর্বক একপাশে উপবেশন করলেন। একপার্শ্বে উপবিষ্ট আয়ুষ্মান কিমিল ভগবানকে এরূপ বললেন :</p>
<p><a class='ref sc' id='sc2' href='#sc2'>SC 2</a>“ভন্তে, কী হেতু, কী প্রত্যয়ে তথাগতের পরিনির্বাণের পর সদ্ধর্ম দীর্ঘস্থায়ী হয় না?”</p>
<p><a class='ref sc' id='sc3' href='#sc3'>SC 3</a>“এক্ষেত্রে, হে কিমিল, তথাগতের পরিনির্বাণের পর ভিক্ষু-ভিক্ষুণী, উপাসক ও উপাসিকারা শাস্তার প্রতি অগৌরব ও অমনোযোগী হয়ে অবস্থান করে, ধর্মের প্রতি অগৌরব ও অমনোযোগী হয়ে অবস্থান করে, সংঘের প্রতি অগৌরব ও অমনোযোগী হয়ে অবস্থান করে, শিক্ষার প্রতি অগৌরব ও অমনোযোগী হয়ে অবস্থান করে, পরস্পরের প্রতি অগৌরব ও অমনোযোগী হয়ে অবস্থান করে। কিমিল, এই হেতুতে, এই প্রত্যয়ে তথাগতের পরিনির্বাণের পর সদ্ধর্ম দীর্ঘস্থায়ী হয় না।”</p>
<p><a class='ref sc' id='sc4' href='#sc4'>SC 4</a>“ভন্তে, কী হেতু, কী প্রত্যয়ে যদ্বারা তথাগতের পরিনির্বাণের পর সদ্ধর্ম দীর্ঘস্থায়ী হয়?”</p>
<p><a class='ref sc' id='sc5' href='#sc5'>SC 5</a>“এক্ষেত্রে, হে কিমিল, তথাগতের পরিনির্বাণের পর ভিক্ষু-ভিক্ষুণী, উপাসক ও উপাসিকারা শাস্তার প্রতি সগৌরব ও মনোযোগী হয়ে অবস্থান করে, ধর্মের প্রতি সগৌরব ও মনোযোগী হয়ে অবস্থান করে, সংঘের প্রতি সগৌরব ও মনোযোগী হয়ে অবস্থান করে, শিক্ষার প্রতি সগৌরব ও মনোযোগী হয়ে অবস্থান করে এবং পরস্পরের প্রতি সগৌরব ও মনোযোগী হয়ে অবস্থান করে। কিমিল, এই হেতুতে, এই প্রত্যয়ে তথাগতের পরিনির্বাণের পর সদ্ধর্ম দীর্ঘস্থায়ী হয়।”</p>
<p class='end'><a class='ref sc' id='sc6' href='#sc6'>SC 6</a>কিমিল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
