<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.149' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ত্রিকণ্টকী বর্গ</li>
</ul>
<h1 class='sutta'>৫.১৪৯. প্রথম সময়বিমুক্ত সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্ম সময়বিমুক্ত <span class='add'>(বা সাময়িক বিমুক্ত)</span> ভিক্ষুর পরিহানির জন্য সংবর্তিত <span class='add'>(বা চালিত)</span> হয়। পঞ্চ কী কী?</p>
<p><a class='ref sc' id='sc2' href='#sc2'>SC 2</a>কর্মপ্রিয়তা, বাজে আলাপে আসক্তি, নিদ্রাপ্রিয়তা, সামাজিক সঙ্গানন্দতা এবং যথাবিমুক্ত-চিত্ত প্রত্যবেক্ষণ না করা। ভিক্ষুগণ, এই পাঁচ প্রকার ধর্ম সময়বিমুক্ত ভিক্ষুর পরিহানির জন্য চালিত হয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, পঞ্চবিধ ধর্ম সময়বিমুক্ত ভিক্ষুর অপরিহানির জন্য সংবর্তিত হয়। পঞ্চ কী কী?</p>
<p><a class='ref sc' id='sc4' href='#sc4'>SC 4</a>কর্মপ্রিয় না হওয়া, বাজে আলাপে অনাসক্তি, নিদ্রাপ্রিয় না হওয়া, সামাজিক সঙ্গানন্দ না হওয়া এবং যথাবিমুক্ত-চিত্ত প্রত্যবেক্ষণ করা। ভিক্ষুগণ, পঞ্চবিধ ধর্ম সময়বিমুক্ত ভিক্ষুর অপরিহানির জন্য সংবর্তিত হয়।”</p>
<p class='end'><a class='ref sc' id='sc5' href='#sc5'>SC 5</a>প্রথম সময়বিমুক্ত সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
