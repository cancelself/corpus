<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.159' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সদ্ধর্ম বর্গ</li>
</ul>
<h1 class='sutta'>৫.১৫৯. উদায়ী সূত্র</h1>
</header>
<p><a class='ref sc' id='sc1' href='#sc1'>SC 1</a>আমি এরূপ শুনেছি, একসময় ভগবান কৌশাম্বীর ঘোষিতারামে অবস্থান করছিলেন। সেই সময়ে আয়ুষ্মান আনন্দ উদায়ীকে মহতী গৃহী পরিষদের দ্বারা পরিবৃত হয়ে ধর্মদেশনায় রত হয়ে উপবিষ্ট দেখলেন। দেখে যেখানে ভগবান সেখানে উপস্থিত হলেন। উপস্থিত হয়ে ভগবানকে অভিবাদনপূর্বক একপাশে উপবেশন করলেন। একপাশে উপবিষ্ট আয়ুষ্মান আনন্দ ভগবানকে এরূপ বললেন, “ভন্তে, আয়ুষ্মান উদায়ী মহতী গৃহী-পরিষদের দ্বারা পরিবৃত হয়ে ধর্মদেশনা করছে।”</p>
<p><a class='ref sc' id='sc2' href='#sc2'>SC 2</a>“হে আনন্দ, অপরকে ধর্মদেশনা করা সহজসাধ্য নহে। আনন্দ, অপরকে ধর্মদেশনাকালে পাঁচটি ধর্ম নিজের মধ্যে উপস্থাপিত করেই অপরকে ধর্মদেশনা করা উচিত। পঞ্চ কী কী?</p>
<p><a class='ref sc' id='sc3' href='#sc3'>SC 3</a>‘আনুপূর্বিক কথা বলব’-এরূপে অপরকে ধর্মদেশনা করা উচিত।</p>
<p><a class='ref sc' id='sc4' href='#sc4'>SC 4</a>‘অর্থের কারণদর্শী কথা বলব’-এরূপে অপরকে ধর্মদেশনা করা উচিত।</p>
<blockquote class='gatha'>
<p><a class='ref sc' id='sc5' href='#sc5'>SC 5</a>‘অনুকম্পাপূর্বক কথা বলব’-এরূপে অপরকে ধর্মদেশনা করা উচিত।<br>
‘নিঃস্বার্থপূর্ণ কথা বলব’-এরূপে অপরকে ধর্মদেশনা করা উচিত।</p>
</blockquote>
<p><a class='ref sc' id='sc6' href='#sc6'>SC 6</a>‘আত্ম ও পরকে মর্মাঘাত না দিয়ে কথা বলব’-এরূপে অপরকে ধর্মদেশনা করা উচিত। আনন্দ, সত্যিই অপরকে ধর্মদেশনা করা সহজ নয়।</p>
<p><a class='ref sc' id='sc7' href='#sc7'>SC 7</a>আনন্দ, অপরকে ধর্মদেশনাকালে এই পঞ্চবিধ ধর্ম নিজের মধ্যে উপস্থাপিত করেই অপরকে ধর্মদেশনা করা উচিত।”</p>
<p class='end'><a class='ref sc' id='sc8' href='#sc8'>SC 8</a>উদায়ী সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
