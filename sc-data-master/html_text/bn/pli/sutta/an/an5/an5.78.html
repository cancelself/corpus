<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.78' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৫.৭৮. দ্বিতীয় অনাগত ভয় সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যমরূপে উপলব্ধির জন্য আরণ্যিক ভিক্ষুর পঞ্চবিধ অনাগত ভয় সম্পর্কে বিবেচনা করাই যথেষ্ট। পঞ্চ কী কী?</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, ভিক্ষু এরূপ বিবেচনা করে, ‘আমি বর্তমানে অল্পবয়স্ক যুবক, কালকেশধারী, যৌবনের শুভক্ষণ প্রথম বয়সে উপনীত। কিন্তু সময় হলে জরা এই দেহকে স্পর্শ করবে। জরা-জীর্ণতার দ্বারা অভিভূত হয়ে বুদ্ধের শাসনে মনোসংযোগ করা সহজসাধ্য নহে। অরণ্যে, বনপ্রান্তে, শয়নস্থান অভ্যাস করাও সহজ নয়। আমার মধ্যে সেই অনিষ্টকর, অকান্ত, অমনোজ্ঞ ধর্ম আগমনের পূর্বে অবশ্যই আমি অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য ও অনুপলব্ধ বিষয় সম্যকরূপে উপলব্ধির জন্য বীর্যারম্ভ করব। এবং আমি সেই ধর্মে সমৃদ্ধ হয়ে জীর্ণাবস্থায়ও সুখে অবস্থান করতে পারব।’ ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যকরূপে উপলব্ধির জন্য আরণ্যিক ভিক্ষুর এই প্রথম অনাগত ভয় সম্পর্কে বিবেচনা করাই যথেষ্ট।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, ভিক্ষু এরূপ বিবেচনা করে, ‘আমি বর্তমানে নীরোগী অল্পাতঙ্ক, হজম শক্তিসম্পন্ন এবং অত্যধিক শীতোষ্ণ নহে; অধিকন্তু, মধ্যম শীতোষ্ণে প্রধানক্ষম <span class='add'>(অধিক সহনশীল)</span>। কিন্তু সময় হলে ব্যাধি এই দেহকে ম্পর্শ করবে। রোগাক্রান্ত ও ব্যাধির দ্বারা অভিভূত হয়ে বুদ্ধের শাসনে মনোসংযোগ করা সহজসাধ্য নহে। অরণ্যে, বনপ্রান্তে, শয়নস্থান অভ্যাস করাও সহজ নয়। আমার মধ্যে সেই অনিষ্টকর, অকান্ত, অমনোজ্ঞ ধর্ম আগমনের পূর্বে অবশ্যই আমি অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য ও অনুপলব্ধ বিষয় সম্যকরূপে উপলব্ধির জন্য বীর্যারম্ভ করব। এবং আমি সেই ধর্মে সমৃদ্ধ হয়ে রোগাক্রান্ত হলেও সুখে অবস্থান করতে পারব।’ ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যমরূপে উপলব্ধির জন্য আরণ্যিক ভিক্ষুর এই দ্বিতীয় অনাগত ভয় সম্পর্কে বিবেচনা করাই যথেষ্ট।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, ভিক্ষু এরূপ বিবেচনা করে, ‘বর্তমানে সুভিক্ষ, সুশস্য, পিণ্ডও সুলভ্য এবং পিণ্ডচারণের মাধমে জীবনধারণ করাও সহজসাধ্য। এমন সময়ও হয় যখন দুর্ভিক্ষ, শস্যমন্দা, পিণ্ডলাভ করাও কঠিন এবং পিণ্ডচারণের মাধমে জীবনধারণ করা ও দুষ্কর হয়। দুর্ভিৰের সময়ে মানুষেরা যেখানে সুভিক্ষ সেখানে গমন করে। তথায় সামাজিক বিহার আকীর্ণ বিহারে পরিণত হয়। সেইরূপ অবস্থায় বুদ্ধের শাসনে মনোসংযোগ করা সহজসাধ্য নহে। অরণ্যে, বনপ্রান্তে, শয়নস্থান অভ্যাস করাও সহজ নয়। আমার মধ্যে সেই অনিষ্টকর, অকান্ত, অমনোজ্ঞ ধর্ম আগমনের পূর্বে অবশ্যই আমি অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য ও অনুপলব্ধ বিষয় সম্যকরূপে উপলব্ধির জন্য বীর্যারম্ভ করব। এবং আমি সেই ধর্মে সমৃদ্ধ হয়ে দুর্ভিৰের সময়েও সুখে অবস্থান করতে পারব।’ ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যকরূপে উপলব্ধির জন্য আরণ্যিক ভিক্ষুর এই তৃতীয় অনাগত ভয় সম্পর্কে বিবেচনা করাই যথেষ্ট।</p>
<p><a class='ref sc' id='sc5' href='#sc5'>SC 5</a>পুনশ্চ, হে ভিক্ষুগণ, ভিক্ষু এরূপ বিবেচনা করে, ‘বর্তমানে জনগণেরা একতাবদ্ধ, প্রীতি-সম্ভাষণে রত, অবিবাদে রত এবং ক্ষীর ও জলের ন্যায় একে অপরকে প্রিয়দৃষ্টিতে দেখে অবস্থান করছে। কিন্তু এমন সময়ও চলে আছে যখন দস্যুদের আক্রমনের ভয় উৎপন্ন হয়, ফলে রাজ্যবাসীরা তাদের যানে আরূঢ় হয়ে অন্যত্র গমন করে। মানুষেরা সেই ভয়ে নিরাপদ স্থানে চলে যায়। তথায় সামাজিক বিহারও আকীর্ণ বিহারে পরিণত হয়। সেইরূপ অবস্থায় বুদ্ধের শাসনে মনোসংযোগ করা সহজসাধ্য নহে। অরণ্যে, বনপ্রান্তে, শয়নস্থান অভ্যাস করাও সহজ নয়। আমার মধ্যে সেই অনিষ্টকর, অকান্ত, অমনোজ্ঞ ধর্ম আগমনের পূর্বে অবশ্যই আমি অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য ও অনুপলব্ধ বিষয় সম্যকরূপে উপলব্ধির জন্য বীর্যারম্ভ করব। এবং আমি সেই ধর্মে সমৃদ্ধ হয়ে ভয়ের সময়েও সুখে অবস্থান করতে পারব।’ ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যকরূপে উপলব্ধির জন্য আরণ্যিক ভিক্ষুর এই চতুর্থ অনগাত ভয় সম্পর্কে বিবেচনা করাই যথেষ্ট।”</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, ভিক্ষু এরূপ বিবেচনা করে, ‘বর্তমানে সংঘ একতাবদ্ধ, প্রীতি-সম্ভাষণে রত, অবিবাদে রত এবং একই শিক্ষানুসারী হয়ে সুখে অবস্থান করে। কিন্তু এমন সময় হয় যখন সংঘে ভাঙন ধরে। ভাঙন ধরা সংঘের মধ্যে থেকে বুদ্ধের শাসনে মনঃসংযোগ করা সহজসাধ্য নহে। অরণ্যে, বনপ্রান্তে, শয়নস্থান অভ্যাস করাও সহজ নয়। আমার মধ্যে সেই অনিষ্টকর, অকান্ত, অমনোজ্ঞ ধর্ম আগমনের পূর্বে অবশ্যই আমি অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য ও অনুপলব্ধ বিষয় সম্যকরূপে উপলব্ধির জন্য বীর্যারম্ভ করব। এবং আমি সেই ধর্মে সমৃদ্ধ হয়ে ভাঙ্গন ধরা সংঘের মধ্যেও সুখে অবস্থান করতে পারব।’ ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যকরূপে উপলব্ধির জন্য আরণ্যিক ভিক্ষুর এই পঞ্চম অনাগত ভয় সম্পর্কে বিবেচনা করাই যথেষ্ট।</p>
<p><a class='ref sc' id='sc7' href='#sc7'>SC 7</a>ভিক্ষুগণ, অপ্রমত্ত, অত্যুৎসাহী, দৃঢ়প্রতিজ্ঞ হয়ে অবস্থানের নিমিত্ত এবং অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য, অনুপলব্ধ বিষয় সম্যমরূপে উপলব্ধির জন্য আরণ্যিক ভিক্ষুর এই পঞ্চ অনাগত ভয় সম্পর্কে বিবেচনা করাই যথেষ্ট।”</p>
<p class='end'><a class='ref sc' id='sc8' href='#sc8'>SC 8</a>দ্বিতীয় অনাগত ভয় সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
