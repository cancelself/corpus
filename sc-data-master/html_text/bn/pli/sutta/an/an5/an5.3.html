<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.3' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>শৈক্ষ্যবল বর্গ</li>
</ul>
<h1 class='sutta'>৫.৩. দুঃখ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্মে সমৃদ্ধ ভিক্ষু ইহজীবনেই দুঃখ প্রাপ্ত হয়ে অবস্থান করে এবং বিরক্তি, মানসিক-যন্ত্রণা <span class='add'>(অনুশোচনা)</span> ও ব্যথিত হয়ে অবস্থান করে। তার নিকট দেহভেদে মৃত্যুর পর অপায়-দুর্গতিই প্রত্যাশিত। সেই পঞ্চবিধ ধর্ম কী কী?</p>
<p><a class='ref sc' id='sc2' href='#sc2'>SC 2</a>যেমন, ভিক্ষুগণ, এক্ষেত্রে ভিক্ষু বীতশ্রদ্ধ, নির্লজ্জী, অনত্তাপী <span class='add'>(পাপে ভয়হীন)</span>, হীনবীর্য <span class='add'>(বা অলস)</span> এবং দুষ্প্রাজ্ঞ হয়। ভিক্ষুগণ, এই পাঁচটি ধর্মে সমৃদ্ধ ভিক্ষু ইহজীবনেই দুঃখ প্রাপ্ত হয়ে অবস্থান করে, বিরক্তি, মানসিক-যন্ত্রণা <span class='add'>(অনুশোচনা)</span> ও ব্যথিত হয়ে অবস্থান করে। তার নিকট দেহভেদে মৃত্যুর পর অপায়-দুর্গতিই প্রত্যাশিত।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, পঞ্চবিধ ধর্মে সুসমৃদ্ধ ভিক্ষু ইহজীবনেই সুখ প্রাপ্ত হয়ে অবস্থান করে এবং বিরক্তিহীন, অনুশোচনাহীন ও বেদনাহীন হয়ে অবস্থান করে। তার নিকট দেহভেদে মৃত্যুর পর সুগতি-ভূমিই প্রত্যাশিত। সেই পঞ্চবিধ ধর্ম কী কী?</p>
<p><a class='ref sc' id='sc4' href='#sc4'>SC 4</a>যেমন, ভিক্ষুগণ, এক্ষেত্রে ভিক্ষু শ্রদ্ধাবান, লজ্জাসম্পন্ন, পাপে ভয়সম্পন্ন, নিরলস এবং প্রজ্ঞাবান হয়। ভিক্ষুগণ, এই পাঁচটি ধর্মে সুসমৃদ্ধ ভিক্ষু ইহজীবনেই সুখ প্রাপ্ত হয়ে অবস্থান করে এবং বিরক্তিহীন, অনুশোচনাহীন ও বেদনাহীন হয়ে অবস্থান করে। তার নিকট দেহভেদে মৃত্যুর পর সুগতি-ভূমিই প্রত্যাশিত।”</p>
<p class='end'><a class='ref sc' id='sc5' href='#sc5'>SC 5</a>দুঃখ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
