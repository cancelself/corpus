<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.90' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>স্থবির বর্গ</li>
</ul>
<h1 class='sutta'>৫.৯০. দ্বিতীয় শৈক্ষ্য সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্ম শৈক্ষ্য ভিক্ষুর পরিহানির জন্য সংবর্তিত <span class='add'>(চালিত)</span> হয়। পঞ্চ কী কী?</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, শৈক্ষ্য ভিক্ষু বহু কৃত্য ও বহু করণীয়সম্পন্ন হয় এবং করণীয় কর্মে দক্ষ হয়। সে নির্জনতা পরিত্যাগ করে এবং চিত্তের আধ্যাত্মিক সমাধিভাব আনয়নে অনুযুক্ত হয় না। ভিক্ষুগণ, ইহা হচ্ছে প্রথম ধর্ম যা শৈক্ষ্য ভিক্ষুর পরিহানির জন্য সংবর্তিত হয়।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, শৈক্ষ্য ভিক্ষু অল্পমাত্র কর্মের দ্বারা দিবস ক্ষেপন করে। সে নির্জনতা পরিত্যাগ করে এবং চিত্তের আধ্যাত্মিক সমাধিভাব আনয়নে অনুযুক্ত হয় না। ভিক্ষুগণ, ইহা হচ্ছে দ্বিতীয় ধর্ম যা শৈক্ষ্য ভিক্ষুর পরিহানির জন্য সংবর্তিত হয়।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, শৈক্ষ্য ভিক্ষু গৃহী-প্রব্রজিত এবং শাসনের অনুপযুক্ত গৃহীদের সাথে সংসর্গিত হয়ে অবস্থান করে। সে নির্জনতা পরিত্যাগ করে এবং চিত্তের আধ্যাত্মিক সমাধিভাব আনয়নে অনুযুক্ত হয় না। ভিক্ষুগণ, ইহা হচ্ছে তৃতীয় ধর্ম যা শৈক্ষ্য ভিক্ষুর পরিহানির জন্য সংবর্তিত হয়।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষুগণ, শৈক্ষ্য ভিক্ষু অকালে <span class='add'>(প্রত্যুষে)</span> গ্রামে গমন করে এবং দেরী করে প্রত্যাবর্তন করে। সে নির্জনতা পরিত্যাগ করে এবং চিত্তের আধ্যাত্মিক সমাধিভাব আনয়নে অনুযুক্ত হয় না। ভিক্ষুগণ, ইহা হচ্ছে চতুর্থ ধর্ম যা শৈক্ষ্য ভিক্ষুর পরিহানির জন্য সংবর্তিত হয়।</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, শৈক্ষ্য ভিক্ষু যে-সমস্ত কথা কঠোর, সংযমের এবং চিত্ত উন্মুক্তকরণে সহায়ক; যেমন : অল্পেচ্ছা কথা, সন্তুষ্টি কথা, প্রবিবেক কথা, অসংসর্গ কথা, বীর্যারম্ভ কথা, সমাধি কথা, প্রজ্ঞা কথা, বিমুক্তি কথা, বিমুক্তি-জ্ঞানদর্শন কথা। এরূপ কথায় যথেচ্ছালাভী, অনায়সলাভী এবং অক্লেশলাভী হয় না। সে নির্জনতা পরিত্যাগ করে এবং চিত্তের আধ্যাত্মিক সমাধিভাব আনয়নে অনুযুক্ত হয় না। ভিক্ষুগণ, ইহা হচ্ছে পঞ্চম ধর্ম যা শৈক্ষ্য ভিক্ষুর পরিহানির জন্য সংবর্তিত হয়। ভিক্ষুগণ, এই পাচটি ধর্ম যা শৈক্ষ্য ভিক্ষুর পরিহানির জন্য সংবর্তিত হয়।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, পঞ্চবিধ ধর্ম শৈক্ষ্য ভিক্ষুর অপরিহানির জন্য সংবর্তিত হয়। পঞ্চ কী কী?</p>
<p><a class='ref sc' id='sc8' href='#sc8'>SC 8</a>এক্ষেত্রে ভিক্ষুগণ, শৈক্ষ্য ভিক্ষু বহু কৃত্য ও বহু করণীয়সম্পন্ন হয় না এবং করণীয় কর্মে দক্ষ হয় না। সে নির্জনতা পরিত্যাগ করে না এবং চিত্তের আধ্যাত্মিক শমথভাব আনয়নে অনুযুক্ত হয়। ভিক্ষুগণ, ইহা হচ্ছে প্রথম ধর্ম যা শৈক্ষ্য ভিক্ষুর অপরিহানির জন্য সংবর্তিত হয়।</p>
<p><a class='ref sc' id='sc9' href='#sc9'>SC 9</a>পুনশ্চ, ভিক্ষুগণ, শৈক্ষ্য ভিক্ষু অল্পমাত্র কর্মের মাধ্যমে দিন অতিবাহিত করে না। সে নির্জনতা পরিত্যাগ করে না এবং চিত্তের আধ্যাত্মিক শমথভাব আনয়নে অনুযুক্ত হয়। ভিক্ষুগণ, ইহা হচ্ছে দ্বিতীয় ধর্ম যা শৈক্ষ্য ভিক্ষুর অপরিহানির জন্য সংবর্তিত হয়।</p>
<p><a class='ref sc' id='sc10' href='#sc10'>SC 10</a>পুনশ্চ, ভিক্ষুগণ, শৈক্ষ্য ভিক্ষু গৃহী-প্রব্রজিত এবং শাসনের অনুপযুক্ত গৃহীদের সাথে সংসর্গিত হয়ে অবস্থান করে না। সে নির্জনতা পরিত্যাগ করে না এবং চিত্তের আধ্যাত্মিক শমথভাব আনয়নে অনুযুক্ত হয়। ভিক্ষুগণ, ইহা হচ্ছে তৃতীয় ধর্ম যা শৈক্ষ্য ভিক্ষুর অপরিহানির জন্য সংবর্তিত হয়।</p>
<p><a class='ref sc' id='sc11' href='#sc11'>SC 11</a>পুনশ্চ, ভিক্ষুগণ, শৈক্ষ্য ভিক্ষু অতি প্রত্যুষে গ্রামে প্রবেশ করে না এবং দেরীতে ফিরে আসে না। সে নির্জনতা পরিত্যাগ করে না এবং চিত্তের আধ্যাত্মিক শমথভাব আনয়নে অনুযুক্ত হয়। ভিক্ষুগণ, ইহা হচ্ছে চতুর্থ ধর্ম যা শৈক্ষ্য ভিক্ষুর অপরিহানির জন্য সংবর্তিত হয়।</p>
<p><a class='ref sc' id='sc12' href='#sc12'>SC 12</a>পুনশ্চ, ভিক্ষুগণ, শৈক্ষ্য ভিক্ষু যে-সমস্ত কথা কঠোর সংযমের ও চিত্ত উমুক্তকরণে সহায়ক তাদৃশ কথা; যেমন-অল্পেচ্ছাকথা, সন্তুষ্টি কথা, প্রবিবেক কথা, অসংসর্গ কথা, বীর্যারম্ভ কথা, শীল কথা, সমাধি কথা, প্রজ্ঞা কথা, বিমুক্তি কথা, বিমুক্তি-জ্ঞানদর্শন কথায় যথেচ্ছালাভী, অনায়াসলাভী এবং অক্লেশলাভী হয়। সে নির্জনতা পরিত্যাগ করে না এবং চিত্তের আধ্যাত্মিক শমথভাব আনয়নে অনুযুক্ত হয়। ভিক্ষুগণ, ইহা হচ্ছে পঞ্চম ধর্ম যা শৈক্ষ্য ভিক্ষুর অপরিহানির জন্য সংবর্তিত হয়।”</p>
<p class='end'><a class='ref sc' id='sc13' href='#sc13'>SC 13</a>দ্বিতীয় শৈক্ষ্য সূত্র সমাপ্ত।</p>
<p class='end'><a class='ref sc' id='sc14' href='#sc14'>SC 14</a>স্থবির বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='ref sc' id='sc15' href='#sc15'>SC 15</a>প্রলোভন, বীতরাগ আর প্রতারক সূত্র,<br>
অশ্রদ্ধ, অক্ষম এবং প্রতিসম্ভিদা সূত্র।<br>
শীলবান সূত্র আর স্থবির সূত্রদ্বয়,<br>
দ্বিবিধ শৈক্ষ্যসহ দশে থের বর্গ হয়।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
