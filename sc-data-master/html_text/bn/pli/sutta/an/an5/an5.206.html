<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.206' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>কিমিল বর্গ</li>
</ul>
<h1 class='sutta'>৫.২০৬. চিত্ত বন্ধন সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পাঁচ প্রকার চিত্তবন্ধন আছে। পাঁচ প্রকার কী কী? যথা :</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, ভিক্ষু কামে অবীতরাগ <span class='add'>(অনুরাগযুক্ত)</span>, অবিগতচ্ছন্দ <span class='add'>(আকাঙ্ক্ষাযুক্ত)</span>, অবিগত প্রেম, অবিগত পিপাসা, অবিগত পরিদাহ এবং অবিগত তৃষ্ণাযু্‌ক্ত হয়। ভিক্ষুগণ, যে ভিক্ষু কামে অবীতরাগ <span class='add'>(অনুরাগযুক্ত)</span>, অবিগতচ্ছন্দ <span class='add'>(আকাঙ্ক্ষাযুক্ত)</span>, অবিগত প্রেম, অবিগত পিপাসা, অবিগত পরিদাহ এবং অবিগত তৃষ্ণাযুক্ত; তার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না। যার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না, ইহা হচ্ছে তার প্রথম চিত্তবন্ধন।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, ভিক্ষু কায়ে অবীতরাগ <span class='add'>(অনুরাগযুক্ত)</span>, অবিগতচ্ছন্দ <span class='add'>(আকাঙ্ক্ষাযুক্ত)</span>, অবিগত প্রেম, অবিগত পিপাসা, অবিগত পরিদাহ এবং অবিগত তৃষ্ণাযু্‌ক্ত হয়। ভিক্ষুগণ, যে ভিক্ষু কায়ে অবীতরাগ <span class='add'>(অনুরাগযুক্ত)</span>, অবিগতচ্ছন্দ <span class='add'>(আকাঙ্ক্ষাযুক্ত)</span>, অবিগত প্রেম, অবিগত পিপাসা, অবিগত পরিদাহ এবং অবিগত তৃষ্ণাযুক্ত; তার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না। যার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না, ইহা হচ্ছে তার দ্বিতীয় চিত্তবন্ধন।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, ভিক্ষু রূপে অবীতরাগ <span class='add'>(অনুরাগযুক্ত)</span>, অবিগতচ্ছন্দ <span class='add'>(আকাঙ্ক্ষাযুক্ত)</span>, অবিগত প্রেম, অবিগত পিপাসা, অবিগত পরিদাহ এবং অবিগত তৃষ্ণাযু্‌ক্ত হয়। ভিক্ষুগণ, যে ভিক্ষু রূপে অবীতরাগ <span class='add'>(অনুরাগযুক্ত)</span>, অবিগতচ্ছন্দ <span class='add'>(আকাঙ্ক্ষাযুক্ত)</span>, অবিগত প্রেম, অবিগত পিপাসা, অবিগত পরিদাহ এবং অবিগত তৃষ্ণাযুক্ত; তার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না। যার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না, ইহা হচ্ছে তার তৃতীয় চিত্তবন্ধন।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষুগণ, ভিক্ষু শুধুমাত্র উদরপূর্তি করে ভোজন করে শর্য্যাসুখ, পার্শ্বসুখ, মিদ্ধ <span class='add'>(তন্দ্রা)</span>-সুখ উপভোগে অনুযু্‌ক্ত হয়। হে ভিক্ষুগণ, যে ভিক্ষু শুধুমাত্র উদরপূর্তি করে ভোজন করে শর্যাসুখ, পার্শ্বসুখ, মিদ্ধ <span class='add'>(তন্দ্রা)</span>-সুখ উপভোগে অনুযু্‌ক্ত; তার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না। যার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না, ইহা হচ্ছে তার চতুর্থ চিত্তবন্ধন।</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, ভিক্ষু যেকোনো দেবনিকায় আকাঙ্ক্ষা করে ব্রহ্মচর্য পালন করে, ‘আমি এই শীল, ব্রত, তপ বা ব্রহ্মচর্য দ্বারা দেব কিংবা দেবানুসারী হবো।’ ভিক্ষুগণ, যে ভিক্ষু যেকোনো দেবনিকায় আকাঙ্ক্ষা করে ব্রহ্মচর্য পালন করে, ‘আমি এই শীল, ব্রত, তপ বা ব্রহ্মচর্য দ্বারা দেব কিংবা দেবানুসারী হবো।’ তাই তার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না। যার চিত্ত উৎসাহপ্রবণ, ভক্তিপ্রবণ, অধ্যবসায়ী এবং প্রচেষ্টাশীল হয় না, ইহা হচ্ছে তার পঞ্চম চিত্তবন্ধন। ভিক্ষুগণ, এই পাঁচ প্রকার চিত্তবন্ধন আছে।”</p>
<p class='end'><a class='ref sc' id='sc7' href='#sc7'>SC 7</a>চিত্তবন্ধন সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
