<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.51' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>নীবরণ বর্গ</li>
</ul>
<h1 class='sutta'>৫.৫১. আবরণ সূত্র</h1>
</header>
<p><a class='ref sc' id='sc1' href='#sc1'>SC 1</a>আমার দ্বারা এরূপ শ্রুত হয়েছে, একসময় ভগবান শ্রাবস্তীর অনাথপিণ্ডিক নির্মিত জেতবন আরামে অবস্থান করছিলেন। তথায় ভগবান সমবেত ভিক্ষুদের ‘হে ভিক্ষুগণ,’ বলে আহ্বান করলেন। ‘হ্যাঁ ভন্তে’ বলে ভিক্ষুগণ প্রত্যুত্তর দিলেন। ভগবান এরূপ বললেন :</p>
<p><a class='ref sc' id='sc2' href='#sc2'>SC 2</a>“হে ভিক্ষুগণ, এই পাঁচ প্রকার আবরণ-নীবরণ যা চিত্তের উপর আরূঢ় হয় এবং প্রজ্ঞাকে দুর্বলতর করে। পঞ্চ কী কী? যথা :</p>
<p><a class='ref sc' id='sc3' href='#sc3'>SC 3</a>ভিক্ষুগণ, কামচ্ছন্দরূপ আবরণ-নীবরণ চিত্তের উপর আরূঢ় হয় এবং প্রজ্ঞাকে দুর্বল করে; ব্যাপাদ রূপ আবরণ-নীবরণ চিত্তের উপর আরূঢ় হয় এবং প্রজ্ঞাকে দুর্বল করে; আলস্য-তন্দ্রারূপ আবরণ-নীবরণ চিত্তের উপর আরূঢ় হয় এবং প্রজ্ঞাকে দুর্বল করে; ঔদ্ধত্য-কৌকৃত্যরূপ আবরণ-নীবরণ চিত্তের উপর আরূঢ় হয় এবং প্রজ্ঞাকে দুর্বল করে; বিচিকিৎসা বা সন্দেহরূপ আবরণ-নীবরণ চিত্তের উপর আরূঢ় হয় এবং প্রজ্ঞাকে দুর্বল করে। ভিক্ষুগণ, এই পাঁচ প্রকার আবরণ-নীবরণ যা চিত্তের উপর আরূঢ় হয় এবং প্রজ্ঞাকে দুর্বল করে।</p>
<p><a class='ref sc' id='sc4' href='#sc4'>SC 4</a>ভিক্ষুগণ, চিত্তের উপর আরূঢ় ও প্রজ্ঞাকে দুর্বলকারী এই পঞ্চবিধ আবরণ-নীবরণ হতে যে ভিক্ষু মুক্ত নহে; সে বলহীন ও দুর্বল প্রজ্ঞাসম্পন্ন হয়ে আত্মহিত করবে, পরহিত করবে কিংবা উভয় হিতে প্রতিপন্ন হবে এবং লোকোত্তর ধর্ম তথা অর্হত্ত্বজ্ঞান দর্শন করবে, তা অসম্ভব। যেমন, ভিক্ষুগণ, পর্বত হতে সৃষ্ট নদী দূরগামী, স্রোতস্বিনী এবং হরণকারীনি হয়। তথায় যদি কোনো ব্যক্তি জলস্রোতের মুখ উভয় পার্শ্ব হতে <span class='add'>(লাঙ্গল দ্বারা)</span> খনন করে; তাহলে ভিক্ষুগণ, জলস্রোত মধ্য নদীতে বিক্ষিপ্ত হবে, ছড়িয়ে পড়বে, পার্শ্ব পরিবর্তিত হবে, তা দূরগামী হবে না, স্রোতের বেগ কমে যাবে এবং অন্য কিছু ভাসিয়ে নিয়ে যেতে অক্ষম হবে। ঠিক সেরূপেই, ভিক্ষুগণ, চিত্তের উপর আরূঢ় ও প্রজ্ঞাকে দুর্বলকারী এই পঞ্চবিধ আবরণ-নীবরণ হতে যে ভিক্ষু মুক্ত নহে; সে বলহীন ও দুর্বল প্রজ্ঞাসম্পন্ন হয়ে আত্মহিত করবে, পরহিত করবে কিংবা উভয় হিতে প্রতিপন্ন হবে এবং লোকোত্তর ধর্ম তথা অর্হত্ত্বজ্ঞান দর্শন করবে, তা অসম্ভব।</p>
<p><a class='ref sc' id='sc5' href='#sc5'>SC 5</a>ভিক্ষুগণ, চিত্তের উপর আরূঢ় ও প্রজ্ঞাকে দুর্বলকারী এই পঞ্চবিধ আবরণ-নীবরণ হতে যে ভিক্ষু মুক্ত, সে বলবতী প্রজ্ঞাসম্পন্ন হয়ে আত্মহিত করবে, পরহিত করবে, কিংবা উভয় হিতে প্রত্পিন্ন হবে এবং লোকোত্তর ধর্ম তথা অর্হত্ত্বজ্ঞান দর্শন করবে, তা সম্ভব। যেমন, ভিক্ষুগণ, পর্বত হতে সৃষ্টি নদী দূরগামী, স্রোতস্বিনী এবং হরণকারীনি হয়। তথায় যদি কোনো ব্যক্তি জলস্রোতের মুখ উভয় পার্শ্ব হতে আবৃত করে; তাহলে, ভিক্ষুগণ, জলস্রোত মধ্য নদীতে বিক্ষিপ্ত হবে না, ছড়িয়ে পড়বে না, পার্শ্ব পরিবর্তিত হবে না, তা দূরগামী, স্রোতস্বিনী এবং হরনকারীনি হবে। ঠিক সেরূপে, ভিক্ষুগণ, চিত্তের উপর আরূঢ় ও প্রজ্ঞাকে দুর্বলকারী এই পঞ্চবিধ আবরণ-নীবরণ হতে যে ভিক্ষু মুক্ত, সে বলবতী প্রজ্ঞাসম্পন্ন হয়ে আত্মহিত করবে, পরহিত করবে, কিংবা উভয় হিতে প্রত্পিন্ন হবে এবং লোকোত্তর ধর্ম তথা অর্হত্ত্বজ্ঞান দর্শন করবে, তা সম্ভব।”</p>
<p class='end'><a class='ref sc' id='sc6' href='#sc6'>SC 6</a>আবরণ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
