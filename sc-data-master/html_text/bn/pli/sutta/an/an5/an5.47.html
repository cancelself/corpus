<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.47' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>মুণ্ডরাজ বর্গ</li>
</ul>
<h1 class='sutta'>৫.৪৭. ধন সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, ধন পাঁচ প্রকার। সেই পঞ্চ কী কী? যথা : শ্রদ্ধাধন, শীলধন, শ্রুতিধন, ত্যাগধন এবং প্রজ্ঞাধন।</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, শ্রদ্ধাধন কিরূপ?</p>
<p><a class='ref sc' id='sc3' href='#sc3'>SC 3</a>এক্ষেত্রে ভিক্ষুগণ, আর্যশ্রাবক শ্রদ্ধাবান হয়। সে তথাগতের বোধি বা পরম জ্ঞানের আস্থাশীল হয়, ‘ইনি সেই ভগবান অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকজ্ঞ, অদম্য পুরুষগণের দমনে শ্রেষ্ঠ সারথি, দেবমনুষ্যগণের শাস্তা, বুদ্ধ ভগবান। ভিক্ষুগণ, ইহাকেই বলা হয় শ্রদ্ধাধন।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, শীলধন কিরূপ?</p>
<p><a class='ref sc' id='sc5' href='#sc5'>SC 5</a>এক্ষেত্রে ভিক্ষুগণ, আর্যশ্রাবক প্রাণিহত্যা হতে প্রতিবিরত হয়; অদত্তবস্তু গ্রহণ হতে প্রতিবিরত হয়; মিথ্যাকামাচার হতে প্রতিবিরত হয়; মিথ্যা বাক্য ভাষণ হতে প্রতিবিরত হয়; এবং সুরা মেরেয় <span class='add'>(পুষ্প ও ফলাসব)</span> ও মদ্যাদি সেবন দ্বারা প্রমাদের কারণ হতে প্রতিবিরত হয়। ভিক্ষুগণ, ইহাকে বলা হয় শীলধন।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, শ্রুতিধন কিরূপ?</p>
<p><a class='ref sc' id='sc7' href='#sc7'>SC 7</a>এক্ষেত্রে ভিক্ষুগণ, আর্যশ্রাবক বহুশ্রুত, শ্রুতিধর ও শ্রুতিসঞ্চয়ী হয়। যে-সকল ধর্ম আদিতে কল্যাণ, মধ্যে কল্যাণ, পর্যবসানে কল্যাণ, সার্থক, সব্যঞ্জক; যা সম্পূর্ণ পরিপূর্ণ, পরিশুদ্ধ ব্রহ্মচর্য প্রকাশ করে, সেরূপ ধর্ম তার শ্রুত, ধৃত, বাক্য দ্বারা পরিচিত <span class='add'>(কণ্ঠস্থ)</span>, মনের দ্বারা প্রত্যক্ষকৃত ও দৃষ্টি দ্বারা উত্তমরূপে সুপ্রতিবিদ্ধ হয়। ভিক্ষুগণ, ইহাকে বলা হয় শ্রুতধন।</p>
<p><a class='ref sc' id='sc8' href='#sc8'>SC 8</a>হে ভিক্ষুগণ, ত্যাগধন কিরূপ?</p>
<p><a class='ref sc' id='sc9' href='#sc9'>SC 9</a>এক্ষেত্রে ভিক্ষুগণ, আর্যশ্রাবক মাৎসর্যমলহীন চিত্তে গৃহে বাস করে; মুক্তদানশীল, মুক্তহস্ত, অনুদানেরত, যাঞ্চাকারীর অনুনয়ে দান করতে প্রস্তুত এবং দান বিভাগে রত থাকে। ভিক্ষুগণ, ইহাকে বলা হয় ত্যাগধন।</p>
<p><a class='ref sc' id='sc10' href='#sc10'>SC 10</a>হে ভিক্ষুগণ, প্রজ্ঞাধন কিরূপ?</p>
<p><a class='ref sc' id='sc11' href='#sc11'>SC 11</a>এক্ষেত্রে ভিক্ষুগণ, আর্যশ্রাবক প্রজ্ঞাবান হয়। উদয়-বিলয় জ্ঞানসম্পন্ন হয়, সম্যক দুঃখক্ষয়গামিনী আর্যোচিত্ত নির্বেদ <span class='add'>(তীক্ষ্ণ)</span> জ্ঞানসম্পন্ন হয়। ভিক্ষুগণ, ইহাকেই বলা হয় প্রজ্ঞাধন। ভিক্ষুগণ, এ সকলই হচ্ছে পঞ্চবিধ ধন।”</p>
<blockquote class='gatha'>
<p><a class='ref sc' id='sc12' href='#sc12'>SC 12</a>‘তথাগতের প্রতি যাদের শ্রদ্ধা অবিচল;<br>
প্রতিষ্ঠিত শ্রদ্ধা তাদের বিগত হয় মল।<br>
আর্যগণের প্রশংসিত, মনোজ্ঞ তারা;<br>
নির্মল শীল পালনে রত আছেন যারা।<br>
যথাযথভাবে যে করে সংঘকে দর্শন;<br>
সেহেতু লভে সে প্রসাদ, হয় পুণ্য বর্ধন।<br>
অদরিদ্ররূপে তাকে করা যায় অভিহিত;<br>
অব্যর্থ তার জীবনধারণ, এ লোকে সতত।<br>
সেহেতু জ্ঞানীজন পালন করে অনুক্ষণ,<br>
বুদ্ধের শাসন সদা করে অনুস্মরণ;<br>
শ্রদ্ধা, শীল পালনে আর ধর্মে প্রসাদিত,<br>
নিত্য থাকে যুক্ত তারা সে এ তিনে অবিরত।’</p>
</blockquote>
<p class='end'><a class='ref sc' id='sc13' href='#sc13'>SC 13</a>ধন সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
