<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.184' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>অরণ্য বর্গ</li>
</ul>
<h1 class='sutta'>৫.১৮৪. শ্মশানিক সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পাঁচ প্রকার শ্মশানিক আছে। পাঁচ প্রকার কী কী?</p>
<p><a class='ref sc' id='sc2' href='#sc2'>SC 2</a>মূর্খ ও মোহগ্রস্ততাহেতু কেউ কেউ শ্মশানিক হয়, পাপেচ্ছা ও ইচ্ছালোলুপবশে কেউ কেউ শ্মশানিক হয়, উন্মাদ ও চিত্তবিক্ষেপতার দরুন কেউ কেউ শ্মশানিক হয়, বুদ্ধগণ ও বুদ্ধশ্রাবকদের দ্বারা প্রশংসিত বিধায় কেউ কেউ শ্মশানিক হয় এবং কেউ কেউ অল্পেচ্ছুতা, সন্তুষ্টি, কঠোর সংযম <span class='add'>(সল্লেখ)</span>, প্রবিবেক এবং এতেই যথেষ্ট, এরূপ সমর্থন করে শ্মশানিক হয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, এই পাঁচ প্রকার শ্মশানিক আছে। হে ভিক্ষুগণ, এই পঞ্চবিধ শ্মশানিকদের মধ্যে যে শ্মশানিক অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে শ্মশানিক হয়, সে-ই পঞ্চ শ্মশানিকদের মধ্যে অগ্র, শ্রেষ্ঠ, মোক্ষ, উত্তম ও প্রবর <span class='add'>(পরমোৎকৃষ্ট)</span>।</p>
<p><a class='ref sc' id='sc4' href='#sc4'>SC 4</a>যেমন, ভিক্ষুগণ, গরু হতে দুধ, দুধ হতে দধি, দধি হতে মাখন, মাখন হতে ঘৃত এবং ঘৃত হতে ঘৃতমণ্ড হয়। আর এ ঘৃতমণ্ডই অগ্র ও সর্বোত্তম হিসাবে বিবেচিত। ঠিক এরূপে, ভিক্ষুগণ, এই পঞ্চ শ্মশানিকদের মধ্যে যে শ্মশানিক অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে শ্মশানিক হয়, সে-ই পঞ্চ শ্মশানিকদের মধ্যে অগ্র, শ্রেষ্ঠ, মোক্ষ, উত্তম ও প্রবর।”</p>
<p class='end'><a class='ref sc' id='sc5' href='#sc5'>SC 5</a>শ্মশানিক সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
