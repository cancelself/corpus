<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.50' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>মুণ্ডরাজ বর্গ</li>
</ul>
<h1 class='sutta'>৫.৫০. নারদ সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় আয়ুষ্মান নারদ পাটলিপুত্রে কুক্কট আরামে অবস্থান করছিলেন। সেই সময়ে মুণ্ডরাজার প্রিয়া ও আনন্দদায়িনী রাণী ভদ্রাদেবী মৃত্যুবরণ করেছিলেন। সে তার প্রিয়া ও মনোজ্ঞা ভদ্রাদেবীর মৃত্যুর দরুন স্নান না করে, মর্দন না করে, আহার গ্রহণ না করে এবং কর্মাদিতে নিযুক্ত না হয়ে রাত-দিন ভদ্রাদেবীর শরীরোপরে মূর্ছিত হয়ে পড়ে রইলেন। অতঃপর মুণ্ডরাজ কোষাধ্যক্ষ পিয়ককে ডেকে বললেন, “সৌম পিয়ক, ভদ্রাদেবীর শরীরকে লৌহময় তেলদ্রোণিতে <span class='add'>(তৈলপাত্রে)</span> রেখে অন্য একটি লৌহ পাত্র দ্বারা আবৃত্ত করো, তাহলে আমরা ভদ্রাদেবীকে দীর্ঘদিনব্যাপী দেখতে পারব।”</p>
<p><a class='ref sc' id='sc2' href='#sc2'>SC 2</a>“তথাস্তু দেব,” এরূপ বলে কোষাধ্যক্ষ পিয়ক রাজার নিকট সম্মতি জ্ঞাপন করে ভদ্রাদেবীর শরীরটি লৌহময় তেলদ্রোণিতে রেখে অপর একটি লৌহপাত্র দ্বারা আবৃত করলেন।</p>
<p><a class='ref sc' id='sc3' href='#sc3'>SC 3</a>অতঃপর কোষাধ্যক্ষ পিয়ককের এরূপ চিন্তার উদ্রেক হলো, ‘এখন মুণ্ডরাজার প্রিয়া ও মনোজ্ঞা ভদ্রাদেবী কালগত হয়েছেন। সে তার প্রিয়া ও মনোজ্ঞা ভদ্রাদেবীর মৃত্যুর দরুন স্নান না করে, মর্দন না করে, আহার গ্রহণ না করে এবং কর্মাদিতে নিযুক্ত না হয়ে রাত-দিন ভদ্রাদেবীর শরীরোপরে মূর্ছিত হয়ে পরে আছেন। যদি মুণ্ডরাজা শ্রমণ কিংবা ব্রাহ্মণের নিকট উপস্থিত হন, তাহলে ধর্মকথা শ্রবণ করে হয়তো তার শোকশল্য উৎপাটিত হবে!’</p>
<p><a class='ref sc' id='sc4' href='#sc4'>SC 4</a>অতঃপর পুনঃ কোষাধ্যক্ষ পিয়কের এরূপ চিন্তার উদ্রেক হলো, ‘আয়ুষ্মান নারদ নিকটস্থ পাটলিপুত্রে কুক্কট আরামে অবস্থান করছেন। সেই আয়ুষ্মান নারদের নাকি এরূপ কল্যাণ-কীর্তিশব্দ প্রচারিত হয়েছে যে ‘তিনি পণ্ডিত, বিদ্বান, মেধাবী, বহুশ্রুত, বিচিত্র বক্তা, কল্যাণ উৎসুক, জ্ঞানী এবং অর্হত্ত্বলাভী।’ যদি তাই হয়, তাহলে মুণ্ডরাজা যদি আয়ুষ্মান নারদ ভন্তের নিকট গমন করেন, তাহলে নিশ্চয়ই তিনি আয়ুষ্মান নারদ ভন্তের ধর্মকথায় স্বীয় শোকশল্য পরিত্যাগ করতে পারবেন।’</p>
<p><a class='ref sc' id='sc5' href='#sc5'>SC 5</a>অনন্তর কোষাধ্যক্ষ পিয়ক যেখানে মুণ্ডরাজা সেখানে উপস্থিত হলেন। তথায় উপস্থিত হয়ে মুণ্ডরাজাকে এরূপ বললেন, “আয়ুষ্মান নারদ নিকটস্থ পাটলিপুত্রে কুক্কট আরামে অবস্থান করছেন। সেই আয়ুষ্মান নারদের নাকি এরূপ কল্যাণ, কীর্তিশব্দ প্রচারিত হয়েছে যে ‘তিনি পণ্ডিত, বিদ্বান, মেধাবী, বহুশ্রুত, বিচিত্র বক্তা, কল্যাণ উৎসুক, জ্ঞানী এবং অর্হত্ত্বলাভী।’ যদি দেব আয়ুষ্মান নারদ ভন্তের নিকট গমন করেন, তাহলে নিশ্চয়ই দেব আয়ুষ্মান নারদ ভন্তের ধর্মকথা শুনে শোকশল্য উৎপাটিত করতে পারবেন।”</p>
<p><a class='ref sc' id='sc6' href='#sc6'>SC 6</a>“তাহলে সৌম্য পিয়ক, আয়ুষ্মান নারদ ভন্তেকে জ্ঞাপন কর। এবং তিনি চিন্তা করলেন, ‘মাদৃশ রাজার পক্ষে পূর্বে না জানিয়ে রাজ্যে বসবাসরত একজন শ্রমণ বা ব্রাহ্মণের নিকট গমন করা কী উচিত!’”</p>
<p><a class='ref sc' id='sc7' href='#sc7'>SC 7</a>“তথাস্তু দেব,” বলে কোষাধ্যক্ষ পিয়ক মুণ্ডরাজাকে সম্মতি জানিয়ে যেখানে আয়ুষ্মান নারদ সেখানে উপস্থিত হলেন। উপস্থিত হয়ে আয়ুষ্মান নারদকে অভিবাদনপূর্বক একপাশে উপবেশন করলেন। একপাশে উপবিষ্ট কোষাধ্যক্ষ পিয়ক আয়ুষ্মান নারদকে এরূপ বললেন, মুণ্ডরাজার প্রিয়া ও মনোজ্ঞা ভদ্রাদেবী কালগত হয়েছেন। সে তার প্রিয়া ও মনোজ্ঞা ভদ্রাদেবীর মৃত্যুর দরুন স্নান না করে, মর্দন না করে, আহার গ্রহণ না করে এবং কর্মাদিতে নিযুক্ত না হয়ে রাত-দিন ভদ্রাদেবীর শরীরোপরে মূর্ছিত হয়ে পরে আছেন। ইহা উত্তম হয়, ভন্তে, যদি আপনি মুণ্ডরাজাকে সেইরূপ ধর্মদেশনা করেন যাতে মুণ্ডরাজা আপনার নিকট ধর্মকথা শুনে স্বীয় শোকশল্য উৎপাটিত করতে পারেন।”</p>
<p><a class='ref sc' id='sc8' href='#sc8'>SC 8</a>“হে পিয়ক, রাজামুণ্ড যদি মনে করেন তাহলে এখনই যথোপযুক্ত সময়।</p>
<p><a class='ref sc' id='sc9' href='#sc9'>SC 9</a>অতঃপর কোষাধ্যক্ষ পিয়ক আসন হতে উঠে আয়ুষ্মান নারদকে অভিবাদনপূর্বক প্রদক্ষিণ করে মুণ্ডরাজার সমীপে উপস্থিত হলেন। উপস্থিত হয়ে মুণ্ডরাজাকে এরূপ বললেন, “দেব, আয়ুষ্মান নারদ ভন্তের সাথে মিলিত হওয়ার অবকাশ আছে। এখন আপনি যদি যথাযথ সময় মনে করেন।”</p>
<p><a class='ref sc' id='sc10' href='#sc10'>SC 10</a>“তাহলে, সৌম্য পিয়ক, উত্তম উত্তম বাহন প্রস্তুত কর।”</p>
<p><a class='ref sc' id='sc11' href='#sc11'>SC 11</a>“তথাস্তু দেব,” বলে কোষাধ্যক্ষ পিয়ক মুণ্ডরাজাকে সম্মতি প্রকাশ করে উত্তম উত্তম যান প্রস্তুত করায়ে মুণ্ডরাজাকে এরূপ বললেন :</p>
<p><a class='ref sc' id='sc12' href='#sc12'>SC 12</a>“দেব, উত্তম উত্তম যান যুক্ত করা হয়েছে। এখন দেব যথাসময় মনে করেন।”</p>
<p><a class='ref sc' id='sc13' href='#sc13'>SC 13</a>অতঃপর মুণ্ডরাজ উত্তম যানে অভিরোহণ করে অন্যান্য উত্তম উত্তম যানের সাথে আয়ুষ্মান নারদ ভন্তেকে দর্শনের জন্য মহতী রাজানুভবে কুক্কটারামের উদ্দেশ্যে যাত্রা করলেন। অতঃপর যতদূর যানে যাওয়া সম্ভব ততদূর যান দ্বারা গমন করে, যান হতে অবতরণপূর্বক পদব্রজে আরামে প্রবেশ করলেন। তার পর মুণ্ডরাজা যেখানে আয়ুষ্মান নারদ সেখানে উপস্থিত হলেন। উপস্থিত হয়ে আয়ুষ্মান নারদকে অভিবাদনপূর্বক একপাশে উপবেশন করলেন। একপাশে উপবিষ্ট মুণ্ডরাজাকে আয়ুষ্মান নারদ এরূপ বললেন :</p>
<p><a class='ref sc' id='sc14' href='#sc14'>SC 14</a>“হে মহারাজ, এই জগতে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই পঞ্চবিধ অবস্থা লাভ করা সম্ভব নয়। সেই পঞ্চ কী কী? যথা :</p>
<p><a class='ref sc' id='sc15' href='#sc15'>SC 15</a>‘জরাধর্ম আমাকে জীর্ণ না করুক’ এই জগতে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই অবস্থা লাভ করা অসম্ভব।</p>
<p><a class='ref sc' id='sc16' href='#sc16'>SC 16</a>‘ব্যাধিধর্ম আমাকে আক্রান্ত না করুক’ এই জগতে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই অবস্থা লাভ করা অসম্ভব।</p>
<p><a class='ref sc' id='sc17' href='#sc17'>SC 17</a>‘মরণধর্ম আমাকে মরণাপন্ন না করুক’ এই জগতে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই অবস্থা লাভ করা অসম্ভব।</p>
<p><a class='ref sc' id='sc18' href='#sc18'>SC 18</a>‘ক্ষয়ধর্ম আমাকে ক্ষয়িত না করুক’ এই জগতে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই অবস্থা লাভ করা অসম্ভব।</p>
<p><a class='ref sc' id='sc19' href='#sc19'>SC 19</a>‘নশ্বরধর্ম আমাকে বিনাশ না করুক’ এই জগতে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই অবস্থা লাভ করা অসম্ভব।”</p>
<p><a class='ref sc' id='sc20' href='#sc20'>SC 20</a>“হে মহারাজ, অশ্রুতবান পৃথগ্‌জনকে জরাধর্ম জীর্ণ করে। সে জরাধর্মে জীর্ণ হলেও এরূপ বিবেচনা করে না যে ‘শুধুমাত্র জরাধর্ম আমাকে জীর্ণ করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও জরাধর্ম জীর্ণ করছে। এবং যদি জরাধর্ম আমাকে জীর্ণ করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে জরাধর্মে জীর্ণ হয়ে শোকগ্রস্ত হয়, পরিশ্রান্ত হয়, পরিদেবন করে, বুক চাপড়িয়ে ক্রন্দন করে, সম্মোহপ্রাপ্ত হয়। মহারাজ, ইহাকে বলা হয়, ‘অশ্রুতবান পৃথগ্‌জন যে বিষযুক্ত শোকশল্য বিদ্ধ হয়ে নিজে নিজেই পরিতাপ প্রাপ্ত হয়।’</p>
<p><a class='ref sc' id='sc21' href='#sc21'>SC 21</a>পুনশ্চ, মহারাজ, অশ্রুতবান পৃথগ্‌জনকে ব্যাধিধর্ম আক্রান্ত করে। সে ব্যাধিধর্মে আক্রান্ত হলেও এরূপ বিবেচনা করে না যে ‘শুধুমাত্র ব্যাধিধর্ম আমাকে আক্রান্ত করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও ব্যাধিধর্ম আক্রান্ত করছে। এবং যদি ব্যাধিধর্ম আমাকে আক্রান্ত করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে ব্যাধিধর্মে আক্রান্ত হয়ে শোকগ্রস্ত হয়, পরিশ্রান্ত হয়, পরিদেবন করে, বুক চাপড়িয়ে ক্রন্দন করে, সম্মোহপ্রাপ্ত হয়। মহারাজ, ইহাকে বলা হয়, ‘অশ্রুতবান পৃথগ্‌জন যে বিষযুক্ত শোকশল্য বিদ্ধ হয়ে নিজে নিজেই পরিতাপ প্রাপ্ত হয়।’</p>
<p><a class='ref sc' id='sc22' href='#sc22'>SC 22</a>পুনশ্চ, মহারাজ, অশ্রুতবান পৃথগ্‌জনকে মরণধর্ম মরণাপন্ন করে। সে মরণধর্মে আক্রান্ত হলেও এরূপ বিবেচনা করে না যে ‘শুধুমাত্র মরণধর্ম আমাকে মরণাপন্ন করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও মরণধর্ম মরণাপন্ন করছে। এবং যদি মরণধর্ম আমাকে মরণাপন্ন করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে মরণধর্মে মরণাপন্ন হয়ে শোকগ্রস্ত হয়, পরিশ্রান্ত হয়, পরিদেবন করে, বুক চাপড়িয়ে ক্রন্দন করে, সম্মোহপ্রাপ্ত হয়। মহারাজ, ইহাকে বলা হয়, ‘অশ্রুতবান পৃথগ্‌জন যে বিষযুক্ত শোকশল্য বিদ্ধ হয়ে নিজে নিজেই পরিতাপ প্রাপ্ত হয়।’</p>
<p><a class='ref sc' id='sc23' href='#sc23'>SC 23</a>পুনশ্চ, মহারাজ, অশ্রুতবান পৃথগ্‌জনকে ক্ষয়ধর্ম ক্ষয়িত করে। সে ক্ষয়ধর্মে ক্ষয়িত হলেও এরূপ বিবেচনা করে না যে ‘শুধুমাত্র ক্ষয়ধর্ম আমাকে ক্ষয়িত করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও ক্ষয়ধর্ম ক্ষয়িত করছে। এবং যদি ক্ষয়ধর্ম আমাকে ক্ষয়িত করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে ক্ষয়ধর্মে ক্ষয়িত হয়ে শোকগ্রস্ত হয়, পরিশ্রান্ত হয়, পরিদেবন করে, বুক চাপড়িয়ে ক্রন্দন করে, সম্মোহপ্রাপ্ত হয়। মহারাজ, ইহাকে বলা হয়, ‘অশ্রুতবান পৃথগ্‌জন যে বিষযুক্ত শোকশল্য বিদ্ধ হয়ে নিজে নিজেই পরিতাপ প্রাপ্ত হয়।’</p>
<p><a class='ref sc' id='sc24' href='#sc24'>SC 24</a>পুনশ্চ, মহারাজ, অশ্রুতবান পৃথগ্‌জনকে নশ্বরধর্ম বিনাশ করে। সে নশ্বরধর্মে বিনাশ হলেও এরূপ বিবেচনা করে না যে ‘শুধুমাত্র নশ্বরধর্ম আমাকে বিনাশ করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও নশ্বরধর্ম বিনাশ করছে। এবং যদি নশ্বরধর্ম আমাকে বিনাশ করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে নশ্বরধর্মে বিনাশ হয়ে শোকগ্রস্ত হয়, পরিশ্রান্ত হয়, পরিদেবন করে, বুক চাপড়িয়ে ক্রন্দন করে, সম্মোহপ্রাপ্ত হয়। মহারাজ, ইহাকে বলা হয়, ‘অশ্রুতবান পৃথগ্‌জন যে বিষযুক্ত শোকশল্য বিদ্ধ হয়ে নিজে নিজেই পরিতাপ প্রাপ্ত হয়।’</p>
<p><a class='ref sc' id='sc25' href='#sc25'>SC 25</a>হে মহারাজ, শ্রুতবান আর্যশ্রাবককে জরাধর্ম জীর্ণ করে। সে জরাধর্মে জীর্ণ হলে এরূপ বিবেচনা করে। যথা : ‘শুধুমাত্র জরাধর্ম আমাকে জীর্ণ করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও জরাধর্ম জীর্ণ করছে। এবং যদি জরাধর্ম আমাকে জীর্ণ করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে জরাধর্মে জীর্ণ হয়ে শোকগ্রস্ত হয় না, পরিশ্রান্ত হয় না, পরিদেবন করে না, বুক চাপড়িয়ে ক্রন্দন করে না এবং সম্মোহপ্রাপ্ত হয় না মহারাজ, ইহাকে বলা হয়, ‘শ্রুতবান আর্যশ্রাবক। যেই বিষযুক্ত শোকশল্য দ্বারা বিদ্ধ হয়ে অশ্রুতবান পৃথগ্‌জন নিজে নিজেই পরিতাপ প্রাপ্ত হয়, সেইরূপ বিষযুক্ত শোকশল্য তার উৎপাটিত। শোকহীন, শল্যহীন আর্যশ্রাবক নিজে নিজেই পরিনির্বাপিত হয়।’</p>
<p><a class='ref sc' id='sc26' href='#sc26'>SC 26</a>পুনশ্চ, মহারাজ, শ্রুতবান আর্যশ্রাবককে ব্যাধিধর্ম আক্রান্ত করে। সে ব্যাধিধর্মে আক্রান্ত হলে এরূপ বিবেচনা করে। যথা : ‘শুধুমাত্র ব্যাধিধর্ম আমাকে আক্রান্ত করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও ব্যাধিধর্ম আক্রান্ত করছে। এবং যদি ব্যাধিধর্ম আমাকে আক্রান্ত করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে ব্যাধিধর্মে আক্রান্ত হয়ে শোকগ্রস্ত হয় না, পরিশ্রান্ত হয় না, পরিদেবন করে না, বুক চাপড়িয়ে ক্রন্দন করে না এবং সম্মোহপ্রাপ্ত হয় না। মহারাজ, ইহাকে বলা হয়, ‘শ্রুতবান আর্যশ্রাবক। যেই বিষযুক্ত শোকশল্য দ্বারা বিদ্ধ হয়ে অশ্রুতবান পৃথগ্‌জন নিজে নিজেই পরিতাপ প্রাপ্ত হয়, সেইরূপ বিষযুক্ত শোকশল্য তার উৎপাটিত। শোকহীন, শল্যহীন আর্যশ্রাবক নিজে নিজেই পরিনির্বাপিত হয়।’</p>
<p><a class='ref sc' id='sc27' href='#sc27'>SC 27</a>পুনশ্চ, মহারাজ, শ্রুতবান আর্যশ্রাবককে মরণধর্ম মরণাপন্ন করে। সে মরণধর্মে মরণাপন্ন হলে এরূপ বিবেচনা করে। যথা : ‘শুধুমাত্র মরণধর্ম আমাকে মরণাপন্ন করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও মরণধর্ম মরণাপন্ন করছে। এবং যদি মরণধর্ম আমাকে মরণাপন্ন করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে মরণধর্মে মরণাপন্ন হয়ে শোকগ্রস্ত হয় না, পরিশ্রান্ত হয় না, পরিদেবন করে না, বুক চাপড়িয়ে ক্রন্দন করে না এবং সম্মোহপ্রাপ্ত হয় না। মহারাজ, ইহাকে বলা হয়, ‘শ্রুতবান আর্যশ্রাবক। যেই বিষযুক্ত শোকশল্য দ্বারা বিদ্ধ হয়ে অশ্রুতবান পৃথগ্‌জন নিজে নিজেই পরিতাপ প্রাপ্ত হয়, সেইরূপ বিষযুক্ত শোকশল্য তার উৎপাটিত। শোকহীন, শল্যহীন আর্যশ্রাবক নিজে নিজেই পরিনির্বাপিত হয়।’</p>
<p><a class='ref sc' id='sc28' href='#sc28'>SC 28</a>পুনশ্চ, মহারাজ, শ্রুতবান আর্যশ্রাবককে ক্ষয়ধর্ম ক্ষয়িত করে। সে ক্ষয়ধর্মে ক্ষয়িত হলে এরূপ বিবেচনা করে। যথা : ‘শুধুমাত্র ক্ষয়ধর্ম আমাকে ক্ষয়িত করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও ক্ষয়ধর্ম ক্ষয়িত করছে।’ এবং যদি ক্ষয়ধর্ম আমাকে ক্ষয়িত করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে ক্ষয়ধর্মে ক্ষয়িত হয়ে শোকগ্রস্ত হয় না, পরিশ্রান্ত হয় না, পরিদেবন করে না, বুক চাপড়িয়ে ক্রন্দন করে না এবং সম্মোহপ্রাপ্ত হয় না। মহারাজ, ইহাকে বলা হয়, ‘শ্রুতবান আর্যশ্রাবক। যেই বিষযুক্ত শোকশল্য দ্বারা বিদ্ধ হয়ে অশ্রুতবান পৃথগ্‌জন নিজে নিজেই পরিতাপ প্রাপ্ত হয়, সেইরূপ বিষযুক্ত শোকশল্য তার উৎপাটিত। শোকহীন, শল্যহীন আর্যশ্রাবক নিজে নিজেই পরিনির্বাপিত হয়।’</p>
<p><a class='ref sc' id='sc29' href='#sc29'>SC 29</a>পুনশ্চ, মহারাজ, শ্রুতবান আর্যশ্রাবককে নশ্বরধর্ম বিনাশ করে। সে নশ্বরধর্মে বিনাশ হলে এরূপ বিবেচনা করে। যথা : ‘শুধুমাত্র নশ্বরধর্ম আমাকে বিনাশ করছে তা নয়। অধিকন্তু, যে-সকল সত্ত্ব আগত হচ্ছে, গত হচ্ছে, চ্যুত এবং পুনঃ উৎপন্ন হচ্ছে সেই সকল সত্ত্বদেরও নশ্বরধর্ম বিনাশ করছে। এবং যদি নশ্বরধর্ম আমাকে বিনাশ করে তখন আমিও শোকগ্রস্ত হবো, পরিশ্রান্ত হবো, পরিদেবন করব, বুক চাপড়িয়ে ক্রন্দন করব, সম্মোহপ্রাপ্ত হবো <span class='add'>(বুদ্ধিভ্রষ্ট হবো)</span>, আহার আমাকে তৃপ্ত করবে না, কায় মলিনত্ব প্রাপ্ত হবে, কর্মাদি করতে সক্ষম হবো না, মিত্ররা অশ্রুমুখে ব্যথিত হলে শক্ররা আনন্দিত হবে।’ সেহেতু সে নশ্বরধর্মে বিনাশ হয়ে শোকগ্রস্ত হয় না, পরিশ্রান্ত হয় না, পরিদেবন করে না, বুক চাপড়িয়ে ক্রন্দন করে না এবং সম্মোহপ্রাপ্ত হয় না। মহারাজ, ইহাকে বলা হয়, ‘শ্রুতবান আর্যশ্রাবক। যেই বিষযুক্ত শোকশল্য দ্বারা বিদ্ধ হয়ে অশ্রুতবান পৃথগ্‌জন নিজে নিজেই পরিতাপ প্রাপ্ত হয়, সেইরূপ বিষযুক্ত শোকশল্য তার উৎপাটিত। শোকহীন, শল্যহীন আর্যশ্রাবক নিজে নিজেই পরিনির্বাপিত হয়।’</p>
<p><a class='ref sc' id='sc30' href='#sc30'>SC 30</a>হে মহারাজ, জগতের মধ্যে শ্রমণ, ব্রাহ্মণ, দেবতা, মার, ব্রহ্মা কিংবা অন্য কারও দ্বারা এই পঞ্চবিধ অবস্থা প্রাপ্ত হওয়া সম্ভব নয়।”</p>
<blockquote class='gatha'>
<p><a class='ref sc' id='sc31' href='#sc31'>SC 31</a>‘শোক ও পরিদেবনে নাইতো কোনো ফল,<br>
বিন্দুমাত্র লাভ নাই খরচ হয় বল।<br>
শোককারীর দুঃখ জ্ঞাত হয়ে শত্রু গণ,<br>
আনন্দিত হয় তারা থাকে প্রফুল্ল বদন।<br>
কিন্তু যখন পণ্ডিত উত্তম বিচারজ্ঞ,<br>
অকম্পিত থাকেন দুঃখে হয়ে অপ্রমত্ত।<br>
নির্বিকার মুখচ্ছবি তার দেখে তখন,<br>
দুঃখিত, দুর্মনা হয়ে শত্রু রা করে বিহরণ।<br>
জপ, মন্ত্র, সুভাষণ ও দান প্রবেণী দ্বারা,<br>
যত্র উত্তম তত্র উচিত পরাক্রম করা।<br>
যদি সে হয় জ্ঞাত অতি উত্তমরূপে,<br>
মম কিবা অপরের ইহা সুলভ্য নহে।<br>
তাহলে এরূপ চিন্তায় ধৈর্য ধরা উচিত,<br>
কেন আমি কর্মাদিতে দিচ্ছি শ্রম ত্বরিত?’<br>
এই রূপ উক্ত হলে মুণ্ডরাজা আয়ুষ্মান নারদ ভন্তেকে এরূপ বললেন :<br>
“ভন্তে, এই ধর্মপর্যায়ের কী নাম?”<br>
“মহারাজ, এই ধর্মপর্যায়ের নাম হচ্ছে শোকশল্য উৎপাদন।”<br>
“নিঃসন্দেহে, ভন্তে, শোকশল্য উৎপাটন, ভন্তে, এই ধর্মপর্যায় শ্রবণ করে আমার শোকশল্য প্রহীন হয়েছে।”</p>
</blockquote>
<p><a class='ref sc' id='sc32' href='#sc32'>SC 32</a>অনন্তর মুণ্ডরাজা কোষাধ্যক্ষ পিয়ককে বললেন, “তাহলে, সৌম্য পিয়ক, ভদ্রাদেবীর শরীরকে দাহ কর এবং স্মৃতিস্তূপ তৈরি কর। এখন হতে আমরা স্নান করব, পরিমর্দন করব, আহার গ্রহণ করব এবং কর্মাদিতে নিযুক্ত হবো।”</p>
<p class='end'><a class='ref sc' id='sc33' href='#sc33'>SC 33</a>নারদ সূত্র সমাপ্ত।</p>
<p class='uddana'>মুণ্ডরাজ বর্গ সমাপ্ত।</p>
<blockquote class='uddanagatha'>
<p><a class='ref sc' id='sc34' href='#sc34'>SC 34</a>তস্সুদ্দানং/স্মারক গাথা</p>
গ্রহণীয়, সৎপুরুষ ও ইষ্ট, মনাপদায়ী,<br>
পুণ্যফল, সম্পদ, ধন, অলভ্য বিষাদি,<br>
অষ্টসহ কোশল, নারদ হলো বিবৃত,<br>
দশে মিলে মুণ্ডরাজ বর্গ হলো সমাপ্ত।</blockquote>
<p class='end'><a class='ref sc' id='sc35' href='#sc35'>SC 35</a>প্রথম পঞ্চাশক সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
