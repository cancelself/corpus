<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.71' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৫.৭১. প্রথম চিত্তবিমুক্তিফল সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্ম ভাবিত ও বহুলীকৃত হলে চিত্তবিমুক্তিফল ও চিত্তবিমুক্তি ফলানিশংস এবং প্রজ্ঞাবিমুক্তিফল ও প্রজ্ঞাবিমুক্তি ফলানিশংস লাভ হয়।</p>
<p><a class='ref sc' id='sc2' href='#sc2'>SC 2</a>সেই পঞ্চ কী কী? যথা : এক্ষেত্রে ভিক্ষুগণ, ভিক্ষু কায়ের প্রতি অশুভানুদর্শী হয়ে অবস্থান করে; আহারে প্রতিকূল-সংজ্ঞী হয়; সর্বলোকে অনভিরতিসংজ্ঞী হয়; সর্ব সংস্কারে অনিত্যানুদর্শী হয় এবং মরণসংজ্ঞা দ্বারা তার আধ্যাত্মভাব সুপ্রতিষ্ঠিত হয়। ভিক্ষুগণ, এই পঞ্চবিধ ধর্ম ভাবিত ও বহুলীকৃত হলে চিত্তবিমুক্তিফল ও চিত্তবিমুক্তি ফলানিশংস এবং প্রজ্ঞাবিমুক্তিফল ও প্রজ্ঞাবিমুক্তি ফলানিশংস লাভ হয়। যেহেতেু ভিক্ষুগণ, ভিক্ষু চিত্তবিমুক্ত ও প্রজ্ঞাবিমুক্ত হয়, তাই তাকে বলা যায়, ‘ইনি প্রতিবন্ধকহীন; পরিপূর্ণ দুর্গ পরিখা <span class='add'>(ঘাত)</span>; ওনার নগর দ্বারে প্রোথিত দৃঢ়স্তম্ভ উৎপাটিত; ইনি অর্গলহীন <span class='add'>(বাধাহীন)</span>; আর্য, নিম্ন পতিত ধ্বজা; বোঝা অবনমিত; এবং ইনি বিসংযুক্ত। <span class='add'>(কোনো কিছু হতে বিচ্ছিন্ন।)</span></p>
<p><a class='ref sc' id='sc3' href='#sc3'>SC 3</a>ভিক্ষুগণ, কিরূপে ভিক্ষু প্রতিবন্ধকহীন হয়?</p>
<p><a class='ref sc' id='sc4' href='#sc4'>SC 4</a>এক্ষেত্রে ভিক্ষুগণ, ভিক্ষুর অবিদ্যা প্রহীন হয়, উচ্ছিন্নমূল হয়, সমূলে তালবৃক্ষ উৎপাটনের ন্যায় উৎপাটিত হয়, পুনঃ উৎপন্ন হওয়ার শক্তি রহিত হয় এবং অনুৎপাদধর্মী হয়। ভিক্ষুগণ, এরূপে ভিক্ষু প্রতিবন্ধকহীন হয়।</p>
<p><a class='ref sc' id='sc5' href='#sc5'>SC 5</a>ভিক্ষুগণ, কিরূপে ভিক্ষু পরিপূর্ণ দুর্গ-পরিখা হয়?</p>
<p><a class='ref sc' id='sc6' href='#sc6'>SC 6</a>এক্ষেত্রে ভিক্ষুগণ, ভিক্ষুর পুনর্জন্ম গ্রহণের অধীনতা প্রহীন হয়, উচ্ছিন্নমূল হয়, সমূলে তালবৃক্ষ উৎপাটনের ন্যায় উৎপাটিত হয়, পুনঃ উৎপন্ন হওয়ার শক্তি রহিত হয় এবং অনুৎপাদধর্মী হয়। ভিক্ষুগণ, এরূপে ভিক্ষু পরিপূর্ণ দুর্গ-পরিখা হয়।</p>
<p><a class='ref sc' id='sc7' href='#sc7'>SC 7</a>ভিক্ষুগণ, কিরূপে ভিক্ষুর নগরদ্বারে প্রোথিত দৃঢ় স্তম্ভ উৎপাটিত হয়?</p>
<p><a class='ref sc' id='sc8' href='#sc8'>SC 8</a>এক্ষেত্রে ভিক্ষুগণ, ভিক্ষুর তৃষ্ণা প্রহীন হয়, উচ্ছিন্নমূল হয়, সমূলে তালবৃক্ষ উৎপাটনের ন্যায় উৎপাটিত হয়, পুনঃ উৎপন্ন হওয়ার শক্তি রহিত হয় এবং অনুৎপাদধর্মী হয়। এরূপে, ভিক্ষুগণ, ভিক্ষুর নগরদ্বারে প্রোথিত দৃঢ় স্তম্ভ উৎপাটিত হয়।</p>
<p><a class='ref sc' id='sc9' href='#sc9'>SC 9</a>ভিক্ষুগণ, কিরূপে ভিক্ষু অর্গলহীন হয়?</p>
<p><a class='ref sc' id='sc10' href='#sc10'>SC 10</a>এক্ষেত্রে ভিক্ষুগণ, ভিক্ষুর পঞ্চবিধ অধঃভাগীয় সংযোজন প্রহীন হয়, উচ্ছিন্নমূল হয়, সমূলে তালবৃক্ষ উৎপাটনের ন্যায় উৎপাটিত হয়, পুনঃ উৎপন্ন হওয়ার শক্তি রহিত হয় এবং অনুৎপাদধর্মী হয়। এরূপে, ভিক্ষুগণ, ভিক্ষু অর্গলহীন হয়।</p>
<p><a class='ref sc' id='sc11' href='#sc11'>SC 11</a>ভিক্ষুগণ, কিরূপে ভিক্ষু আর্য, নিম্নে পতিত ধ্বজা, বোঝা অবনমিত এবং বিসংযুক্ত হয়?</p>
<p><a class='ref sc' id='sc12' href='#sc12'>SC 12</a>এক্ষেত্রে ভিক্ষুগণ, ভিক্ষুর আমিত্বরূপ মান প্রহীন হয়, উচ্ছিন্নমূল হয়, সমূলে তালবৃক্ষ উৎপাটনের ন্যায় উৎপাটিত হয়, পুনঃ উৎপন্ন হওয়ার শক্তি রহিত হয় এবং অনুৎপাদধর্মী হয়। এরূপে, ভিক্ষুগণ, ভিক্ষু আর্য, নিম্নে পতিত ধ্বজা, বোঝা অবনমিত এবং বিসংযুক্ত হয়।”</p>
<p class='end'><a class='ref sc' id='sc13' href='#sc13'>SC 13</a>প্রথম চিত্তবিমুক্তিফল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
