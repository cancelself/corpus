<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.45' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>মুণ্ডরাজ বর্গ</li>
</ul>
<h1 class='sutta'>৫.৪৫. পুণ্যফল সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই পাঁচ প্রকার হচ্ছে পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবতিত হয় <span class='add'>(চালিত হয়)</span>।</p>
<p><a class='ref sc' id='sc2' href='#sc2'>SC 2</a>সেই পাঁচ প্রকার কী কী?</p>
<p><a class='ref sc' id='sc3' href='#sc3'>SC 3</a>ভিক্ষুগণ, যে ভিক্ষু চীবর পরিভোগকালে অপ্রমাণ চিত্তের সমাধি <span class='add'>(একাগ্রতা)</span> প্রাপ্ত হয়ে অবস্থান করে; অপরিমেয় হয় তার পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।</p>
<p><a class='ref sc' id='sc4' href='#sc4'>SC 4</a>ভিক্ষুগণ, যে ভিক্ষু পিণ্ডপাত পরিভোগকালে অপ্রমাণ চিত্তের সমাধি <span class='add'>(একাগ্রতা)</span> প্রাপ্ত হয়ে অবস্থান করে; অপরিমেয় হয় তার পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।</p>
<p><a class='ref sc' id='sc5' href='#sc5'>SC 5</a>ভিক্ষুগণ, যে ভিক্ষু বিহারে অবস্থানকালে অপ্রমাণ চিত্তের সমাধি <span class='add'>(একাগ্রতা)</span> প্রাপ্ত হয়ে অবস্থান করে; অপরিমেয় হয় তার পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।</p>
<p><a class='ref sc' id='sc6' href='#sc6'>SC 6</a>ভিক্ষুগণ, যে ভিক্ষু বিছানা ও কেদারা <span class='add'>(চেয়ার)</span> ব্যবহারকালে অপ্রমাণ চিত্তের সমাধি <span class='add'>(একাগ্রতা)</span> প্রাপ্ত হয়ে অবস্থান করে; অপরিমেয় হয় তার পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।</p>
<p><a class='ref sc' id='sc7' href='#sc7'>SC 7</a>ভিক্ষুগণ, যে ভিক্ষু রোগের সময় ওষুধ-পথ্যাদি পরিভোগকালে অপ্রমাণ চিত্তের সমাধি <span class='add'>(একাগ্রতা)</span> প্রাপ্ত হয়ে অবস্থান করে; অপরিমেয় হয় তার পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।</p>
<p><a class='ref sc' id='sc8' href='#sc8'>SC 8</a>এই পঞ্চবিধ পুণ্যফল, কুশলফলে সমৃদ্ধ আর্যশ্রাবকের পক্ষে পুণ্যফল পরিমাপ করা সহজ নহে, যেমন : এই পরিমাণ হচ্ছে পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।’ কিন্তু অসংখ্য ও অপ্রমেয় মহাপুণ্যফলও পরিমাপ করা সম্ভব।</p>
<p><a class='ref sc' id='sc9' href='#sc9'>SC 9</a>যেমন, ভিক্ষুগণ, এরূপে মহাসমুদ্রের জল পরিমাপ করা সহজ নয়; যথা : ‘এত পরিমাণ জলপাত্র, এত শত পরিমাণ জলপাত্র, এত সহস্র পরিমাণ জলপাত্র কিংবা এত শত সহস্র <span class='add'>(লক্ষ)</span> পরিমাণ জলপাত্র।’ কিন্তু অসংখ্য, অপ্রমেয় মহাজলরাশিও পরিমাপ করা সম্ভব। ঠিক সেরূপে, ভিক্ষুগণ, এই পঞ্চবিধ পুণ্যফল, কুশলফল, সুখের আহার, স্বর্গের পথপ্রদর্শক, সুখফলদায়ী এবং স্বর্গ লাভের সহায়ক; যা ইষ্ট, কান্ত, মনোজ্ঞ, হিত ও সুখের জন্যই সংবর্তিত হয়।’ কিন্তু অসংখ্য ও অপ্রমেয় মহাপুণ্যফলও পরিমাপ করা সম্ভব।”</p>
<blockquote class='gatha'>
<p><a class='ref sc' id='sc10' href='#sc10'>SC 10</a>সুবৃহৎ, গভীর আর পরিমাপ অযোগ্য,<br>
ভৈরব সাগরে আছে, ধনালয় অসংখ্য।<br>
বহুজনের প্রয়োজনে ব্যবহৃত হয়ে;<br>
ধাবমান হয় নদী তথা সমুদ্রালয়ে।<br>
এরূপে যেবা করে দান, অন্ন, বস্ত্র, আসন;<br>
শয্যা, আস্তরণ দিয়ে করে নর-কে ভজন।<br>
সেইরূপ পণ্ডিত হয় পুণ্যধারা প্রাপ্ত;<br>
নদী যেমন সাগরেতে সদা হয় যুক্ত।”</p>
</blockquote>
<p class='end'><a class='ref sc' id='sc11' href='#sc11'>SC 11</a>পুণ্যফল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
