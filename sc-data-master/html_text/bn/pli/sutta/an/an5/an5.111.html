<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.111' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>অন্ধকবিন্দ বর্গ</li>
</ul>
<h1 class='sutta'>৫.১১১. কুলগামী সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্মে সমৃদ্ধ কুলে গমনকারী ভিক্ষু কুলের মধ্যে অপ্রিয়, অমনোজ্ঞ, অগৌরবনীয় এবং শ্রদ্ধার অযোগ্য হয়। পঞ্চ কী কী?</p>
<p><a class='ref sc' id='sc2' href='#sc2'>SC 2</a>সে অপরিচিতদের সাথে অন্তরঙ্গ হয়, ক্ষমতাহীন হয়েও মধ্যস্থতাকারী হয়, ভিন্নমতাবলম্বীদের সমাজকে পুনঃপুন সংগঠিত করে, কানে চুপি চুপি গোপন কথা বলে এবং অত্যধিক যাচ্ঞাকারী হয়। ভিক্ষুগণ, এই পঞ্চবিধ ধর্মে সমৃদ্ধ সমাজে গমনকারী ভিক্ষু কুলের মধ্যে অপ্রিয়, অমনোজ্ঞ, অগৌরবনীয় এবং শ্রদ্ধার অযোগ্য হয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, পঞ্চবিধ ধর্মে সমৃদ্ধ কুলে গমনকারী ভিক্ষু কুলের মধ্যে প্রিয়, মনোজ্ঞ, গৌরবনীয় এবং শ্রদ্ধার যোগ্য হয়। পঞ্চ কী কী?</p>
<p><a class='ref sc' id='sc4' href='#sc4'>SC 4</a>সে অপরিচিতদের সাথে অন্তরঙ্গ হয় না, ক্ষমতাহীন হয়েও মধ্যস্থতকারী হয় না, ভিন্নমতাবলম্বীদের সমাজকে পুনঃপুন সংগঠিত করে না, কানে চুপি চুপি কথা বলে না এবং অত্যাধিত যাচ্ঞাশীল হয় না। ভিক্ষুগণ, এই পঞ্চবিধ ধর্মে সমৃদ্ধ কুলে গমনকারী ভিক্ষু কুলের মধ্যে প্রিয়, মনোজ্ঞ, গৌরবনীয় এবং শ্রদ্ধার যোগ্য হয়।”</p>
<p class='end'><a class='ref sc' id='sc5' href='#sc5'>SC 5</a>কুলগামী সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
