<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.185' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>অরণ্য বর্গ</li>
</ul>
<h1 class='sutta'>৫.১৮৫. উন্মুক্ত স্থানে বাসকারী সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পাঁচ প্রকার উন্মুক্ত স্থানে বাসকারী আছে। পাঁচ প্রকার কী কী?</p>
<p><a class='ref sc' id='sc2' href='#sc2'>SC 2</a>মূর্খ ও মোহগ্রস্ততাহেতু কেউ কেউ উন্মুক্ত স্থানে বাসকারী হয়, পাপেচ্ছা ও ইচ্ছালোলুপবশে কেউ কেউ উন্মুক্ত স্থানে বাসকারী হয়, উন্মাদ ও চিত্তবিক্ষেপতার দরুন কেউ কেউ উন্মুক্ত স্থানে বাসকারী হয়, বুদ্ধগণ ও বুদ্ধশ্রাবকদের দ্বারা প্রশংসিত বিধায় কেউ কেউ উন্মুক্ত স্থানে বাসকারী হয় এবং কেউ কেউ অল্পেচ্ছুতা, সন্তুষ্টি, কঠোর সংযম <span class='add'>(সল্লেখ)</span>, প্রবিবেক এবং এতেই যথেষ্ট, এরূপ সমর্থন করে উন্মুক্ত স্থানে বাসকারী হয়।</p>
<p><a class='ref sc' id='sc3' href='#sc3'>SC 3</a>ভিক্ষুগণ, এই পাঁচ প্রকার উন্মুক্ত স্থানে বাসকারী আছে। ভিক্ষুগণ, এই পঞ্চবিধ উন্মুক্ত স্থানে বাসকারীদের মধ্যে যে উন্মুক্ত স্থানে বাসকারী অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে উন্মুক্ত স্থানে বাস করে, সে-ই পঞ্চ উন্মুক্ত স্থানে বাসকারীদের মধ্যে অগ্র, শ্রেষ্ঠ, মোক্ষ, উত্তম ও প্রবর <span class='add'>(পরমোৎকৃষ্ট)</span>।</p>
<p><a class='ref sc' id='sc4' href='#sc4'>SC 4</a>যেমন, ভিক্ষুগণ, গরু হতে দুধ, দুধ হতে দধি, দধি হতে মাখন, মাখন হতে ঘৃত এবং ঘৃত হতে ঘৃতমণ্ড হয়। আর এ ঘৃতমণ্ডই অগ্র ও সর্বোত্তম হিসাবে বিবেচিত। ঠিক এরূপে, ভিক্ষুগণ, এই পঞ্চ উন্মুক্ত স্থানে বাসকারীদের মধ্যে যে উন্মুক্ত স্থানে বাসকারী অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে উন্মুক্ত স্থানে বাসকারী হয়, সে-ই পঞ্চ উন্মুক্ত স্থানে বাসকারীদের মধ্যে অগ্র, শ্রেষ্ঠ, মোক্ষ, উত্তম ও প্রবর।”</p>
<p class='end'><a class='ref sc' id='sc5' href='#sc5'>SC 5</a>উন্মুক্ত স্থানে বাসকারী সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
