<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.39' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সুমনা বর্গ</li>
</ul>
<h1 class='sutta'>৫.৩৯. পুত্র সূত্র</h1>
</header>
<p><a class='ref sc' id='sc1' href='#sc1'>SC 1</a>‘হে ভিক্ষুগণ, পাঁচটি বিষয় বিবেচনা করে মাতাপিতা পরিবারের মধ্যে পুত্র সন্তানের জন্ম ইচ্ছা করে। সেই পাঁচটি বিষয় কী কী? যথা :</p>
<p><a class='ref sc' id='sc2' href='#sc2'>SC 2</a>সে আমাদের ভরণ-পোষণ করবে; আমাদের জন্য করণীয়াদি সম্পাদন করবে; কুলবংশ দীর্ঘদিন রক্ষা করবে; পৈতৃক সম্পত্তি যোগ্যতাবশে প্রাপ্ত হবে; এবং আমাদের মৃত্যুর পর প্রেতদের উদ্দেশ্যে দান করবে।</p>
<p><a class='ref sc' id='sc3' href='#sc3'>SC 3</a>ভিক্ষুগণ, এই পাঁচটি বিষয় বিবেচনা করে মাতাপিতা পরিবারে পুত্র সন্তানের জন্ম ইচ্ছা করে।”</p>
<blockquote class='gatha'>
<p><a class='ref sc' id='sc4' href='#sc4'>SC 4</a>‘পণ্ডিতগণ করে চিন্তা পঞ্চ বিষয় অতি,<br>
পুত্র লাভের তরে তাই চিত্ত পায় গতি।<br>
পুত্র মোদের করবে পরে ভরণ-পোষণ,<br>
প্রয়োজনীয় কর্ম নিত্য করবে সম্পাদন।<br>
কুলবংশ করবে রক্ষা দীর্ঘদিন ধরে,<br>
পিতৃসম্পদ প্রাপ্ত হবে মোদের মৃত্যু পরে।<br>
সর্বোপরি করবে পুত্র প্রেতোদ্দেশে দান,<br>
সেই হেতুতে তখন মোরা লভিব সুখ ত্রাণ।<br>
পণ্ডিতগণ করে চিন্তা উক্ত পঞ্চ বিষয়,<br>
পুত্র লাভের তরে চিত্ত বেগ প্রাপ্ত হয়।<br>
সেই কারণে শান্ত আর সৎপুরুষগণ,<br>
কৃতজ্ঞ ও বাধিত থাকেন পুণ্যপূত মন।<br>
মাতাপিতার গুণ তারা করে অনুস্মরণ,<br>
নিত্য করে সেবা পূজা তাদের আমরণ;<br>
উপকারীর প্রত্যুপকার করে নিরন্তন।<br>
সেইরূপ মান্যকারী পালিত পুত্রগণ,<br>
মাতাপিতাকে করে পোষণ অক্ষুণ্ণ মন;<br>
যথাসময়ে করে তারা কুলবংশ রক্ষণ।<br>
সেরূপ শীলবান, শ্রদ্ধাবান পুত্র যত আছে,<br>
প্রশংসিত হয় তারা এ জগৎ মাঝে।’</p>
</blockquote>
<p class='end'><a class='ref sc' id='sc5' href='#sc5'>SC 5</a>পুত্র সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
