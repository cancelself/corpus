<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.156' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সদ্ধর্ম বর্গ</li>
</ul>
<h1 class='sutta'>৫.১৫৬. তৃতীয় সদ্ধর্মসমোহ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, পঞ্চবিধ ধর্ম সদ্ধর্মের সমোহ ও অন্তর্ধানের জন্য সংবর্তিত হয়। পঞ্চ কী কী?</p>
<p><a class='ref sc' id='sc2' href='#sc2'>SC 2</a>এক্ষেত্রে ভিক্ষুগণ, ভিক্ষুরা দুর্নিক্ষিপ্ত পদব্যঞ্জন হতে দুর্গৃহীত সূত্রাদি শিক্ষা করে। ভিক্ষুগণ, দুর্নিক্ষিপ্ত পদব্যঞ্জনের অর্থও ভ্রান্ত হয়। ভিক্ষুগণ, ইহা হচ্ছে প্রথম ধর্ম যা সদ্ধর্মের সমোহ ও অন্তর্ধানের জন্য সংবর্তিত হয়।</p>
<p><a class='ref sc' id='sc3' href='#sc3'>SC 3</a>পুনশ্চ, ভিক্ষুগণ, ভিক্ষুরা দুর্বাক্যভাষী হয়, অবিনয়ী-ধর্মে সমৃদ্ধ হয়, সহ্যশক্তিহীন হয় এবং অনুশাসন <span class='add'>(শিক্ষা)</span> গ্রহণে অনিপুণ হয়। ভিক্ষুগণ, ইহা হচ্ছে দ্বিতীয় ধর্ম যা সদ্ধর্মের সমোহ ও অন্তর্ধানের জন্য সংবর্তিত হয়।</p>
<p><a class='ref sc' id='sc4' href='#sc4'>SC 4</a>পুনশ্চ, ভিক্ষুগণ, যে-সকল ভিক্ষুরা বহুশ্রুত, স্মৃতিধর <span class='add'>(আগতাগম)</span>, ধর্মধর, বিনয়ধর, মাতিকাধর, তারা পুঙ্খানুপুঙ্খরূপে উপদেশাদি অপরের নিকট বলে না। তাদের মৃত্যুর পর সূত্রসমূহ ছিন্নমূল ও অরক্ষিত হয়। ভিক্ষুগণ, ইহা হচ্ছে তৃতীয় ধর্ম যা সদ্ধর্মের সমোহ ও অন্তর্ধানের জন্য সংবর্তিত হয়।</p>
<p><a class='ref sc' id='sc5' href='#sc5'>SC 5</a>পুনশ্চ, ভিক্ষুগণ, স্থবির ভিক্ষুরা বিলাসী হয়; নীতিহীন, নীতি স্খলনের প্রস্তাবক, প্রবিবেক ধুর ত্যাগকারী হয়। তারা অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য এবং অনুপলব্ধ বিষয় উপলব্দির জন্য বীর্যারম্ভ <span class='add'>(প্রচেষ্টা)</span> করে না। তাদের পরবর্তী জনেরাও ভ্রান্ত দর্শনের দরুন একই পথে প্রবিষ্ট হয়। তারাও বিলাসী হয়, নীতিহীন, নীতি স্খলনের প্রস্তাবক, প্রবিবেক ধুর ত্যাগকারী হয়। তারা অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য এবং অনুপলব্ধ বিষয় উপলব্ধির জন্য বীর্যারম্ভ <span class='add'>(প্রচেষ্টা)</span> করে না। ভিক্ষুগণ, ইহা হচ্ছে চতুর্থ ধর্ম যা সদ্ধর্মের সমোহ ও অন্তর্ধানের জন্য সংবর্তিত হয়।</p>
<p><a class='ref sc' id='sc6' href='#sc6'>SC 6</a>পুনশ্চ, ভিক্ষুগণ, সংঘ ভিন্ন হয়। ভিক্ষুগণ, সংঘ ভিন্ন হওয়ার দরুন একে অপরকে আক্রোশ করে, পরিভাষণ বা নিন্দা করে, অবরোধ করে এবং পরস্পর পরস্পরকে পরিত্যাগ করে। সেহেতু, অপ্রসন্নরা প্রসাদিত হয় না এবং প্রসন্নদের কারও কারও মনে বিপরীতভাব উৎপন্ন হয়। ভিক্ষুগণ, ইহা হচ্ছে পঞ্চম ধর্ম যা সদ্ধর্মের সমোহ ও অন্তর্ধানের জন্য সংবর্তিত হয়। ভিক্ষুগণ, এই পঞ্চবিধ ধর্ম যা সদ্ধর্মের সমোহ ও অন্তর্ধানের জন্য সংবর্তিত হয়।</p>
<p><a class='ref sc' id='sc7' href='#sc7'>SC 7</a>ভিক্ষুগণ, পঞ্চবিধ ধর্ম সদ্ধর্মের স্থিতি, অসমোহের জন্য এবং অন্তর্ধান না হওয়ার জন্য সংবর্তিত হয়। পঞ্চ কী কী?</p>
<p><a class='ref sc' id='sc8' href='#sc8'>SC 8</a>এক্ষেত্রে ভিক্ষুগণ, ভিক্ষুরা সুনিক্ষিপ্ত পদব্যঞ্জন হতে সুগৃহীত সূত্রাদি শিক্ষা করে। ভিক্ষুগণ, সুনিক্ষিপ্ত পদব্যঞ্জনের অর্থও নির্ভুল হয়। ভিক্ষুগণ, ইহা হচ্ছে প্রথম ধর্ম যা সদ্ধর্মের স্থিতি, অসমোহের জন্য এবং অন্তর্ধান না হওয়ার জন্য সংবর্তিত হয়।</p>
<p><a class='ref sc' id='sc9' href='#sc9'>SC 9</a>পুনশ্চ, ভিক্ষুগণ, ভিক্ষুরা সুবাক্যভাষী হয়, বিনয়ী-ধর্মে সমৃদ্ধ হয়, সহ্যশীল হয় এবং অনুশাসন গ্রহণে নিপুণ হয়। ভিক্ষুগণ, ইহা হচ্ছে দ্বিতীয় ধর্ম যা সদ্ধর্মের স্থিতি, অসমোহের জন্য এবং অন্তর্ধান না হওয়ার জন্য সংবর্তিত হয়।</p>
<p><a class='ref sc' id='sc10' href='#sc10'>SC 10</a>পুনশ্চ, ভিক্ষুগণ, যে-সকল ভিক্ষুরা বহুশ্রুত, স্মৃতিধর, ধর্মধর, বিনয়ধর, মাতিকাধর; তারা পুঙ্খানুপুঙ্খরূপে সূত্রাদি অপরের নিকট ব্যক্ত করে। তাদের অনুপস্থিতিতে সূত্রাদি ছিন্নমূল ও অরক্ষিত হয় না। ভিক্ষুগণ, ইহা হচ্ছে তৃতীয় ধর্ম যা সদ্ধর্মের স্থিতি, অসমোহ এবং অন্তর্ধান না হওয়ার জন্য সংবর্তিত হয়।</p>
<p><a class='ref sc' id='sc11' href='#sc11'>SC 11</a>পুনশ্চ, ভিক্ষুগণ, স্থবির ভিক্ষুরা বিলাসী হয় না, নীতিবান হয়, নীতি স্খলনের প্রস্তাবক হয় না এবং প্রবিবেক ধুর ত্যাগ করে না। তারা অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য এবং অনুপলব্ধ বিষয় উপলব্দির জন্য বীর্যারম্ভ করে। তাদের পরবর্তী জনেরাও অনুরূপ দর্শন হেতু একই পথে প্রবিষ্ট হয়। তারাও বিলাসী হয় না, নীতিবান হয়, নীতি স্খলনের প্রস্তাবক হয় না এবং প্রবিবেক ধুর ত্যাগ করে না। তারা অপ্রাপ্ত বিষয় প্রাপ্তির জন্য, অনধিগত বিষয় অধিগতের জন্য এবং অনুপলব্ধ বিষয় উপলব্দির জন্য বীর্যারম্ভ করে। ভিক্ষুগণ, ইহা হচ্ছে চতুর্থ ধর্ম যা সদ্ধর্মের স্থিতি, অসমোহ এবং অন্তর্ধান না হওয়ার জন্য সংবর্তিত হয়।</p>
<p><a class='ref sc' id='sc12' href='#sc12'>SC 12</a>পুনশ্চ, ভিক্ষুগণ, সংঘ একতাবদ্ধ হয়। প্রীতি-সম্ভাষণে রত হয়। একই শিক্ষানুসারী হয়ে সুখে অবস্থান করে। ভিক্ষুগণ, সংঘের একতার দরুন একে অপরকে আক্রোশ করে না, পরিভাষণ করে না, অবরোধ করে না এবং পরস্পরকে পরিত্যাগও করে না। সেহেতু অপ্রসন্নেরা প্রসাদিত হয় এবং প্রসন্নরাও অত্যধিক প্রসন্ন হয়। ভিক্ষুগণ, ইহা হচ্ছে পঞ্চম ধর্ম যা সদ্ধর্মের স্থিতি, অসমোহ এবং অন্তর্ধান না হওয়ার জন্য সংবর্তিত হয়। ভিক্ষুগণ, এই পঞ্চবিধ ধর্ম যা সদ্ধর্মের স্থিতি, অসমোহ এবং অন্তর্ধান না হওয়ার জন্য সংবর্তিত হয়।”</p>
<p class='end'><a class='ref sc' id='sc13' href='#sc13'>SC 13</a>তৃতীয় সদ্ধর্ম সমোহ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
