<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<section id='an1.170-187' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একক নিপাত</li>
</ul>
<h1 class='vagga'>১.১৭০-১৮৭. এক পুদ্গল বর্গ</h1>
</header>
<article id='an1.170'>
<h2 class='sutta'>১.১৭০</h2>
<p>“হে ভিক্ষুগণ, জগতে একজন পুদ্গলের <span class='add'>(ব্যক্তির)</span> জন্ম বহু জনের হিত, বহু জনের সুখ, লোকানুকম্পা <span class='add'>(জগতের প্রতি অনুকম্পাবশত যে জন্ম নেয়)</span>, দেব-মনুষ্যগণের মঙ্গল, হিত ও সুখের কারণ হইয়া থাকে। একজন পুদ্গল কে? তথাগত অর্হৎ সম্যকসম্বুদ্ধ। হে ভিক্ষুগণ, জগতে এই একজন পুদ্গলের জন্ম বহুজনের হিত, বহুজনের সুখ, লোকানুম্পা, দেব-মনুষ্যগণের মঙ্গল, হিত ও সুখের কারণ হইয়া থাকে।</p>
</article>
<article id='an1.171'>
<h2 class='sutta'>১.১৭১</h2>
<p>হে ভিক্ষুগণ, জগতে একজন পুদ্গলের জন্ম প্রাদুর্ভাব দুর্লভ। একজন পুদ্গল কে? তথাগত অর্হৎ সম্যকসম্বুদ্ধের প্রাদুর্ভাব। ভিক্ষুগণ, এই একজন পুদ্গলের প্রাদুর্ভাব জগতে দুর্লভ।</p>
</article>
<article id='an1.172'>
<h2 class='sutta'>১.১৭২</h2>
<p>হে ভিক্ষুগণ, জগতে একজন পুদ্গলের জন্ম আশ্চর্যজনক। একজন পুদ্গল কে? তথাগত অর্হৎ সম্যকসম্বুদ্ধ। ভিক্ষুগণ, জগতে এই একজন পুদ্গলের জন্ম আশ্চর্য পুরুষের আবির্ভাব ঘটাইয়া থাকে।</p>
</article>
<article id='an1.173'>
<h2 class='sutta'>১.১৭৩</h2>
<p>হে ভিক্ষুগণ, একজন পুদ্গলের অর্ন্তধান বহু লোকের অনুতাপের কারণ হইয়া থাকে। কাহার? তথাগত অর্হৎ সম্যকসম্বুদ্ধের। ভিক্ষুগণ, এই একজন ব্যক্তির মৃত্যু বহু জনের অনুতাপের কারণ হইয়া থাকে।</p>
</article>
<article id='an1.174'>
<h2 class='sutta'>১.১৭৪</h2>
<p>হে ভিক্ষুগণ, জগতে একজন পুদ্গলের জন্ম অদ্ভুত। সমকক্ষহীন, অতুলনীয়, প্রতিপক্ষহীন, প্রতিদ্বন্দ্বীহীন, অসম, অসমান, দ্বিপদীদের মধ্যে শ্রেষ্ঠ। একজন পুদ্গল কে? তথাগত অর্হৎ সম্যকসম্বুদ্ধ। ভিক্ষুগণ, জগতে এই একজন পুদ্গলের জন্ম অদ্ভুত, সমকক্ষহীন, অতুলনীয়, প্রতিপক্ষহীন, প্রতিদ্বন্দ্বীহীন, অসম, অসমান, দ্বিপদীদের মধ্যে শ্রেষ্ঠ হইয়া থাকে।</p>
</article>
<article id='an1.175-186'>
<h2 class='sutta'>১.১৭৫–১৮৬</h2>
<p>হে ভিক্ষুগণ, একজন পুদ্গলের প্রাদুর্ভাব, মহৎ আলোকের <span class='add'>(জ্ঞানালোকের)</span> প্রাদুর্ভাব, মহৎ প্রভার প্রাদুর্ভাব, ছয় শ্রেষ্ঠপদের <span class='add'>(দর্শন, শ্রবণ, সম্পত্তি, শিক্ষা, উপকার, স্মৃতি)</span> আবির্ভাব <span class='add'>(সৃষ্টি)</span> ঘটে। চারি প্রতিসম্ভিদা <span class='add'>(অর্থ প্রতিসম্ভিদা, ধর্মপ্রতিসম্ভিদা, নির্বত্তি প্রতিসম্ভিদা, পটিভাণ প্রতিসম্ভিদা)</span>-র উপলব্ধি, অনেক ধাতুর উপলব্ধি, নানাধাতুর উপলব্ধি ঘটে, বিদ্যা ও বিমুক্তি ফলের উপলব্ধি ঘটে। স্রোতাপত্তিফল, সকৃদাগামীফল, অনাগামীফল, অরহত্ত্বফল প্রত্যৰীকৃত হয়। কীরূপ এক পুদ্গলের? তথাগত অর্হৎ সম্যকসম্বুদ্ধের। ভিক্ষুগণ, এই একজন পুদ্গলের প্রাদুর্ভাবে মহৎ চক্ষুর, মহা আলোকের, মহা প্রভার প্রাদুর্ভাব ঘটে। ছয় শ্রেষ্ঠপদের আবির্ভাব ঘটে, চারি প্রতিসম্ভিদা, অনেক ধাতু, নানা ধাতু, বিদ্যা ও বিমুক্তিফল, স্রোতাপত্তিফল, সকৃদাগামীফল, অনাগামীফল এবং অরহত্ত্ব ফল প্রত্যৰীকৃত হয়।</p>
</article>
<article id='an1.187'>
<h2 class='sutta'>১.১৮৭</h2>
<p>হে ভিক্ষুগণ, আমি সারিপুত্র ভিন্ন অন্য এক পুদ্গলও দেখিতেছি না যে তথাগতের প্রবর্তিত অনুত্তর <span class='add'>(শ্রেষ্ঠ)</span> ধর্মচক্র সম্যকভাবে অনুপ্রবর্তন করিতে পারে। ভিক্ষুগণ, সারিপুত্রই তথাগত প্রবর্তিত অনুত্তর ধর্মচক্র সম্যকভাবে অনুপ্রবর্তন করিতে পারে।”</p>
</article>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</section>
</body>
</html>
