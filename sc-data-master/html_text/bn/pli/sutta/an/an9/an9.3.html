<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.3' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সম্বোধি বর্গ</li>
</ul>
<h1 class='sutta'>৯.৩. মেঘিয় সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান চালিকায় চালিকা পর্বতে অবস্থান করছিলেন। সে সময় আয়ুষ্মান মেঘিয় ভগবানের উপস্থাপক ছিলেন। তখন আয়ুষ্মান মেঘিয় ভগবানের নিকট উপস্থিত হন, উপস্থিত হয়ে ভগবানকে অভিবাদন করে একপ্রান্তে দণ্ডায়মান হন। একপ্রান্তে স্থিত আয়ুষ্মান মেঘিয় ভগবানকে এরূপ বলেন, “ভন্তে, আমি জন্তুগ্রামে পিণ্ডচারণে প্রবেশ করতে ইচ্ছুক।” “মেঘিয়, তুমি এখন সময়োচিত যা করার ইচ্ছা কর তা কর।”</p>
<p><a class='ref sc' id='sc2' href='#sc2'>SC 2</a>তৎপর আয়ুষ্মান মেঘিয় পূর্বাহ্ণ সময়ে চীবর পরিধান করে পাত্রচীবর নিয়ে জন্তুগ্রামে পিণ্ডচারণে প্রবেশ করেন। তথায় পিণ্ডচারণ শেষে পিণ্ডগ্রহণ সমাপ্ত করে কিমিকালায় নদী তীরে উপস্থিত হন। আয়ুষ্মান মেঘিয় কিমিকালায় নদী তীরে অনুচঙ্ক্রমণ ও অনুবিচরণকালে মনোরম রমণীয় আম্রবন দেখতে পেলেন। এরূপ অবস্থা দেখে তিনি চিন্তা করলেন, সত্যই এই আম্রবন প্রাসাদিক ও রমণীয়; ধ্যানশীল কুলপুত্রের ধ্যানের জন্য এস্থান সত্যই উপযুক্ত। ভগবান যদি আমাকে অনুমতি প্রদান করেন তাহলে আমি এ আম্রবনে ধ্যান করার জন্য আগমন করব।”</p>
<p><a class='ref sc' id='sc3' href='#sc3'>SC 3</a>অতঃপর আয়ুষ্মান মেঘিয় ভগবানের নিকট প্রত্যাবর্তন করেন এবং ভগবানকে অভিবাদন করে একপ্রান্তে উপবেশন করেন। একপ্রান্তে উপবিষ্ট আয়ুষ্মান মেঘিয় ভগবানকে বলেন, “ভন্তে, আমি পূর্বাহ্ণ সময়ে চীবর পরিধান করে পাত্রচীবর সঙ্গে নিয়ে জন্তুগ্রামে পিণ্ডচারণে প্রবেশ করি, জন্তুগ্রামে পিণ্ডচারণ শেষে পিণ্ড গ্রহণ করে কিমিকালায় নদীতীরে উপনীত হই। ভন্তে, কিমিকালায় নদীতীরে অনুচঙ্ক্রমণ অনুবিচরণকালে আমি মনোরম রমণীয় আম্রবন দর্শন করি; দর্শন করে আমি চিন্তা করি এই আম্রবন সত্যই প্রাসাদিক ও রমণীয়; তাই এই স্থান কুলপুত্রের ধ্যানের পক্ষে উপযোগী। ভগবান যদি আমাকে অনুমতি প্রদান করেন তাহলে আমি ধ্যান করার জন্য এখানে আগমন করব।” “মেঘিয়, যেহেতু আমরা একাকী তাই যাবত অন্য কোনো ভিক্ষু উপস্থিত হয় তাবৎ অপেক্ষা কর।”</p>
<p><a class='ref sc' id='sc4' href='#sc4'>SC 4</a>দ্বিতীয়বারও আয়ুষ্মান মেঘিয় ভগবানকে বললেন, “ভন্তে, ভগবানের জন্য আর করণীয় কিছুই নেই, তাঁর সম্পাদন করার কোনো কিছু নেই। ভন্তে, কিন্তু আমার আরও করণীয় রয়েছে। যতটুকু কৃত আরও অধিক যোগ করার রয়েছে। ভগবান যদি আমাকে অনুমতি দেন তাহলে আমি সেই আম্রবনে আসতে পারি ধ্যানের নিমিত্ত।” “মেঘিয়, যেহেতু আমরা একাকী, তাই কোনো ভিক্ষু না আসা পর্যন্ত অবস্থান কর।”</p>
<p><a class='ref sc' id='sc5' href='#sc5'>SC 5</a>তৃতীয়বারও আয়ুষ্মান মেঘিয় ভগবানকে বলেন, “ভন্তে, ভগবানের জন্য অধিক করণীয় কিছু্‌ই নেই। তাঁর সম্পাদন করার কোনো কিছু নেই। কিন্তু, ভন্তে, আমার আরও করণীয় রয়েছে। যতটুকু কৃত তারও অধিক যোগ করার রয়েছে। ভগবান যদি আমাকে অনুমতি দেন তাহলে আমি ধ্যানের নিমিত্ত সেই আম্রবনে গমন করব।” “মেঘিয়, আমরা তোমাকে কি বলতে পারি? যখন তুমি পুনঃপুন বলতেছ, “আমি ধ্যান করব।” “মেঘিয়, এখন তুমি যা উপযুক্ত বলে মনে কর তা কর।”</p>
<p><a class='ref sc' id='sc6' href='#sc6'>SC 6</a>তৎপর আয়ুষ্মান মেঘিয় আসন হতে উঠে ভগবানকে অভিবাদন ও প্রদক্ষিণ করে সেই আম্রবনে উপস্থিত হন, উপস্থিত হয়ে দিবা বিহারের জন্য একটা বৃক্ষতলে উপবেশন করেন। আয়ুষ্মান মেঘিয়ের সেই আম্রবনে অবস্থানের সময় তিনটি পাপ অকুশল চিন্তা উৎপন্ন হচ্ছিল, যেমন : কাম-বিতর্ক, ব্যাপাদ-বিতর্ক, বিহিংসা-বিতর্ক। এমতাবস্থায় আয়ুষ্মান চিন্তা করলেন : “ভো, আশ্চর্য, অদ্ভুত, আমি একমাত্র শ্রদ্ধায় আগার ত্যাগ করে অনাগারিক প্রব্রজিত হয়েছি; কিন্তু এই ত্রিবিধ পাপমূলক অকুশল বিতর্ক-কাম-বিতর্ক, ব্যাপাদ-বিতর্ক, বিহিংসা-বিতর্ক নাছোড়বান্দা অবস্থায় এখনো আমাকে অনুসরণ করছে।”</p>
<p><a class='ref sc' id='sc7' href='#sc7'>SC 7</a>অতঃপর আয়ুষ্মান মেঘিয় ভগবান সমীপে প্রত্যাবর্তন করলেন এবং তাঁকে অভিবাদন করে একপ্রান্তে উপবেশন করেন। একপ্রান্তে উপবিষ্ট আয়ুষ্মান মেঘিয় ভগবানকে বললেন, “ভন্তে, আমি যখন সেই আম্রবনে অবস্থান করছিলাম আমার অন্তরে ত্রিবিধ পাপ অকুশল বিতর্ক্তকামবিতর্ক, ব্যাপাদ বিতর্ক, বিহিংসা বিতর্ক উদয় হচ্ছিল; সে সময় ভন্তে, আমি চিন্তা করলাম; আশ্চর্য, অদ্ভুত, যে আমি শ্রদ্ধায় আগার ত্যাগ করে অনাগারিক প্রব্রজিত হয়েছি কিন্তু এখনো ত্রিবিধ পাপ অকুশল বিতর্ক-কামবিতর্ক, ব্যাপাদ-বিতর্ক, বিহিংসা-বিতর্ক আমাকে নাছোড়বান্দা অবস্থায় অনুসরণ করছে।”</p>
<p><a class='ref sc' id='sc8' href='#sc8'>SC 8</a>“মেঘিয়, অপরিপক্ব চিত্তবিমুক্তির জন্য পঞ্চধর্ম। পরিপক্বতার উপযোগী পঞ্চ কী কী?</p>
<p><a class='ref sc' id='sc9' href='#sc9'>SC 9</a>মেঘিয়, ভিক্ষু কল্যাণমিত্র, কল্যাণসহায়, কল্যাণসহকর্মী। মেঘিয়, অপরিপক্ব চিত্তবিমুক্তির পরিপক্বতার জন্য এই প্রথম ধর্ম উপযুক্ত।</p>
<p><a class='ref sc' id='sc10' href='#sc10'>SC 10</a>পুনঃ, মেঘিয়, ভিক্ষু শীলবান হয়, প্রাতিমোক্ষের বিধান দ্বারা সংযত ও আচার-গোচরসম্পন্ন হয়ে অবস্থান করে। সামান্য দোষজনক বিষয়ে ভয়দর্শী হয় এবং শিক্ষাপদসমূহ গ্রহণ ও অনুশীলন করে। মেঘিয়, অপরিপক্ব চিত্তবিমুক্তির পরিপক্বতার জন্য এটা দ্বিতীয় সহায়ক ধর্ম।</p>
<p><a class='ref sc' id='sc11' href='#sc11'>SC 11</a>পুনঃ, মেঘিয়, যে কথা গম্ভীর এবং হৃদয় উন্মুক্তকরণে সহায়ক, যেমন : অল্পেচ্ছুকথা, সন্তুষ্টিকথা, প্রবিবেককথা, অসংসর্গকথা, বীর্যারম্ভকথা, শীলকথা, সমাধিকথা, প্রজ্ঞাকথা, বিমুক্তিকথা, বিমুক্তিজ্ঞান ও দর্শনকথা এরূপ কথা স্বেচ্ছায়, অতি সহজে, বিনাকষ্টে লাভ করে। মেঘিয়, অপরিপক্ব চিত্তবিমুক্তির পরিপক্বতার জন্য এটা তৃতীয় উপযুক্ত ধর্ম।</p>
<p><a class='ref sc' id='sc12' href='#sc12'>SC 12</a>পুনরায়, মেঘিয়, অকুশল ধর্মসমূহ প্রহীনে ভিক্ষু বীর্যবান হয়ে অবস্থান করে, কুশল ধর্মসমূহ গ্রহণে শক্তিশালী, দৃঢ়পরাক্রমী হয়, সে কুশল ধর্মসমূহ এড়িয়ে চলে না। মেঘিয়, অপরিপক্ব চিত্তবিমুক্তির পরিপক্বতার জন্য এটা চতুর্থ উপযুক্ত ধর্ম।</p>
<p><a class='ref sc' id='sc13' href='#sc13'>SC 13</a>পুনঃ, মেঘিয়, ভিক্ষু প্রজ্ঞাবান হয়, উদয়-বিলয়গামী প্রজ্ঞাসম্পন্ন ও সম্যক দুঃখক্ষয়গামিনী আর্যনির্বেদ জ্ঞানসম্পন্ন। মেঘিয়, অপরিপক্ব চিত্তবিমুক্তির পরিপক্বতার জন্য এটা পঞ্চম উপযুক্ত ধর্ম।</p>
<p><a class='ref sc' id='sc14' href='#sc14'>SC 14</a>মেঘিয়, একজন কল্যাণমিত্র, কল্যাণ সহায়, কল্যাণসহকর্মী ভিক্ষু সম্পর্কে এটা প্রত্যাশিত-সে শীলবান হবে, প্রাতিমোক্ষের বিধান দ্বারা সংযত ও আচার-গোচরসম্পন্ন হয়ে বাস করবে, সামান্য দোষেও ভয়দর্শী হবে এবং শিক্ষাপদসমূহ গ্রহণ ও অনুশীলন করবে। মেঘিয়, একজন কল্যাণমিত্র, কল্যাণসহায়, কল্যাণসহকর্মী ভিক্ষু সম্পর্কে এটা প্রত্যাশিত-যে কথা গম্ভীর এবং হৃদয় উন্মুক্তকরণে সহায়ক, যেমন : অল্পেচ্ছুকথা, সন্তুষ্টিকথা, প্রবিবেককথা, অসংসর্গকথা, বীর্যারম্ভকথা, শীলকথা, সমাধিকথা, প্রজ্ঞাকথা, বিমুক্তিকথা, বিমুক্তিজ্ঞান ও দর্শনকথা এরূপ কথা স্বেচ্ছায়, অতি সহজে, বিনাকষ্টে লাভ করবে। মেঘিয়, কল্যাণমিত্র, কল্যাণসহায়, কল্যাণসহকর্মী ভিক্ষু সম্পর্কে এটা আকাঙ্ক্ষিত, সে বীর্যবান হয়ে বাস করবে, অকুশল ধর্মসমূহ প্রহীনে, কুশল ধর্মসমূহ গ্রহণে শক্তিশালী, দৃঢ় পরাক্রমী হবে, সে কুশল ধর্মসমূহ এড়িয়ে চলবে না। মেঘিয়, কল্যাণমিত্র, কল্যাণসহায়, কল্যাণসহকর্মী ভিক্ষু সম্পর্কে এটা প্রত্যাশিত : সে প্রজ্ঞাবান হবে, উদয়-বিলয়গামী প্রজ্ঞাসম্পন্ন ও সম্যক দুঃখক্ষয়গামিনী আর্য নির্বেধজ্ঞানসম্পন্ন হবে। মেঘিয়, যখন সেই ভিক্ষুর এই পঞ্চধর্ম প্রতিষ্ঠিত হয় তখন আরও চারটি ধর্ম ভাবা উচিত, রাগ প্রহীনের জন্য অশুভ ভাবনা ভাবা উচিত, ব্যাপাদ প্রহীনের জন্য মৈত্রী ভাবনা ভাবা উচিত, বিতর্ক উপচ্ছেদের জন্য আনাপানাস্মৃতি ভাবনা ভাবা উচিত, অহংবোধ <span class='add'>(আমি)</span>-এর মূল উৎপাটনের জন্য অনিত্যসংজ্ঞা ভাবা উচিত। মেঘিয়, অনিত্যসংজ্ঞাযুক্ত ভিক্ষুর অনাত্মা সংজ্ঞা সংস্থিত হয়, অনাত্মা সংজ্ঞাযুক্ত ব্যক্তির অহংবোধ <span class='add'>(“আমি”-এর মান)</span> সমুৎপাটিত হয়ে ইহ জীবনেই নির্বাণ লাভ ঘটে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
