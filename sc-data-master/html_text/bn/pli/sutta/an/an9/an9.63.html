<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.63' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৬৩. শিক্ষা দৌর্বল্য সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই পাঁচটি শিক্ষার দুর্বলতা। পাঁচ কী কী?</p>
<p><a class='ref sc' id='sc2' href='#sc2'>SC 2</a>প্রাণিহত্যা, অদত্তবস্তু গ্রহণ, মিথ্যা কামাচার, মিথ্যা ভাষণ, সুরা-মদ ইত্যাদি নেশাজনক দ্রব্য সেবন। হে ভিক্ষুগণ, এই পাঁচটিই শিক্ষা দৌর্বল্য।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, এই পঞ্চবিধ শিক্ষা দৌর্বল্য পরিহার করার জন্য চতুর্বিধ স্মৃতিপ্রস্থান ভাবনা করা উচিত। চার কী কী?</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, বুদ্ধশাসনে বীর্যবান সম্প্রজ্ঞাত স্মৃতিমান ভিক্ষুই জগতে <span class='add'>(রূপোপাদান স্কন্ধকায়)</span> অভিধ্যা দৌর্মনস্য দমিত করে কায়ে কায়ানুদর্শী হয়ে অবস্থান করে। বীর্যবান সম্প্রজ্ঞাত স্মৃতিমান ভিক্ষু জগতে বেদনা উপাদানস্কন্ধে অভিধ্যা দৌর্মনস্য দমন করে বেদনায় বেদনানুদর্শী হয়ে অবস্থান করে। বীর্যবান সম্প্রজ্ঞাত স্মৃতিমান ভিক্ষু জগতে বিজ্ঞান উপাদানস্কন্ধে অভিধ্যা দৌর্মনস্য দমন করে চিত্তে চিত্তানুদর্শী হয়ে অবস্থান করে। বীর্যবান সম্প্রজ্ঞাত স্মৃতিমান ভিক্ষু জগতে সংজ্ঞা ও সংস্কার উপাদান স্কন্ধে অভিধ্যা দৌর্মনস্য দমন করে ধর্মে ধর্মানুদর্শী হয়ে অবস্থান করে।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, এই পঞ্চবিধ শিক্ষার দুর্বলতা পরিহার করার জন্য এই চতুর্বিধ স্মৃতিপ্রস্থান ভাবনা করা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
