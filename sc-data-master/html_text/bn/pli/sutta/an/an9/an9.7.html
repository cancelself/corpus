<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.7' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সম্বোধি বর্গ</li>
</ul>
<h1 class='sutta'>৯.৭. সুতবা সূত্র</h1>
</header>
<p><a class='ref sc' id='sc1' href='#sc1'>SC 1</a>এরূপ শ্রুত হয়েছে, একসময় ভগবান রাজগৃহে গৃধ্রকূট পর্বতে অবস্থান করছিলেন। তখন পরিব্রাজক সুতবা ভগবান যেখানে ছিলেন তথায় উপস্থিত হন, উপস্থিত হয়ে ভগবানকে প্রণাম জানিয়ে এবং সৌজন্যমূলক বাক্য বিনিময়ের পর একপ্রান্তে উপবেশন করেন। একপ্রান্তে উপবিষ্ট পরিব্রাজক সুতবা ভগবানকে বললেন :</p>
<p><a class='ref sc' id='sc2' href='#sc2'>SC 2</a>“ভন্তে, এক উপলৰে যখন ভগবান এখানে রাজগৃহের গিরিব্রজে অবস্থান করছিলেন, আমি ভগবানের মুখ নিঃসৃত, তাঁর স্বমুখে উচ্চারিত এটা শিখেছিলাম : “অর্হৎ ভিক্ষু সুতবা যিনি ক্ষীণাসব, জীবন নির্বাহিত, করণীয় কৃত, ভার অপনোদিত, লক্ষ্যস্থলে উপনীত, ভবসংযোজন ক্ষীণ, সম্যকভাবে জ্ঞাত, বিমুক্ত, তিনি পাঁচটি শর্ত লঙ্ঘন করতে পারেন না, একজন ক্ষীণাসব ভিক্ষু সজ্ঞানে কোনো প্রাণীহত্যা করতে পারেন না, চৌর্যচিত্তে অদত্তবস্তু গ্রহণ করতে পারে না, মৈথুন সেবন করতে পারেন না, ইচ্ছাকৃতভাবে মিথ্যা কথা বলতে পারেন না, পূর্বের আগারিক জীবনে থাকাকালীন সঞ্চয় করার ন্যায় সঞ্চয়ে কোনো প্রকার ঔৎসুক্য প্রদর্শন করতে পারেন না।” “ভন্তে, আমি কি ভগবান থেকে ব্যাপারটি যথার্থই শ্রবণ করেছি, যথার্থই গ্রহণ করেছি, আমি কি সঠিক বিষয়টি মনে ধারণ করেছি, নির্ভুলভাবে উপলব্ধি করেছি?”</p>
<p><a class='ref sc' id='sc3' href='#sc3'>SC 3</a>“সত্যই সুতবা, তুমি বিষয়টি যথার্থই শ্রবণ করেছ, যথার্থই গ্রহণ করেছ, সঠিকভাবে মনে ধারণ করেছ, নির্ভুলভাবে উপলব্ধি করেছ। সুতবা, আমি পূর্বে ঘোষণা করেছি এবং বর্তমানেও ঘোষণা করছি, যে ভিক্ষু অর্হৎ, ক্ষীণাসব, জীবন অতিবাহিত, করণীয় কৃত, ভার অপনোদিত, লক্ষ্যস্থলে উপনীত, ভবসংযোজন ক্ষীণ, সম্যকভাবে জ্ঞাত, বিমুক্ত সে নয়টি বিষয় লঙ্ঘন করতে পারে না, সে সজ্ঞানে কোনো প্রাণীহত্যা করতে পারে না, চৌর্যচিত্তে অদত্তবস্তু গ্রহণ করতে পারে না, মৈথুন সেবন করতে পারে না, ইচ্ছাকৃতভাবে মিথ্যাভাষণ করতে পারে না, পূর্বেকার আগারিক জীবনে রত থাকার সময় যে সঞ্চয় মনোবৃত্তি ছিল সঞ্চয়ে সেরূপ কোনো ঔৎসুক্য প্রদর্শন করতে পারে না, অর্হৎ, ক্ষীণাসব ভিক্ষু ইচ্ছাপূর্বক বিপথে যেতে পারে না, দোষযুক্ত হয়ে বিপথে যেতে পারে না, মোহাচ্ছন্ন হয়ে বিপথে যেতে পারে না, ভয়ে ভীত হয়ে বিপথে যেতে পারে না।</p>
<p><a class='ref sc' id='sc4' href='#sc4'>SC 4</a>সুতবা, আমি পূর্বে যেমন বলেছি বর্তমানেও ঘোষণা করছি, যে ভিক্ষু অর্হৎ, ক্ষীণাসব, জীবন অতিবাহিত, করণীয় কৃত, ভার অপনোদিত, লক্ষ্যস্থলে উপনীত, ভবসংযোজন ক্ষীণ, সম্যকভাবে জ্ঞাত, বিমুক্ত সে এই নয়টি বিষয় লঙ্ঘন করতে পারে না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
