<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.51' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৫১. দৃষ্টধর্ম নির্বাণ সূত্র</h1>
</header>
<p><a class='ref sc' id='sc1' href='#sc1'>SC 1</a>আবুসো, “দৃষ্টধর্ম নির্বাণ” “দৃষ্টধর্ম নির্বাণ” বলে কথিত। আবুসো ভগবৎ কর্তৃক দৃষ্টধর্ম নির্বাণ কতটুকু পর্যন্ত ঘোষিত হয়েছে?</p>
<p><a class='ref sc' id='sc2' href='#sc2'>SC 2</a>আবুসো, ভিক্ষু কামসম্পর্ক বিবিক্ত হয়ে অকুশল ধর্ম হতে বিবিক্ত হয়ে সবিতর্ক, সবিচার, বিবেকজ প্রীতি-সুখমণ্ডিত প্রথম ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, ভগবৎ কর্তৃক এতটুকু পর্যন্ত দৃষ্টধর্ম নির্বাণ ঘোষিত হয়েছে।</p>
<p><a class='ref sc' id='sc3' href='#sc3'>SC 3</a>পুনঃ আবুসো, ভিক্ষু বিতর্ক-বিচার রহিত, সমাধিজ প্রীতি সুখ-মণ্ডিত দ্বিতীয় ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, ভগবৎ কর্তৃক এতটুকু পর্যন্ত দৃষ্টধর্ম নির্বাণ বলে কথিত হয়েছে।</p>
<p><a class='ref sc' id='sc4' href='#sc4'>SC 4</a>পুনঃ আবুসো, ভিক্ষু প্রীতিতেও বীতরাগ হয়ে উপেক্ষার ভাবে অবস্থান করেন, স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতিনিরপেক্ষ)</span> সুখ অনুভব করে যে ধ্যান স্তরে আরোহণ করলে ধ্যায়ী উপেক্ষাসম্পন্ন ও স্মৃতিমান হয়ে <span class='add'>(প্রীতিনিরপেক্ষ)</span> সুখে অবস্থান করেন” বলে আর্যগণ বর্ণনা করেন সেই তৃতীয় ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, ভগবৎ কর্তৃক দৃষ্টধর্ম নির্বাণ এতটুকু পর্যন্ত ঘোষিত হয়েছে।</p>
<p><a class='ref sc' id='sc5' href='#sc5'>SC 5</a>পুনঃ আবুসো, ভিক্ষু সর্ব-দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে না-দুঃখ না-সুখ, উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, এতটুকু পর্যন্ত ভগবান কর্তৃক দৃষ্টধর্ম নির্বাণ বলে কথিত।</p>
<p><a class='ref sc' id='sc6' href='#sc6'>SC 6</a>আবুসো, ভিক্ষু সর্বাংশে রূপসংজ্ঞা অতিক্রম করে প্রতিঘ-সংজ্ঞা অস্তমিত করে, নানাত্ব-সংজ্ঞা মনন না করে “অনন্ত আকাশ” এ ভাবোদয়ে “আকাশ-অনন্ত-আয়তন” নামক <span class='add'>(প্রথম অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ দৃষ্টধর্ম নির্বাণ এতটুকু পর্যন্ত ঘোষিত হয়েছে।</p>
<p><a class='ref sc' id='sc7' href='#sc7'>SC 7</a>পুনঃ আবুসো, ভিক্ষু সর্বাংশে “আকাশ-অনন্ত-আয়তন” সমতিক্রম করে “অনন্ত বিজ্ঞান” এই ভাবোদয়ে “বিজ্ঞান-অনন্ত-আয়তন” নামক <span class='add'>(দ্বিতীয় অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ দৃষ্টধর্ম নির্বাণ এতটুকু পর্যন্ত ঘোষিত হয়েছে।</p>
<p><a class='ref sc' id='sc8' href='#sc8'>SC 8</a>পুনঃ আবুসো, ভিক্ষু সর্বাংশে “বিজ্ঞান-অনন্ত-আয়তন” সমতিক্রম করে “কিছুই না” এই ভাবোদয়ে আকিঞ্চন-আয়তন নামক <span class='add'>(তৃতীয় অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ দৃষ্টধর্ম নির্বাণ এতটুকু পর্যন্ত ঘোষিত হয়েছে।</p>
<p><a class='ref sc' id='sc9' href='#sc9'>SC 9</a>পুনঃ আবুসো, ভিক্ষু সর্বাংশে “আকিঞ্চন-আয়তন” সমতিক্রম করে “নৈবসংজ্ঞা-নাসংজ্ঞা” নামক <span class='add'>(চতুর্থ অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ দৃষ্টধর্ম নির্বাণ এতটুকু পর্যন্ত ঘোষিত হয়েছে।</p>
<p><a class='ref sc' id='sc10' href='#sc10'>SC 10</a>পুনঃ আবুসো, ভিক্ষু সর্বাংশে “আকিঞ্চন আয়তন” সমতিক্রম করে “নৈবসংজ্ঞা-নাসংজ্ঞায়তন” নামক <span class='add'>(চতুর্থ অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ দৃষ্টধর্ম নির্বাণ এতটুকু পর্যন্ত ঘোষিত হয়েছে।</p>
<p class='end'><a class='ref sc' id='sc11' href='#sc11'>SC 11</a>পঞ্চাল-বর্গ পঞ্চম সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='ref sc' id='sc12' href='#sc12'>SC 12</a>পঞ্চাল এবং কায়সাক্ষী দ্বিবিধ স্বয়ং দৃষ্ট, দ্বিবিধ নির্বাণ,<br>
পরিনির্বাণ এবং তদঙ্গ দৃষ্টধর্ম।</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
