<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.82' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৮২. চিত্তবন্ধন সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই পঞ্চ চিত্ত-বন্ধন। পঞ্চ কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, ভিক্ষু কামে অবীতরাগ, অবিগতচ্ছন্দ, অবিগতপ্রেম, অবিগত পিপাসার্ত, অবিগত পরিদাহযুক্ত, অবিগততৃষ্ণাযুক্ত হয়। হে ভিক্ষুগণ, যে ভিক্ষু কামে অবীতরাগ, অবিগতপ্রেম, অবিগত পিপাসার্ত, অবিগত পরিদাহযুক্ত, অবিগততৃষ্ণাযুক্ত হয় তার চিত্ত বীর্যপ্রধান, ভক্তিমান, অধ্যবসায়ী, একাগ্রতাযুক্ত হয় না। যার চিত্ত বীর্য প্রধান, ভক্তিমান অধ্যবসায়ী, এতাগ্রতাযুক্ত হয় না এটা প্রথম চিত্ত-বন্ধন।</p>
<p><a class='ref sc' id='sc3' href='#sc3'>SC 3</a>পুনঃ হে ভিক্ষুগণ, ভিক্ষু কায়ে অবীতরাগ, অবিগতচ্ছন্দ, অবিগতপ্রেম, অবিগত পিপাসার্ত, অবিগত পরিদাহযুক্ত, অবিগততৃষ্ণাযুক্ত হয়; রূপে অবীতরাগ, অবিগতচ্ছন্দ, অবিগতপ্রেম, অবিগত পিপাসার্ত, অবিগত পরিদাহযুক্ত, অবিগততৃষ্ণাযুক্ত হয়, শুধুমাত্র উদরপূর্তি করে ভোজন করে শর্যাসুখ-পার্শ্বসুখ-মিদ্ধসুখ উপভোগে অনুযুক্ত হয়, যদি সে কোনো দেবনিকায় লাভ করে সে এই ভেবে ব্রহ্মচর্য যাপন করে, “আমি এই শীল, ব্রত, তপ বা ব্রহ্মচর্য দ্বারা দেব হয়ে জন্ম নেব বা দেবানুসারী হব।”</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, যে ভিক্ষু কোনো দেবনিকায়ে জন্ম লাভের জন্য এভাবে ব্রহ্মচর্য যাপন করে, “আমি এই শীল, ব্রত, তপ বা ব্রহ্মচর্য দ্বারা দেব হয়ে জন্ম নেব বা দেবানুসারী হব” তার চিত্ত বীর্যপ্রধান, ভক্তিমান, অধ্যবসায়ী, একাগ্রতাযুক্ত হয় না। যার চিত্ত বীর্যপ্রধান, ভক্তিমান, অধ্যবসায়ী, একাগ্রতাযুক্ত হয় না তা তার পঞ্চম চিত্তবন্ধন।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, এগুলোই পঞ্চ চিত্ত-বন্ধন।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, এই পঞ্চ চিত্ত-বন্ধন পরিহারের জন্য চার সম্যক প্রধান ভাবনা করা উচিত। চার কী কী?</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, বুদ্ধশাসনে ভিক্ষু অনুৎপন্ন পাপ বা অকুশল ধর্মের অনুৎপাদনের জন্য চেষ্টা, উৎপন্ন পাপ <span class='add'>(অকুশল)</span> ধর্মের ক্ষয়ের চেষ্টা, অনুৎপন্ন পুণ্য <span class='add'>(কুশল)</span> ধর্ম উৎপাদনের চেষ্টা এবং উৎপন্ন কুশল <span class='add'>(পুণ্য)</span> ধর্মের স্থিতি, সংরক্ষণ, বৃদ্ধি, বৈপুল্য, বর্ধন ও পরিপূর্ণতার জন্য ইচ্ছা, চেষ্টা, উদ্যোগ, ব্যায়াম এবং দৃঢ়চিত্ত গ্রহণ।</p>
<p><a class='ref sc' id='sc8' href='#sc8'>SC 8</a>হে ভিক্ষুগণ, পঞ্চ চিত্ত-বন্ধন পরিহারের জন্য এই চতুর্বিধ সম্যক প্রধান ভাবনা করা উচিত।”</p>
<p class='end'><a class='ref sc' id='sc9' href='#sc9'>SC 9</a>সম্যক প্রধান-বর্গ অষ্টম সমাপ্ত।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
