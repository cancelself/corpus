<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.37' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>মহাবর্গ</li>
</ul>
<h1 class='sutta'>৯.৩৭. আনন্দ সূত্র</h1>
</header>
<p><a class='ref sc' id='sc1' href='#sc1'>SC 1</a>আমার এরূপ শ্রুত হয়েছে, একসময় আয়ুষ্মান আনন্দ কৌশাম্বীর ঘোষিতারামে অবস্থান করছিলেন। তখন আয়ুষ্মান আনন্দ ভিক্ষুগণকে আহ্বান করলেন, “শ্রদ্ধেয় ভিক্ষুগণ,” ভিক্ষুগণ “হ্যাঁ বন্ধুগণ” বলে প্রত্যুত্তরে তাঁদের সম্মতি জানালেন। আয়ুষ্মান আনন্দ বললেন :</p>
<p><a class='ref sc' id='sc2' href='#sc2'>SC 2</a>“বন্ধুগণ এটা আশ্চর্য, অদ্ভুত-সত্ত্বগণের বিশুদ্ধির নিমিত্ত, শোক পরিদেবন অতিক্রমের জন্য, দুঃখ-দৌর্মনস্য নিরোধের জন্য, যথার্থ পন্থা অনুসরণের জন্য, নির্বাণ উপলব্ধির জন্য, বন্ধন হতে অব্যাহতির এ উপায়ে কীভাবে জ্ঞাতা, দর্শেতা, অর্হৎ সম্যকসম্বুদ্ধকে জাগাল, সেখানে থাকবে মাত্র চক্ষু কিন্তু থাকবে না ইন্দ্রিয়গোচর কোনো বস্তুর অনুভূতি ও তার কোনো আয়তন, সেখানে থাকবে মাত্র কর্ণ <span class='add'>(শ্রোত্র)</span> কিন্তু থাকবে না শ্রবণ ইন্দ্রিয়ের কোনো অনুভূতি এবং তদায়তন; সেখানে থাকবে মাত্র নাসিকা কিন্তু থাকবে না ঘ্রাণেন্দ্রিয়ের কোনো অনুভূতি এবং তদায়তন; সেখানে থাকবে মাত্র জিহ্বা কিন্তু থাকবে না জিহ্বা ইন্দ্রিয়ের কোনো অনুভূতি ও তদায়তন; সেখানে থাকবে মাত্র কায় কিন্তু থাকবে না স্পর্শ ইন্দ্রিয়ের কোনো অনুভূতি ও তদায়তন।”</p>
<p><a class='ref sc' id='sc3' href='#sc3'>SC 3</a>এরূপ বললে বন্ধু উদায়ি আয়ুষ্মান আনন্দকে বললেন, “আবুসো আনন্দ, তাহলে কি সংজ্ঞাই আয়তন উপলব্ধি করে না, না অসংজ্ঞী?” “আবুসো, সংজ্ঞীই <span class='add'>(জ্ঞাত)</span> তদায়তন উপলব্ধি করে না, অসংজ্ঞী নহে?” “কিন্তু কীভাবে সে প্রত্যক্ষকারী কিন্তু তদায়তন উপলব্ধি করে না?”</p>
<p><a class='ref sc' id='sc4' href='#sc4'>SC 4</a>“আবুসো, এখানে ভিক্ষু সর্বতোভাবে রূপসংজ্ঞা অতিক্রম করে ক্রোধসংজ্ঞা অবসান করে নানাত্ব-সংজ্ঞায় অমনোযোগী হয়ে “অনন্ত আকাশ” চিন্তা করে আকাশ-অনন্ত-আয়তন লাভ করে অবস্থান করে। এরূপে উপলব্ধিকারী কিন্তু আয়তন উপলব্ধি করে না।</p>
<p><a class='ref sc' id='sc5' href='#sc5'>SC 5</a>পুনঃ আবুসো, ভিক্ষু সর্বতোভাবে আকাশ-অনন্ত-আয়তন অতিক্রম করে “অনন্ত বিজ্ঞান” চিন্তা করে বিজ্ঞান-অনন্ত-আয়তন লাভ করে অবস্থান করে। এরূপে সে উপলব্ধিকারী কিন্তু আয়তন উপলব্ধি করে না।</p>
<p><a class='ref sc' id='sc6' href='#sc6'>SC 6</a>পুনরায় বন্ধু, ভিক্ষু সর্বতোভাবে বিজ্ঞান-অনন্ত-আয়তন অতিক্রম করে “কিছুই না” চিন্তা করে আকিঞ্চনায়তন লাভ করে অবস্থান করে, এরূপে সে উপলব্ধিকারী কিন্তু আয়তন উপলব্ধি করে না।</p>
<p><a class='ref sc' id='sc7' href='#sc7'>SC 7</a>বন্ধু, একসময় আমি সাকেতে অঞ্জনবনে মৃগদাবে অবস্থান করেছিলাম। তখন জটিলাগাহের জনৈকা ভিক্ষুণী আমার নিকট আসেন উপস্থিত হয়ে আমাকে অভিবাদন করে এক প্রান্তে স্থিত হন। এক প্রান্তে উপবিষ্টা জটিলাগাহের ভিক্ষুণী আমাকে বললেন, “ভন্তে আনন্দ, এই সেই সমাধি যা বাঁকানো কিংবা বাঁকিয়ে একপেশে করা যায় না যাতে ধ্যায়ী সজ্ঞান কঠোর প্রচেষ্টা দ্বারা পরিচালিত হন না, কিন্তু এর বিমুক্তি দ্বারা স্থিত হন। স্থিতিতা দ্বারা সুখী এবং সুখ দ্বারা অচঞ্চল থাকেন। ভগবৎ কর্তৃক এর সমাধির কী ফল উক্ত হয়েছে?”</p>
<p><a class='ref sc' id='sc8' href='#sc8'>SC 8</a>আবুসো, এরূপ জিজ্ঞাসিত হয়ে জটিলাগাহিয় ভিক্ষুণীকে আমি উত্তর দিলাম, “ভগিনী, এই সেই সমাধি যা বাঁকানো কিংবা বাঁকিয়ে এক পেশে করা যায় না যাতে ধ্যায়ী সজ্ঞান কঠোর প্রচেষ্টা দ্বারা পরিচালিত হন না, কিন্তু এর বিমুক্তি দ্বারা স্থিত হন, স্থিতি দ্বারা সুখী এবং সুখ দ্বারা অচঞ্চল থাকেন। ভগবৎ কর্তৃক সমাধির আধ্যাত্মিক জ্ঞানফল উক্ত হয়েছে।”</p>
<p><a class='ref sc' id='sc9' href='#sc9'>SC 9</a>আবুসো, সে এরূপ সংজ্ঞী কিন্তু সে সেক্ষেত্রে অনুভব করে না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
