<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.52' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৫২. ক্ষেম সূত্র</h1>
</header>
<p><a class='ref sc' id='sc1' href='#sc1'>SC 1</a>আবুসো, “ক্ষেম” “ক্ষেম” বলে অভিহিত। কিন্তু আবুসো, ভগবৎ কর্তৃক কতটুকু পর্যন্ত ঘোষিত হয়েছে?</p>
<p><a class='ref sc' id='sc2' href='#sc2'>SC 2</a>আবুসো, ভিক্ষু কামসম্পর্ক বিবিক্ত হয়ে, অকুশল ধর্ম হতে বিবিক্ত হয়ে সবিতর্ক, সবিচার, বিবেকজ প্রীতি-সুখমণ্ডিত প্রথম ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, ভগবৎ কর্তৃক এতটুকু পর্যন্ত ক্ষেম ঘোষিত হয়েছে।</p>
<p><a class='ref sc' id='sc3' href='#sc3'>SC 3</a>পুনঃ আবুসো, ভিক্ষু বিতর্ক-বিচার উপশমে অধ্যাত্ম সম্প্রসাদী, চিত্তের একাগ্রভাব আনয়নকারী বিতর্ক-রহিত, বিচার-রহিত, সমাধিজ প্রীতি-সুখমণ্ডিত দ্বিতীয় ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, ভগবান কর্তৃক এতটুকু পর্যন্ত ক্ষেম বলে ঘোষিত হয়েছে।</p>
<p><a class='ref sc' id='sc4' href='#sc4'>SC 4</a>পুনঃ আবুসো, ভিক্ষু প্রীতিতেও বীতরাগ হয়ে উপেক্ষার ভাবে অবস্থান করে, স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতিনিরপেক্ষ)</span> সুখ অনুভব করে, যে ধ্যানস্তরে আরোহণ করলে “ধ্যায়ী উপেক্ষাসম্পন্ন ও স্মৃতিমান হয়ে <span class='add'>(প্রীতিনিরপেক্ষ)</span> সুখে বাস করেন” বলে আর্যগণ বর্ণনা করেন সেই তৃতীয় ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, ভগবৎ কর্তৃক বিশেষ ক্ষেম এতটুকু পর্যন্ত ঘোষিত হয়েছে।</p>
<p><a class='ref sc' id='sc5' href='#sc5'>SC 5</a>পুনঃ আবুসো, ভিক্ষু সর্ব-দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে না-দুঃখ না-সুখ, উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো ভগবান কর্তৃক বিশেষ ক্ষেম এতটুকু পর্যন্ত বিঘোষিত হয়েছে।</p>
<p><a class='ref sc' id='sc6' href='#sc6'>SC 6</a>আবুসো, ভিক্ষু সর্বাংশে রূপ-সংজ্ঞা অতিক্রম করে, প্রতিঘ-সংজ্ঞা অস্তমিত করে, নানাত্ব সংজ্ঞা মনন না করে “অনন্ত আকাশ” এ ভাবোদয়ে “আকাশ আয়তন” নামক <span class='add'>(প্রথম অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো ভগবৎ কর্তৃক বিশেষ ক্ষেম এতটুকু পর্যন্ত ঘোষিত হয়েছে।</p>
<p><a class='ref sc' id='sc7' href='#sc7'>SC 7</a>পুনঃ আবুসো, ভিক্ষু সর্বাংশে আকাশ আয়তন অতিক্রম করে “অনন্ত বিজ্ঞান” এই ভাবোদয়ে “বিজ্ঞান-অনন্ত-আয়তন” নামক <span class='add'>(দ্বিতীয় অরূপ-সমাপত্তি)</span> ধ্যান লাভ করে তাতে বিচরণ করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবৎ কর্তৃক বিশেষ ক্ষেম এতটুকু পর্যন্ত উক্ত হয়েছে।</p>
<p><a class='ref sc' id='sc8' href='#sc8'>SC 8</a>পুনরায়, আবুসো, ভিক্ষু সর্বাংশে “বিজ্ঞান-অনন্ত-আয়তন” অতিক্রম করে “কিছুই না” এই ভাবোদয়ে “আকিঞ্চন-অনন্ত-আয়তন” নামক <span class='add'>(তৃতীয় অরূপ-সমাপত্তি)</span> ধ্যান লাভ করে তাতে বিচরণ করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবৎ কর্তৃক বিশেষ ক্ষেম এতটুকু পর্যন্ত ঘোষিত হয়েছে।</p>
<p><a class='ref sc' id='sc9' href='#sc9'>SC 9</a>পুনশ্চ, আবুসো, ভিক্ষু সর্বাংশে আকিঞ্চন-আয়তন অতিক্রম করে “নৈবসংজ্ঞা-নাসংজ্ঞায়তন” নামক <span class='add'>(চতুর্থ অরূপ-সমাপত্তি)</span> ধ্যান লাভ করে তাতে বিচরণ করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবৎ কর্তৃক বিশেষ ক্ষেম এতটুকু পর্যন্ত প্রকাশিত হয়েছে।</p>
<p><a class='ref sc' id='sc10' href='#sc10'>SC 10</a>পুনশ্চ, আবুসো, ভিক্ষু সর্বাংশে “নৈব সংজ্ঞা-নাসংজ্ঞায়তন” অতিক্রম করে “সংজ্ঞা-বেদয়িত নিরোধ” নামক <span class='add'>(লোকোত্তর সমাপত্তি)</span> ধ্যান লাভ করে তাতে বিচরণ করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবৎ কর্তৃক অনধিক ক্ষেম এতটুকু পর্যন্ত বিঘোষিত হয়েছে।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
