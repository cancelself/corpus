<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.92' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৯২. চিত্তবন্ধন সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই পঞ্চ চিত্ত-বন্ধন। পাঁচ কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, ভিক্ষু কামে অবীতরাগ, অবিগতচ্ছন্দ, অবিগত-প্রেম, অবিগত পিপাসার্ত, অবিগত পরিদাহযুক্ত, অবিগততৃষ্ণাযুক্ত হয়। হে ভিক্ষুগণ, যে ভিক্ষু কামে অবীতরাগ, অবিগতচ্ছন্দ অবিগতপ্রেম, অবিগত পিপাসার্ত, অবিগত পরিদাহযুক্ত, অবিগততৃষ্ণাযুক্ত হয়, তার চিত্ত বীর্য প্রধান, ভক্তিমান, অধ্যবসায়ী, একাগ্রতাযুক্ত হয় না, যার চিত্ত বীর্য প্রধান, ভক্তিমান অধ্যবসায়ী, একাগ্রতাযুক্ত হয় না, এটা প্রথম চিত্ত-বন্ধন।</p>
<p><a class='ref sc' id='sc3' href='#sc3'>SC 3</a>পুনশ্চ হে ভিক্ষুগণ, ভিক্ষু কায়ে অবীতরাগ, অবিগতচ্ছন্দ, অবিগতপ্রেম, অবিগত পিপাসার্ত, অবিগত পরিদাহযুক্ত, অবিগত-তৃষ্ণাযুক্ত, রূপে অবীতরাগ, অবিগতচ্ছন্দ, অবিগতপ্রেম, অবিগত-পিপাসার্ত, অবিগত তৃষ্ণাযুক্ত, শুধুমাত্র উদরপূর্তি করে ভোজন করে, শয্যাসুখ, পার্শ্বসুখ, মিদ্ধসুখ উপভোগে রত হয়। যদি সে কোনো দেবনিকায় লাভ করে সে এই ভেবে ব্রহ্মচর্য যাপন করে, “আমি এই শীল, ব্রত, তপ বা ব্রহ্মচর্য দ্বারা দেবজন্ম লাভ করব বা দেবানুসারী হব,” হে ভিক্ষুগণ, তার চিত্ত বীর্য প্রধান, ভক্তিমান, অধ্যবসায়ী, একাগ্রতাযুক্ত হয় না। যার চিত্ত বীর্যপ্রধান, ভক্তিমান, অধ্যবসায়ী, একাগ্রতাযুক্ত হয় না তা তার পঞ্চম চিত্তবন্ধন।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, এগুলোই পঞ্চ চিত্ত-বন্ধন।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, এই পঞ্চ চিত্ত-বন্ধন পরিহারের জন্য এই চার ঋদ্ধিপাদ ভাবনা করা উচিত। চার কী কী?</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, বুদ্ধশাসনে ভিক্ষু ছন্দসমাধি প্রধান সংস্কার সমন্বিত ঋদ্ধিপাদ ভাবনা করে, বীর্য সমাধি প্রধান সংস্কার সমন্বিত ঋদ্ধিপাদ ভাবনা করে, চিত্ত সমাধি প্রধান সংস্কার সমন্বিত ঋদ্ধিপাদ ভাবনা করে, বীমংসা সমাধি প্রধান সংস্কার সমন্বিত ঋদ্ধিপাদ ভাবনা করে।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, পঞ্চবিধ চিত্ত-বন্ধন পরিহারের জন্য এই চার ঋদ্ধিপাদ ভাবনা করা উচিত।”</p>
<p class='end'><a class='ref sc' id='sc8' href='#sc8'>SC 8</a>ঋদ্ধিপাদ বর্গ সমাপ্ত।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
