<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.22' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সত্ত্বাবাস বর্গ</li>
</ul>
<h1 class='sutta'>৯.২২. অশ্বখলুঙ্ক সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, আমি তোমাদিগকে তিনটি উত্তেজিত অশ্ব ও উত্তেজিত করা যায় এমন তিনজনের সম্পর্কে দেশনা করব, তিনটি সু-জাত অশ্ব ও তিনজন সুজাত লোক; তিনটি সম্ভ্রান্ত উত্তমভাবে শিক্ষাপ্রাপ্ত অশ্ব ও তিনজন সম্পূর্ণভাবে শিক্ষাপ্রাপ্ত লোক সম্পর্কে দেশনা করব। তা উত্তমরূপে মনোনিবেশ সহকারে শ্রবণ কর, আমি ভাষণ করছি।” “হ্যাঁ ভন্তে”, তারা উত্তর দিল। ভগবান বললেন :</p>
<p><a class='ref sc' id='sc2' href='#sc2'>SC 2</a>ভিক্ষুগণ, উত্তেজিত করা যায় এমন তিনটি অশ্ব কেমন? ভিক্ষুগণ, কোনো অশ্ব বেগবান কিন্তু বর্ণসম্পন্ন নহে, কিম্বা আরোহ-পরিণাহসম্পন্ন নহে, কোনোটি বেগবান ও বর্ণসম্পন্ন কিন্তু আরোহ-পরিণাহসম্পন্ন নহে। কিন্তু, ভিক্ষুগণ, কোনো অশ্ব বেগবান, বর্ণসম্পন্ন ও আরোহ-পরিণাহসম্পন্ন।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, এই তিন প্রকার অশ্বকে উত্তেজিত করা যায়।</p>
<p><a class='ref sc' id='sc4' href='#sc4'>SC 4</a>এবং ভিক্ষুগণ, তিন প্রকার লোককে কীভাবে উত্তেজিত করা যায়? হে ভিক্ষুগণ, কোনো ব্যক্তি ক্ষিপ্র বুদ্ধিসম্পন্ন কিন্তু বর্ণসম্পন্ন নহে কিম্বা আরোহ-পরিণাহসম্পন্ন নহে; কোনো লোক ক্ষিপ্র বুদ্ধিসম্পন্ন ও বর্ণসম্পন্ন কিন্তু আরোহ-পরিণাহসম্পন্ন নহে আর কেউ তীক্ষ্ণ বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন।</p>
<p><a class='ref sc' id='sc5' href='#sc5'>SC 5</a>এবং হে ভিক্ষুগণ, কীরূপ উত্তেজিত লোক ক্ষিপ্র বুদ্ধিসম্পন্ন, কিন্তু বর্ণসম্পন্ন কিম্বা আরোহ-পরিণাহসম্পন্ন নহে?</p>
<p><a class='ref sc' id='sc6' href='#sc6'>SC 6</a>ভিক্ষুগণ, একজন ভিক্ষু যথাযথভাবে উপলব্ধি করে, এটা দুঃখ, এটা দুঃখসমুদয়, এটা দুঃখ নিরোধ এবং এটা দুঃখ নিরোধের উপায়। আমি এটাকে তার ক্ষিপ্র বুদ্ধিমত্তা বলে থাকি। কিন্তু যখন অভিধর্মে ও অভিবিনয়ে প্রশ্ন জিজ্ঞাসিত হয় সে ব্যর্থ হয় এবং উত্তর দিতে পারে না। আমি এটাকে তার বর্ণহীনতা বলে অভিহিত করি। কিংবা সে চীবর-পিণ্ডপাত-শয়নাসন-রোগে ঔষধলাভী হয় না। এটাকে আমি তার আরোহ-পরিণাহহীনতা বলে অভিহিত করি।</p>
<p><a class='ref sc' id='sc7' href='#sc7'>SC 7</a>এভাবে, হে ভিক্ষুগণ, একজন উত্তেজিত লোক বুদ্ধিসম্পন্ন কিন্তু বর্ণসম্পন্ন কিম্বা আরোহ-পরিণাহসম্পন্ন নহে।</p>
<p><a class='ref sc' id='sc8' href='#sc8'>SC 8</a>এবং হে ভিক্ষুগণ, কীভাবে একজন লোক ক্ষিপ্র বুদ্ধিসম্পন্ন এবং বর্ণসম্পন্ন কিন্তু আরোহ-পরিণাহসম্পন্ন নহে?</p>
<p><a class='ref sc' id='sc9' href='#sc9'>SC 9</a>হে ভিক্ষুগণ, ভিক্ষু যথাযথভাবে উপলব্ধি করে, এটা দুঃখ, যথার্থভাবে জানে, এটা দুঃখের উৎপত্তি, প্রকৃত অর্থে উপলব্ধি করে, এটা দুঃখ নিরোধ, যথাযথভাবে জানে, এটা দুঃখনিরোধগামিনী প্রতিপদা। আমি এটাকে তার ক্ষিপ্র বুদ্ধিমত্তা বলে অভিহিত করি। কিন্তু অভিধর্মে, অভিবিনয়ে যখন প্রশ্ন জিজ্ঞাসিত হয় সে উত্তরদানে ব্যর্থ হয় না। আমি এটাকে বর্ণসম্পন্ন বলে অভিহিত করি। কিন্তু সে চীবর-পিণ্ডপাত-শয়নাসন ও রোগে ভৈষজ্য লাভী হয় না। আমি এটাকে আরোহ-পরিণাহসম্পন্ন বলে অভিহিত করি। হে ভিক্ষুগণ, এভাবে একজন উত্তেজিত লোক ক্ষিপ্র বুদ্ধিসম্পন্ন এবং বর্ণসম্পন্ন কিন্তু আরোহ-পরিণাহসম্পন্ন নহে।</p>
<p><a class='ref sc' id='sc10' href='#sc10'>SC 10</a>হে ভিক্ষুগণ, কীভাবে একজন উত্তেজিত লোক ক্ষিপ্র বুদ্ধিসম্পন্ন, বর্ণসম্পন্ন এবং আরোহ-পরিণাহসম্পন্ন?</p>
<p><a class='ref sc' id='sc11' href='#sc11'>SC 11</a>এক্ষেত্রে, হে ভিক্ষুগণ, ভিক্ষু যথাযথভাবে উপলব্ধি করে, এটা দুঃখ, এটা দুঃখের মূল, এটা দুঃখের নিরোধ এবং দুঃখ নিরোধের উপায়। আমি এটাকে ক্ষিপ্র বুদ্ধি বলে অভিহিত করি। অভিধর্মে ও অভিবিনয়ে যখন কোনো প্রশ্ন জিজ্ঞাসিত হয় সে প্রশ্নের উত্তরদানে ব্যর্থ হয় না। আমি এটাকে বর্ণ বলে অভিহিত করি। কিন্তু সে চীবর-পিণ্ডপাত-শয্যাসন-গিলানপ্রত্যয়-ভৈষজ্য লাভী হয়। আমি এটাকে আরোহ-পরিণাহ হিসাবে অভিহিত করি। হে ভিক্ষুগণ, এরূপই হলো একজন উদ্দীপ্ত ব্যক্তি ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন।</p>
<p><a class='ref sc' id='sc12' href='#sc12'>SC 12</a>হে ভিক্ষুগণ, এসবই হলো তিন উদ্দীপ্ত ব্যক্তি।</p>
<p><a class='ref sc' id='sc13' href='#sc13'>SC 13</a>এবং, হে ভিক্ষুগণ, তিন প্রকার সুজাত-অশ্ব কিরূপ?</p>
<p><a class='ref sc' id='sc14' href='#sc14'>SC 14</a>হে ভিক্ষুগণ, কোনো কোনো সুজাত অশ্ব ক্ষিপ্র-গতিসম্পন্ন, কিন্তু বর্ণসম্পন্ন কিংবা পরিণাহসম্পন্ন নহে। কিন্তু হে ভিক্ষুগণ, কোনো সু-জাত অশ্ব ক্ষিপ্র গতিসম্পন্ন ও বর্ণসম্পন্ন, আরোহ-পরিণাহসম্পন্ন নহে। কিন্তু, হে ভিক্ষুগণ, কোনো সু-জাত অশ্ব ক্ষিপ্র গতিসম্পন্ন বর্ণসম্পন্ন ও আরোহ-পরিণাহসম্পন্নও।</p>
<p><a class='ref sc' id='sc15' href='#sc15'>SC 15</a>হে ভিক্ষুগণ, এগুলোই, তিন সুজাত অশ্ব।</p>
<p><a class='ref sc' id='sc16' href='#sc16'>SC 16</a>এবং হে ভিক্ষুগণ, তিন সুজাত ব্যক্তি কেমন?</p>
<p><a class='ref sc' id='sc17' href='#sc17'>SC 17</a>হে ভিক্ষুগণ, কোনো সুজাত ব্যক্তি ক্ষিপ্র বুদ্ধিসম্পন্ন, কিন্তু বর্ণসম্পন্ন কিম্বা আরোহ-পরিণাহসম্পন্ন নহে। কিন্তু হে ভিক্ষুগণ, কোনো সুজাত ব্যক্তি ক্ষিপ্র বুদ্ধিসম্পন্ন ও বর্ণসম্পন্ন কিন্তু আরোহ-পরিণাহসম্পন্ন নহে। হে ভিক্ষুগণ, কোনো সুজাত ব্যক্তি ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন।</p>
<p><a class='ref sc' id='sc18' href='#sc18'>SC 18</a>এবং হে ভিক্ষুগণ, কোনো কোনো সুজাত ব্যক্তি ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন তা কেমন?</p>
<p><a class='ref sc' id='sc19' href='#sc19'>SC 19</a>হে ভিক্ষুগণ, ভিক্ষু পঞ্চ অধোভাগীয় সংযোজনসমূহ ক্ষয় করে ওপপাতিক হিসাবে পুনর্জন্ম গ্রহণ করে এবং সেই লোক হতে প্রত্যাবর্তন না করে সেখান থেকে পরিনির্বাণ লাভ করে। আমি এটাকে ক্ষিপ্র বুদ্ধি বলে অভিহিত করি। অভিধর্মে ও অভিবিনয়ে কোনো প্রশ্ন জিজ্ঞাসিত হলে উত্তর প্রদানে ব্যর্থ হয় না। আমি এটাকে বর্ণ হিসাবে অভিহিত করি। সে চীবর-পিণ্ডপাত-শয্যাসন-গিলানপ্রত্যয়-ভৈষজ্য-পরিষ্কারলাভী হয়। আমি এটাকে আরোহ-পরিণাহ হিসাবে অভিহিত করি। হে ভিক্ষুগণ, সুজাত, ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন ব্যক্তি এরূপ।</p>
<p><a class='ref sc' id='sc20' href='#sc20'>SC 20</a>ভিক্ষুগণ, এগুলো তিন সুজাত ব্যক্তি।</p>
<p><a class='ref sc' id='sc21' href='#sc21'>SC 21</a>এবং হে ভিক্ষুগণ, সম্ভ্রান্ত উত্তমরূপে শিক্ষাপ্রাপ্ত তিন অশ্ব কিরূপ?</p>
<p><a class='ref sc' id='sc22' href='#sc22'>SC 22</a>কোন সম্ভ্রান্ত উত্তমরূপে শিক্ষাপ্রাপ্ত অশ্ব ক্ষিপ্র গতিসম্পন্ন কিন্তু বর্ণসম্পন্ন কিংবা আরোহ-পরিণাহসম্পন্ন নহে। কিন্তু হে ভিক্ষুগণ, কোনো সম্ভ্রান্ত উত্তমরূপে শিক্ষাপ্রাপ্ত অশ্ব ক্ষিপ্র গতিসম্পন্ন ও বর্ণসম্পন্ন কিন্তু আরোহ-পরিণাহসম্পন্ন নহে। কিন্তু হে ভিক্ষুগণ, কোনো সম্ভ্রান্ত উত্তমরূপে শিক্ষাপ্রাপ্ত অশ্ব ক্ষিপ্র গতিসম্পন্ন ও আরোহ-পরিণাহসম্পন্ন।</p>
<p><a class='ref sc' id='sc23' href='#sc23'>SC 23</a>হে ভিক্ষুগণ, এরা সম্ভ্রান্ত উত্তমরূপে শিক্ষাপ্রাপ্ত তিন অশ্ব।</p>
<p><a class='ref sc' id='sc24' href='#sc24'>SC 24</a>এবং হে ভিক্ষুগণ, সম্ভ্রান্ত উত্তমরূপে শিক্ষাপ্রাপ্ত ব্যক্তি কিরূপ?</p>
<p><a class='ref sc' id='sc25' href='#sc25'>SC 25</a>ভিক্ষুগণ, কোনো সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন কিন্তু বর্ণসম্পন্ন কিংবা আরোহ-পরিণাহসম্পন্ন নহে। হে ভিক্ষুগণ, কোনো সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন ও বর্ণসম্পন্ন কিন্তু আরোহ-পরিণাহসম্পন্ন নহে। ভিক্ষুগণ, কোনো সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন।</p>
<p><a class='ref sc' id='sc26' href='#sc26'>SC 26</a>হে ভিক্ষুগণ, কীরূপে সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন কিন্তু বর্ণসম্পন্ন কিংবা আরোহ-পরিণাহসম্পন্ন নহে?</p>
<p><a class='ref sc' id='sc27' href='#sc27'>SC 27</a>হে ভিক্ষুগণ, ভিক্ষু যথাযথভাবে উপলব্ধি করে, এটা দুঃখ, এটা দুঃখ সমুদয়, এটা দুঃখ নিরোধ, এটা দুঃখ নিরোধগামিনী প্রতিপদা। আমি এটাকে ক্ষিপ্র বুদ্ধি বলে অভিহিত করি। অভিধর্মে, অভিবিনয়ে কোনো প্রশ্ন জিজ্ঞাসিত হয়ে সে ব্যর্থ হয়, প্রশ্নের উত্তর দিতে পারে না। আমি এটাকে তার বর্ণহীনতা বলে অভিহিত করি। সে চীবর-পিণ্ডপাত-শয্যাসন-গিলান প্রত্যয়-ভৈষজ্য-পরিষ্কার লাভ করে না। আমি এটাকে তার আরোহ-পরিণাহ বলে অভিহিত করি।</p>
<p><a class='ref sc' id='sc28' href='#sc28'>SC 28</a>হে ভিক্ষুগণ, কীরূপে সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন ও বর্ণসম্পন্ন কিন্তু আরোহ-পরিণাহসম্পন্ন নহে?</p>
<p><a class='ref sc' id='sc29' href='#sc29'>SC 29</a>হে ভিক্ষুগণ, ভিক্ষু যথার্থভাবে জানে, এটা দুঃখ, এটা দুঃখের কারণ, এটা দুঃখনিরোধ ও এটা দুঃখ নিরোধের উপায়। আমি এটাকে ক্ষিপ্র বুদ্ধি বলে অভিহিত করি। অভিধর্মে, অভিবিনয়ে প্রশ্ন জিজ্ঞাসিত হলে সে উত্তর দানে ব্যর্থ হয় না। আমি এটাকে বর্ণ বলে অভিহিত করি। কিন্তু সে চীবর-পিণ্ডপাত-শয্যাসন-গিলান প্রত্যয়-ভৈষজ্য-পরিষ্কারলাভী হয় না। আমি এটাকে আরোহ-পরিণাহ বিহীনতা বলে অভিহিত করি। হে ভিক্ষুগণ, সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন ও বর্ণসম্পন্ন কিন্তু আরোহ-পরিণাহসম্পন্ন নহে।</p>
<p><a class='ref sc' id='sc30' href='#sc30'>SC 30</a>হে ভিক্ষুগণ, সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন কেমন?</p>
<p><a class='ref sc' id='sc31' href='#sc31'>SC 31</a>হে ভিক্ষুগণ, ভিক্ষু আসক্তিসমূহ ধ্বংস করে অনাসব চিত্তবিমুক্তি, প্রজ্ঞাবিমুক্তি ও দৃষ্টধর্মে স্বয়ং অভিজ্ঞা প্রত্যক্ষ করে লাভ করে অবস্থান করে। আমি এটাকে বর্ণ বলে অভিহিত করি। অভিধর্মে, অভিবিনয়ে প্রশ্ন জিজ্ঞাসিত হলে সে উত্তর দানে ব্যর্থ হয় না। আমি এটাকে বর্ণ বলে অভিহিত করি। সে চীবর-পিণ্ডপাত-শয্যাসন-গিলান প্রত্যয় ভৈষজ্য-পরিষ্কারলাভী হয়। আমি এটাকে আরোহ-পরিণাহ বলে অভিহিত করি। হে ভিক্ষুগণ, সম্ভ্রান্ত উত্তমরূপে শিক্ষাপ্রাপ্ত ব্যক্তি ক্ষিপ্র বুদ্ধিসম্পন্ন, বর্ণসম্পন্ন ও আরোহ-পরিণাহসম্পন্ন এরূপই।</p>
<p><a class='ref sc' id='sc32' href='#sc32'>SC 32</a>হে ভিক্ষুগণ, এরাই তিন সম্ভ্রান্ত, উত্তমরূপে শিক্ষাপ্রাপ্ত ব্যক্তি।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
