<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.24' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সত্ত্বাবাস বর্গ</li>
</ul>
<h1 class='sutta'>৯.২৪. সত্ত্বাবাস সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই নয়টি সত্ত্বাবাস। নয় কী কী?</p>
<p><a class='ref sc' id='sc2' href='#sc2'>SC 2</a>ভিক্ষুগণ, সত্ত্বগণ নানা কায়যুক্ত, নানা সংজ্ঞাসম্পন্ন, যেমন : মনুষ্য কিছু দেবতা এবং কিছু বিনিপাতিক <span class='add'>(প্রায়শ্চিত্তমূলক)</span>। এ হলো প্রথম সত্ত্বাবাস।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, এমন কতগুলি সত্ত্ব আছে নানাকায়যুক্ত কিন্তু এক সংজ্ঞাসম্পন্ন, যেমন : ব্রহ্মকায়িক দেবতাগণ যারা এখানে প্রথম ধ্যানের অনুশীলনের দ্বারা তথায় পুনর্জন্ম লাভ করে। এ হলো দ্বিতীয় সত্ত্বাবাস।</p>
<p><a class='ref sc' id='sc4' href='#sc4'>SC 4</a>ভিক্ষুগণ, এমন কতেক সত্ত্ব আছে একই ধরনের কায়াসম্পন্ন কিন্তু নানা সংজ্ঞাযুক্ত। যেমন : আভাস্বর দেবগণ। এ হলো তৃতীয় সত্ত্বাবাস।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, এমন কতগুলি সত্ত্ব আছে যেগুলো এক ধরনের কায়া ও এক ধরনের সংজ্ঞাযুক্ত। যেমন শুভকিণ্ণর দেবতা। এ হলো চতুর্থ সত্ত্বাবাস।</p>
<p><a class='ref sc' id='sc6' href='#sc6'>SC 6</a>ভিক্ষুগণ, এক প্রকার সত্ত্ব আছে যেগুলো সংজ্ঞাহীন ও অনুভূতিহীন। যেমন অসংজ্ঞসত্ত্ব দেবতা। এ হলো পঞ্চম সত্ত্বাবাস।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, এক ধরনের সত্ত্ব আছে যারা সম্পূর্ণরূপে রূপসংজ্ঞাসমূহ অতিক্রম করে প্রতিঘসংজ্ঞা অস্তমিত করে নানাত্বসংজ্ঞা চিন্তা না করে “অনন্ত আকাশ” নামে আকাশ-অনন্ত-আয়তন সংজ্ঞা লাভ করে। এ হলো ষষ্ঠ সত্ত্বাবাস।</p>
<p><a class='ref sc' id='sc8' href='#sc8'>SC 8</a>ভিক্ষুগণ, এমন ধরনের সত্ত্ব আছে যারা সম্পূর্ণরূপে আকাশ-অনন্ত-আয়তন অতিক্রম করে “অনন্ত বিজ্ঞান” নামে বিজ্ঞান-অনন্ত-আয়তন লাভ করে। এ হলো সপ্তম সত্ত্বাবাস।</p>
<p><a class='ref sc' id='sc9' href='#sc9'>SC 9</a>হে ভিক্ষুগণ, এক প্রকার সত্ত্ব আছে যারা সম্পূর্ণরূপে বিজ্ঞান-অনন্ত-আয়তন অতিক্রম করে “কিছুই না” সংজ্ঞায় আকিঞ্চনায়তন লাভ করে। এ হলো অষ্টম সত্ত্বাবাস।</p>
<p><a class='ref sc' id='sc10' href='#sc10'>SC 10</a>হে ভিক্ষুগণ, এক প্রকার সত্ত্ব আছে যারা সম্পূর্ণরূপে আকিঞ্চনায়তন অতিক্রম করে নেবসংজ্ঞা-নাসংজ্ঞায়তন লাভ করে। এ হলো নবম সত্ত্বাবাস।</p>
<p><a class='ref sc' id='sc11' href='#sc11'>SC 11</a>হে ভিক্ষুগণ, এগুলোই নয় সত্ত্বাবাস।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
