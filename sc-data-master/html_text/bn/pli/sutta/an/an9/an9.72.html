<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.72' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৭২. চিত্তবন্ধন সূত্র</h1>
</header>
<p><a class='ref sc' id='sc1' href='#sc1'>SC 1</a>হে ভিক্ষুগণ, এই পাঁচ প্রকার চিত্তবন্ধন। পাঁচ কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, এ ক্ষেত্রে, ভিক্ষু কামে অবীতরাগ <span class='add'>(অনুরাগযুক্ত)</span>, অবীতচ্ছন্দ <span class='add'>(আকাঙ্ক্ষাযুক্ত)</span>, অবিগত তৃষ্ণার্থ, অবিগত পরিদাহ, অবিগত তৃষ্ণাযুক্ত হয়। হে ভিক্ষুগণ, যে ভিক্ষু কামে অবীতরাগ, অবীতচ্ছন্দ, অবিগত প্রেম, অবিগত তৃষ্ণার্থ, অবিগত পরিদাহ, অবিগত আকাঙ্ক্ষাযুক্ত তার চিত্ত উৎসাহ প্রবণ, ভক্তিযুক্ত, অধ্যবসায়ী একাগ্রতাযুক্ত হয় না। এটা প্রথম চিত্তবন্ধন।</p>
<p><a class='ref sc' id='sc3' href='#sc3'>SC 3</a>পুনশ্চ, হে ভিক্ষুগণ, ভিক্ষু কায়ে অবীতরাগ অবিগতচ্ছন্দ অবিগতপ্রেম, অবিগততৃষ্ণ, অবিগত পরিদাহযুক্ত, অবিগত আকাঙ্ক্ষাযুক্ত রূপে অবিগতরাগ, অবিগতচ্ছন্দ, অবিগতপ্রেম, অবিগত তৃষ্ণ, অবিগত পরিদাহযুক্ত, অবিগত আকাঙ্ক্ষাযুক্ত, শুধুমাত্র উদরপূর্তি করে ভোজন করে শয্যাসুখ, পার্শ্বসুখ, মিদ্ধসুখ উপভোগে অনুযুক্ত <span class='add'>(রত)</span> হয়, যদি সে কোনো দেবনিকায় লাভ করে সে এই ভেবে ব্রহ্মচর্য যাপন করে, “আমি এই শীল, ব্রত, তপ বা ব্রহ্মচর্য দ্বারা দেব হব বা দেবানুসারী হবো” তার চিত্ত বীর্য প্রবণ হয় না, ভক্তিমান, অধ্যবসায়ী, একাগ্রতাযুক্ত হয় না। যার চিত্ত বীর্যপ্রবণ, ভক্তিমান, অধ্যবসায়ী, একাগ্রতাযুক্ত হয় না তা তার পঞ্চম চিত্তবন্ধন।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, এগুলোই পঞ্চ চিত্তবন্ধন।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, এই পঞ্চ চিত্তবন্ধন পরিহারের জন্য এই চতুর্বিধ স্মৃতিপ্রস্থান ভাবনা করা উচিত। চতুর্বিধ কী কী?</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, বুদ্ধ শাসনে বীর্যবান সম্প্রজ্ঞাত স্মৃতিমান ভিক্ষুই রূপস্কন্ধ জগতে অভিধ্যা বা লোভ দৌর্মনস্য দমন করে রূপকায়ে কায়ানুদর্শী হয়ে অবস্থান করেন; বীর্যবান সম্প্রজ্ঞাত স্মৃতিমান ভিক্ষুই বেদনাস্কন্ধ জগতে অভিধ্যা দৌর্মনস্য দমন করে বেদনায় বেদনানুদর্শী হয়ে অবস্থান করেন; বীর্যবান সম্প্রজ্ঞাত স্মৃতিমান ভিক্ষু বিজ্ঞান স্কন্ধ জগতে অভিধ্যা দৌর্মনস্য দমন করে চিত্তে চিত্তানুদর্শী হয়ে অবস্থান করেন; বীর্যবান সম্প্রজ্ঞাত স্মৃতিমান ভিক্ষু সংজ্ঞা ও সংস্কার স্কন্ধ জগতে দৌর্মনস্য দমন করে ধর্মে ধর্মানুদর্শী হয়ে অবস্থান করেন। হে ভিক্ষুগণ, পঞ্চ চিত্ত-বন্ধন পরিহারের জন্য এই চতুর্বিধ স্মৃতিপ্রস্থান ভাবনা করা উচিত।”</p>
<p class='end'><a class='ref sc' id='sc7' href='#sc7'>SC 7</a>স্মৃতিপ্রস্থান-বর্গ সপ্তম সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='ref sc' id='sc8' href='#sc8'>SC 8</a>শিক্ষা নীবরণ কাম ও স্কন্ধ ওরম্ভাগীয়<br>
গতি ও মাৎসর্য ঊর্ধ্বভাগীয় চেতোখিল বিনিবদ্ধ।</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
