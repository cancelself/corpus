<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.60' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>পুণ্যফল বর্গ</li>
</ul>
<h1 class='sutta'>৪.৬০. গৃহী প্রতিপদা সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় গৃহপতি অনাথপিণ্ডিক ভগবানের কাছে উপস্থিত হলেন। উপস্থিত হয়ে ভগবানকে অভিবাদন করে একপার্শ্বে উপবেশন করলেন। উপবিষ্ট গৃহপতি অনাথপিণ্ডিককে ভগবান বললেন, “হে গৃহপতি, চার ধর্মে সমন্বিত আর্যশ্রাবক গৃহী জীবনের উপযুক্ত ধারায় প্রবিষ্টকারী, যশ-কীর্তিলাভী এবং স্বর্গমোক্ষলাভী হয়। সেই চার ধর্ম কী কী? যথা :</p>
<p><a class='ref sc' id='sc2' href='#sc2'>SC 2</a>এ জগতে কোনো আর্যশ্রাবক ভিক্ষুসংঘকে চীবর, খাদ্য-ভোজ্য, শয়নাসন ও গিলান প্রত্যয়-ভৈষজ্যাদি দান দিয়ে সেবা করে। গৃহপতি, এ চার ধর্মে সমন্বিত আর্যশ্রাবক গৃহী জীবনের উপযুক্ত ধারায় প্রবিষ্টকারী, যশ-কীর্তিলাভী এবং স্বর্গমোক্ষলাভী হয়।”</p>
<blockquote class='gatha'>
<p><a class='ref sc' id='sc3' href='#sc3'>SC 3</a>“পণ্ডিত জনে সেবে গৃহী সমুচিত পদে,<br>
দান দেয় চীবর, শীলবান সম্যকগতে।<br>
পিণ্ডপাত, শয্যাসন আর গিলান প্রত্যয়ে,<br>
এসবে বাড়ে পুণ্য, দিনে আর রাতে।<br>
স্বর্গে উৎপন্ন হয়, উৎকৃষ্ট কর্ম সম্পাদনে,<br>
বুদ্ধের বাণী ইহা, সদা মঙ্গল আনে।” <span class='add'>(দশম সূত্র)</span></p>
</blockquote>
<p class='end'><a class='ref sc' id='sc4' href='#sc4'>SC 4</a>পুণ্যসম্পদ বর্গ সমাপ্ত।</p>
<p class='uddana'>স্মারক-গাথা :</p>
<blockquote class='uddanagatha'>
<p><a class='ref sc' id='sc5' href='#sc5'>SC 5</a>দুই পুণ্যফল, দুই মিলন, দুই সমজীবী,<br>
সুপ্রবাসা, সুদত্ত, ভোজন আর গৃহীনীতি।</p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
