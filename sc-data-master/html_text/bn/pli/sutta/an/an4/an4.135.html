<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.135' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>পুদ্গল বর্গ</li>
</ul>
<h1 class='sutta'>৪.১৩৫. সদোষ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, জগতে চার প্রকার পুদ্গল বিদ্যমান। সেই চার প্রকার কী কী? যথা : সদোষযুক্ত পুদ্গল, দোষবহুল পুদ্গল, অল্পদোষযুক্ত পুদ্গল, নির্দোষ পুদ্গল।</p>
<p><a class='ref sc' id='sc2' href='#sc2'>SC 2</a>সদোষযুক্ত পুদ্গল কিরূপ? এ জগতে কোনো পুদ্গল দোষযুক্ত কায়-বাক্য-মনোকর্ম সম্পাদন করে। এরূপ পুদ্গল সদোষযুক্ত।</p>
<p><a class='ref sc' id='sc3' href='#sc3'>SC 3</a>দোষবহুল পুদ্গল কিরূপ? এ জগতে কোনো পুদ্গল বহুল দোষযুক্ত কায়-বাক্য-মনোকর্ম সম্পাদন করে। অল্পই মাত্র নির্দোষমূলক কায়-বাক্য-মনোকর্ম সম্পাদন করে। এরূপ পুদ্গল বহুল দোষযুক্ত।</p>
<p><a class='ref sc' id='sc4' href='#sc4'>SC 4</a>অল্পদোষযুক্ত পুদ্গল কিরূপ? এ জগতে কোনো পুদ্গল বহু <span class='add'>(পরিমাণ)</span> নির্দোষমূলক কায়-বাক্য-মনোকর্ম সম্পাদন করে। অপরদিকে নিতান্ত অল্প দোষযুক্ত কায়-বাক্য-মনোকর্ম সম্পাদন করে। এরূপ পুদ্গল অল্প দোষযুক্ত।</p>
<p><a class='ref sc' id='sc5' href='#sc5'>SC 5</a>নির্দোষ পুদ্গল কিরূপ? এ জগতে কোনো পুদ্গল কেবল নির্দোষমূলক কায়-বাক্য-মনোকর্ম সম্পাদন করে। এরূপ পুদ্গল নির্দোষ।</p>
<p><a class='ref sc' id='sc6' href='#sc6'>SC 6</a>ভিক্ষুগণ, জগতে এই চার প্রকার পুদ্গল বিদ্যমান।” <span class='add'>(পঞ্চম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
