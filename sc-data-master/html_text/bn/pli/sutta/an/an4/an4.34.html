<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.34' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>চক্র বর্গ</li>
</ul>
<h1 class='sutta'>৪.৩৪. অগ্রপ্রসাদ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, অগ্র প্রসাদ চার প্রকার। সেই চার প্রকার কী কী? যথা : যেসব পদহীন, দ্বিপদী, চতুষ্পদী, বহুপদী, রূপী, অরূপী, সংজ্ঞী, অসংজ্ঞী, সংজ্ঞীও নয় অসংজ্ঞীও নয় সত্ত্ব রয়েছে, তাদের মধ্যে তথাগতই অর্হৎ, সম্যকসম্বুদ্ধরূপে অগ্রে প্রকাশিত হন। যারা বুদ্ধের প্রতি প্রসন্ন, তারা অগ্রে প্রসন্ন; অগ্রে প্রসন্নকারীর অগ্রফল লাভ হয়।</p>
<p><a class='ref sc' id='sc2' href='#sc2'>SC 2</a>যেসব সঙ্খত ধর্ম রয়েছে, সে সবের মধ্যে আর্য অষ্টাঙ্গিক মার্গই অগ্রে প্রকাশিত হয়। যারা আর্য অষ্টাঙ্গিক মার্গে প্রসন্ন, তারা অগ্রে প্রসন্ন; অগ্রে প্রসন্নকারীর অগ্রফল লাভ হয়।</p>
<p><a class='ref sc' id='sc3' href='#sc3'>SC 3</a>সেসব সঙ্খত এবং অসঙ্খত ধর্ম রয়েছে, সে সবের মধ্যে বিরাগই অগ্রে প্রকাশিত হয়। যাতে অহমিকা পরিত্যাগ, বিনয় প্রতিপালনে বলবতী ইচ্ছা, আসক্তি উচ্ছেদ, পুনর্জন্মচক্র ধ্বংস, তৃষ্ণাক্ষয়, বিরাগ, নিরোধ, নির্বাণ বিদ্যমান। যারা বিরাগ ধর্মে প্রসন্ন, তারা অগ্রে প্রসন্ন; অগ্রে প্রসন্নকারীর অগ্রফল লাভ হয়।</p>
<p><a class='ref sc' id='sc4' href='#sc4'>SC 4</a>যেসব সংঘ বা গণ রয়েছে, সে সবের মধ্যে তথাগতের শ্রাবকসংঘই অগ্রে প্রকাশিত হয়। চারি যুগল অষ্টবিধ পুদ্গল ভগবানের শ্রাবকসংঘ আহ্বানের যোগ্য, পূজা পাবার যোগ্য, দক্ষিণা পাবার যোগ্য, অঞ্জলি পাবার যোগ্য, ত্রিলোকের অনুত্তর পুণ্যক্ষেত্র। যারা সংঘে প্রসন্ন, তারা অগ্রে প্রসন্ন; অগ্রে প্রসন্নকারীর অগ্রফল লাভ হয়। ভিক্ষুগণ, এসবই চার প্রকার অগ্র প্রসাদ।”</p>
<blockquote class='gatha'>
<p><a class='ref sc' id='sc5' href='#sc5'>SC 5</a>অগ্রপ্রসাদকারী জ্ঞাত জান যতো অগ্রধর্ম,<br>
অনুত্তর দাৰিণেয় বুদ্ধে চিত্ত তাদের প্রসন্ন।<br>
বিরাগ, উপশম ধর্মে হয় তারা তুষ্ট,<br>
অনুত্তর পুণ্যক্ষেত্র সংঘে, চিত্ত তাদের হৃষ্ট।<br>
অগ্রদানে লাভ হয় যতো অগ্রপুণ্য,<br>
আয়ু-বর্ণ, যশ-কীর্তি, সুখ-বল অনন্য।<br>
অগ্রদাতা মেধাবী হয়ে অগ্রধর্মে প্রতিষ্ঠিত,<br>
হয় দেব-মনুষ্যলোকে অগ্রফলে প্রমোদিত। <span class='add'>(চতুর্থ সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
