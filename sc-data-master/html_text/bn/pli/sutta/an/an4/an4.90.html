<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.90' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>মচল বর্গ</li>
</ul>
<h1 class='sutta'>৪.৯০. স্কন্ধ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, জগতে চার প্রকার পুদ্গল বিদ্যমান। সেই চার প্রকার কী কী? যথা : শ্রমণাচল, শ্রমণ-পুণ্ডরীক, শ্রমণ-পদ্ম, শ্রমণগণের মধ্যে শ্রমণ-সুকোমল।</p>
<p><a class='ref sc' id='sc2' href='#sc2'>SC 2</a>কিরূপ পুদ্গল শ্রমণাচল? এ জগতে ভিক্ষু সাধারণ চিত্তসম্পন্ন শৈক্ষ্য হয় এবং অনুত্তর যোগক্ষেম আকাঙ্ক্ষী হয়ে অবস্থান করে। এরূপ পুদ্গল শ্রমণাচল।</p>
<p><a class='ref sc' id='sc3' href='#sc3'>SC 3</a>কিরূপ পুদ্গল শ্রমণ-পুণ্ডরীক? এ জগতে ভিক্ষু পঞ্চ উপাদানস্কন্ধে উদয়-ব্যয়দর্শী হয়ে অবস্থান করে : ‘এটি রূপ’, ‘এটি রূপ সমুদয়’, ‘এটি রূপ নিরোধ’; ‘এটি বেদনা’, ‘এটি বেদনা সমুদয়’, ‘এটি বেদনা নিরোধ’; ‘এটি সংজ্ঞা’, ‘এটি সংজ্ঞা সমুদয়’, ‘এটি সংজ্ঞা নিরোধ’; ‘এটি সংস্কার’, ‘এটি সংস্কার সমুদয়’, ‘এটি সংস্কার নিরোধ’; ‘এটি বিজ্ঞান’, ‘এটি বিজ্ঞান সমুদয়’, ‘এটি বিজ্ঞান নিরোধ’। এবং নামকায় দ্বারা অষ্ট সমাপত্তি লাভ না করে অবস্থান করে। এরূপ পুদ্গল শ্রমণ-পুণ্ডরীক।</p>
<p><a class='ref sc' id='sc4' href='#sc4'>SC 4</a>কিরূপ পুদ্গল শ্রমণ-পদ্ম? এ জগতে ভিক্ষু পঞ্চ উপাদানস্কন্ধে উদয়-ব্যয়দর্শী হয়ে অবস্থান করে : ‘এটি রূপ’, ‘এটি রূপ সমুদয়’, ‘এটি রূপ নিরোধ’; ‘এটি বেদনা’, ‘এটি বেদনা সমুদয়’, ‘এটি বেদনা নিরোধ’; ‘এটি সংজ্ঞা’, ‘এটি সংজ্ঞা সমুদয়’, ‘এটি সংজ্ঞা নিরোধ’; ‘এটি সংস্কার’, ‘এটি সংস্কার সমুদয়’, ‘এটি সংস্কার নিরোধ’; ‘এটি বিজ্ঞান’, ‘এটি বিজ্ঞান সমুদয়’, ‘এটি বিজ্ঞান নিরোধ’। এবং নামকায় দ্বারা অষ্ট সমাপত্তি লাভ করে অবস্থান করে। এরূপ পুদ্গল শ্রমণ-পদ্ম।</p>
<p><a class='ref sc' id='sc5' href='#sc5'>SC 5</a>কিরূপ পুদ্গল শ্রমণগণের মধ্যে শ্রমণ-সুকোমল? এ জগতে ভিক্ষু প্রার্থিত হয়েই অধিকাংশ চীবর পরিভোগ করে, অল্পই অপ্রার্থিত হয়ে; প্রার্থিত হয়েই অধিকাংশ ভোজন পরিভোগ করে, অল্পই অপ্রার্থিত হয়ে; প্রার্থিত হয়েই অধিকাংশ শয্যাসন পরিভোগ করে, অল্পই অপ্রার্থিত হয়ে; প্রার্থিত হয়েই অধিকাংশ ভৈষজ্য উপকরণাদি পরিভোগ করে, অল্পই অপ্রার্থিত হয়ে। সে যেসব সব্রহ্মচারীর সাথে অবস্থান করে, তারা তার সাথে কায়-বাক্য-মন দ্বারা অধিকাংশ মনোজ্ঞ আচরণ করে; অল্পই অমনোজ্ঞ আচরণ করে। তাকে অধিকাংশ মনোজ্ঞ বস্তু দান দেয়, অল্পই অমনোজ্ঞ। পিত্তজনিত, শ্লেষ্মাজনিত, বাত, সন্নিপাতিক, ঋতুপরিবর্তন-জনিত, বায়ুজনিত, শারীরিক রসজাত, কর্মবিপাকজনিত যেসব রোগ জগতে বিদ্যমান, সেসব বহুবার উৎপন্ন হয় না; অল্পই উৎপন্ন হয়।</p>
<p><a class='ref sc' id='sc6' href='#sc6'>SC 6</a>চার প্রকার ধ্যানে, আত্মজ্ঞানে নির্ভরশীল হয়ে সুখে অবস্থানকারীদের মধ্যে সন্তুষ্টলাভী, অকৃত্যলাভী, বিনাশ্রমে লাভী হয়; আসবসমূহ ক্ষয় করে এ জীবনে স্বয়ং অভিজ্ঞা দ্বারা অনাসক্তিপূর্ণ চিত্তবিমুক্তি, প্রজ্ঞাবিমুক্তি সাক্ষাৎ করে অবস্থান করে। এরূপ পুদ্গল শ্রমণগণের মধ্যে শ্রমণ-সুকোমল। তাই যথার্থভাবে বললে আমাকে শ্রমণগণের মধ্যে শ্রমণ-সুকোমল বলা হয়। এই চার প্রকার পুদ্গল জগতে বিদ্যমান।” <span class='add'>(দশম সূত্র)</span></p>
<p class='end'><a class='ref sc' id='sc7' href='#sc7'>SC 7</a>মচল বর্গ সমাপ্ত।</p>
<p class='uddana'>স্মারক-গাথা :</p>
<blockquote class='uddanagatha'>
<p><a class='ref sc' id='sc8' href='#sc8'>SC 8</a>“প্রাণিহত্যা, মিথ্যাবাক্য, নিন্দাবাক্য, ক্রোধ আর তমো<br>
অবনতাবনত, পুত্র, সংযোজন, সম্যক দৃষ্টি, স্কন্ধ মিলে দশ।”</p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
