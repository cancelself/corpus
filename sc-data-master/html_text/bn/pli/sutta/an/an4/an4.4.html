<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.4' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>ভণ্ডগ্রাম বর্গ</li>
</ul>
<h1 class='sutta'>৪.৪. ক্ষত সূত্র <span class='add'>(দ্বিতীয়)</span></h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, চার প্রকার মিথ্যায় নিমজ্জিত মূর্খ, অনভিজ্ঞ, অসৎপুরুষ নিজেকে ক্ষত-বিক্ষত করে অবস্থান করে থাকে; এবং বহু পাপের জন্ম দিয়ে বিজ্ঞজনের নিকট নিন্দিত ও বর্জিত হয়। সেই চার প্রকার কী কী? যথা : মাতার প্রতি মিথ্যায় নিমজ্জিত মূর্খ, অনভিজ্ঞ, অসৎপুরুষ নিজেকে ক্ষত-বিক্ষত করে অবস্থান করে থাকে; এবং বহু পাপের জন্ম দিয়ে বিজ্ঞজনের নিকট নিন্দিত ও বর্জিত হয়। পিতার প্রতি মিথ্যায় নিমজ্জিত মূর্খ, অনভিজ্ঞ, অসৎপুরুষ নিজেকে ক্ষত-বিক্ষত করে অবস্থান করে থাকে; এবং বহু পাপের জন্ম দিয়ে বিজ্ঞজনের নিকট নিন্দিত ও বর্জিত হয়। তথাগতের প্রতি মিথ্যায় নিমজ্জিত মূর্খ, অনভিজ্ঞ, অসৎপুরুষ নিজেকে ক্ষত-বিক্ষত করে অবস্থান করে থাকে; এবং বহু পাপের জন্ম দিয়ে বিজ্ঞজনের নিকট নিন্দিত ও বর্জিত হয়। তথাগত শ্রাবকের প্রতি মিথ্যায় নিমজ্জিত মূর্খ, অনভিজ্ঞ, অসৎপুরুষ নিজেকে ক্ষত-বিক্ষত করে অবস্থান করে থাকে; এবং বহু পাপের জন্ম দিয়ে বিজ্ঞজনের নিকট নিন্দিত ও বর্জিত হয়।”</p>
<p><a class='ref sc' id='sc2' href='#sc2'>SC 2</a>ভিক্ষুগণ, এই চার প্রকার মিথ্যায় নিমজ্জিত মূর্খ, অনভিজ্ঞ, অসৎপুরুষ নিজেকে ক্ষত-বিক্ষত করে অবস্থান করে থাকে; এবং বহু পাপের জন্ম দিয়ে বিজ্ঞজনের নিকট নিন্দিত ও বর্জিত হয়।</p>
<p><a class='ref sc' id='sc3' href='#sc3'>SC 3</a>“হে ভিক্ষুগণ, চার প্রকার সত্যে নিমজ্জিত পণ্ডিত, সুশিক্ষিত, সৎপুরুষ নিজেকে ক্ষত-বিক্ষত না করে অবস্থান করে থাকে; এবং বহু পুণ্যের জন্ম দিয়ে বিজ্ঞজনের নিকট প্রশংসিত ও আদরণীয় হয়।</p>
<p><a class='ref sc' id='sc4' href='#sc4'>SC 4</a>সেই চার প্রকার কী কী? যথা : মাতার প্রতি সত্যে নিমজ্জিত পণ্ডিত, সুশিক্ষিত, সৎপুরুষ নিজেকে ক্ষত-বিক্ষত না করে অবস্থান করে থাকে; এবং বহু পুণ্যের জন্ম দিয়ে বিজ্ঞজনের নিকট প্রশংসিত ও আদরণীয় হয়। পিতার প্রতি সত্যে নিমজ্জিত পণ্ডিত, সুশিক্ষিত, সৎপুরুষ নিজেকে ক্ষত-বিক্ষত না করে অবস্থান করে থাকে; এবং বহু পুণ্যের জন্ম দিয়ে বিজ্ঞজনের নিকট প্রশংসিত ও আদরণীয় হয়। তথাগতের প্রতি সত্যে নিমজ্জিত পণ্ডিত, সুশিক্ষিত, সৎপুরুষ নিজেকে ক্ষত-বিক্ষত না করে অবস্থান করে থাকে; এবং বহু পুণ্যের জন্ম দিয়ে বিজ্ঞজনের নিকট প্রশংসিত ও আদরণীয় হয়।</p>
<p><a class='ref sc' id='sc5' href='#sc5'>SC 5</a>তথাগত শ্রাবকের প্রতি সত্যে নিমজ্জিত পণ্ডিত, সুশিক্ষিত, সৎপুরুষ নিজেকে ক্ষত-বিক্ষত না করে অবস্থান করে থাকে; এবং বহু পুণ্যের জন্ম দিয়ে বিজ্ঞজনের নিকট প্রশংসিত ও আদরণীয় হয়।</p>
<p><a class='ref sc' id='sc6' href='#sc6'>SC 6</a>ভিক্ষুগণ, এই চার প্রকার সত্যে নিমজ্জিত পণ্ডিত, সুশিক্ষিত, সৎপুরুষ নিজেকে ক্ষত-বিক্ষত না করে অবস্থান করে থাকে; এবং বহু পুণ্যের জন্ম দিয়ে বিজ্ঞজনের নিকট প্রশংসিত ও আদরণীয় হয়।”</p>
<blockquote class='gatha'>
<p><a class='ref sc' id='sc7' href='#sc7'>SC 7</a>“মিথ্যা প্রতিপন্ন যে মাতাপিতার প্রতি,<br>
তথাগত ও শ্রাবকগণে পোষে সেই মতি।<br>
এতাদৃশ কর্ম সাধনে যারা থাকে নিয়োজিত,<br>
মাতাপিতা পণ্ডিত হয় তাতে অধর্মাচার,<br>
ইহলোকে হয় নিন্দিত, মরণে অপায় তার।<br>
করলে সম্যক ধারণা মাতাপিতার প্রতি,<br>
তথাগত ও শ্রাবকগণে সেই একই মতি।<br>
এতাদৃশ নরের জান, বহু পুণ্যই গতি ॥<br>
আচরি ধর্ম মাতাপিতা, বুদ্ধ ও শ্রাবকের প্রতি,<br>
এই জগতে প্রশংসিত, মরণে লভে স্বর্গসুখ অতি।” <span class='add'>(চতুর্থ সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
