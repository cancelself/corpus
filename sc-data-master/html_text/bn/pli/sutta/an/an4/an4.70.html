<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.70' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>প্রাপ্তকর্ম বর্গ</li>
</ul>
<h1 class='sutta'>৪.৭০. অধার্মিক সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, যে সময়ে রাজাগণ অধার্মিক হয়, সে সময়ে উপরাজাগণও অধার্মিক হয়। উপরাজাগণ অধার্মিক হবার কারণে ব্রাহ্মণ-গৃহপতিগণও অধার্মিক হয়। তাদের কারণে নিগম-জনপদবাসীও অধার্মিক হয়। নিগম-জনপদবাসী অধার্মিক হবার কারণে চন্দ্র-সূর্য নিজস্ব কক্ষপথে পরিভ্রমণ করে না। চন্দ্র-সূর্য নিজস্ব কক্ষপথে পরিভ্রমণ না করার কারণে নক্ষত্র-তারকাদিও নিজস্ব কক্ষপথে পরিভ্রমণ করে না। নক্ষত্র-তারকাদি নিজস্ব কক্ষপথে পরিভ্রমণ না করার কারণে সঠিক সময়ে দিনরাত হয় না। সঠিক সময়ে দিনরাত না হবার কারণে সঠিক সময়ে পক্ষ, মাস হয় না। সঠিক সময়ে পক্ষ, মাস না হবার কারণে সঠিক সময়ে ঋতু, বছর হয় না। সঠিক সময়ে ঋতু, বছর না হবার কারণে অসময়ে, অনিয়মিতভাবে বায়ু প্রবাহিত হয়। অসময়ে, অনিয়মিতভাবে বায়ু প্রবাহিত হবার কারণে দেবতাগণ কুপিত হয়। দেবতাগণ কুপিত হবার কারণে যথাসময়ে বৃষ্টি বর্ষিত হয় না। যথাসময়ে বৃষ্টি বর্ষণ না হবার কারণে অল্প সময়ে শষ্য পরিপক্ব হয়। অল্প সময়ে পরিপক্ব শষ্য পরিভোগ করে মনুষ্যগণ অল্পায়ু, দুর্বর্ণ <span class='add'>(কুৎসিত)</span>, বহু রোগগ্রস্ত হয়।</p>
<p><a class='ref sc' id='sc2' href='#sc2'>SC 2</a>অপরদিকে, যে-সময়ে রাজাগণ ধার্মিক হয়, সে সময়ে উপরাজাগণও ধার্মিক হয়। উপরাজাগণ ধার্মিক হবার কারণে ব্রাহ্মণ-গৃহপতিগণও ধার্মিক হয়। তাদের কারণে নিগম-জনপদবাসীও ধার্মিক হয়। নিগম-জনপদবাসী ধার্মিক হবার কারণে চন্দ্র-সূর্য নিজস্ব কক্ষপথে পরিভ্রমণ করে। চন্দ্র-সূর্য নিজস্ব কক্ষপথে পরিভ্রমণ করার কারণে নক্ষত্র-তারকাদিও নিজস্ব কক্ষপথে পরিভ্রমণ করে। নক্ষত্র-তারকাদি নিজস্ব কক্ষপথে পরিভ্রমণ করার কারণে সঠিক সময়ে দিনরাত হয়। সঠিক সময়ে দিনরাত হবার কারণে সঠিক সময়ে পক্ষ, মাস হয়।</p>
<p><a class='ref sc' id='sc3' href='#sc3'>SC 3</a>সঠিক সময়ে পক্ষ, মাস হবার কারণে সঠিক সময়ে ঋতু, বছর হয়। সঠিক সময়ে ঋতু, বছর হবার কারণে যথাসময়ে, নিয়মিতভাবে বায়ু প্রবাহিত হয়। যথাসময়ে, নিয়মিতভাবে বায়ু প্রবাহিত হবার কারণে দেবতাগণ সন্তুষ্ট হয়। দেবতাগণ সন্তুষ্ট হবার কারণে যথাসময়ে বৃষ্টি বর্ষিত হয়। যথাসময়ে বৃষ্টি বর্ষণের কারণে নির্দিষ্ট সময়ে শষ্য পরিপক্ব হয়। নির্দিষ্ট সময়ে পরিপক্ব শষ্য পরিভোগ করে মনুষ্যগণ দীর্ঘায়ু, সুবর্ণ, বলবান, অল্প রোগগ্রস্ত হয়।”</p>
<blockquote class='gatha'>
<p><a class='ref sc' id='sc4' href='#sc4'>SC 4</a>“গমনকালে প্রধান ষাঁড় চলে যদি এঁকেবেঁকে,<br>
অন্য গো সবও চলে বেঁকে, অনুসরণে তাকে।<br>
মনুষ্যশ্রেষ্ঠ নৃপতি যদি চলেন অধর্ম পথে,<br>
প্রজা সব হয় অধার্মিক, দুর্বল রাজকার্য তটে;<br>
বিরাজে সমস্ত রাজ্যে দুঃখ, রাজার অধর্মতে।<br>
গমনকালে প্রধান ষাঁড় চলে যদি সোজাভাবে,<br>
অন্য গো সবও চলে সোজা, নহে অন্যভাবে।<br>
মনুষ্যশ্রেষ্ঠ নৃপতি যদি চলেন ধর্মপথে,<br>
প্রজা সব হয় ধার্মিক, রাজার আদর্শতে;<br>
বিরাজে সমস্ত রাজ্যে সুখ, রাজার ধর্মেতে।” <span class='add'>(দশম সূত্র)</span></p>
</blockquote>
<p class='end'><a class='ref sc' id='sc5' href='#sc5'>SC 5</a>প্রাপ্তবর্গ সমাপ্ত।</p>
<p class='uddana'>স্মারক-গাথা :</p>
<blockquote class='uddanagatha'>
<p><a class='ref sc' id='sc6' href='#sc6'>SC 6</a>“প্রাপ্তকর্ম, ঋণমুক্ত, ব্রহ্মা, নিরয়, রূপসহ পঞ্চম,<br>
রাগমুক্ত, অহিরাজ, দেবদত্ত, প্রধান, অধার্মিক এই দশম।”</p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
