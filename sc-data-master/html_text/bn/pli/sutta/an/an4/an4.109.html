<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.109' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>বলাহক বর্গ</li>
</ul>
<h1 class='sutta'>৪.১০৯. বৃক্ষ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, বৃক্ষ চার প্রকার। সেই চার প্রকার কী কী? যথা : আঁশময়-আঁশবেষ্টিত; আঁশময়-সারবেষ্টিত; সারময়-আঁশবেষ্টিত; সারময়-সারবেষ্টিত। এ চার প্রকার বৃক্ষ। ভিক্ষুগণ, ঠিক এরূপে চার প্রকার বৃক্ষসদৃশ পুদ্গল জগতে বিদ্যমান। সেই চার প্রকার কী কী? যথা : আঁশ সমন্বিত-আঁশ পরিবৃত; আঁশ সমন্বিত-সার পরিবৃত; সার সমন্বিত-আঁশ পরিবৃত; সার সমন্বিত-সার পরিবৃত।</p>
<p><a class='ref sc' id='sc2' href='#sc2'>SC 2</a>কিরূপ পুদ্গল আঁশ সমন্বিত-আঁশ পরিবৃত? এ জগতে কোনো পুদ্গল স্বয়ং দুঃশীল, পাপধর্মপরায়ণ হয় এবং তার পরিষদও দুঃশীল, পাপধর্মপরায়ণ হয়ে থাকে। এরূপ পুদ্গল আঁশ সমন্বিত-আঁশ পরিবৃত। যেমন কোনো বৃক্ষ আঁশময়-আঁশবেষ্টিত। এই পুদ্গলকে আমি তাদৃশই বলি।</p>
<p><a class='ref sc' id='sc3' href='#sc3'>SC 3</a>কিরূপ পুদ্গল আঁশ সমন্বিত-সার পরিবৃত? এ জগতে কোনো পুদ্গল স্বয়ং দুঃশীল, পাপধর্মপরায়ণ হয়, কিন্তু তার পরিষদ শীলবান, কল্যাণধর্মপরায়ণ হয়ে থাকে। এরূপ পুদ্গল আঁশ সমন্বিত-সার পরিবৃত। যেমন কোনো বৃক্ষ আঁশময়-সারবেষ্টিত। এই পুদ্গলকে আমি তাদৃশই বলি।</p>
<p><a class='ref sc' id='sc4' href='#sc4'>SC 4</a>কিরূপ পুদ্গল সার সমন্বিত-আঁশ পরিবৃত? এ জগতে কোনো পুদ্গল নিজে সুশীল, কল্যাণধর্মপরায়ণ হয়, কিন্তু তার পরিষদ দুঃশীল, পাপধর্মপরায়ণ হয়ে থাকে। এরূপ পুদ্গল সার সমন্বিত-আঁশ পরিবৃত। যেমন কোনো বৃক্ষ সারময়-আঁশবেষ্টিত। এই পুদ্গলকে আমি তাদৃশই বলি।</p>
<p><a class='ref sc' id='sc5' href='#sc5'>SC 5</a>কিরূপ পুদ্গল সার সমন্বিত-সার পরিবৃত? এ জগতে কোনো পুদ্গল স্বয়ং সুশীল, কল্যাণধর্মপরায়ণ হয়; তার পরিষদও সুশীল, কল্যাণধর্মপরায়ণ হয়ে থাকে। এরূপ পুদ্গল সার সমন্বিত-সারবেষ্টিত। যেমন কোনো বৃক্ষ সারময়-সারবেষ্টিত। এই পুদ্গলকে আমি তাদৃশই বলি।</p>
<p><a class='ref sc' id='sc6' href='#sc6'>SC 6</a>ভিক্ষুগণ, এই চার প্রকার বৃক্ষসদৃশ পুদ্গল জগতে বিদ্যমান।” <span class='add'>(অষ্টম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
