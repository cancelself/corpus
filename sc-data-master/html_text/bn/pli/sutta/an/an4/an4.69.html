<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.69' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>প্রাপ্তকর্ম বর্গ</li>
</ul>
<h1 class='sutta'>৪.৬৯. প্রধান সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, প্রধান চার প্রকার। সেই চার প্রকার কী কী? যথা : সংবরণ প্রধান, প্রহান প্রধান, ভাবনা প্রধান, অনুরক্ষণ প্রধান।</p>
<p><a class='ref sc' id='sc2' href='#sc2'>SC 2</a>সংবরণ প্রধান কাকে বলে? এ জগতে ভিক্ষু অনুৎপন্ন অকুশল পাপধর্মের অনুৎপাদনার্থে ইচ্ছা, উদ্যোগ গ্রহণ করে এবং চিত্তকে দৃঢ় করে। একেই বলে সংবরণ প্রধান।</p>
<p><a class='ref sc' id='sc3' href='#sc3'>SC 3</a>প্রহান প্রধান কাকে বলে? এ জগতে ভিক্ষু উৎপন্ন অকুশল পাপধর্মের ধ্বংস সাধনের ইচ্ছা, উদ্যোগ গ্রহণ করে এবং চিত্তকে দৃঢ় করে। একেই বলে প্রহান প্রধান।</p>
<p><a class='ref sc' id='sc4' href='#sc4'>SC 4</a>ভাবনা প্রধান কাকে বলে? এ জগতে ভিক্ষু অনুৎপন্ন কুশল ধর্মের উৎপাদনের ইচ্ছা, উদ্যোগ গ্রহণ করে এবং চিত্তকে দৃঢ় করে। একেই বলে ভাবনা প্রধান।</p>
<p><a class='ref sc' id='sc5' href='#sc5'>SC 5</a>অনুরক্ষণ প্রধান কাকে বলে? এ জগতে ভিক্ষু উৎপন্ন কুশল ধর্মের স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, উদ্যোগ গ্রহণ করে এবং চিত্তকে দৃঢ় করে। একেই বলে অনুরক্ষণ প্রধান। এগুলোই চার প্রকার প্রধান।”</p>
<blockquote class='gatha'>
<p><a class='ref sc' id='sc6' href='#sc6'>SC 6</a>“সংবরণ, প্রহীন আর ভাবনা, অনুরক্ষণ,<br>
সম্যক প্রধান, আদিত্যবন্ধু বুদ্ধের দেশন।<br>
যেই ভিক্ষু এসব পূরণে হয় উদ্যোগী,<br>
দুঃখ, পাপ ধ্বংসে তিনি হন চিরসুখী।” <span class='add'>(নবম সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
