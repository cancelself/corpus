<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.180' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>সঞ্চেতনীয় বর্গ</li>
</ul>
<h1 class='sutta'>৪.১৮০. মহাসঙ্গতি সূত্র</h1>
</header>
<p><a class='ref sc' id='sc1' href='#sc1'>SC 1</a>একসময় ভগবান ভোগনগরে আনন্দ চৈত্যে অবস্থান করছিলেন। তথায় ভগবান ভিক্ষুগণ “হে ভিক্ষুগণ” বলে আহ্বান করলেন। সেই ভিক্ষুগণও “হ্যাঁ ভদন্ত” বলে ভগবানের আহ্বানে প্রত্যুত্তর দিলেন। তখন ভগবান এরূপ বললেন, হে ভিক্ষুগণ, আমি তোমাদের চার প্রকার মহাসঙ্গতি <span class='add'>(বা প্রমাণ)</span> সম্পর্কে দেশনা করব, তা তোমরা মনোযোগের সাথে শ্রবণ কর; আমি ভাষণ করছি।” “ভন্তে, তাই হোক” বলে সেই ভিক্ষুগণ ভগবানের কথায় প্রতিশ্রুতি দিলেন। অতঃপর ভগবান এরূপ বললেন :</p>
<p><a class='ref sc' id='sc2' href='#sc2'>SC 2</a>“হে ভিক্ষুগণ, চার প্রকার মহাসঙ্গতি কী কী? যথা : এ জগতে কোনো ভিক্ষু এরূপ বলে থাকে : ‘আবুসো, আমি ভগবানের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময়ে এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে না মিলে এবং বিনয়ের সাথে সাযুজ্য না হয়, তবে এরূপ সিদ্ধান্তে উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন নয়; এটি এ ভিক্ষুটির গৃহীত ভুল শিক্ষা।’ ভিক্ষুগণ, এটি তোমাদের পরিত্যাগ করা উচিত।</p>
<p><a class='ref sc' id='sc3' href='#sc3'>SC 3</a>ভিক্ষুগণ, এ জগতে কোনো ভিক্ষু এরূপ বলে থাকে : ‘আবুসো, আমি ভগবানের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে মিল থাকে এবং বিনয়ের সাথে সাযুজ্য হয়, তবে এরূপ সিদ্ধান্তে উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন; এটি এই ভিক্ষুটির সুগৃহীত শিক্ষা।’ ভিক্ষুগণ, এই প্রথম মহাসঙ্গতি <span class='add'>(বা প্রমাণ)</span> তোমাদের ধারণ করা উচিত।</p>
<p><a class='ref sc' id='sc4' href='#sc4'>SC 4</a>ভিক্ষুগণ, এ জগতে কোনো ভিক্ষু এরূপ বলে থাকে : ‘অমুক নামক আবাসে বহুসংখ্যক স্থবির ও অর্হৎ ভিক্ষুসংঘ অবস্থান করছেন। আমি সেই সংঘের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে না মিলে এবং বিনয়ের সাথে সাযুজ্য না হয়, তবে এরূপ সিদ্ধান্ত উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন নয়; এটি সেই সংঘের গৃহীর ভুল শিক্ষা।’ ভিক্ষুগণ, এটি তোমাদের পরিত্যাগ করা উচিত।</p>
<p><a class='ref sc' id='sc5' href='#sc5'>SC 5</a>ভিক্ষুগণ, এ জগতে কোনো ভিক্ষু এরূপ বলে থাকে : ‘অমুক নামক আবাসে বহুসংখ্যক স্থবির ও অর্হৎ ভিক্ষুসংঘ অবস্থান করছেন। আমি সেই সংঘের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে মিল থাকে এবং বিনয়ের সাথে সাযুজ্য হয়, তবে এরূপ সিদ্ধান্তে উপনীত হওয়া উচিত যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন; এটি সেই সংঘের সুগৃহীত শিক্ষা।’ ভিক্ষুগণ, এই দ্বিতীয় মহাসঙ্গতি <span class='add'>(বা প্রমাণ)</span> তোমাদের ধারণ করা উচিত।</p>
<p><a class='ref sc' id='sc6' href='#sc6'>SC 6</a>ভিক্ষুগণ, এ জগতে কোনো ভিক্ষু এরূপ বলে থাকে : ‘অমুক নামক আবাসে বহুসংখ্যক স্থবির ভিক্ষু অবস্থান করছেন, যাঁরা বহুশ্রুত, ধর্মধর, বিনয়ধর ও মাতিকাধর। আমি সেই স্থবিরগণের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে না মিলে এবং বিনয়ের সাথে সাযুজ্য না হয়, তবে এরূপ সিদ্ধান্তে উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন নয়; এটি সেই স্থবিরগণের গৃহীত ভুল শিক্ষা’। ভিক্ষুগণ, এটি তোমাদের পরিত্যাগ করা উচিত।</p>
<p><a class='ref sc' id='sc7' href='#sc7'>SC 7</a>ভিক্ষুগণ, এ জগতে কোনো ভিক্ষু এরূপ বলে থাকে : ‘অমুক নামক আবাসে বহুসংখ্যক স্থবির ভিক্ষু অবস্থান করছেন, যাঁরা বহুশ্রুত, ধর্মধর, বিনয়ধর ও মাতিকাধর। আমি সেই স্থবিরগণের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে মিলে এবং বিনয়ের সাথে সাযুজ্য হয়, তবে এরূপ সিদ্ধান্তে উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন; এটি স্থবিরগণের সুগৃহীত শিক্ষা।’ ভিক্ষুগণ, এই তৃতীয় মহাসঙ্গতি <span class='add'>(বা প্রমাণ)</span> তোমাদের ধারণ করা উচিত।</p>
<p><a class='ref sc' id='sc8' href='#sc8'>SC 8</a>ভিক্ষুগণ, এক্ষেত্রে কোনো ভিক্ষু এরূপ বলে থাকে : ‘অমুক নামক আবাসে একজন স্থবির ভিক্ষু অবস্থান করছেন, যিনি বহুশ্রুত, ধর্মধর, বিনয়ধর ও মাতিকাধর। আমি সেই স্থবিরের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দনও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে না মিলে এবং বিনয়ের সাথে সাযুজ্য না হয়, তবে এরূপ সিদ্ধান্তে উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন নয়; এটি স্থবিরের গৃহীত ভুল শিক্ষা।’ ভিক্ষুগণ, এটি তোমাদের পরিত্যাগ করা উচিত।</p>
<p><a class='ref sc' id='sc9' href='#sc9'>SC 9</a>ভিক্ষুগণ, এক্ষেত্রে কোনো ভিক্ষু এরূপ বলে থাকে : ‘অমুক নামক আবাসে একজন স্থবির ভিক্ষু অবস্থান করছেন, যিনি বহুশ্রুত, ধর্মধর, বিনয়ধর ও মাতিকাধর। আমি সেই স্থবিরের সম্মুখ হতে শ্রবণ করেছি এবং প্রতিগ্রহণ করেছি যে, এটি ধর্ম, এটি বিনয় ও এটিই শাস্তার শাসন’। ভিক্ষুগণ, সেই ভিক্ষুর ভাষিত কথা অভিনন্দন করাও উচিত নয়, আবার প্রত্যাখ্যান করাও উচিত নয়। অভিনন্দন ও প্রত্যাখ্যান না করে সেই পদব্যঞ্জনসমূহ উত্তমরূপে শিক্ষা করে সূত্রের সাথে মিলিয়ে দেখা উচিত, বিনয়ের সাথে পরস্পরের সম্বন্ধ পরীক্ষা করা উচিত। সূত্রের সাথে মিলিয়ে দেখার সময় এবং বিনয়ের সাথে পরস্পরের সম্বন্ধ পরীক্ষাকালে যদি সূত্রের সাথে মিলে এবং বিনয়ের সাথে সাযুজ্য হয়, তবে এরূপ সিদ্ধান্তে উপনীত হওয়া কর্তব্য যে, ‘এটি নিশ্চয়ই সেই ভগবান অর্হৎ সম্যকসম্বুদ্ধের বচন; এটি স্থবিরের সুগৃহীত শিক্ষা।’</p>
<p><a class='ref sc' id='sc10' href='#sc10'>SC 10</a>ভিক্ষুগণ, এই চতুর্থ মহাসঙ্গতি <span class='add'>(বা প্রমাণ)</span> তোমাদের ধারণ করা উচিত। ভিক্ষুগণ, এই চার প্রকার মহাসঙ্গতি।” <span class='add'>(দশম সূত্র)</span></p>
<p class='end'><a class='ref sc' id='sc11' href='#sc11'>SC 11</a>সঞ্চেতনীয় বর্গ সমাপ্ত।</p>
<p class='uddana'>স্মারক-গাথা :</p>
<blockquote class='uddanagatha'>
<p><a class='ref sc' id='sc12' href='#sc12'>SC 12</a>চেতনা, বিভাগ, কোট্ঠিক, আনন্দ আর পঞ্চমে উপবাণ;<br>
প্রার্থনা, রাহুল, অপরিষ্কার পুষ্করিণী, মহাসঙ্গতি ও নির্বাণ।</p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
