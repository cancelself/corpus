<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.44' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>মহাযজ্ঞ-বর্গ</li>
</ul>
<h1 class='sutta'>৭.৪৪. সপ্ত বিজ্ঞান স্থিতি সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই সপ্ত বিজ্ঞান স্থিতি <span class='add'>(জীবস্থিতি)</span>। সপ্ত কী কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, সত্ত্বগণ <span class='add'>(নানাত্বকায়)</span> বিবিধ কায়াসম্পন্ন, বিবিধ সংজ্ঞাসম্পন্ন, যেমন মনুষ্য, কোনো কোনো দেবতা, কেউ বিনিপাতিক <span class='add'>(যে প্রেত দুঃখ ভোগ করে)</span>। এটা প্রথম বিজ্ঞান স্থিতি।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, কোনো কোনো সত্ত্ব আছে যেগুলো নানা কায়িক কিন্তু এক সংজ্ঞাবিশিষ্ট যেমন ব্রহ্মকায়িক দেবতা যারা প্রথম ধ্যানবশত জন্মগ্রহণ করে। এটা দ্বিতীয় বিজ্ঞান স্থিতি।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, কোনো কোনো সত্ত্ব আছে যারা এক কায়বিশিষ্ট কিন্তু বিভিন্ন সংজ্ঞাসম্পন্ন, যেমন আভস্বর দেবতা। এটা তৃতীয় বিজ্ঞান স্থিতি।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, কোনো কোনো সত্ত্ব আছে যারা এক কায়িক ও এক সংজ্ঞাবিশিষ্ট। যেমন সুভকিন্ন দেবতা। এটা চতুর্থ বিজ্ঞান স্থিতি।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, এমন সত্ত্ব আছে যারা সম্পূর্ণরূপে রূপসংজ্ঞা অতিক্রম করে প্রতিঘ <span class='add'>(প্রতিক্রিয়া)</span> সংজ্ঞা অস্তমিত করে নানাত্ব-সংজ্ঞাকে উপেক্ষা করে “অনন্ত আকাশ” অর্থাৎ আকাশ অনন্ত আয়তনে উপনীত। এটা পঞ্চম বিজ্ঞান স্থিতি।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, এমন সত্তা আছে যারা সম্পূর্ণরূপে আকাশ-অনন্ত-আয়তন সমতিক্রম করে “অনন্ত বিজ্ঞান” বা বিজ্ঞান অনন্ত আয়তনে উপনীত। এটা ষষ্ঠ বিজ্ঞান স্থিতি।</p>
<p><a class='ref sc' id='sc8' href='#sc8'>SC 8</a>হে ভিক্ষুগণ, এমন সত্ত্ব আছে যারা সর্বতোভাবে বিজ্ঞান-অনন্ত-আয়তন অতিক্রম করে “কিছুই না” অর্থাৎ আকিঞ্চনায়তনে উপনীত। এটা সপ্তম বিজ্ঞান স্থিতি।</p>
<p><a class='ref sc' id='sc9' href='#sc9'>SC 9</a>হে ভিক্ষুগণ, এগুলি সপ্ত বিজ্ঞান স্থিতি।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
