<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.51' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>মহাযজ্ঞ-বর্গ</li>
</ul>
<h1 class='sutta'>৭.৫১. সংযোগ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, আমি তোমাদিগকে সংযোগবিসংযোগ <span class='add'>(বন্ধন ও বন্ধনমুক্তি)</span> বিষয়ে ধর্মপর্যায় ভাষণ করব, তা অভিনিবেশ সহকারে শ্রবণ কর।… হে ভিক্ষুগণ, সংযোগ-বিসংযোগ ধর্ম পর্যায় কী?</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, স্ত্রীলোক নিজে স্ত্রী চরিত্র মনস্কার করে <span class='add'>(চিন্তা করে)</span>, স্ত্রী সুলভ আচরণ, পোশাক, কুসংস্কার, আবেগ, স্বর, আকর্ষণ চিন্তা করে। সে <span class='add'>(স্ত্রী)</span> তদ্বারা অনুরক্ত, অভিরমিত হয়। তদ্বারা অনুরক্ত, অভিরমিত হয়ে সে বহির্দ্বারে পুরুষ চরিত্রের মানসিকতা, পুরুষ পোষাক, পুরুষ সংস্কার, পুরুষ আবেগ, পুরুষ স্বর, পুরুষালংকার পরিগ্রহ করে। সে <span class='add'>(স্ত্রী)</span> তদ্বারা অনুরক্ত, অভিরমিত হয়, তদ্বারা অনুরক্ত, অভিরমিত হয়ে সে বহির্দ্বারে ওগুলোর সাথে সংযোগে যে সুখ, কল্যাণ উৎপন্ন হয় তা সে আকাঙ্ক্ষা করে। হে ভিক্ষুগণ, সে তার আপন স্ত্রীত্বে অভিরত, অনুরক্ত হয়ে পুরুষ সংযোগে গত এবং এরূপে সে তার স্ত্রীত্ব হতে রক্ষা পায় না।</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, পুরুষ পুরুষ চরিত্র মনস্কার করে <span class='add'>(চিন্তা করে)</span>, পুরুষ সুলভ আচরণ, পুরুষ পোষাক, পুরুষ সংস্কার, পুরুষ আবেগ, পুরুষ স্বর, পুরুষাকর্ষণ চিন্তা করে। সে <span class='add'>(পুঃ)</span> তদ্বারা অনুরক্ত, অভিরমিত হয়। সে তদ্বারা অনুরক্ত, অভিরমিত হয়ে বহির্দ্বারে স্ত্রী ইন্দ্রিয় চিন্তা করে, ওগুলোর সাথে সংযোগ আকাঙ্ক্ষা করে। হে ভিক্ষুগণ, সে তার আপন পুরুষত্বে অভিরমিত, অনুরক্ত হয়ে স্ত্রী সংযোগে গত এবং এরূপে সে তার পুরুষত্ব হতে রক্ষা পায় না। হে ভিক্ষুগণ, এরূপই সংযোগ।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, স্ত্রী নিজে স্ত্রী ইন্দ্রিয় <span class='add'>(স্ত্রী চরিত্র)</span> চিন্তা করে না। সে স্ত্রী সুলভ আচরণ, স্ত্রী পোষাক, স্ত্রী সংস্কার, স্ত্রী আবেগ, স্ত্রী স্বর, স্ত্রী আকর্ষণ চিন্তা করে না। সে তদ্বারা অনুরক্ত, অভিরমিত হয় না। সে তদ্বারা অনুরক্ত, অভিরমিত না হয়ে বহির্দ্বারে পুরুষ চরিত্রের চিন্তা করে না, পুরুষ পোষাক, পুরুষ সংস্কার, পুরুষ আবেগ, পুরুষ স্বর, পুরুষাকর্ষণ চিন্তা করে না। সে তদ্বারা অনুরক্ত, অভিরমিত হয় না। সে তদ্বারা অনুরক্ত, অভিরমিত না হয়ে বহির্দ্বারে ওগুলোর সাথে সংযোগ আকাঙ্ক্ষা করে না এবং ওগুলোর সাথে সংযোগে যে সুখ, কল্যাণ উৎপন্ন হয় তা সে আকাঙ্ক্ষা করে না। হে ভিক্ষুগণ, সে তার আপন স্ত্রীত্বে অভিরত, অনুরক্ত না হয়ে পুরুষ বিসংযোগে গত এবং এরূপে সে তার স্ত্রীত্ব হতে রক্ষা পায়।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, পুরুষ নিজে পুরুষ ইন্দ্রিয়ের বিষয় চিন্তা করে না, পুরুষ সুলভ আচরণ, পুরুষ পোষাক, পুরুষ সংস্কার, পুরুষ আবেগ, পুরুষ স্বর, পুরুষাকর্ষণ চিন্তা করে না। সে তদ্বারা অনুরক্ত, অভিরমিত হয় না, তদ্বারা অনুরক্ত, অভিরমিত না হয়ে সে বহির্দ্বারে স্ত্রী ইন্দ্রিয় চিন্তা করে না, ওগুলোর সাথে সংযোগ আকাঙ্ক্ষা করে না এবং ওগুলোর সাথে সংযোগে যে সুখ, কল্যাণ উৎপন্ন হয় তা সে আকাঙ্ক্ষা করে না। হে ভিক্ষুগণ, সে তার আপন পুরুষত্বে অনুরক্ত, অভিরমিত না হয়ে স্ত্রী সংযোগে অবিগত এবং সে তার পুরুষত্ব হতে রক্ষা পায়।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, সংযোগ এবং বিসংযোগ ধর্মপর্যায় এরূপই।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
