<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.65' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>মহাবর্গ</li>
</ul>
<h1 class='sutta'>৭.৬৫. হিরি-ঔত্তপ্প সূত্র</h1>
</header>
<p><a class='ref sc' id='sc1' href='#sc1'>SC 1</a>হে ভিক্ষুগণ, হিরি ও ঔত্তপ্প <span class='add'>(পাপে লজ্জা ও ভয়)</span> বিহীন হলে হিরি-ঔত্তপ্পবিপন্নের ইন্দ্রিয় দমন বাধ্য হয়েই বিনষ্ট হয়ে যায়। ইন্দ্রিয় দমন না হলে ইন্দ্রিয় সংযম বিপন্নের বাধ্য হয়েই শীল <span class='add'>(নৈতিক বিধি অনুশীলন)</span> বিনষ্ট হয়ে যায়। শীল না থাকলে শীল বিপন্নের বাধ্য হয়ে সম্যক সমাধি বিনষ্ট হয়ে যায়। সম্যক সমাধি বিহীন হলে সম্যক সমাধি বিপন্নের বাধ্য হয়েই যথাযথ জ্ঞান দর্শন বিনষ্ট হয়ে যায়। যথাভূত জ্ঞান দর্শন না হলে যথাভূত জ্ঞান-দর্শন বিপন্নের বাধ্য হয়েই নির্বেদ <span class='add'>(অসন্তোষ)</span> ও বিরাগ বিনষ্ট হয়ে যায়। নির্বেদ ও বিরাগের অভাব হলে নির্বেদ বিরাগ বিপন্নের বাধ্য হয়েই বিমুক্তি জ্ঞান দর্শন বিনষ্ট হয়ে যায়। যেমন, হে ভিক্ষুগণ, বৃক্ষ শাখা এবং পল্লববিহীন হলে শাখা-পল্লব পরিপক্ব হয় না, ছালও না, বৃক্ষের সারও না কিংবা ফলের শাঁসও না, তদ্রূপ, হে ভিক্ষুগণ, হিরি ও ঔত্তপ্পবিহীন হলে হিরি ও ঔত্তপ্পবিপন্নের ইন্দ্রিয় সংবর <span class='add'>(সংযম)</span>-শীল, সম্যক সমাধি, যথাভূত জ্ঞান দর্শন-নির্বেদ ও বিরাগ-বিমুক্তি জ্ঞান-দর্শন বিনষ্ট হয়।</p>
<p><a class='ref sc' id='sc2' href='#sc2'>SC 2</a>ভিক্ষুগণ, হিরি <span class='add'>(ন্যায়পরায়ণতা)</span> এবং ঔত্তপ্প বিদ্যমান থাকলে ইন্দ্রিয় সংযমই হিরি ও ঔত্তপ্প সম্পন্নের উপযুক্ত কারণ; ইন্দ্রিয় সংবর বিদ্যমান থাকলে শীলই ইন্দ্রিয় সংবর সম্পন্নের যথার্থ কারণ, শীল বিদ্যমান থাকলে সম্যক সমাধি শীল সম্পন্নের যথার্থ কারণ; সম্যক সমাধি বিদ্যমান থাকলে যথাভূত জ্ঞানদর্শন সম্যক সমাধি সম্পন্নের যথার্থ কারণ; যথাভূত জ্ঞান দর্শন বিদ্যমান থাকলে বিতৃষ্ণা ও বিরাগই যথাভূত জ্ঞান দর্শনসম্পন্নের উপযুক্ত কারণ; বিতৃষ্ণা ও বিরাগ বিদ্যমান থাকলে বিমুক্তিজ্ঞান দর্শন বিতৃষ্ণা ও বিরাগসম্পন্নের উপযুক্ত কারণ। যেমন ভিক্ষুগণ, বৃক্ষ শাখা এবং পল্লবসম্পন্ন হলে তা হতে বিকশিত পত্র-পল্লব পরিপক্ব হয়, ছাল, বৃক্ষের সার, ফলের শাঁসও পরিপক্ব হয়; তদ্রূপ হে ভিক্ষুগণ, হিরি এবং ঔত্তপ্প বিদ্যমান থাকলে ইন্দ্রিয় সংযমই হিরি ও ঔত্তপ্পসম্পন্নের উপযুক্ত কারণ;… বিতৃষ্ণা বিরাগসম্পন্নের উপযুক্ত কারণ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
