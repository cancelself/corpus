<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.1' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>ধনবর্গ</li>
</ul>
<h1 class='sutta'>৭.১. প্রথম প্রিয় সূত্র</h1>
</header>
<p><a class='ref sc' id='sc1' href='#sc1'>SC 1</a>আমা দ্বারা এরূপ শ্রুত হয়েছে। একসময় ভগবান শ্রাবস্তীর জেতবনে অনাথপিণ্ডিকের বিহারে অবস্থান করতেছিলেন। সে সময় ভগবান ভিক্ষুগণকে আহ্বান করলেন, “ভিক্ষুগণ,” সেই ভিক্ষুগণ “হ্যাঁ ভগবান” বলে উত্তর প্রদান করলেন। ভগবান এরূপ বললেন :</p>
<p><a class='ref sc' id='sc2' href='#sc2'>SC 2</a>“হে ভিক্ষুগণ, সপ্ত বিষয়যুক্ত ভিক্ষু সব্রহ্মচারীদের <span class='add'>(সতীর্থদের)</span> প্রিয় ও মনোজ্ঞ হয় না, গৌরবান্বিত ও সম্মানিত হয় না। সপ্ত কী কী?</p>
<p><a class='ref sc' id='sc3' href='#sc3'>SC 3</a>এক্ষেত্রে, হে ভিক্ষুগণ, একজন লাভ লোলুপ, সম্মান লোলুপ, সৎকার লোলুপ, বিবেকবর্জিত, হিরি <span class='add'>(পাপে লজ্জা)</span> বিহীন, অনোত্তাপী <span class='add'>(পাপে ভয়হীন)</span>, পাপিচ্ছু এবং মিথ্যাদৃষ্টিসম্পন্ন ভিক্ষুর বিষয় ধরা যাক।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, এই সপ্ত বিষয়যুক্ত ভিক্ষু সব্রহ্মচারীদের প্রিয় ও মনোজ্ঞ হয় না, গৌরবান্বিত ও সম্মানিত হয় না।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ, সপ্ত বিষয় সংযুক্ত ভিক্ষু সব্রহ্মচারীদের নিকট প্রিয় হয়, মনোজ্ঞ, গৌরবান্বিত ও সম্মানিত হয়। সপ্ত কী কী?</p>
<p><a class='ref sc' id='sc6' href='#sc6'>SC 6</a>এক্ষেত্রে, হে ভিক্ষুগণ, ভিক্ষু লাভ লোলুপ, সম্মান লোলুপ কিংবা বিবেকবর্জিত হয় না, পাপে লজ্জা ও ভয়সম্পন্ন, অল্পেচ্ছু ও সম্যক দৃষ্টিসম্পন্ন হয়।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, এই সপ্ত বিষয় সংযুক্ত ভিক্ষু সব্রহ্মচারীদের নিকট প্রিয় হয়, মনোজ্ঞ, গৌরবান্বিত ও সম্মানিত হয়।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
