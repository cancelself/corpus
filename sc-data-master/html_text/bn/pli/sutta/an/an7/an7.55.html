<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.55' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>অব্যাকৃত বর্গ</li>
</ul>
<h1 class='sutta'>৭.৫৫. পুরুষগতি সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, আমি তোমাদিগকে সপ্ত পুরুষগতি ও অনুপাদা পরিনির্বাণ <span class='add'>(পুরোপুরি উপাদানবিহীন পরিনির্বাণ)</span> দেশনা করব, তা অভিনিবেশ সহকারে শ্রবণ কর, আমি ভাষণ করব।” “হ্যাঁ ভন্তে” বলে ভিক্ষুগণ ভগবানের কথায় সম্মত হন। ভগবান বললেন, “হে ভিক্ষুগণ, সপ্ত পুরুষগতি কী?”</p>
<p><a class='ref sc' id='sc2' href='#sc2'>SC 2</a>“হে ভিক্ষুগণ, ভিক্ষু এরূপ চিন্তা করে পদক্ষেপ করে, “যদি অতীতে এটা না থাকে, আমার তা হবে না, এটা হবে না, আমার এটা হবে না; যা আছে, যা হয় তা আমার পরিত্যক্ত।” সে উপেক্ষা লাভ করে <span class='add'>(উপেক্ষাশীল হয়)</span>। সে ভাবে <span class='add'>(অস্তিত্বে, জন্ম লাভে)</span>) উৎসুক হয় না, সম্ভবে <span class='add'>(জীবন ধারণে)</span> উৎসুক হয় না; কিন্তু সম্যক প্রজ্ঞা দ্বারা শান্ত উত্তর পদ <span class='add'>(পরবর্তী গন্তব্যস্থল)</span> দর্শন করে; কিন্তু তার পদ সর্বতোভাবে অপ্রত্যক্ষকৃত <span class='add'>(অনুপলব্ধ)</span>, তার মানানুশয় <span class='add'>(অহমিকা প্রবণতা)</span> সর্বতোভাবে অপরিত্যক্ত, ভবরাগানুশয় <span class='add'>(পার্থিব কামনা-বাসনার ঝোঁক)</span>, অবিদ্যানুশয় <span class='add'>(অজ্ঞানমূলক প্রবণতা)</span> সর্বতোভাবে অপরিত্যক্ত। সে পঞ্চ অধোভাগীয় সংযোজন <span class='add'>(যেগুলো নিম্নতর জীবন লাভে বাধ্য করে)</span> ক্ষয় করে অন্তরা পরিনিব্বায়ী <span class='add'>(মধ্য পথে পরিনির্বাণ)</span> হয়। হে ভিক্ষুগণ, একটা লৌহখণ্ড সারা দিন উত্তপ্ত ও আঘাত করলে যেমন এক টুকরো লৌহ বের হয়, শীতল হয় তদ্রূপ, হে ভিক্ষুগণ, ভিক্ষু এরূপ প্রতিপন্ন হয় : “যদি অতীতে এটা না থাকত আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষাশীল হয়। সে ভবে <span class='add'>(অস্তিত্বে)</span> উৎসুক হয় না, সম্ভবে <span class='add'>(জীবন লাভে)</span> উৎসুক হয় না; কিন্তু সম্যক প্রজ্ঞা দ্বারা শান্ত উত্তর পদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে মধ্যপথে পরিনির্বাণ লাভ করে।</p>
<p><a class='ref sc' id='sc3' href='#sc3'>SC 3</a>পুনঃ হে ভিক্ষুগণ, ভিক্ষু এরূপ চিন্তা করে পদক্ষেপ করে, “যদি অতীতে এটা না থাকে, আমার তা হবে না, আমার এটা হবে না; যা আছে, যা হয় তা আমার পরিত্যক্ত।” সে উপেক্ষা লাভ করে। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে। কিন্তু তার পদ সর্বতোভাবে অপ্রত্যক্ষকৃত <span class='add'>(অনুপলব্ধ)</span>। তার মানানুশয় <span class='add'>(অহমিকা প্রবণতা)</span> সর্বতোভাবে অপরিত্যক্ত, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে মধ্যপথে পরিনির্বাণ লাভ করে। যেমন হে ভিক্ষুগণ, একটা লৌহখণ্ড সারা দিন উত্তপ্ত ও আঘাত করা হলে তা হতে এক টুকরো লৌহ বের হয়, তা উড়ে গিয়ে মাটি স্পর্শ করে এবং শীতল হয়ে যায়, তদ্রূপ, হে ভিক্ষুগণ, ভিক্ষু এরূপ প্রতিপন্ন হয়, “যদি অতীতে এটা না থাকত, আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত,” সে উপেক্ষাশীল হয়। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে মধ্যপথে পরিনির্বাণ লাভ করে।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, ভিক্ষু এরূপ চিন্তা করে পদক্ষেপ করে, “যদি অতীতে এটা না থাকে, আমার তা হবে না, আমার এটা হবে না; যা আছে, যা হয় তা আমার পরিত্যক্ত।” সে উপেক্ষা লাভ করে। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে। কিন্তু তার পদ সর্বতোভাবে অপ্রত্যক্ষকৃত, তার মানানুশয় সর্বতোভাবে অপরিত্যক্ত, ভবরাগানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে অন্তরা পরিনিব্বায়ী হয়। হে ভিক্ষুগণ, যেমন একটা লৌহখণ্ড সারা দিন উত্তপ্ত ও পিটানো হলে তা হতে এক টুকরো লৌহ বের হয়ে আসে, তা ছিটকে গিয়ে ভূমি স্পর্শ করার পূর্বেই শীতল হয়ে যায়, তদ্রূপ, হে ভিক্ষুগণ, ভিক্ষু এরূপ প্রতিপন্ন হয়, “যদি অতীতে এটা না থাকত, আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষাশীল হয়। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে মধ্যপথে পরিনির্বাণ লাভ করে।</p>
<p><a class='ref sc' id='sc5' href='#sc5'>SC 5</a>হে ভিক্ষুগণ ভিক্ষু এরূপ চিন্তা করে পদক্ষেপ করে, “যদি অতীতে এটা না থাকে, আমার তা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষা লাভ করে। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে। কিন্তু তার পদ সর্বতোভাবে অপ্রত্যক্ষকৃত, তার মানানুশয় সর্বতোভাবে অপরিত্যক্ত, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে উপহচ্চ পরিনিব্বায়ী <span class='add'>(পুনর্জন্মের সময় হ্রাসে পরিনির্বাণ লাভ করে)</span> হয়। যেমন, হে ভিক্ষুগণ, একটা লৌহখণ্ড সারা দিন উত্তপ্ত ও হাতুড়ি দ্বারা পিটানো হলে তা হতে এক টুকরো লৌহ বের হয়ে আসে, তা ছিট্‌কে পড়ে ভূমি স্পর্শ করার পর ঠাণ্ডা হয়ে যায়, তদ্রূপ, হে ভিক্ষুগণ, ভিক্ষু এরূপ প্রতিপন্ন হয়, যদি অতীতে এটা না থাকত, আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষাশীল হয়। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে সময় হ্রাসে পরিনির্বাণ লাভ করে।</p>
<p><a class='ref sc' id='sc6' href='#sc6'>SC 6</a>হে ভিক্ষুগণ, ভিক্ষু পদক্ষেপ করে, “যদি অতীতে এটা না থাকে তা হবে না, আমার এটা হবে না, যা আছে, যা হয়, তা আমার পরিত্যক্ত।” সে উপেক্ষা লাভ করে। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে। কিন্তু তার পদ সর্বতোভাবে অপ্রত্যক্ষকৃত, তার মানানুশয় সর্বতোভাবে অপরিত্যক্ত, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে অসংস্কার পরিনির্বাণ <span class='add'>(কর্মের হেতু অবশিষ্ট নেই এমতাবস্থায় পরিনির্বাণ)</span> লাভ করে। যেমন, হে ভিক্ষুগণ, একটা লৌহখণ্ড সারা দিন উত্তপ্ত ও হাতুড়ি দ্বারা পিটানো হলে তা হতে এক টুকরো লৌহ বের হয়ে আসে, তা ছিট্‌কে সামান্য তৃণপুঞ্জে বা কাষ্ঠপুঞ্জে পতিত হয়, অগ্নি প্রজ্বলিত করে, ধুম উৎপন্ন করে, অগ্নি প্রজ্বলিত করে, ধুম উৎপন্ন করে, সেই সামান্য তৃণপুঞ্জ বা কাষ্ঠপুঞ্জকে পরিদাহ করে কাষ্ঠাভাবে শীতল হয়ে যায়; তদ্রূপ, হে ভিক্ষুগণ, ভিক্ষু এরূপ প্রতিপন্ন হয়, “যদি অতীতে এটা না থাকত, আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষাশীল হয়। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে অসংস্কার পরিনির্বাণ লাভ করে।</p>
<p><a class='ref sc' id='sc7' href='#sc7'>SC 7</a>হে ভিক্ষুগণ, ভিক্ষু এরূপ চিন্তা করে পদক্ষেপ করে; “যদি অতীতে এটা না থাকে, আমার তা হবে না, আমার এটা হবে না, যা আছে, যা হয়, তা আমার পরিত্যক্ত।” সে উপেক্ষা লাভ করে। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে। কিন্তু তার পদ সর্বতোভাবে অপ্রত্যক্ষকৃত, তার মানানুশয় সর্বতোভাবে অপরিত্যক্ত, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে সসংস্কার পরিনির্বাণ <span class='add'>(কর্মের সামান্য হেতু বিদ্যমান)</span> লাভ করে। যেমন, হে ভিক্ষুগণ, সারা দিন একটা লৌহখণ্ড উত্তপ্ত ও পিটানো হলে তা হতে এক টুকরো লৌহ বের হয়ে আসে, তা ছিটকে বিশাল তৃণপুঞ্জ বা কাষ্ঠপুঞ্জে নিপতিত হয়, অগ্নি প্রজ্বলিত করে, ধুম উৎপন্ন করে, অগ্নি জ্বালিয়ে ধুম উৎপন্ন করে সেই বিপুল তৃণপুঞ্জকে বা কাষ্ঠপুঞ্জকে নিঃশেষ করে অনাহারে <span class='add'>(কাষ্ঠাভাবে)</span> শীতল হয়ে যায়; তদ্রূপ, হে ভিক্ষুগণ, ভিক্ষু এরূপ প্রতিপন্ন হয়, “যদি অতীতে এটা না থাকত, আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষাশীল হয়। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে সসংস্কার পরিনির্বাণ লাভ করে।</p>
<p><a class='ref sc' id='sc8' href='#sc8'>SC 8</a>পুনঃ হে ভিক্ষুগণ, ভিক্ষু এরূপ চিন্তা করে পদক্ষেপ করে, “যদি অতীতে এটা না থাকে, আমার তা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষা লাভ করে। সে ভবে উৎসুক হয় না, সম্ভবে উৎসুক হয় না; কিন্তু সম্যক প্রজ্ঞা দ্বারা শান্ত উত্তরপদ দর্শন করে। কিন্তু তার পদ সর্বতোভাবে অপ্রত্যক্ষকৃত, তার মানানুশয় সর্বতোভাবে অপরিত্যক্ত, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে ঊর্ধ্বস্রোতা, অকনিষ্ঠগামী হয়। যেমন, হে ভিক্ষুগণ, সারা দিন একটা লৌহখণ্ড উত্তপ্ত ও হাতুড়ি দ্বারা পিটানো হলে তা হতে একটা ছোট টুকরো বের হয়ে আসে, তা ছিটকে গিয়ে বিশাল তৃণপুঞ্জে বা কাষ্ঠপুঞ্জে নিপতিত হয়, অগ্নি প্রজ্বলিত করে, ধুম উৎপন্ন করে, অগ্নি জ্বালিয়ে ধুম উৎপন্ন করে সেই বিপুল তৃণপুঞ্জ বা কাষ্ঠপুঞ্জকে নিঃশেষ করে গুল্মকে দাহ করে, কাষ্ঠভূমিকে দাহ করে, তথায় দাহ করে সবুজ শস্য ক্ষেত্রের ধারে, উচ্চ পাহাড়, জল বা রমণীয় ভূমিভাগে এসে তথায় কাষ্ঠাভাবে নির্বাপিত হয়ে যায়; তদ্রূপ, হে ভিক্ষুগণ, ভিক্ষু এরূপ প্রতিপন্ন হয়, “যদি অতীতে এটা না থাকত, আমার এটা হত না, এটা হবে না, আমার এটা হবে না, যা আছে, যা হয় তা আমার পরিত্যক্ত।” সে উপেক্ষাশীল হয়। সে ভবে উৎসুক হয় না, সম্ভবে উৎসুক হয় না, কিন্তু সম্যক প্রজ্ঞা দ্বারা শান্ত উত্তরপদ দর্শন করে; কিন্তু তার পদ সর্বতোভাবে অপ্রত্যক্ষকৃত, মানানুশয়, ভবরাগানুশয়, অবিদ্যানুশয় সর্বতোভাবে অপরিত্যক্ত। সে পঞ্চ অধোভাগীয় সংযোজন ক্ষয় করে ঊর্ধ্বস্রোতা <span class='add'>(ঊর্ধ্ব অভিমুখী)</span>, অকনিষ্ঠগামী হয়।</p>
<p><a class='ref sc' id='sc9' href='#sc9'>SC 9</a>হে ভিক্ষুগণ, এগুলিই সপ্ত পুরুষগতি। এবং হে ভিক্ষুগণ, অনুপাদা <span class='add'>(সম্পূর্ণ অনাসক্ত, উপাদানবিহীন = তৃষ্ণাবিহীন)</span> পরিনির্বাণ কী?</p>
<p><a class='ref sc' id='sc10' href='#sc10'>SC 10</a>এক্ষেত্রে, হে ভিক্ষুগণ, ভিক্ষু এরূপ চিন্তা করে পদক্ষেপ করে, “যদি এটা না থেকে থাকে, এটা আমার হবে না, এটা হবে না, ভবিষ্যতে আমার হবে না; যা আছে, যা হওয়ার তা আমার পরিত্যক্ত” সে উপেক্ষাশীল হয়। সে ভবে <span class='add'>(জন্মে, অস্তিত্ব)</span>, সম্ভবে <span class='add'>(জন্ম লাভে)</span> উৎসুক হয় না, কিন্তু সম্যক প্রজ্ঞা দ্বারা শান্ত উত্তরপদ সম্যক প্রজ্ঞা দ্বারা দর্শন করে, সত্য সত্যই তার সে পদ সর্বতোভাবে উপলব্ধ হয়, মানানুশয় <span class='add'>(অহমিকা)</span>, ভবরাগানুশয়, অবিদ্যানুশয় সর্বতোভাবে পরিত্যক্ত হয়। সে আসক্তি ক্ষয় করে অনাসক্ত চিত্তবিমুক্তি, প্রজ্ঞাবিমুক্তি ও দৃষ্টধর্মে স্বয়ং অভিজ্ঞা প্রত্যক্ষ <span class='add'>(উপলব্ধি)</span> করে অবস্থান করে। হে ভিক্ষুগণ, একে অনুপাদা পরিনির্বাণ বলে। হে ভিক্ষুগণ, এগুলিই সপ্ত পুরুষগতি এবং অনুপাদা পরিনির্বাণ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
