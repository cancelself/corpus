<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.34' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৭.৩৪. প্রথম প্রিয়ভাষিতা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এ রাত্রে অন্যতর এক দেবতা দিব্যজ্যোতিতে সমগ্র জেতবন আলোকিত করে শেষ রাত্রে আমার নিকট উপনীত হয়ে অভিবাদনপূর্বক এক প্রান্তে দাঁড়ান। এক প্রান্তে দাঁড়িয়ে, হে ভিক্ষুগণ, সে দেবতা আমাকে এরূপ বললেন, “ভন্তে, এই সপ্তধর্ম ভিক্ষুকে অপরিহানির পথে উপনীত করে। সপ্ত কী কী? বুদ্ধের প্রতি গৌরব, ধর্মের প্রতি গৌরব, সংঘের প্রতি গৌরব, শিক্ষার প্রতি গৌরব, সমাধির প্রতি গৌরব, সুবাধ্যতা, কল্যাণমিত্রতা। ভন্তে, এই সপ্তধর্ম ভিক্ষুকে অপরিহানির পথে উপনীত করে।” হে ভিক্ষুগণ, সেই দেবতা এ কথা বলে আমাকে অভিবাদন করে প্রদক্ষিণ করে সেখান থেকে অন্তর্ধান করেন।</p>
<blockquote class='gatha'>
<p><a class='ref sc' id='sc2' href='#sc2'>SC 2</a>বুদ্ধ, ধর্ম ও সংঘের প্রতি তীব্র গৌরব,<br>
উদ্যমশীল, সমাধি ও শিক্ষার প্রতি গৌরব,<br>
কল্যাণমিত্র, সুবাধ্য, গৌরবপরায়ণ<br>
ভিক্ষু হয় পরিহানির অযোগ্য, নির্বাণের সমীপ।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
