<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.35' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৭.৩৫. দ্বিতীয় প্রিয়ভাষিতা সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, এই রাত্রে অন্যতর এক দেবতা দিব্যজ্যোতিতে সমগ্র জেতবন উদ্ভাসিত করে রাত্রি শেষে আমার নিকট উপনীত হয়ে অভিবাদনপূর্বক এক প্রান্তে দাঁড়ান। এক প্রান্তে দাঁড়িয়ে হে ভিক্ষুগণ, সে দেবতা আমাকে এরূপ বললেন, “ভন্তে, এই সপ্তধর্ম ভিক্ষুকে অপরিহানির পথে নিয়ে যায়। সপ্ত কী কী? বুদ্ধের প্রতি গৌরব, ধর্মের প্রতি গৌরব, সংঘের প্রতি গৌরব, শিক্ষার প্রতি গৌরব, সমাধির প্রতি গৌরব, হিরি <span class='add'>(পাপের প্রতি লজ্জা)</span> এর প্রতি গৌরব, ঔত্তপ্য <span class='add'>(পাপের প্রতি ভয়)</span> এর প্রতি গৌরব। ভন্তে, এই সপ্তধর্ম ভিক্ষুকে অপরিহানির দিকে উপনীত করে।” হে ভিক্ষুগণ, সেই দেবতা এরূপ বলেন। এ কথা বলে আমাকে অভিবাদন করে প্রদক্ষিণ করে সেখান থেকে অন্তর্ধান করেন।”</p>
<p><a class='ref sc' id='sc2' href='#sc2'>SC 2</a>এরূপ কথিত হলে আয়ুষ্মান সারিপুত্র ভগবানকে এরূপ বলেন :</p>
<p><a class='ref sc' id='sc3' href='#sc3'>SC 3</a>“ভন্তে, ভগবানের এই সংক্ষিপ্তভাবে ভাষিত বিষয়ের অর্থ আমি বিস্তৃতভাবে জানি। ভন্তে, কোনো ভিক্ষু নিজে শাস্তার প্রতি গৌরবশীল এবং শাস্তার এই গৌরবকে শ্রদ্ধা করেন। অন্য যেসব ভিক্ষুর শাস্তার প্রতি গৌরব নেই সেসব ভিক্ষুকে শাস্তার গুণের প্রতি উৎসাহিত করেন। যাঁদের এ-গুণ আছে তিনি তাঁদেরকে সত্য সত্যই প্রশংসা করেন, যথাযথ প্রশংসা করেন এবং সময়োচিত প্রশংসা করেন। নিজে ধর্মের প্রতি গৌরবশীল এবং ধর্মের এই গৌরবকে শ্রদ্ধা করেন। অন্য যেসব ভিক্ষুর ধর্মের প্রতি কোনো গৌরব নেই সেসব ভিক্ষুকে ধর্মের প্রতি উদ্বুদ্ধ করেন। যাঁদের এ গুণ আছে তিনি তাঁহাদের সত্য সত্যই প্রশংসা করেন, যথাযথ প্রশংসা করেন এবং সময়োচিত প্রশংসাই করেন। নিজে সংঘের প্রতি গৌরবশীল এবং সংঘের এই গৌরবকে শ্রদ্ধা করেন। অন্য যেসব ভিক্ষুর সংঘের প্রতি গৌরব নেই তিনি তাদেরকে সংঘের গুণের প্রতি প্রবুদ্ধ করেন। যাঁদের এ গুণ আছে তিনি তাঁদের সত্য সত্যই প্রশংসা করেন, যথাযথ প্রশংসা করেন এবং সময়োচিত প্রশংসাই করেন। নিজে শিক্ষার প্রতি গৌরবপরায়ণ এবং শিক্ষার এই গৌরবকে শ্রদ্ধা করেন। অন্য যেসব ভিক্ষু শিক্ষার প্রতি গৌরবশীল নহে তিনি তাদেরকে সেই শিক্ষার প্রতি উৎসাহিত করেন। যাঁদের এ গুণ আছে তিনি তাঁদের সত্য সত্যই প্রশংসা করেন, যথাযথ প্রশংসা করেন এবং সময়োচিত প্রশংসাই করে থাকেন। কোনো ভিক্ষু নিজে সমাধির প্রতি গৌরবপরায়ণ এবং সমাধিকে শ্রদ্ধা করেন। অন্য যেসব ভিক্ষুর সমাধির প্রতি গৌরব নেই তিনি তাদেরকে সমাধির প্রতি অনুপ্রাণিত করেন। যাঁদের মধ্যে এ গুণ আছে তিনি তাঁদেরকে সত্য সত্যই প্রশংসা করেন, যথাযথ প্রশংসা করেন এবং সময়োচিত প্রশংসাই করে থাকেন। নিজে সুবাধ্য এবং সুবাধ্যতাকে গৌরব করেন। অন্য যেসব ভিক্ষু বাধ্যশীল নহে তিনি তাদেরকে বাধ্যশীল হতে অনুপ্রাণিত করেন। যাঁদের সুবাধ্যতা গুণ আছে তিনি তাঁদেরকে সত্য সত্যই প্রশংসা করেন, যথার্থ প্রশংসা করেন এবং সময়োচিত প্রশংসাই করেন। নিজে কল্যাণমিত্র এবং কল্যাণমিত্রতার প্রশংসা করেন। অন্য যেসব ভিক্ষু কল্যাণমিত্র নহেন তিনি তাদেরকে কল্যাণমিত্রতার পথে অনুপ্রাণিত করেন। যাঁরা এরূপ কল্যাণমিত্র তিনি তাঁদেরকে সত্য সত্যই, যথার্থ ও সময়োচিত প্রশংসা করেন। ভন্তে, ভগবানের এই সংক্ষিপ্ত ভাষিত বিষয়ের বিস্তৃত অর্থ জানি।”</p>
<p><a class='ref sc' id='sc4' href='#sc4'>SC 4</a>“সাধু, সাধু সারিপুত্র, সাধু, আমাকর্তৃক এই সংক্ষিপ্ত ভাষণের তুমি বিস্তৃত অর্থ জান। সারিপুত্র, ভিক্ষু নিজে শাস্তার প্রতি গৌরবপরায়ণ এবং শাস্তার এই গৌরবকে শ্রদ্ধা করে। যেসব ভিক্ষু শাস্তার প্রতি গৌরবশীল নহে সে তাদেরকে শাস্তার প্রতি গৌরবপরায়ণ হতে উৎসাহিত করে। যাঁদের এ শ্রদ্ধা আছে সে তাঁদেরকে সত্য সত্যই প্রশংসা করে, যথার্থ ও সময়োচিত প্রশংসাই করে থাকে। ভিক্ষু নিজে ধর্মের প্রতি শ্রদ্ধাশীল এবং ধর্মের এই গৌরবকে শ্রদ্ধা করে। যেসব ভিক্ষুর ধর্মের প্রতি গৌরব নেই সে তাদেরকে ধর্মের প্রতি উৎসাহিত করে। যাদের মধ্যে এ গুণটুকু আছে সে তাদেরকে সত্য সত্যই প্রশংসা করে, যথার্থ ও সময়োচিত প্রশংসা করে থাকে। ভিক্ষু নিজে সংঘের প্রতি গৌরবশীল এবং সংঘের এই গৌরবকে সম্মান করে। যেসব ভিক্ষুর সংঘের প্রতি গৌরব নেই সে তাদেরকে সেই গৌরবের প্রতি শ্রদ্ধাশীল করে তোলে। যাদের মধ্যে এ গুণটুকু আছে সে তাদেরকে সত্য সত্যই প্রশংসা, যথার্থ ও সময়োচিত প্রশংসাই করে। ভিক্ষু নিজে শিক্ষার প্রতি গৌরবশীল এবং শিক্ষার এই গৌরবকে শ্রদ্ধা করে। অন্য যেসব ভিক্ষু শিক্ষার প্রতি গৌরবশীল নহে সে তাদেরকে সেই শিক্ষার প্রতি উৎসাহিত করে। যাদের মধ্যে এ গুণটুকু আছে সে তাদেরকে প্রশংসা করে, যথার্থ ও সময়োচিত প্রশংসাই করে। ভিক্ষু নিজে সমাধির প্রতি গৌরবশীল এবং সমাধিকে শ্রদ্ধা করে। অন্য যেসব ভিক্ষুর সমাধির প্রতি গৌরব নেই সে তাদেরকে সমাধির প্রতি অনুপ্রাণিত করে। যাদের এ গুণ আছে সে তাদের সত্য সত্যই প্রশংসা করে, যথার্থ ও সময়োচিত প্রশংসাই করে। ভিক্ষু নিজে সুবাধ্য এবং সুবাধ্যতাকে গৌরব করে। অন্য যেসব ভিক্ষু বাধ্যগত নহে সে তাদেরকে বাধ্যগত হতে উৎসাহিত করে। যাদের বাধ্যতা গুণটুকু আছে সে তাদের সত্য সত্যই প্রশংসা করে, যথার্থ ও সময়োচিত প্রশংসাই করে। ভিক্ষু নিজে কল্যাণমিত্র এবং সেই কল্যাণমিত্র প্রশংসা করে। যেসব ভিক্ষু কল্যাণমিত্র নহে সে তাদেরকে কল্যাণমিত্রতা বিষয়ে উৎসাহিত করে। যাদের কল্যাণমিত্রতা গুণটুকু আছে সে তাদের সত্য সত্যই প্রশংসা করে, যথার্থ প্রশংসা করে এবং সময়োচিত প্রশংসাই করে। সারিপুত্র, আমার সংক্ষিপ্ত ভাষিত বিষয়ের এরূপ বিস্তৃত অর্থ দ্রষ্টব্য।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
