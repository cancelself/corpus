<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.26' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>বজ্জী বর্গ</li>
</ul>
<h1 class='sutta'>৭.২৬. বোজ্ঝাঙ্গ সূত্র</h1>
</header>
<p><a class='ref sc' id='sc1' href='#sc1'>SC 1</a>“হে ভিক্ষুগণ, আমি সপ্ত অপরিহানিয় ধর্ম দেশনা করব, তোমরা অভিনিবেশসহকারে শ্রবণ কর, আমি ভাষণ করছি।” “সাধু ভন্তে” বলে সেই ভিক্ষুগণ প্রত্যুত্তর প্রদান করলে ভগবান এরূপ বললেন।</p>
<p><a class='ref sc' id='sc2' href='#sc2'>SC 2</a>হে ভিক্ষুগণ, সপ্ত অপরিহানিয় ধর্ম কী?</p>
<p><a class='ref sc' id='sc3' href='#sc3'>SC 3</a>হে ভিক্ষুগণ, যতদিন পর্যন্ত ভিক্ষুরা স্মৃতিসম্বোজ্ঝাঙ্গ ভাবনা করবে তাদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন পর্যন্ত ভিক্ষুবৃন্দ ছয় প্রকারে ধর্মবিচয় <span class='add'>(পরীক্ষণ)</span> সম্বোজ্ঝাঙ্গ উৎপাদন করে বর্ধিত করবে ততদিন তাদের উন্নতি সাধিত হবে, পরিহানি হবে না। হে ভিক্ষুগণ, যতদিন ভিক্ষুবৃন্দ নয় প্রকার বীর্য সম্বোজ্ঝাঙ্গ উৎপাদন করে বর্ধিত করবে ততদিন তাদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুরা দশ প্রকারে সমাধি সম্বোধ্যঙ্গ উৎপাদন করে বর্ধিত করবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি ঘটবে না। হে ভিক্ষুগণ, যতদিন ভিক্ষুরা পাঁচ প্রকারে উপেক্ষা সম্বোধ্যঙ্গ উৎপাদন করে বর্ধিত করবে ততদিন পর্যন্ত সেই ভিক্ষুদের শ্রীবৃদ্ধি অবশ্যম্ভাবী, পরিহানি হবে না।</p>
<p><a class='ref sc' id='sc4' href='#sc4'>SC 4</a>হে ভিক্ষুগণ, যতদিন পর্যন্ত এই সপ্তবিধ অপরিহানিয় ধর্ম ভিক্ষুদের মধ্যে বিদ্যমান থাকবে এবং সপ্তবিধ ধর্মের অনুবর্তী হয়ে ভিক্ষুগণকে চলতে দেখা যাবে ততদিন পর্যন্ত তাদের শ্রীবৃদ্ধি অবশ্যম্ভাবী, পরিহানি ঘটবে না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
