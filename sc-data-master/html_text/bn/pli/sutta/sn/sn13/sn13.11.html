<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn13.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>অভিসময়-সংযুক্তঅভিসময়-সংযুক্ত</li>
</ul>
<h1>১৩.১১. তৃতীয় পর্বত সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, যেমন ধরো পুরুষ পর্বতরাজ সুমেরুর ওপর মুগডাল প্রমাণ সাতটি পাথরের টুকরা নিক্ষেপ করে। ভিক্ষুগণ, তা তোমরা কী মনে কর, মুগডাল প্রমাণ অবশিষ্ট সাতটি পাথরের টুকরা বেশি নাকি পর্বতরাজ সুমেরু বেশি?’</p>
<p>‘ভন্তে, পর্বতরাজ সুমেরুই বেশি। মুগডাল প্রমাণ অবশিষ্ট সাতটি পাথরের টুকরা অতি অল্পমাত্র। পর্বতরাজ সুমেরুর তুলনায় মুগডাল প্রমাণ অবশিষ্ট সাতটি পাথরের টুকরা শত ভাগের এক ভাগও হয় না, হাজার অংশের এক অংশও হয় না এবং শত-হাজার (লক্ষ) ভাগের এক ভাগও হয় না।’</p>
<p>‘ভিক্ষুগণ, ঠিক এভাবেই সত্যদ্রষ্টা, দৃষ্টিসম্পন্ন আর্যশ্রাবকের অধিগমের তুলনায় অন্যতীর্থিয় শ্রমণ-ব্রাহ্মণ-পরিব্রাজকগণের অধিগম (সিদ্ধি লাভ) শত ভাগের এক ভাগও হয় না, হাজার অংশের এক অংশও হয় না এবং শত-হাজার (লক্ষ) ভাগের এক ভাগও হয় না। ভিক্ষুগণ, দৃষ্টিসম্পন্ন পুদ্গল এরূপ মহাধিগমসম্পন্ন, এরূপ মহাভিজ্ঞ।’ একাদশ সূত্র।</p>
<p class='end'>অভিসময়-সংযুক্ত সমাপ্ত।</p>
<p class='uddana-intro'>স্মারক-গাথা :</p>
<p class='uddana'>নখাগ্র, পুষ্করিণী আর মিলিত জলদ্বয়,<br>
দুই পৃথিবী, দুই সমুদ্র, পর্বত উপমাত্রয়।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
