<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn16.7' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>কাশ্যপ-সংযুক্তকাশ্যপ-সংযুক্ত</li>
</ul>
<h1>১৬.৭. দ্বিতীয় উপদেশ সূত্র</h1>
</header>
<p>একসময় ভগবান রাজগৃহের বেণুবনে অবস্থান করছিলেন। তখন আয়ুষ্মান মহাকাশ্যপ ভগবানের নিকট উপস্থিত হলেন… একান্তে উপবিষ্ট আয়ুষ্মান মহাকাশ্যপকে ভগবান এরূপ বললেন, ‘হে কাশ্যপ, তুমি ভিক্ষুদেরকে উপদেশ দাও, তাঁদেরকে ধর্মকথা শোনাও। কাশ্যপ, আমি ভিক্ষুদেরকে উপদেশ দিই অথবা তুমি দাও, আমি ধর্মকথা শোনাই অথবা তুমি শোনাও।’</p>
<p>‘ভন্তে, ভিক্ষুরা এখন দুর্দম্য, দুর্দম্যকরণ ধর্মগুলোতে সমন্বিত, অসহনশীল, অনুশাসন সাদরে গ্রহণ করে না। ভন্তে, কুশল ধর্মের প্রতি যার শ্রদ্ধা নেই, লজ্জা নেই, ভয়, বীর্য এবং জ্ঞান বা প্রজ্ঞা নেই; তার দিবা-রাত্রি কুশল ধর্মের প্রতি শ্রদ্ধা পরিহানিই প্রত্যাশিত হয়, অভিবৃদ্ধি নয়।’</p>
<p>‘ভন্তে, কৃষ্ণপক্ষের চন্দ্র যেমন দিনরাত বর্ণে, মণ্ডলে, আভায়, আকার এবং পরিধিতে ক্ষয়প্রাপ্ত হতে থাকে; ঠিক তেমনি যার কোনো কুশল ধর্মের প্রতি শ্রদ্ধা নেই, লজ্জা নেই, ভয় নেই, বীর্য নেই এবং জ্ঞান বা প্রজ্ঞা নেই; তার দিবা-রাত্রি কুশল ধর্মের প্রতি শ্রদ্ধা পরিহানিই প্রত্যাশিত হয়, অভিবৃদ্ধি নয়।’</p>
<p>“ভন্তে, ‘অশ্রদ্ধাবান পুরুষপুদ্গল’ (সদ্ধর্মে) এটি পরিহানি; (পাপে) ‘অহ্রী বা নির্লজ্জ পুরুষপুদ্গল’ এটি পরিহানি; (পাপে) ‘ভয়হীন পুরুষপুদ্গল’ এটি পরিহানি; ‘হীনবীর্য বা অলস পুরুষপুদ্গল’ এটি পরিহানি; ‘দুষ্প্রাজ্ঞ পুরুষপুদ্গল’ এটি পরিহানি; ‘ক্রোধপরায়ণ পুরুষপুদ্গল’ এটি পরিহানি; ‘বিদ্বেষী পুরুষপুদ্গল’ এটি পরিহানি; ‘উপদেশ প্রদানকারী ভিক্ষুগণ নেই’ এটি পরিহানি।”</p>
<p>‘ভন্তে, যার কুশল ধর্মের প্রতি শ্রদ্ধা, লজ্জা, ভয়, বীর্য এবং জ্ঞান বা প্রজ্ঞা আছে; তাঁর দিবা-রাত্রি কুশল ধর্মের প্রতি শ্রদ্ধা অভিবৃদ্ধিই প্রত্যাশিত, পরিহানি নয়।’</p>
<p>‘ভন্তে, শুক্লপক্ষের চন্দ্র যেমন দিনরাত বর্ণে, মণ্ডলে, আভায়, আকার এবং পরিধিতে বৃদ্ধিপ্রাপ্ত হতে থাকে; ঠিক তেমনি যার কুশল ধর্মের প্রতি শ্রদ্ধা আছে, লজ্জা আছে, ভয় আছে, বীর্য আছে এবং জ্ঞান বা প্রজ্ঞা আছে; তাঁর দিবা-রাত্রি কুশল ধর্মের প্রতি শ্রদ্ধা অভিবৃদ্ধিই প্রত্যাশিত, পরিহানি নয়।’</p>
<p>“ভন্তে, ‘শ্রদ্ধাবান পুরুষপুদ্গল’ (সদ্ধর্মের) এটি অপরিহানি (বা অভিবৃদ্ধি); (পাপে) ‘লজ্জশীল পুরুষপুদ্গল’ এটি অপরিহানি; (পাপে) ‘ভয়শীল পুরুষপুদ্গল’ এটি অপরিহানি; ‘আরব্ধবীর্য বা নিরলস পুরুষপুদ্গল’ এটি অপরিহানি; ‘প্রজ্ঞাবান পুরুষপুদ্গল’ এটি অপরিহানি; ‘ক্রোধহীন পুরুষপুদ্গল’ এটি অপরিহানি; ‘দ্বেষহীন পুরুষপুদ্গল’ এটি অপরিহানি; ‘উপদেশ প্রদানকারী ভিক্ষুগণ আছেন’ এটি অপরিহানি।”</p>
<p>‘কাশ্যপ, সাধু! সাধু! যার কোনো কুশল ধর্মের প্রতি শ্রদ্ধা নেই, লজ্জা নেই, ভয় নেই, বীর্য নেই এবং জ্ঞান বা প্রজ্ঞা নেই; তার দিবা-রাত্রি কুশল ধর্মের প্রতি শ্রদ্ধা পরিহানিই প্রত্যাশিত হয়, অভিবৃদ্ধি নয়।’</p>
<p>‘কাশ্যপ, কৃষ্ণপক্ষের চন্দ্র যেমন দিনরাত বর্ণে, মণ্ডলে, আভায়, আকার এবং পরিধিতে ক্ষয়প্রাপ্ত হতে থাকে, ঠিক তেমনি যার কোনো কুশল ধর্মের প্রতি শ্রদ্ধা নেই, লজ্জা নেই, ভয় নেই, বীর্য নেই এবং জ্ঞান বা প্রজ্ঞা নেই; তার দিবা-রাত্রি কুশল ধর্মের প্রতি শ্রদ্ধা পরিহানিই প্রত্যাশিত হয়, অভিবৃদ্ধি নয়। কাশ্যপ, ‘অশ্রদ্ধাবান পুরুষপুদ্গল’ (সদ্ধর্মে) এটি পরিহানি; (পাপে) ‘অহ্রী বা নির্লজ্জ পুরুষপুদ্গল’ এটি পরিহানি; (পাপে) ‘ভয়হীন পুরুষপুদ্গল’ এটি পরিহানি; ‘হীনবীর্য বা অলস পুরুষপুদ্গল’ এটি পরিহানি; ‘দুষ্প্রাজ্ঞ পুরুষপুদ্গল’ এটি পরিহানি; ‘ক্রোধপরায়ণ পুরুষপুদ্গল’ এটি পরিহানি; ‘বিদ্বেষী পুরুষপুদ্গল’ এটি পরিহানি; ‘উপদেশ প্রদানকারী ভিক্ষুগণ নেই’ এটি পরিহানি।”</p>
<p>‘কাশ্যপ, যার কুশল ধর্মের প্রতি শ্রদ্ধা আছে, লজ্জা আছে, ভয় আছে, বীর্য আছে, এবং জ্ঞান বা প্রজ্ঞা আছে; তার দিবা-রাত্রি কুশল ধর্মের প্রতি শ্রদ্ধা অভিবৃদ্ধিই প্রত্যাশিত হয়, পরিহানি নয়।’</p>
<p>‘কাশ্যপ, শুক্লপক্ষের চন্দ্র যেমন দিনরাত বর্ণে, মণ্ডলে, আভায়, আকার এবং পরিধিতে বৃদ্ধিপ্রাপ্ত হতে থাকে; ঠিক তেমনি যার কুশল ধর্মের প্রতি শ্রদ্ধা আছে, লজ্জা আছে, ভয় আছে, বীর্য আছে এবং জ্ঞান বা প্রজ্ঞা আছে; তার দিবা-রাত্রি কুশল ধর্মের প্রতি শ্রদ্ধা অভিবৃদ্ধিই প্রত্যাশিত হয়, পরিহানি নয়।’</p>
<p>“কাশ্যপ, ‘শ্রদ্ধাবান পুরুষপুদ্গল’ (সদ্ধর্মের) এটি অপরিহানি (বা অভিবৃদ্ধি); (পাপে) ‘লজ্জশীল পুরুষপুদ্গল’ এটি অপরিহানি; (পাপে) ‘ভয়শীল পুরুষপুদ্গল’ এটি অপরিহানি; ‘আরব্ধবীর্য বা নিরলস পুরুষপুদ্গল’ এটি অপরিহানি; ‘প্রজ্ঞাবান পুরুষপুদ্গল’ এটি অপরিহানি; ‘ক্রোধহীন পুরুষপুদ্গল’ এটি অপরিহানি; ‘দ্বেষহীন পুরুষপুদ্গল’ এটি অপরিহানি; ‘উপদেশ প্রদানকারী ভিক্ষুগণ আছেন’ এটি অপরিহানি।” সপ্তম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
