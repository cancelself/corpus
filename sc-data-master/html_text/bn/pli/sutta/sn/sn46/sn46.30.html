<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn46.30' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>বোজ্ঝাঙ্গ-সংযুক্তবোজ্ঝাঙ্গ-সংযুক্ত</li>
<li class='vagga'>উদায়ী বর্গ</li>
</ul>
<h1 class='sutta'>৪৬.৩০. উদায়ী সূত্র</h1>
</header>
<p>একসময় ভগবান সুম্ভেতে অবস্থান করছিলেন সেতক নামক সুম্ভদের নিগমে (গ্রামে)। অতঃপর আয়ুষ্মান উদায়ী ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট আয়ুষ্মান উদায়ী ভগবানকে এরূপ বললেন :</p>
<p>“আশ্চর্য ভন্তে, অদ্ভুত ভন্তে, যতদূর সম্ভব ভগবানের প্রতি আমার প্রেম, গৌরব, হ্রী (পাপে লজ্জা) ও ঔত্তাপ্য (পাপে ভয়) বহুকৃত ছিল। আমি পূর্বে আগারিক (গৃহী অবস্থায়) ধর্ম এবং সংঘের প্রতি পূর্বোক্তরূপে অবহুকৃত ছিলাম। সেই ভগবানের প্রতি প্রেম, গৌরব, হ্রী ও ঔত্তাপ্য প্রদর্শন করে করে আমি আগার হতে অনাগারে প্রব্রজিত হয়েছি। সেই ভগবান আমাকে এরূপ ধর্মদেশনা করেছিলেন-‘ইহা রূপ, ইহা রূপের সমুদয় ও ইহা রূপের নিরোধ। ইহা বেদনা, ইহা বেদনার সমুদয় ও ইহা বেদনার নিরোধ। ইহা সংজ্ঞা, ইহা সংজ্ঞার সমুদয় ও ইহা সংজ্ঞার নিরোধ। ইহা সংস্কার, ইহা সংস্কারের সমুদয় ও ইহা সংস্কারের নিরোধ এবং ইহা বিজ্ঞান, ইহা বিজ্ঞানের সমুদয় ও ইহা বিজ্ঞানের নিরোধ।’</p>
<p>ভন্তে, আমি সেই শূন্যাগারে এই পঞ্চ উপাদানস্কন্ধের উপর ঊর্ধ্ব-অধো পর্যন্ত ভাবনা করার সময় ‘ইহা দুঃখ’ তা যথাভূত জ্ঞাত হয়েছি। ‘ইহা দুঃখ-সমুদয়’, ‘ইহা দুঃখ-নিরোধ’ ও ‘ইহা দুঃখ-নিরোধের উপায়’ বলে তাও যথাযতভাবে জ্ঞাত হয়েছি। আমার ধর্ম অধিকৃত ও মার্গ প্রতিলব্ধ হয়েছে; যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’</p>
<p>আমার স্মৃতি-সম্বোজ্ঝাঙ্গ প্রতিলব্ধ হয়েছে, যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’… আমার উপেক্ষা-সম্বোজ্ঝাঙ্গ প্রতিলব্ধ হয়েছে, যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’ ভন্তে, এই মার্গ আমার প্রতিলব্ধ হয়েছে, যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’”</p>
<p>“সাধু, সাধু, উদায়ী, এই মার্গ তোমার প্রতিলব্ধ হয়েছে, যা তোমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন তুমি এরূপ জানতে সক্ষম হবে-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’” দশম সূত্র।</p>
<p class='end'>উদায়ী বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>জ্ঞান লাভার্থে, দেশনা, স্থানীয়, ভ্রান্ত ও অপরিহানী;<br>
ক্ষয়, নিরোধ, নির্বেদ, একধর্ম, উদায়ীতে ইতি॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
