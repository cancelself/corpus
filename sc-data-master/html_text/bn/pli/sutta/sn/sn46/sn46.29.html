<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn46.29' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>বোজ্ঝাঙ্গ-সংযুক্তবোজ্ঝাঙ্গ-সংযুক্ত</li>
<li class='vagga'>উদায়ী বর্গ</li>
</ul>
<h1 class='sutta'>৪৬.২৯. একধর্ম সূত্র</h1>
</header>
<p>“হে ভিক্ষুগণ, সপ্ত বোজ্ঝাঙ্গ ব্যতীত আমি অন্য একটি ধর্মও দেখতে পাচ্ছি না, যা এরূপে ভাবিত ও বহুলীকৃত হলে সংযোজনীয় ধর্মসমূহ প্রহানের জন্য সংবর্তিত হয়। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। কীরূপে সপ্ত বোজ্ঝাঙ্গ ভাবিত ও বহুলীকৃত হলে তা সংযোজনীয় ধর্মসমূহ প্রহানের জন্য সংবর্তিত হয়?</p>
<p>ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সপ্ত বোজ্ঝাঙ্গ ভাবিত ও বহুলীকৃত হলে তা সংযোজনীয় ধর্মসমূহ প্রহানের জন্য সংবর্তিত হয়।</p>
<p>হে ভিক্ষুগণ, সংযোজনীয় ধর্ম কি? চক্ষুই হচ্ছে সংযোজনীয় ধর্ম। এতে সংযোজনাবদ্ধ আসক্তি উৎপন্ন হয়। অনুরূপভাবে কর্ণ, নাসিকা, জিহ্বা, কায় ও মনই হচ্ছে সংযোজনীয় ধর্ম। এতে সংযোজনাবদ্ধ আসক্তি উৎপন্ন হয়। এগুলোকেই সংযোজনীয় ধর্ম বলা হয়।” নবম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
