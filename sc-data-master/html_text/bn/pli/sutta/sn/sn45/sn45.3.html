<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>অবিদ্যা বর্গ</li>
</ul>
<h1 class='sutta'>৪৫.৩. সারিপুত্র সূত্র</h1>
</header>
<p>শ্রাবস্তী নিদান। অতঃপর আয়ুষ্মান সারিপুত্র ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান সারিপুত্র ভগবানকে এরূপ বলতে লাগলেন-“ভন্তে, কল্যাণমিত্রতা, কল্যাণসহায়তা ও কল্যাণসম্পর্কতাই হচ্ছে পূর্ণাঙ্গ ব্রহ্মচর্য।”</p>
<p>“সাধু, সারিপুত্র, সাধু। হে সারিপুত্র, কল্যাণমিত্রতা, কল্যাণসহায়তা ও কল্যাণসম্পর্কতাই হচ্ছে পূর্ণাঙ্গ ব্রহ্মচর্য। সারিপুত্র, কল্যাণমিত্রতা, কল্যাণসহায়তা এবং কল্যাণ-সম্পর্ককারী ভিক্ষুর নিকট ইহাই প্রত্যাশিত যে, সে আর্য অষ্টাঙ্গিক মার্গ ভাবিত এবং বহুলীকৃত করবে। সারিপুত্র, কীরূপে ভিক্ষু কল্যাণমিত্রতা, কল্যাণসহায়তা এবং কল্যাণ-সম্পর্ককারী হয়ে আর্য অষ্টাঙ্গিক মার্গ ভাবিত ও বহুলীকৃত করে?</p>
<p>সারিপুত্র, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী হয়ে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। সারিপুত্র, এরূপেই ভিক্ষু কল্যাণমিত্রতা, কল্যাণসহায়তা এবং কল্যাণ-সম্পর্ককারী হয়ে আর্য অষ্টাঙ্গিক মার্গ ভাবিত ও বহুলীকৃত করে।</p>
<p>হে সারিপুত্র, তোমার জানা উচিত যে, কল্যাণমিত্রতা, কল্যাণসহায়তা ও কল্যাণসম্পর্কতা এভাবেই পূর্ণাঙ্গ ব্রহ্মচর্যের কারণ হয়। সারিপুত্র, আমার ন্যায় কল্যাণমিত্রের সংস্রবে জন্মশীল সত্ত্বগণ জন্ম হতে পরিমুক্ত হয়, জরাশীল সত্ত্বগণ জরাধর্ম হতে মুক্ত হয়, মরণধর্মী সত্ত্বগণ মরণ হতে মুক্ত হয় এবং শোক পরিদেবন-দুঃখ-দৌর্মনস্য-উপায়াসধর্মী সত্ত্বগণ সেই শোক-পরিদেবন-দুঃখ-দৌর্মনস্য ও উপায়াস হতে মুক্ত হয়। সারিপুত্র, তোমার জানা উচিত যে, কল্যাণমিত্রতা, কল্যাণসহায়তা ও কল্যাণসম্পর্কতা এভাবেই পূর্ণাঙ্গ ব্রহ্মচর্যের কারণ হয়।” তৃতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
