<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.152' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>বলকরণীয় (শক্তি প্রয়োগ) বর্গ</li>
</ul>
<h1 class='sutta'>৪৫.১৫২. বৃক্ষ সূত্র</h1>
</header>
<p>“হে ভিক্ষুগণ, যেমন পূর্বদিকে নমিত, পূর্বদিকে হেলে পড়া এবং পূর্বদিকে ক্রমোন্নত বৃক্ষ মূলছিন্ন হলে কোন দিকে পতিত হবে?” “ভন্তে, বৃক্ষটি যে দিকে নমিত, যে দিকে হেলে পড়েছে এবং যেদিকে ক্রমোন্নত মূল ছিন্ন হলে সে দিকেই পতিত হবে।” “ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণের দিকে ঝুঁকে পড়ে এবং নির্বাণের দিকেই ক্রমোন্নত হয়।</p>
<p>ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণের দিকে ঝুঁকে পড়ে এবং নির্বাণের দিকেই ক্রমোন্নত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।…(পূর্বের বল সূত্রের ন্যায় বিস্তারিতব্য)…। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণের দিকে ঝুঁকে পড়ে এবং নির্বাণের দিকেই ক্রমোন্নত হয়।” চতুর্থ সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
