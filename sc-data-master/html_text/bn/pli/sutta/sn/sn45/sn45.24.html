<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.24' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>মিথ্যা বিষয় (ভ্রান্ত ধারণা) বর্গ</li>
</ul>
<h1 class='sutta'>৪৫.২৪. দ্বিতীয় প্রতিপদা সূত্র</h1>
</header>
<p>শ্রাবস্তী নিদান। “হে ভিক্ষুগণ, আমি গৃহী ও প্রব্রজিতগণের মিথ্যা প্রতিপদা প্রশংসা করি না। মিথ্যায় প্রতিপন্ন গৃহী এবং প্রব্রজিত ব্যক্তি মিথ্যায় প্রতিপন্ন হওয়ার কারণে কুশলধর্ম আচরণে সমর্থ হয় না।</p>
<p>“ভিক্ষুগণ, সেই মিথ্যা প্রতিপদাসমূহ কী কী? যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি। এগুলোকে বলা হয় মিথ্যা প্রতিপদা। ভিক্ষুগণ, আমি গৃহী ও প্রব্রজিতগণের মিথ্যা প্রতিপদা প্রশংসা করি না। মিথ্যায় প্রতিপন্ন গৃহী এবং প্রব্রজিত ব্যক্তি মিথ্যায় প্রতিপন্ন হওয়ার কারণে কুশলধর্ম আচরণে সমর্থ হয় না।</p>
<p>ভিক্ষুগণ, আমি গৃহী ও প্রব্রজিতগণের সম্যক প্রতিপদা (সম্যক অনুশীলন) প্রশংসা করি। সম্যকভাবে প্রতিপন্ন গৃহী এবং প্রব্রজিত ব্যক্তি সম্যক পথে প্রতিপন্ন হওয়ার কারণে কুশলধর্ম আচরণে সমর্থ হয়। সেই সম্যক প্রতিপদাসমূহ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। এগুলোকে বলা হয় সম্যক প্রতিপদা। ভিক্ষুগণ, আমি গৃহী এবং প্রব্রজিতগণের সম্যক প্রতিপদাকেই প্রশংসা করি। সম্যকভাবে প্রতিপন্ন গৃহী এবং প্রব্রজিত ব্যক্তি সম্যক পথে প্রতিপন্ন হওয়ার কারণে কুশলধর্ম আচরণে সমর্থ হয়।” চতুর্থ সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
