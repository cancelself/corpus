<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.180' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>ওঘ (স্রোত) বর্গ</li>
</ul>
<h1 class='sutta'>৪৫.১৮০. ঊর্ধ্বভাগীয় সূত্র</h1>
</header>
<p>“হে ভিক্ষুগণ, পাঁচ প্রকার ঊর্ধ্বভাগীয় সংযোজন রয়েছে। সেই পাঁচ প্রকার কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।</p>
<p>ভিক্ষুগণ, এই পঞ্চবিধ ঊর্ধ্বভাগীয় সংযোজন রয়েছে। সেই পঞ্চ কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত করে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।</p>
<p>ভিক্ষুগণ, এই পঞ্চবিধ ঊর্ধ্বভাগীয় সংযোজন রয়েছে। সেই পঞ্চ কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।</p>
<p>ভিক্ষুগণ, এই পঞ্চবিধ ঊর্ধ্বভাগীয় সংযোজন রয়েছে। সেই পঞ্চ কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” দশম সূত্র।</p>
<p class='end'>ওঘ বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>ওঘ সূত্র, যোগ, উপাদান, গ্রন্থি আর অনুশয় সূত্র;<br>
কামগুণ, নীবরণ, স্কন্ধ ও অধো-ঊর্ধ্বভাগীয় সূত্রে বর্গ উক্ত॥</p>
<p class='uddana-intro'>বর্গের সূচি :</p>
<p class='uddana'>প্রথম হলো অবিদ্যাবর্গ, দ্বিতীয় বর্গের নাম বিহার;<br>
মিথ্যা হলো তৃতীয় বর্গ, চতুর্থ বর্গ প্রতিপত্তি; আর॥<br>
তীর্থিয় পঞ্চম বর্গ ও ষষ্ঠে উক্ত সূর্য বর্গ;<br>
বহুকৃত সপ্তম বর্গ, অষ্টম উৎপাদ বর্গ॥<br>
দিবস বর্গ নবম, অপ্রমাদ বর্গ দশমে,<br>
একাদশ বল বর্গ, আকাঙ্ক্ষা বর্গ দ্বাদশে;<br>
তেরতম বর্গ উক্ত হয় ওঘ নামে॥</p>
<p class='end'>মার্গ সংযুক্ত সমাপ্ত।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
