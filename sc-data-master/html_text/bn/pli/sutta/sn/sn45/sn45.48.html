<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.48' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>অন্যতীর্থিয় পেয়্যাল (পুনরাবৃত্তি) বর্গ</li>
</ul>
<h1 class='sutta'>৪৫.৪৮. অনুপাদা-পরিনির্বাণ সূত্র</h1>
</header>
<p>শ্রাবস্তী নিদান। “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে। ‘হে বন্ধুগণ, অনুপাদা-পরিনির্বাণ লাভের জন্য ভগবানের নিকট ব্রহ্মচর্য পালন করা হয়।’</p>
<p>ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, অনুপাদা-পরিনির্বাণ লাভের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, অনুপাদা-পরিনির্বাণ লাভের জন্য মার্গ ও প্রতিপদা আছে।’ ভিক্ষুগণ, অনুপাদা-পরিনির্বাণ লাভের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে অনুপাদা-পরিনির্বাণ লাভের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” অষ্টম সূত্র।</p>
<p class='end'>অন্যতীর্থিয় পেয়্যাল বর্গ পঞ্চম সমাপ্ত ।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>বিরাগ, সংযোজন, অনুশয়, দীর্ঘপথ পরিজ্ঞাত ও আসবক্ষয়;<br>
বিদ্যা-বিমুক্তি সূত্র, জ্ঞান আর অনুপাদা সূত্রে বর্গ উক্ত হয়॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
