<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.18' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>বিহার বর্গ</li>
</ul>
<h1 class='sutta'>৪৫.১৮. প্রথম কুক্কুটারাম সূত্র</h1>
</header>
<p><span class='evam'>আমি এরূপ শুনেছি।</span> একসময় আয়ুষ্মান আনন্দ ও আয়ুষ্মান ভদ্র পাটলিপুত্রের কুক্কুটারামে অবস্থান করছিলেন। অতঃপর আয়ুষ্মান ভদ্র (একদিন) সন্ধ্যা-সময়ে নির্জনতাজনিত ধ্যান হতে আয়ুষ্মান আনন্দের নিকট উপস্থিত হয়ে আয়ুষ্মান আনন্দের সাথে কুশল বিনিময় করলেন। কুশলাকুশল ও প্রীতিপূর্ণ আলাপান্তে একপাশে বসলেন। একপাশে উপবিষ্ট আয়ুষ্মান ভদ্র আনন্দকে এরূপ বললেন :</p>
<p>“আবুসো আনন্দ, এই যে, ‘অব্রহ্মচর্য, অব্রহ্মচর্য’ বলা হয়। সেই অব্রহ্মচর্য কত প্রকার? “সাধু, আবুসো ভদ্র, সাধু। আবুসো ভদ্র, আপনি অত্যন্ত বিচক্ষণপূর্ণ, প্রত্যুৎপন্নমতিসম্পন্ন ও কল্যাণপ্রদ প্রশ্ন জিজ্ঞাসা করেছেন। আপনি এরূপ জিজ্ঞাসা করেছেন যে, ‘আবুসো, আনন্দ, এই যে, ‘অব্রহ্মচর্য, অব্রহ্মচর্য’ বলা হয়। সেই অব্রহ্মচর্য কত প্রকার?’” “হ্যাঁ আবুসো, আমি এরূপই জিজ্ঞাসা করেছি।”</p>
<p>“হে আবুসো, এই আট প্রকার মিথ্যা মার্গই হচ্ছে অব্রহ্মচর্য। যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
