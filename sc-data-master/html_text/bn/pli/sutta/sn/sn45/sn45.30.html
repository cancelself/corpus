<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.30' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>মিথ্যা বিষয় (ভ্রান্ত ধারণা) বর্গ</li>
</ul>
<h1 class='sutta'>৪৫.৩০. উত্তিয় সূত্র</h1>
</header>
<p>শ্রাবস্তী নিদান। অতঃপর আয়ুষ্মান উত্তিয় ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান উত্তিয় ভগবানকে এরূপ বলতে লাগলেন :</p>
<p>“ভন্তে, নির্জনে একাকী ধ্যান-সাধনায় নিমগ্ন থাকার সময় আমার মনে এরূপ পরিবিতর্ক উৎপন্ন হয়েছিল যে, ‘ভগবান কর্তৃক পঞ্চকামগুণ উক্ত হয়েছে। ভগবান কর্তৃক সেই পঞ্চকামগুণ কীরূপে উক্ত হয়েছে?’”</p>
<p>“সাধু উত্তিয়, সাধু। হে উত্তিয়, মৎ কর্তৃক এই পঞ্চবিধ কামগুণ উক্ত হয়েছে। সেই পঞ্চ কী কী? যথা : ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী চক্ষু বিজ্ঞেয় রূপ আছে; একইভাবে ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী শ্রোত্রবিজ্ঞেয় শব্দ, ঘ্রাণবিজ্ঞেয় গন্ধ, জিহ্বাবিজ্ঞেয় রস এবং কায়বিজ্ঞেয় স্পর্শ বিদ্যমান। উত্তিয়, এই পঞ্চ কামগুণই মৎকর্তৃক উক্ত হয়েছে।</p>
<p>উত্তিয়, এই পঞ্চকামগুণসমূহ প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গি মার্গ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। উত্তিয়, এই পঞ্চ কামগুণসমূহ প্রহানের জন্য এই আর্য অষ্টাঙ্গিক মার্গই অনুশীলন করা উচিত।” দশম সূত্র।</p>
<p class='end'>মিথ্যা বিষয় বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>মিথ্যা, অকুশলধর্ম আর প্রতিপদা দ্বয় সূত্র;<br>
দ্বে অসৎপুরুষ, কুম্ভ, সমাধি, বেদনাসহ উত্তিয় হলো উক্ত॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
