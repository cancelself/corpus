<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.63' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>এক ধর্ম পেয়্যাল (পুনরাবৃত্তি) বর্গ</li>
</ul>
<h1 class='sutta'>৪৫.৬৩. কল্যাণমিত্র সূত্র</h1>
</header>
<p>শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘কল্যাণমিত্রতা’। ভিক্ষুগণ, কল্যাণমিত্র ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। কল্যাণমিত্র ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?</p>
<p>ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্র ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
