<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.55' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>সূর্যপেয়্যাল বর্গ</li>
</ul>
<h1 class='sutta'>৪৫.৫৫. সম্প্রজ্ঞানযুক্ত মনোযোগসম্পদ সূত্র</h1>
</header>
<p>“হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘সম্প্রজ্ঞানযুক্ত মনোযোগসম্পদ’। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।</p>
<p>ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
