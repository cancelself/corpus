<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.155' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>বলকরণীয় (শক্তি প্রয়োগ) বর্গ</li>
</ul>
<h1 class='sutta'>৪৫.১৫৫. আকাশ সূত্র</h1>
</header>
<p>“হে ভিক্ষুগণ, যেমন, আকাশে বহু প্রকারে বাতাস প্রবাহিত হয়; যথা : পূর্ব ও পশ্চিম দিকে বাতাস প্রবাহিত হয়, উত্তর আর দক্ষিণ দিকেও বাতাস প্রবাহিত হয়, ধূলিপূর্ণ ও ধূলিহীন বাতাস প্রবাহিত হয়, শীতল আর উঞ্চ বাতাসও প্রবাহিত হয় এবং অল্প ও প্রচণ্ড বাতাসও প্রবাহিত হয়; ঠিক তদ্রুপ ভিক্ষুগণ, আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর চারি স্মৃতিপ্রস্থান ভাবনা পরিপূর্ণ হয়, চারি সম্যক প্রধান, চারি ঋদ্ধিপাদ, পঞ্চ ইন্দ্রিয়, পঞ্চবল এবং সপ্ত বোজ্ঝাঙ্গ ভাবনাও পরিপূর্ণ হয়।</p>
<p>ভিক্ষুগণ, কীরূপে আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর চারি স্মৃতিপ্রস্থান ভাবনা পরিপূর্ণ হয়, চারি সম্যক প্রধান, চারি ঋদ্ধিপাদ, পঞ্চ ইন্দ্রিয়, পঞ্চবল এবং সপ্ত বোজ্ঝাঙ্গ ভাবনাও পরিপূর্ণ হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।… (পূর্বের বল সূত্রের ন্যায় বিস্তারিতব্য)…। ভিক্ষুগণ, এরূপেই আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর চারি স্মৃতিপ্রস্থান ভাবনা পরিপূর্ণ হয়, চারি সম্যক প্রধান, চারি ঋদ্ধিপাদ, পঞ্চ ইন্দ্রিয়, পঞ্চবল এবং সপ্ত বোজ্ঝাঙ্গ ভাবনাও পরিপূর্ণ হয়।” সপ্তম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
