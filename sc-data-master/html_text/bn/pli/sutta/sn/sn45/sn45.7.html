<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn45.7' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>মার্গ-সংযুক্তমার্গ-সংযুক্ত</li>
<li class='vagga'>অবিদ্যা বর্গ</li>
</ul>
<h1 class='sutta'>৪৫.৭. দ্বিতীয় জনৈক ভিক্ষু সূত্র</h1>
</header>
<p>শ্রাবস্তী নিদান। অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষু ভগবানকে এরূপ বললেন :</p>
<p>“ভন্তে, এই যে, ‘রাগবিনয় (বা রাগক্ষয়), দোষবিনয় ও মোহবিনয়’ বলা হয়ে থাকে। এই ‘রাগবিনয়, দোষবিনয় ও মোহবিনয়ের’ অধিবচন কী?”</p>
<p>“হে ভিক্ষু, নির্বাণধাতু বা উপাদানই হচ্ছে রাগবিনয়, দোষবিনয় ও মোহবিনয়ের অধিবচন এবং তা দ্বারাই আসবসমূহ ক্ষয় হয় এরূপ বলা হয়ে থাকে।”</p>
<p>এরূপ উক্ত হলে সেই ভিক্ষু ভগবানকে এরূপ বললেন, “ভন্তে, এই যে, ‘অমৃত, অমৃত’ বলা হয়। এই অমৃত কীরূপ এবং অমৃতগামী মার্গই বা কত প্রকার?”</p>
<p>“হে ভিক্ষু রাগবিনয়, দোষবিনয় ও মোহবিনয় বা (রাগ-দ্বেষ-মোহ) ক্ষয়কেই অমৃত বলা হয়। আর আর্য অষ্টাঙ্গিক মার্গই হচ্ছে অমৃতগামী মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি।” সপ্তম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
