<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.47' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>গৃহপতি বর্গ</li>
</ul>
<h1>১২.৪৭. জানুস্সোনি সূত্র</h1>
</header>
<p>ভগবান শ্রাবস্তীতে অবস্থান করছিলেন। অতঃপর জানুস্সোনিব্রাহ্মণ ভগবানের কাছে উপস্থিত হয়ে ভগবানের সাথে সম্ভাষণ করলেন। সম্ভাষণসূচক আলাপা-আলোচনার পর একপাশে উপবেশন করলেন। একান্তে উপবিষ্ট সেই ব্রাহ্মণ ভগবানকে বললেন :</p>
<p>‘প্রভু গৌতম, সব আছে কী?’</p>
<p>“ব্রাহ্মণ, ‘সব আছে’ এটি একটি অন্ত।”</p>
<p>‘প্রভু গৌতম, সব নেই কী?’</p>
<p>“ব্রাহ্মণ, ‘সব নেই’ এটি দ্বিতীয় অন্ত। ব্রাহ্মণ, এই উভয় অন্তে উপগত না হয়ে তথাগত মধ্যম পন্থায় ধর্মদেশনা করেন, ‘অবিদ্যার প্রত্যয়ে সংস্কার, সংস্কারের প্রত্যয়ে বিজ্ঞান… এভাবে সমস্ত দুঃখস্কন্ধের সমুদয় হয়। অবিদ্যার সম্পূর্ণরূপে বিরাগ-নিরোধ হলে সংস্কার নিরোধ হয়, সংস্কার নিরোধ হলে বিজ্ঞান নিরোধ হয়… এভাবে সমস্ত দুঃখস্কন্ধের নিরোধ হয়।’”</p>
<p>এরূপ বলা হলে জানুস্সোনিব্রাহ্মণ ভগবানকে বললেন, ‘প্রভু গৌতম, অতি মনোহর! অতি চমৎকার!… আজ থেকে আমাকে আজীবন ত্রিশরণাগত উপাসকরূপে গ্রহণ করুন।’ সপ্তম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
