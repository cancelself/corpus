<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.36' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>কলার ক্ষত্রিয় বর্গ</li>
</ul>
<h1>১২.৩৬. দ্বিতীয় অবিদ্যা-প্রত্যয় সূত্র</h1>
</header>
<p>একসময় ভগবান শ্রাবস্তীতে অবস্থান করছিলেন… “হে ভিক্ষুগণ, অবিদ্যার প্রত্যয়ে সংস্কার, সংস্কারের প্রত্যয়ে বিজ্ঞান… এভাবে সমস্ত দুঃখস্কন্ধের সমুদয় হয়।</p>
<p>হে ভিক্ষুগণ, যে ‘জরা-মৃত্যু কী, জরা-মৃত্যু কার?’ বলে এবং ‘জরা-মৃত্যু অন্য, জরা-মৃত্যু অন্যের’ বলে, এই উভয় বাক্যই একার্থ, ব্যঞ্জনে নানার্থ। ‘যেই জীব সেই শরীর’ এই দৃষ্টি থাকলে ব্রহ্মচর্যবাস হয় না। ‘অন্য জীব, অন্য শরীর’ এই দৃষ্টি থাকলেও ব্রহ্মচর্যবাস হয় না। ভিক্ষুগণ, এই উভয় অন্তে উপগত না হয়ে তথাগত মধ্যম পন্থায় ধর্মদেশনা করেন, ‘জন্মের প্রত্যয়ে জরা-মৃত্যু।’</p>
<p>ভিক্ষুগণ, যে ‘জন্ম কী… ভব কী… উপাদান কী… তৃষ্ণা কী… বেদনা কী… স্পর্শ কী… ষড়ায়তন কী… নামরূপ কী… বিজ্ঞান কী… ‘সংস্কার কী, সংস্কার কার?’ বলে এবং ‘সংস্কার অন্য, সংস্কার অন্যের’ বলে, এই উভয় বাক্যই একার্থ, ব্যঞ্জনে নানার্থ। ‘যেই জীব সেই শরীর’ এই দৃষ্টি থাকলে ব্রহ্মচর্যবাস হয় না। ‘অন্য জীব, অন্য শরীর’ এই দৃষ্টি থাকলেও ব্রহ্মচর্যবাস হয় না। ভিক্ষুগণ, এই উভয় অন্তে উপগত না হয়ে তথাগত মধ্যম পন্থায় ধর্মদেশনা করেন, ‘অবিদ্যার প্রত্যয়ে সংস্কার।’</p>
<p>ভিক্ষুগণ, অবিদ্যার সম্পূর্ণরূপে বিরাগ-নিরোধ হলে সেসব অভ্যাসগত, কদাচিৎ বিস্ফন্দিত মিথ্যাদৃষ্টি, ‘জরা-মৃত্যু কী, জরা-মৃত্যু কার?’, ‘জরা-মৃত্যু অন্য, জরা-মৃত্যু অন্যের’, ‘যেই জীব সেই শরীর’, ‘অন্য জীব, অন্য শরীর’; এসব প্রহীন হয়, মূল উচ্ছিন্ন হয়, মস্তকছিন্ন তালবৃক্ষসদৃশ উৎপাদিকা শক্তি রহিত হয়ে অনুৎপন্নধর্মী হয়।</p>
<p>ভিক্ষুগণ, অবিদ্যার সম্পূর্ণরূপে বিরাগ-নিরোধ হলে সেসব অভ্যাসগত, কদাচিৎ বিস্ফন্দিত মিথ্যাদৃষ্টি, ‘জন্ম কী… ভব কী… উপাদান কী… তৃষ্ণা কী… বেদনা কী… স্পর্শ কী… ষড়ায়তন কী… নামরূপ কী… বিজ্ঞান কী… ‘সংস্কার কী, সংস্কার কার?’, ‘সংস্কার অন্য, সংস্কার অন্যের’, ‘যেই জীব সেই শরীর’, ‘অন্য জীব, অন্য শরীর’; এসব প্রহীন হয়, মূল উচ্ছিন্ন হয়, মস্তকছিন্ন তালবৃক্ষসদৃশ উৎপাদিকা শক্তি রহিত হয়ে অনুৎপন্নধর্মী হয়।” ষষ্ঠ সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
