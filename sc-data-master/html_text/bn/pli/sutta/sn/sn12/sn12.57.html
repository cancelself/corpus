<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.57' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>দুঃখ বর্গ</li>
</ul>
<h1>১২.৫৭. চারা গাছ সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, সংযোজনীয় ধর্মগুলোতে আস্বাদানুদর্শী হয়ে অবস্থান করলে তৃষ্ণা বৃদ্ধি হয়। তৃষ্ণার কারণে উপাদান… এভাবে সমস্ত দুঃখস্কন্ধের সমুদয় হয়।’</p>
<p>‘ভিক্ষুগণ, যেমন লোক চারা গাছের শিকড়গুলো সময়ে সময়ে পরিষ্কার করে, তাতে সময়ে সময়ে (গোবর মিশ্রিত) মাটি দেয়, সময়ে সময়ে জল দেয়। এভাবেই সেই চারা গাছ সেরূপ আহার ও উপাদান পেয়ে বৃদ্ধি, বিস্তার ও বিপুলাকার হয়। ভিক্ষুগণ, ঠিক এভাবেই সংযোজনীয় ধর্মগুলোতে আস্বাদানুদর্শী হয়ে হয়ে অবস্থান করলে তৃষ্ণা বৃদ্ধি হয়। তৃষ্ণার কারণে উপাদান… এভাবে সমস্ত দুঃখস্কন্ধের সমুদয় হয়।’</p>
<p>‘ভিক্ষুগণ, সংযোজনীয় ধর্মগুলোতে আদীনবানুদর্শী হয়ে অবস্থান করলে তৃষ্ণা নিরোধ হয়। তৃষ্ণা নিরোধে উপাদান নিরোধ হয়… এভাবে সমস্ত দুঃখস্কন্ধের নিরোধ হয়।’</p>
<p>‘ভিক্ষুগণ, যেমন চারা গাছ ছেদনের জন্য পুরুষ কোদাল এবং ঝুড়ি নিয়ে আগমন করে… অথবা খরস্রোতা নদীতে ভাসিয়ে দেয়। ভিক্ষুগণ, এরূপে সেই চারা গাছ মূলোৎপাটিত তালবৃক্ষ সদৃশ সম্পূর্ণরূপে ধ্বংস ও অনুৎপাদধর্মী হয়। ভিক্ষুগণ, ঠিক এভাবে সংযোজনীয় ধর্মগুলোতে আদীনবানুদর্শী হয়ে অবস্থান করলে তৃষ্ণা নিরুদ্ধ হয়। তৃষ্ণা নিরোধে উপাদান নিরোধ হয়… এভাবে সমস্ত দুঃখস্কন্ধের নিরোধ হয়।’ সপ্তম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
