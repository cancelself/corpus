<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.43' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>গৃহপতি বর্গ</li>
</ul>
<h1>১২.৪৩. দুঃখ সূত্র</h1>
</header>
<p>একসময় ভগবান শ্রাবস্তীতে অবস্থান করছিলেন… ‘হে ভিক্ষুগণ, আমি দুঃখের সমুদয় ও দুঃখের অস্তগমন বা ধ্বংস সম্বন্ধে দেশনা করব। তা তোমরা শোন, উত্তমরূপে মনোযোগ দাও, আমি ভাষণ করছি।’ ‘হ্যাঁ ভন্তে,’ বলে সেই ভিক্ষুগণ ভগবানকে প্রতিশ্রুতি দিলেন। তখন ভগবান বললেন :</p>
<p>‘ভিক্ষুগণ, দুঃখের সমুদয় কী? চক্ষু ও রূপের প্রত্যয়ে চক্ষুবিজ্ঞান উৎপন্ন হয়। এই তিনটির সঙ্গতি বা মিলনেই স্পর্শ হয়। স্পর্শের প্রত্যয়ে বেদনা, বেদনার প্রত্যয়ে তৃষ্ণা। ভিক্ষুগণ, এটিই দুঃখের সমুদয়।</p>
<p>শ্রোত্র ও শব্দের প্রত্যয়ে শ্রোত্রবিজ্ঞান উৎপন্ন হয়… ঘ্রাণ ও গন্ধ প্রত্যয়ে… জিহ্বা ও রসের প্রত্যয়ে… কায় ও স্প্রষ্টব্যের প্রত্যয়ে… মন ও ধর্মের প্রত্যয়ে মনোবিজ্ঞান উৎপন্ন হয়। এই তিনটির সঙ্গতি বা মিলনেই স্পর্শ হয়। স্পর্শের প্রত্যয়ে বেদনা, বেদনার প্রত্যয়ে তৃষ্ণা। ভিক্ষুগণ, এটিই দুঃখের সমুদয়।</p>
<p>ভিক্ষুগণ, দুঃখের অস্তগমন কী? চক্ষু ও রূপের প্রত্যয়ে চক্ষুবিজ্ঞান উৎপন্ন হয়। এই তিনটির সঙ্গতি বা মিলনেই স্পর্শ হয়। স্পর্শের প্রত্যয়ে বেদনা, বেদনার প্রত্যয়ে তৃষ্ণা। সেই তৃষ্ণার সম্পূর্ণরূপে বিরাগ-নিরোধ হলে উপাদান নিরোধ হয়, উপাদান নিরোধ হলে ভব নিরোধ হয়, ভব নিরোধ হলে জন্ম নিরোধ হয়, জন্ম নিরোধ হলে জরা-মৃত্যু, শোক-পরিদেবন-দুঃখ-দৌর্মনস্য-উপায়াস নিরুদ্ধ হয়। এভাবে সমস্ত দুঃখস্কন্ধের নিরোধ হয়। ভিক্ষুগণ, এটিই দুঃখের অস্তগমন।</p>
<p>শ্রোত্র ও শব্দের প্রত্যয়ে শ্রোত্রবিজ্ঞান উৎপন্ন হয়… ঘ্রাণ ও গন্ধ প্রত্যয়ে… জিহ্বা ও রসের প্রত্যয়ে… কায় ও স্প্রষ্টব্যের প্রত্যয়ে… মন ও ধর্মের প্রত্যয়ে মনোবিজ্ঞান উৎপন্ন হয়। এই তিনটির সঙ্গতি বা মিলনেই স্পর্শ হয়। স্পর্শের প্রত্যয়ে বেদনা, বেদনার প্রত্যয়ে তৃষ্ণা। সেই তৃষ্ণার সম্পূর্ণরূপে বিরাগ-নিরোধ হলে উপাদান নিরোধ হয়, উপাদান নিরোধ হলে ভব নিরোধ হয়, ভব নিরোধ হলে জন্ম নিরোধ হয়, জন্ম নিরোধ হলে জরা-মৃত্যু, শোক-পরিদেবন-দুঃখ-দৌর্মনস্য-উপায়াস নিরুদ্ধ হয়। এভাবে সমস্ত দুঃখস্কন্ধের নিরোধ হয়। ভিক্ষুগণ, এটিই দুঃখের অস্তগমন।’ তৃতীয় সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
