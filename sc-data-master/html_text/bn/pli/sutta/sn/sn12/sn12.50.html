<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.50' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>গৃহপতি বর্গ</li>
</ul>
<h1>১২.৫০. দ্বিতীয় আর্যশ্রাবক সূত্র</h1>
</header>
<p>ভগবান শ্রাবস্তীতে অবস্থান করছিলেন… “হে ভিক্ষুগণ, শ্রুতবান আর্যশ্রাবকের এরূপ মনে হয় না, ‘কী থাকলে কী হয়, কিসের উৎপত্তিতে কী উৎপত্তি হয়? কী থাকলে সংস্কার হয়, কী থাকলে বিজ্ঞান হয়, কী থাকলে নামরূপ হয়, কী থাকলে ষড়ায়তন হয়, কী থাকলে স্পর্শ হয়, কী থাকলে বেদনা হয়, কী থাকলে তৃষ্ণা হয়, কী থাকলে উপাদান হয়, কী থাকলে ভব হয়, কী থাকলে জন্ম হয়, কী থাকলে জরা-মৃত্যু হয়?’”</p>
<p>“অতঃপর ভিক্ষুগণ, শ্রুতবান আর্যশ্রাবকের অপরপ্রত্যয়-জ্ঞান জন্মে, ‘এটি থাকলে এটি হয়, এটির উৎপত্তিতে এটি উৎপন্ন হয়। অবিদ্যা থাকলে সংস্কার হয়, সংস্কার থাকলে বিজ্ঞান হয়, বিজ্ঞান থাকলে নামরূপ হয়, নামরূপ থাকলে ষড়ায়তন হয়, ষড়ায়তন থাকলে স্পর্শ হয়, স্পর্শ থাকলে বেদনা হয়, বেদনা থাকলে তৃষ্ণা হয়, তৃষ্ণা থাকলে উপাদান হয়, উপাদান থাকলে ভব হয়, ভব থাকলে জন্ম হয়, জন্ম থাকলে জরা-মৃত্যু হয়।’ সে এভাবে প্রকৃষ্টরূপে জানে, ‘এই লোক এভাবে সমুদয় হয়।’”</p>
<p>“হে ভিক্ষুগণ, শ্রুতবান আর্যশ্রাবকের এরূপ মনে হয় না, ‘কী না থাকলে কী হয় না, কিসের নিরোধে কী নিরুদ্ধ হয়? কী না থাকলে সংস্কার হয় না, কী না থাকলে বিজ্ঞান হয় না, কী না থাকলে নামরূপ হয় না, কী না থাকলে ষড়ায়তন হয় না, কী না থাকলে স্পর্শ হয় না, কী না থাকলে বেদনা হয় না, কী না থাকলে তৃষ্ণা হয় না, কী না থাকলে উপাদান হয় না, কী না থাকলে ভব হয় না, কী না থাকলে জন্ম হয় না, কী না থাকলে জরা-মৃত্যু হয় না?’”</p>
<p>“অতঃপর ভিক্ষুগণ, শ্রুতবান আর্যশ্রাবকের অপরপ্রত্যয়-জ্ঞান জন্মে, ‘এটি না থাকলে এটি হয় না, এটির নিরোধে এটি নিরুদ্ধ হয়। অবিদ্যা না থাকলে সংস্কার হয় না, সংস্কার না থাকলে বিজ্ঞান হয় না, বিজ্ঞান না থাকলে নামরূপ হয় না, নামরূপ না থাকলে ষড়ায়তন হয় না… জন্ম না থাকলে জরা-মৃত্যু হয় না।’ সে এভাবে প্রকৃষ্টরূপে জানে, ‘এই লোক এভাবে নিরুদ্ধ হয়।’”</p>
<p>“ভিক্ষুগণ, যখন আর্যশ্রাবক এভাবে লোকের সমুদয় ও বিলয় যথাভূভাবে জানে, তখন এই আর্যশ্রাবককে বলা হয় দৃষ্টিসম্পন্ন (মার্গদৃষ্টিসম্পন্ন), দর্শনসম্পন্ন, এইসদ্ধর্মে আগত, এই সদ্ধর্মকে দেখে, শৈক্ষ্যজ্ঞানে (মার্গজ্ঞানে) সমন্বিত, শৈক্ষ্যবিদ্যায় (মার্গবিদ্যায়) সমন্নাগত, ধর্মস্রোতপ্রাপ্ত, আর্য-নির্বেধিকপ্রাজ্ঞ ও অমৃতদ্বার স্পর্শ করে স্থিত। দশম সূত্র।</p>
<p class='endvagga'>গৃহপতি বর্গ পঞ্চম।</p>
<p class='uddana-intro'>স্মারক-গাথা :</p>
<p class='uddana'>দ্বে পঞ্চ বৈরিতা-ভয়, দুঃখ, লোক, জ্ঞাতিক উক্ত,<br>
জনৈক ব্রাহ্মণ, জাণুস্সোণি, লোকায়তিক অষ্টম;<br>
দুই আর্যশ্রাবক ব্যক্ত, এসবে হয় বর্গ পরিগণিত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
