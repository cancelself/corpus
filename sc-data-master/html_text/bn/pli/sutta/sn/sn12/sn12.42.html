<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.42' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>গৃহপতি বর্গ</li>
</ul>
<h1>১২.৪২. দ্বিতীয় পঞ্চ বৈরিতা-ভয় সূত্র</h1>
</header>
<p>ভগবান শ্রাবস্তীতে অবস্থান করছিলেন… “হে ভিক্ষুগণ, যখন আর্যশ্রাবকের পঞ্চ ভয়-বৈরিতা উপশম হয়, চারটি স্রোতাপত্তি অঙ্গে সমন্নাগত হয়, আর্যনীতি প্রজ্ঞা দ্বারা সুদৃষ্ট ও উত্তমরূপে প্রতিবিদ্ধ (বা উপলব্ধ) হয়, তখন সে ইচ্ছা করলে নিজেই নিজেকে বলতে পারে, ‘আমার নিরয় ক্ষীণ হয়েছে, তির্যকযোনি ক্ষীণ হয়েছে, প্রেতবিষয় ক্ষীণ হয়েছে, অপায়-দুর্গতি-বিনিপাত ক্ষীণ হয়েছে; আমি স্রোতাপন্ন, অবিনিপাতধর্মী, নিয়ত সম্বোধিপরায়ণ।’</p>
<p>কোন পঞ্চ ভয়-বৈরিতা উপশম হয়? ভিক্ষুগণ, যেই প্রাণিহত্যাকারী… যেই চুরিকর্মকারী… যেই মিথ্যাকামাচারকারী… যেই মিথ্যা ভাষণকারী… যেই সুরাজাতীয় মাদকদ্রব্য সেবনকারী… এই পাঁচ প্রকার ভয়-বৈরিতার উপশম হয়।</p>
<p>কোন চার প্রকার স্রোতাপত্তি অঙ্গে সমন্নাগত হয়? ভিক্ষুগণ, এ জগতে আর্যশ্রাবক বুদ্ধের প্রতি… ধর্মের প্রতি… সংঘের প্রতি… সে আর্যপ্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞকর্তৃক প্রশংসিত, অদূষিত এবং সমাধি লাভে সহায়ক শীলে বিভূষিত হয়।’ এই চারটি স্রোতাপত্তি অঙ্গে সমন্নাগত (বা সমৃদ্ধ) হয়।</p>
<p>কোন আর্যনীতি প্রজ্ঞা দ্বারা সুদৃষ্ট ও উত্তমরূপে প্রতিবিদ্ধ (বা উপলব্ধ) হয়? ভিক্ষুগণ, এ জগতে আর্যশ্রাবক প্রতীত্যসমুৎপাদ-নীতিতে উত্তমরূপে মনোযোগ দেয়… এই আর্যনীতি প্রজ্ঞা দ্বারা সুদৃষ্ট ও উত্তমরূপে প্রতিবিদ্ধ হয়।</p>
<p>ভিক্ষুগণ, যখন আর্যশ্রাবকের এই পঞ্চ ভয়-বৈরিতা উপশম হয়, চারটি স্রোতাপত্তি অঙ্গে সমন্নাগত হয়, আর্যনীতি প্রজ্ঞা দ্বারা সুদৃষ্ট ও উত্তমরূপে প্রতিবিদ্ধ (বা উপলব্ধ) হয়, তখন সে ইচ্ছা করলে নিজেই নিজেকে বলতে পারে, ‘আমার নিরয় ক্ষীণ হয়েছে, তির্যকযোনি ক্ষীণ হয়েছে, প্রেতবিষয় ক্ষীণ হয়েছে, অপায়-দুর্গতি-বিনিপাত ক্ষীণ হয়েছে; আমি স্রোতাপন্ন, অবিনিপাতধর্মী, নিয়ত সম্বোধিপরায়ণ।’” দ্বিতীয় সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
