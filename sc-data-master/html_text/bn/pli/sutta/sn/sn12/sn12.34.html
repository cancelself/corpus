<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn12.34' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>নিদান-সংযুক্তনিদান-সংযুক্ত</li>
<li class='vagga'>কলার ক্ষত্রিয় বর্গ</li>
</ul>
<h1>১২.৩৪. দ্বিতীয় জ্ঞানবস্তু সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, আমি তোমাদের সাতাত্তর প্রকার জ্ঞানবস্তু বিষয়ে দেশনা করব, তোমরা তা শোন, উত্তমরূপে মনোযোগ দাও, আমি ভাষণ করছি।’ ‘ভন্তে, তা-ই হোক’ বলে সেই ভিক্ষুগণ ভগবানকে প্রতিশ্রুতি দিলেন। ভগবান বললেন :</p>
<p>“ভিক্ষুগণ, সাতাত্তর প্রকার জ্ঞানবস্তু কী কী? ‘জন্মের কারণে জরা-মৃত্যু’ সম্বন্ধে জ্ঞান, ‘জন্ম না থাকলে জরা-মৃত্যু থাকে না’ সম্বন্ধে জ্ঞান; ‘অতীতে জন্মের কারণে জরা-মৃত্যু’ সম্বন্ধে জ্ঞান, ‘জন্ম না থাকলে জরা-মৃত্যু থাকে না’ সম্বন্ধে জ্ঞান; ‘অভিষ্যতে জন্মের কারণে জরা-মৃত্যু’ সম্বন্ধে জ্ঞান, ‘জন্ম না থাকলে জরা-মৃত্যু থাকে না’ সম্বন্ধে জ্ঞান; যা ধর্মস্থিতিজ্ঞান তা-ই ক্ষয়ধর্মী-ব্যায়ধর্মী-বিরাগধর্মী-নিরোধধর্মীজ্ঞান।</p>
<p>‘ভবের কারণে জন্ম’ সম্বন্ধে জ্ঞান… ‘উপাদানের কারণে ভব’ সম্বন্ধে জ্ঞান… ‘তৃষ্ণার কারণে উপাদান’ সম্বন্ধে জ্ঞান… ‘বেদনার কারণে তৃষ্ণা’ সম্বন্ধে জ্ঞান… ‘স্পর্শের কারণে বেদনা’ সম্বন্ধে জ্ঞান… ‘ষড়ায়তনের কারণে স্পর্শ’ সম্বন্ধে জ্ঞান… ‘নামরূপের কারণে ষড়ায়তন’ সম্বন্ধে জ্ঞান… ‘বিজ্ঞানের কারণে নামরূপ’ সম্বন্ধে জ্ঞান… ‘সংস্কারের কারণে বিজ্ঞান’ সম্বন্ধে জ্ঞান… ; ‘অবিদ্যার কারণে সংস্কার’ সম্বন্ধে জ্ঞান, ‘অবিদ্যা না থাকলে সংস্কার থাকে না’ সম্বন্ধে জ্ঞান; ‘অতীতে অবিদ্যার কারণে সংস্কার’ সম্বন্ধে জ্ঞান, ‘অবিদ্যা না থাকলে সংস্কার থাকে না’ সম্বন্ধে জ্ঞান; ‘অভিষ্যতে অবিদ্যার কারণে সংস্কার’ সম্বন্ধে জ্ঞান, ‘অবিদ্যা না থাকলে সংস্কার থাকে না’ সম্বন্ধে জ্ঞান; যা ধর্মস্থিতিজ্ঞান তা-ই ক্ষয়ধর্মী-ব্যায়ধর্মী-বিরাগধর্মী-নিরোধধর্মীজ্ঞান। ভিক্ষুগণ, এগুলোকেই সাতাত্তর প্রকার জ্ঞানবস্তু বলে।” চতুর্থ সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
