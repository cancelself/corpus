<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn34.55' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>ধ্যান-সংযুক্তধ্যান-সংযুক্ত</li>
</ul>
<h1>৩৪.৫৫. অধ্যবসায়ীমূলক বিষয়ে আনুকূল্যতাকারী সূত্র</h1>
</header>
<p>শ্রাবস্তী নিদান :</p>
<p>“হে ভিক্ষুগণ, ধ্যানী চার প্রকারের। সেই চার প্রকারের কারা?</p>
<p>ভিক্ষুগণ, এখানে কোনো কোনো ধ্যানী সমাধিমূলক বিষয়ে অধ্যবসায়ী কিন্তু সমাধিমূলক বিষয়ে আনুকূল্যতাকারী নয়। কোনো কোনো ধ্যানী সমাধিমূলক বিষয়ে আনুকূল্যতাকারী কিন্তু সমাধিমূলক বিষয়ে অধ্যবসায়ী নয়। কোনো কোনো ধ্যানী সমাধিমূলক বিষয়ে অধ্যবসায়ীও নয়, সমাধিমূলক বিষয়ে আনুকূল্যতাকারীও নয়। এবং কোনো কোনো ধ্যানী সমাধিমূলক বিষয়ে অধ্যবসায়ীও, সমাধিমূলক বিষয়ে আনুকূল্যতাকারীও।</p>
<p>ভিক্ষুগণ, যেই ধ্যানী সমাধিমূলক বিষয়ে অধ্যবসায়ীও, সমাধিমূলক বিষয়ে আনুকূল্যতাকারীও তিনি এই চার প্রকার ধ্যানীর মধ্যে অগ্র, শ্রেষ্ঠ, প্রধান, উত্তম এবং পরমোৎকৃষ্টতর হয়ে থাকে; যেমন ভিক্ষুগণ, গাভীদুগ্ধ (গাভী হতে উৎপন্ন দুগ্ধ) হতে দধি, দধি হতে নবনীত, নবনীত হতে ঘৃত, ঘৃত হতে ঘৃতমণ্ড শ্রেষ্ঠতর; এরূপে যেই ধ্যানী সমাধিমূলক বিষয়ে অধ্যবসায়ীও, সমাধিমূলক বিষয়ে আনুকূল্যতাকারীও, তিনি এই চার প্রকার ধ্যানীর মধ্যে অগ্র, শ্রেষ্ঠ, প্রধান, উত্তম এবং পরমোৎকৃষ্টতর হয়ে থাকে।” [পঞ্চপঞ্চাশৎ সূত্র]</p>
<p>ভগবান এরূপে বিবৃত করলেন। আর ভিক্ষুগণ প্রসন্ন মনে ভগবানের ভাষণকে অভিনন্দিত করলেন।</p>
<p class='end'>ধ্যান-সংযুক্ত সমাপ্ত।</p>
<p class='endvagga'>সংযুক্তনিকায়ের স্কন্ধবর্গ সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
