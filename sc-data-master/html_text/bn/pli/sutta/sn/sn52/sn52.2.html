<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn52.2' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>অনুরুদ্ধ-সংযুক্তঅনুরুদ্ধ-সংযুক্ত</li>
<li class='vagga'>নির্জনগত বর্গ</li>
</ul>
<h1 class='sutta'>৫২.২. দ্বিতীয় নির্জনগত সূত্র</h1>
</header>
<p>শ্রাবস্তী নিদান। অতঃপর আয়ুষ্মান অনুরুদ্ধের একাকী নির্জনে অবস্থানের সময় এরূপ চিন্তা উৎপন্ন হয়েছিল, “চারি স্মৃতিপ্রস্থান যাদের উপেক্ষিত তাদের পক্ষে সম্যকরূপে দুঃখক্ষয়কর আর্যমার্গ লাভ করা অসম্ভব এবং চারি স্মৃতিপ্রস্থান যাদের গৃহীত (আরম্ভিত), তাদের পক্ষে সম্যকরূপে দুঃখক্ষয়কর আর্যমার্গ লাভ করা সম্ভব।”</p>
<p>অতঃপর আয়ুষ্মান মহামৌদগল্লায়ন আয়ুষ্মান অনুরুদ্ধের চিত্ত-পরিবিতর্ক জ্ঞাত হয়ে যেমনি বলবান ব্যক্তি সংকোচিত বাহু প্রসারণ করে কিংবা প্রসারিত বাহু সংকোচনের ন্যায় অল্প সময়ের মধ্যে আয়ুষ্মান অনুরুদ্ধের সম্মুখে উপস্থিত (প্রাদুর্ভাব) হলেন। অতঃপর আয়ুষ্মান মহামৌদগল্লায়ন আয়ুষ্মান অনুরুদ্ধকে এরূপ বলতে লাগলেন-“আবুসো অনুরুদ্ধ, কী কারণে (বা কীরূপে) ভিক্ষুদের চারি স্মৃতিপ্রস্থান আরব্ধ (লাভ) হয়?”</p>
<p>“আবুসো, এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-কায়ে কায়ানুদর্শী হয়ে অবস্থান করেন। বাহ্যিক-কায়ে কায়ানুদর্শী এবং অধ্যাত্ম-বাহ্যিক-কায়েও কায়ানুদর্শী হয়ে অবস্থান করেন।</p>
<p>ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-বেদনায় বেদনানুদর্শী হয়ে অবস্থান করেন। বাহ্যিক-বেদনায় বেদনানুদর্শী এবং অধ্যাত্ম-বাহ্যিক-বেদনায়ও বেদনানুদর্শী হয়ে অবস্থান করেন।</p>
<p>ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-চিত্তে চিত্তানুদর্শী হয়ে অবস্থান করেন। বাহ্যিক-চিত্তে চিত্তানুদর্শী এবং অধ্যাত্ম-বাহ্যিক-চিত্তেও চিত্তানুদর্শী হয়ে অবস্থান করেন।</p>
<p>ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-ধর্মে ধর্মানুদর্শী হয়ে অবস্থান করেন। বাহ্যিক-ধর্মে ধর্মানুদর্শী এবং অধ্যাত্ম-বাহ্যিক-ধর্মেও ধর্মানুদর্শী হয়ে অবস্থান করেন। আবুসো, এরূপেই একজন ভিক্ষুর চারি স্মৃতিপ্রস্থান আরব্ধ হয়।” দ্বিতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
