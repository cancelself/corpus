<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn52.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>অনুরুদ্ধ-সংযুক্তঅনুরুদ্ধ-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>৫২.১১. সহস্র কল্প সূত্র</h1>
</header>
<p>একসময় আয়ুষ্মান অনুরুদ্ধ শ্রাবস্তীর জেতবনে অনাথপিণ্ডিকের নির্মিত বিহারে অবস্থান করছিলেন। অতঃপর বহুসংখ্যক ভিক্ষু আয়ুষ্মান অনুরুদ্ধের নিকট উপস্থিত হয়ে আয়ুষ্মান অনুরুদ্ধের সাথে প্রীতি-সম্ভাষণ করলেন। প্রীতি-সম্ভাষণ ও কুশল-বিনিময় করে একপাশে বসলেন। একপাশে উপবিষ্ট সেই ভিক্ষুগণ আয়ুষ্মান অনুরুদ্ধকে এরূপ বললেন :</p>
<p>“আয়ুষ্মান অনুরুদ্ধ কত প্রকার ধর্ম ভাবিত ও বহুলীকৃত করে মহাভিজ্ঞা প্রাপ্ত হয়েছেন?”</p>
<p>“হে আবুসোগণ, আমি চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। সেই চারি প্রকার কী কী? এক্ষেত্রে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করি। একইভাবে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করি। আবুসোগণ, এরূপেই আমি এই চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। আমি এই চারি স্মৃতিপ্রস্থান ভাবিত ও বহুলীকৃত করে সহস্র কল্প পর্যন্ত অনুস্মরণ করতে পারি।” প্রথম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
