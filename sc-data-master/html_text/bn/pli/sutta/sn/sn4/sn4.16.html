<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn4.16' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>মার-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>৪.১৬. পাত্র সূত্র</h1>
</header>
<p>শ্রাবস্তী নিদান। সে-সময় ভগবান পঞ্চোপাদানস্কন্ধ বিষয়ক ধর্মকথায় ভিক্ষুদের (পঞ্চস্কন্ধের স্বভাব) প্রদর্শন করছেন, গ্রহণ করাচ্ছেন, উৎসাহিত করছেন, প্রফুল্ল করছেন। সেই ভিক্ষুগণ তদ্গত চিত্তে, মনোযোগ দিয়ে সমস্ত চিত্ত একত্রিত করে কান পেতে ধর্মদেশনা শুতে লাগলেন।</p>
<p>তখন পাপীরাজ মারের এরূপ মনে হলো : ‘এই শ্রমণ গৌতম পঞ্চোপাদানস্কন্ধ বিষয়ক ধর্মকথায় ভিক্ষুদের (পঞ্চস্কন্ধের স্বভাব) প্রদর্শন করছেন, গ্রহণ করাচ্ছেন, উৎসাহিত করছেন, প্রফুল্ল করছেন। সেই ভিক্ষুগণও তদ্গত চিত্তে, মনোযোগ দিয়ে সমস্ত চিত্ত একত্রিত করে কান পেতে ধর্মদেশনা শুনছেন। তাহলে আমি (ভিক্ষুদের) প্রজ্ঞাচক্ষু বিনাশের জন্য শ্রমণ গৌতমের নিকট উপস্থিত হই।’</p>
<p>সে-সময়ে অনেকগুলো পাত্র (সাবেক) খোলা স্থানেরাখা ছিল। তখন পাপীরাজ মার বলীবর্দরূপ (বড় বলদ) ধারণ করে পাত্রগুলোর কাছে উপস্থিত হলো। অতঃপর এক জনৈক ভিক্ষু অপর জনৈক ভিক্ষুকে বললেন, ‘ভিক্ষু, ভিক্ষু, এই বলীবর্দ পাত্রগুলো ভেঙে দিতে পারে।’ এরূপ বলা হলে ভগবান সেই ভিক্ষুকে বললেন, ‘হে ভিক্ষু, সে বলীবর্দ নয়। এই পাপীরাজ মার তোমাদের প্রজ্ঞাচক্ষু বিনাশের জন্য এসেছে।’ তখন ভগবান ‘ইনি পাপীরাজ মার’ বলে জ্ঞাত হয়ে তাকে গাথায় বললেন :</p>
<p>‘এই রূপ, বেদনা, সংজ্ঞা, সংস্কার ও বিজ্ঞানস্কন্ধ আমি নই, আমারও নয়; এভাবে দর্শনের ফলে সেসবে বিরাগ উৎপন্ন হয়। এরূপ বিরাগী, ক্ষেমপ্রাপ্ত, সর্ব সংযোজন অতিক্রমকারীকে মারসৈন্যরা সর্ব ভবে খুঁজেও পায়নি।’</p>
<p>তখন পাপীরাজ মার ‘ভগবান আমাকে জেনেছেন, সুগত আমাকে জেনেছেন’ বলে দুঃখী ও দুর্মনা হয়ে সেখানেই অন্তর্ধান করল।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
