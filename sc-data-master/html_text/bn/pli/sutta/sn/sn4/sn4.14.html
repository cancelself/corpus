<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn4.14' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>মার-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>৪.১৪. উপযুক্ত (প্রতিরূপ) সূত্র</h1>
</header>
<p>একসময় ভগবান কোশলরাজ্যে ব্রাহ্মণ গ্রামের এক শালায় অবস্থান করছেন। সে-সময় ভগবান মহতী গৃহী-পরিষদে পরিবৃত হয়ে ধর্মদেশনা করছেন।</p>
<p>তখন পাপীরাজ মারের এরূপ মনে হলো : ‘এই শ্রমণ গৌতম মহতী গৃহী-পরিষদে পরিবৃত হয়ে ধর্মদেশনা করছেন। তাহলে আমি পরিষদের প্রজ্ঞাচক্ষু বিনাশের জন্য শ্রমণ গৌতমের কাছে উপস্থিত হতে পারি।’ অতঃপর পাপীরাজ মার ভগবানের কাছে উপস্থিত হয়ে ভগবানকে গাথায় বলল :</p>
<p>‘অন্যকে অনুশাসনের (উপদেশ দানের) যোগ্যতা আপনার নেই। উপদেশ দিতে গিয়ে রাগ (আসক্তি)-প্রতিঘগুলোতে নিজেকে জড়াবেন না।’</p>
<p>(তখন ভগবান বললেন)</p>
<p>‘সম্বুদ্ধ হিতানুকম্পী হয়ে অন্যকে অনুশাসন করেন। তথাগত রাগ-প্রতিঘগুলো হতে বিপ্রমুক্ত।’</p>
<p>তখন পাপীরাজ মার ‘ভগবান আমাকে জেনেছেন, সুগত আমাকে জেনেছেন’ বলে দুঃখী ও দুর্মনা হয়ে সেখানেই অন্তর্ধান করল।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
