<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn4.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>মার-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>৪.১০. দ্বিতীয় সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান রাজগৃহে বেলুবনের কলন্দকনিবাপে অবস্থান করছেন। তথায় ভগবান ভিক্ষুগণকে ‘হে ভিক্ষুগণ,’ বলে আহ্বান করলেন। সেই ভিক্ষুগণও ‘হ্যাঁ ভদন্ত,’ বলে ভগবানের প্রত্যুত্তর দিলেন। তখন ভগবান বললেন :</p>
<p>‘হে ভিক্ষুগণ, মানুষের আয়ু অতি অল্প। পরলোকে গমন করতে হবে। তাই কুশলকর্ম সম্পাদন তরা উচিত, ব্রহ্মচর্য আচরণ করা উচিত। জন্মপ্রাপ্ত ব্যক্তির মৃত্যু হতে রক্ষা নেই। ভিক্ষুগণ, যে ব্যক্তি দীর্ঘকাল বেঁচে থাকে, সে শত বৎসরের কম কিংবা শত বছরের কিছু বেশি বেঁচে থাকে।’</p>
<p>তখন পাপীরাজ মার ভগবানের কাছে উপস্থিত হয়ে ভগবানকে গাথায় বলল :</p>
<p>‘(আয়ু) দিবা-রাত্রি ক্ষয় হয় না, জীবন রুদ্ধ বা ক্ষান্ত হয় না, চক্রবেষ্টনী যেমনি রথবহকে (রথের যষ্টি) নিরন্তর অনুসরণ করে, তেমনি মানুষের আয়ুও ক্ষয় হয় না।’</p>
<p>(তখন ভগবান বললেন)</p>
<p>‘আয়ু দিবা-রাত্রি ক্ষয় হয়, ছোটো নদীর জলের ন্যায় মানুষের আয়ু ক্ষয় হয়।</p>
<p>তখন পাপীরাজ মার ‘ভগবান আমাকে জেনেছেন, সুগত আমাকে জেনেছেন’ বলে দুঃখী ও দুর্মনা হয়ে সেখানেই অন্তর্ধান করল।</p>
<p class='end'>প্রথম বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>তপশ্চর্যা, হস্তিরাজ, শুভ, মারবন্ধন দ্বয়,<br>
সর্প, নিদ্রা, আনন্দ, আর দ্বয়ে আয়ু হয়।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
