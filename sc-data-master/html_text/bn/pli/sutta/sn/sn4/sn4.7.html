<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn4.7' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>মার-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>৪.৭. নিদ্রা সূত্র</h1>
</header>
<p>একসময় ভগবান রাজগৃহের বেলুবন কলন্দকনিবাপে অবস্থান করছেন। তখন ভগবান অধিক রাত্রি পর্যন্ত উন্মুক্ত স্থানেচঙ্ক্রমণ করলেন। রাত্রির প্রত্যুষ সময়ে পা ধৌত করে বিহারে প্রবেশ করলেন এবং দক্ষিণপার্শ্ব হয়ে পায়ের উপর পা রেখে উত্তানসংজ্ঞাকে মননপূর্বক স্মৃতি-সম্প্রজ্ঞানে সিংহশয্যায় শয়ন করলেন। তখন পাপীরাজ মার ভগবানের কাছে উপস্থিত হয়ে ভগবানকে গাথায় বলল :</p>
<p>‘শয়ন করছেন কি? কেন শয়ন করছেন? সে কি দুর্ভাগার মতো শয়ন করছেন? শূন্যাগার বলে শয়ন করছেন? সূর্যোদয়ের পরও কেন শয়ন করছেন?</p>
<p>(তখন ভগবান বললেন)</p>
<p>‘কোনো ভবে নীত হবার মতো যাঁর লোভ, আসক্তি, তৃষ্ণা নেই, সেই বুদ্ধ সকল প্রকার উপধি (আসক্তি) পরিক্ষয় করে শয়ন করছেন; হে মার, তাতে তোমার কী?’</p>
<p>তখন পাপীরাজ মার ‘ভগবান আমাকে জেনেছেন, সুগত আমাকে জেনেছেন’ বলে দুঃখী ও দুর্মনা হয়ে সেখানেই অন্তর্ধান করল।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
