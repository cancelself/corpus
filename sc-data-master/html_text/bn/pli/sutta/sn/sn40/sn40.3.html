<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn40.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>মৌদগল্লায়ন-সংযুক্তমৌদগল্লায়ন-সংযুক্ত</li>
</ul>
<h1 class='sutta'>৪০.৩. তৃতীয় ধ্যান-প্রশ্ন সূত্র</h1>
</header>
<p>“তৃতীয় ধ্যান, তৃতীয় ধ্যান’ বলে কথিত হয়। তৃতীয় ধ্যান কী? তখন বন্ধুগণ, আমার মনে হলো, এখানে ভিক্ষু প্রীতির প্রতিও বিরাগী হয়ে উপেক্ষারভাবে অবস্থান করেন, স্মৃতিমান ও সম্প্রজ্ঞাত হয়ে স্বচিত্তে (প্রীতি-নিরপেক্ষ) সুখ অনুভব করেন; যেই অবস্থাকে আর্যগণ ‘উপেক্ষাসম্পন্ন, স্মৃতিমান ও সুখবিহারী’ আখ্যা দেন সেই তৃতীয় ধ্যান অধিগত করে অবস্থান করেন। ইহাকে তৃতীয় ধ্যান বলা হয়। তাই বন্ধুগণ, আমি প্রীতির প্রতিও বিরাগী হয়ে উপেক্ষারভাবে অবস্থান করি, স্মৃতিমান ও সম্প্রজ্ঞাত হয়ে স্বচিত্তে (প্রীতি-নিরপেক্ষ) সুখ অনুভব করি; যেই অবস্থাকে আর্যগণ ‘উপেক্ষাসম্পন্ন, স্মৃতিমান ও সুখবিহারী’ আখ্যা দেন সেই তৃতীয় ধ্যান অধিগত করে অবস্থান করি। এই ধ্যানবিহাররত অবস্থায় আমার প্রীতিসহগত সংজ্ঞা ও মনস্কার প্রবর্তিত হতে থাকে।”</p>
<p>“তখন ভগবান ঋদ্ধিবলে আমার নিকট উপস্থিত হয়ে বললেন, ‘হে মৌদগল্লায়ন, হে ব্রাহ্মণ, প্রমাদ ত্যাগ কর, তৃতীয় ধ্যানে চিত্ত স্থির কর, একাগ্র কর, নিবিষ্ট হও।’ বন্ধুগণ, তখন আমি প্রীতির প্রতিও বিরাগী হয়ে উপেক্ষারভাবে অবস্থান করি, স্মৃতিমান ও সম্প্রজ্ঞাত হয়ে স্বচিত্তে (প্রীতি-নিরপেক্ষ) সুখ অনুভব করি; যেই অবস্থাকে আর্যগণ ‘উপেক্ষাসম্পন্ন, স্মৃতিমান ও সুখবিহারী’ আখ্যা দেন সেই তৃতীয় ধ্যান অধিগত করে অবস্থান করেছিলাম। যাকে শাস্তার অনুগৃহীত মহাভিজ্ঞতা-প্রাপ্ত শ্রাবক বলে বলতে গেলে বলা যায়, তা সম্যকভাবে আমাকেই শাস্তার অনুগৃহীত মহাভিজ্ঞতা-প্রাপ্ত শ্রাবক বলে বলা যেতে পারে।”</p>
<p class='endsutta'>তৃতীয় সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
