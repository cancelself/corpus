<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn40.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>মৌদগল্লায়ন-সংযুক্তমৌদগল্লায়ন-সংযুক্ত</li>
</ul>
<h1 class='sutta'>৪০.৬. বিজ্ঞান-অনন্ত-আয়তন-প্রশ্ন সূত্র</h1>
</header>
<p>“‘বিজ্ঞান-অনন্ত-আয়তন’, ‘বিজ্ঞান-অনন্ত-আয়তন’ বলে কথিত হয়। বিজ্ঞান-অনন্ত-আয়তন কী? বন্ধুগণ, তখন আমার মনে হলো, ‘এখানে ভিক্ষু সর্বতোভাবে ‘আকাশ-অনন্ত-আয়তন’ স্তর সমতিক্রম করে ‘অনন্ত-বিজ্ঞান’ এরূপ ভাবনা করে ‘বিজ্ঞান-অনন্ত-আয়তন’ নামক (দ্বিতীয় অরূপ) ধ্যানস্তর লাভ করে তাতে অবস্থান করেন। ইহাকে বলা হয় বিজ্ঞান-অনন্ত আয়তন’। বন্ধুগণ, আমি সর্বতোভাবে ‘আকাশ-অনন্ত-আয়তন’ স্তর সমতিক্রম করে ‘অনন্ত-বিজ্ঞান’ এরূপ ভাবনা করে ‘বিজ্ঞান-অনন্ত-আয়তন’ নামক (দ্বিতীয় অরূপ) ধ্যানস্তর লাভ করে তাতে অবস্থান করি। বন্ধুগণ, এ ধ্যান বিহাররত অবস্থায় আমার ‘আকাশ-অনন্ত-আয়তন’সহগত সংজ্ঞা ও মনস্কার প্রবর্তিত হতে থাকে।”</p>
<p>“বন্ধুগণ, তখন ভগবান ঋদ্ধিবলে আমার নিকট উপস্থিত হয়ে বললেন, ‘হে মৌদগল্লায়ন, মৌদগল্লায়ন! হে ব্রাহ্মণ! ‘বিজ্ঞান-অনন্ত-আয়তন’ ধ্যানে প্রমাদিত হইও না, ‘বিজ্ঞান-অনন্ত-আয়তন’ ধ্যানে চিত্ত স্থির কর, একাগ্র কর, নিবিষ্ট হও।” বন্ধুগণ, তখন আমি সর্বতোভাবে ‘আকাশ-অনন্ত-আয়তন’ স্তর সমতিক্রম করে ‘অনন্ত-বিজ্ঞান’ এরূপ ভাবনা করে ‘বিজ্ঞান-অনন্ত-আয়তন’ নামক (দ্বিতীয় অরূপ) ধ্যানস্তর লাভ করে তাতে অবস্থান করেছিলাম। বন্ধুগণ, যাকে শাস্তার অনুগৃহীত মহাভিজ্ঞতা-প্রাপ্ত শ্রাবক বলে বলতে গেলে বলা যায়, তা সম্যকভাবে আমাকেই শাস্তার অনুগৃহীত মহাভিজ্ঞতা-প্রাপ্ত শ্রাবক বলে বলা যেতে পারে।”</p>
<p class='endsutta'>ষষ্ঠ সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
