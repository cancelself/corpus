<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn40.9' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>মৌদগল্লায়ন-সংযুক্তমৌদগল্লায়ন-সংযুক্ত</li>
</ul>
<h1 class='sutta'>৪০.৯. অনিমিত্ত-প্রশ্ন সূত্র</h1>
</header>
<p>“‘অনিমিত্ত চিত্ত সমাধি, অনিমিত্ত চিত্ত সমাধি’ বলে কথিত হয়। অনিমিত্ত চিত্ত সমাধি কী? বন্ধুগণ, তখন আমার মনে হলো, ‘এখানে ভিক্ষু সর্বনিমিত্ত মনন না করে অনিমিত্ত চিত্তসমাধি লাভ করে অবস্থান করেন। ইহাকে বলা হয় ‘অনিমিত্ত চিত্ত সমাধি’। তাই বন্ধুগণ, আমি সর্বনিমিত্ত মনন না করে অনিমিত্ত চিত্তসমাধি লাভ করে তাতে অবস্থান করি। বন্ধুগণ, এই ধ্যানবিহাররত অবস্থায় আমার নিমিত্তানুসারী বিজ্ঞান উৎপন্ন হলো।”</p>
<p>“বন্ধুগণ, তখন ভগবান ঋদ্ধিবলে আমার নিকট উপস্থিত হয়ে বললেন, ‘হে মৌদগল্লায়ন, মৌদগল্লায়ন! হে ব্রাহ্মণ! অনিমিত্ত চিত্ত সমাধিতে প্রমাদিত হইও না, অনিমিত্ত চিত্ত সমাধিতে চিত্ত স্থির কর, একাগ্র কর, নিবিষ্ট হও’। তখন বন্ধুগণ, আমি সর্বনিমিত্ত মনন না করে অনিমিত্ত চিত্তসমাধি লাভ করে তাতে অবস্থান করেছিলাম। বন্ধুগণ, যাকে শাস্তার অনুগৃহীত মহাভিজ্ঞতা-প্রাপ্ত শ্রাবক বলে বলতে গেলে বলা যায়, তা সম্যকভাবে আমাকেই শাস্তার অনুগৃহীত মহাভিজ্ঞতা-প্রাপ্ত শ্রাবক বলে বলা যেতে পারে।”</p>
<p class='endsutta'>নবম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
