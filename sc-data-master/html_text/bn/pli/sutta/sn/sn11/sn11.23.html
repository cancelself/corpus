<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn11.23' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>শক্র-সংযুক্ত</li>
<li class='vagga'>তৃতীয় বর্গ</li>
</ul>
<h1 class='sutta'>১১.২৩. সম্বরিমায়া সূত্র</h1>
</header>
<p>শ্রাবস্তীতে উৎপত্তি… ভগবান বললেন, “হে ভিক্ষুগণ, পূর্বে অসুরেন্দ্র বেপচিত্তি অসুস্থ, অত্যন্ত কষ্টকর পীড়াগ্রস্ত হয়েছিল। তখন দেবেন্দ্র শক্র অসুরেন্দ্র বেপচিত্তির কাছে গেল অসুস্থতার খোঁজ খবর নেওয়ার জন্য। অসুরেন্দ্র বেপচিত্তি দেবেন্দ্র শক্রকে দূর থেকে আসতে দেখল। দেখে দেবেন্দ্র শক্রকে এরূপ বলল, ‘হে দেবেন্দ্র, আমাকে চিকিৎসা করুন।’ ‘বেপচিত্তি, তাহলে আমাকে সম্বরিমায়া শিখিয়ে দিন।’ ‘হে বন্ধু, অসুরদের জিজ্ঞেস না করে আমি তা শিখাতে পারি না।’ভিক্ষুগণ, তখন অসুরেন্দ্র বেপচিত্তি অসুরদের জিজ্ঞেস করল, ‘বন্ধুগণ, আমি দেবেন্দ্র শক্রকে সম্বরিমায়া শিখাব কি?’ অসুরগণ বললেন, ‘প্রভু, আপনি দেবেন্দ্র শক্রকে সম্বরিমায়া শিখাবেন না।’ অনন্তর অসুরেন্দ্র বেপচিত্তি দেবেন্দ্র শক্রকে গাথার মাধ্যমে বলল :</p>
<p>‘হে মঘবা দেবরাজ সুজাস্পতি শক্র, মায়াবী ব্যক্তি সম্বর অসুরের ন্যায় মহানিরয়ে গিয়ে শতবর্ষ যাতনা ভোগ করে।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
