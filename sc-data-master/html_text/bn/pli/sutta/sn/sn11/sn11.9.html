<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn11.9' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>শক্র-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>১১.৯. অরণ্যায়তন ঋষি সূত্র</h1>
</header>
<p>শ্রাবস্তী নিদান। ‘ভিক্ষুগণ, অতীতে বহুসংখ্যক শীলবান, কল্যাণধর্মী ঋষি অরণ্যভূমিতে পর্ণকুঠিরে অবস্থান করতো। তখন দেবেন্দ্র শক্র এবং অসুরেন্দ্র বেপচিত্তি সেই ঋষিদের নিকট উপস্থিত হলো। অসুরেন্দ্র বেপচিত্তি জুতা না খুলে খড়গ নিয়ে, ছাতা ধরে অগ্রদ্বার দিয়ে আশ্রমে প্রবেশপূর্বক সেই ঋষিদের ডানদিক দিয়ে গেল। কিন্তু দেবেন্দ্র শক্র জুতা খুলে খড়গ আরেক জনকে দিয়ে, ছাতা নামিয়ে দ্বার দিয়ে আশ্রমে প্রবেশপূর্বক ঋষিদের অনুবাতে করজোড়ে নমস্কার করে দাঁড়াল।’ ভিক্ষুগণ, তখন ঋষিগণ দেবেন্দ্র শক্রকে গাথার মাধ্যমে বলল :</p>
<p>‘হে সহস্রাক্ষ দেবরাজ, চিরদীক্ষিত ঋষিগণের শরীর হতে বের হওয়া গন্ধ বাতাসে ভেসে আপনার দিকে যাচ্ছে। ঋষিদের গন্ধ অশুচি। তাই আপনি অন্যদিকে সরে দাঁড়ান।’</p>
<p>শক্র বললেন, ‘চিরদীক্ষিত ঋষিদের শরীর হতে বের হওয়া গন্ধ বাতাসে ভেসে আমার দিকে আসুক। ভদন্ত, মস্তকে সুচিত্রিত পুষ্পমালার ন্যায় এই গন্ধ আমরা চাই। দেবগণ এতে ঘৃণাবোধ করেন না।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
