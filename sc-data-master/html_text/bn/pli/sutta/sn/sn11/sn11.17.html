<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn11.17' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>শক্র-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>১১.১৭. বুদ্ধ বন্দনা সূত্র</h1>
</header>
<p>শ্রাবস্তীর জেতবনে উৎপত্তি। সে-সময়ে ভগবান দিবাবিহারে গিয়ে ভাবনায় রত হলেন। তখন দেবেন্দ্র শক্র এবং সহম্পতি ব্রহ্মা ভগবানের নিকট আসলেন। এসে দরজায় চৌকাট ধরে দাঁড়ালেন। তখন দেবেন্দ্র শক্র ভগবানের নিকটে এই গাথা বললেন :</p>
<p>‘হে বীর সংগ্রামজয়ী, উঠুন। হে ঋণমুক্ত, ভারমুক্ত, জগতে বিচরণ করুন। আপনার চিত্ত পূর্ণিমা রাতের নির্মল চাঁদের ন্যায় সুবিমুক্ত।’</p>
<p>“হে দেবেন্দ্র, তথাগতগণ এভাবে বন্দিত হন না। তাঁরা এভাবে বন্দিত হন-</p>
<p>‘হে বীর সংগ্রামজয়ী, উঠুন। হে ঋণমুক্ত, সার্থবাহ, জগতে বিচরণ করুন। হে ভগবান, ধর্মদেশনা করুন, জ্ঞাতা বিদ্যমান।’”</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
