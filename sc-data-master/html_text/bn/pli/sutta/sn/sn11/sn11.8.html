<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn11.8' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>শক্র-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>১১.৮. বেরোচন অসুরিন্দ্র সূত্র</h1>
</header>
<p>শ্রাবস্তীর জেতবনে উৎপত্তি। একসময় ভগবান দিবাবিহারে গিয়ে ধ্যানস্থ হলেন। তখন দেবেন্দ্র শক্র এবং অসুরেন্দ্র বেরোচন ভগবানের নিকট উপস্থিত হলেন। উপস্থিত হয়ে উভয়ে চৌকাটের আশ্রয়ে দাঁড়ালেন। তখন অসুরেন্দ্র বেরোচন ভগবানের সমীপে এই গাথা বললেন :</p>
<p>‘অর্থসিদ্ধি না হওয়া পর্যন্ত লোকের চেষ্টা করা উচিত, অর্থসিদ্ধি হলেই তা শোভা পায়, এটি বেরোচনের বচন।’</p>
<p>শক্র বললেন, ‘অর্থসিদ্ধি না হওয়া পর্যন্ত লোকের চেষ্টা করা উচিত। অর্থসিদ্ধি হলেই তা শোভা পায়। ক্ষান্তির চেয়ে অধিকতর কিছুই নেই।’</p>
<p>বেরোচন বললেন, ‘সব প্রাণীর এখানে সেখানে উপযুক্ত অর্থ বা প্রয়োজন উৎপন্ন হয়। সংযোগই সব প্রাণীর পরম সম্ভোগ। অর্থসিদ্ধি হলেই তা শোভা পায়, এটি বেরোচনের বচন।’</p>
<p>শক্র বললেন, ‘সব প্রাণীর এখানে সেখানে উপযুক্ত অর্থ বা প্রয়োজন উৎপন্ন হয়। সংযোগই সব প্রাণীর পরম সম্ভোগ। অর্থসিদ্ধি হলেই তা শোভা পায়। ক্ষান্তির চেয়ে অধিকতর কিছুই নেই।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
