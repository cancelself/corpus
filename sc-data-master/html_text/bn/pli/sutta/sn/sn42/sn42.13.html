<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn42.13' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>গ্রামপতি-সংযুক্তগ্রামপতি-সংযুক্ত</li>
</ul>
<h1 class='sutta'>৪২.১৩. পাটলিয় সূত্র</h1>
</header>
<p>এক সময় ভগবান কোলিয়রাজ্যে অবস্থান করছিলেন, উত্তর নামক কোলিয়দের নিগমে। অতঃপর পাটলিয় গ্রামপতি যেখানে ভগবান ছিলেন সেখানে উপস্থিত হয়ে ভগবানকে অভিবাদন করে একপাশে উপবেশন করলেন। একপাশে উপবিষ্ট পাটলিয় গ্রামপতি ভগবানকে বললেন :</p>
<p>“ভন্তে, শুনতে পাই, ‘শ্রমণ গৌতম মায়া , জানেন।’ ভন্তে, যারা এরূপ বলে, ‘শ্রমণ গৌতম মায়া জানেন।’ তারা কি ভন্তে, ভগবান সম্পর্কে যথার্থই বলে? নাকি ভগবানের বিরুদ্ধে মিথ্যা রটনা করে? তারা কি ধর্মনিহিত সত্যই প্রকাশ করে? তাদের সেরূপ কথনে ধর্মানুসারে কোনো বাদানুবাদের (নিন্দার) কারণ হয় না তো? ভন্তে, আমরা কিন্তু ভগবানের নিন্দা কামনা করি না।”</p>
<p>“হে গ্রামপতি, যারা এরূপ বলে, ‘শ্রমণ গৌতম মায়া জানেন’। তারা আমার সম্পর্কে যথার্থই বলে, আমার বিরুদ্ধে মিথ্যা রটনা করে না; তারা ধর্মনিহিত সত্যই বলে; তা ধর্মানুসারে কোনো বাদানুবাদের (নিন্দার) কারণ হবে না।”</p>
<p>ইহা সত্য যে, সেই শ্রমণ-ব্রাহ্মণগণের প্রতি আমার বিশ্বাস নেই; যারা এরূপ বলে, ‘শ্রমণ গৌতম মায়া জানেন, বাস্তবিক পক্ষে শ্রমণ গৌতম মায়াবী’। হে গ্রামপতি, যে বলে, “আমি মায়া জানি’। সে বলে, ‘আমি মায়াবী।’ তদ্রূপ শ্রমণ গৌতমও, তদ্রূপ সুগতও’। এরূপ হলে হে গ্রামপতি, আমি তোমাকে প্রতিপ্রশ্ন করব। তোমার সামর্থ অনুসারে উত্তর দিও।</p>
<p>“হে গ্রামপতি, তুমি কী মনে কর, ঝুঁটিযুক্ত পাগড়ি (উষ্ণীষ) পরিহিত কোলিয় সৈন্যদের সম্পর্কে তুমি জান কি?” “হ্যাঁ, ভন্তে, আমি ঝুঁটিযুক্ত পাগড়ি পরিহিত কোলিয় সৈন্যদের সম্পর্কে জানি।” “হে গ্রামপতি, তুমি কী মনে কর, ঝুঁটিযুক্ত পাগড়ি পরিহিত কোলিয় সৈন্যদের উদ্দেশ্য কী?” “ভন্তে, কোলিয়দের মধ্যে যে সকল চোর আছে তাদেরকে প্রতিহত করা এবং কোলিয়দের যে সংবাদ আদান-প্রদানের কার্য আছে তা সম্পাদন করাই তাদের উদ্দেশ্য।” “হে গ্রামপতি, তুমি কী মনে কর, ঝুঁটিযুক্ত পাগড়ি পরিহিত কোলিয় সৈন্যগণ শীলবান নাকি দুঃশীল, তা জান কি?” “ভন্তে, আমি জানি কোলিয় সৈন্যগণ দুঃশীল পাপধর্মী; জগতে যে সকল দুঃশীল পাপধর্মী আছে কোলিয় সৈন্যগণ তাদের অন্যতর।”</p>
<p>“হে গ্রামপতি, যে এরূপ বলে, ‘পাটলিয় গ্রামপতি ঝুঁটিযুক্ত পাগড়ি পরিহিত দুঃশীল পাপধর্মী কোলিয় সৈন্যদের সম্পর্কে জানে সুতরাং পাটলিয় গ্রামপতিও দুঃশীল পাপধর্মী’। সে এরূপ বলার সময় কি যথার্থই বলে?” “নিশ্চয়ই নয়, ভন্তে।” “ভন্তে, ঝুঁটিযুক্ত পাগড়ি পরিহিত কোলিয় সৈন্যগণ অন্য; আমি অন্য। ঝুঁটিযুক্ত পাগড়ি পরিহিত কোলিয় সৈন্যগণ অন্য স্বভাবের; আমি অন্য স্বভাবের।” “হে গ্রামপতি, তুমি যদি এই বচন লাভ কর যে ‘পাটলিয় গ্রামপতি ঝুঁটিযুক্ত পাগড়ি পরিহিত দুঃশীল পাপধর্মী কোলিয় সৈন্যদের সম্পর্কে জানে, কিন্তু পাটলিয় গ্রামপতি দুঃশীল পাপধর্মী নয়।’ তবে তথাগত কেন এই বচন লাভ করবে না যে ‘তথাগত মায়া সম্পর্কে জানেন বটে কিন্তু তথাগত মায়াবী নন’।” “হে গ্রামপতি, আমি মায়া সম্পর্কে প্রকৃষ্টরূপে জানি, মায়ার বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে মায়াবী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়, তাও আমি প্রকৃষ্টরূপে জানি।”</p>
<p>“হে গ্রামপতি, প্রাণিহত্যা সম্পর্কে আমি প্রকৃষ্টরূপে জানি, প্রাণিহত্যার বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে প্রাণিহত্যাকারী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়, তাও আমি প্রকৃষ্টরূপে জানি। অদত্তগ্রহণ (চুরি) সম্পর্কে আমি প্রকৃষ্টরূপে জানি; অদত্তগ্রহণের (চুরির) বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে অদত্তগ্রহণকারী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। মিথ্যাকামাচার (ব্যভিচার) সম্পর্কে আমি প্রকৃষ্টরূপে জানি; মিথ্যাকামাচারের বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে ব্যভিচারী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। মিথ্যাভাষণ সম্পর্কে আমি প্রকৃষ্টরূপে জানি; মিথ্যাভাষণের বিপাক সম্পর্কে আমি প্রকৃষ্টরূপে জানি, যেভাবে প্রতিপন্ন হলে মিথ্যাভাষী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। পিশুনবাক্য সম্পর্কে আমি প্রকৃষ্টরূপে জানি; পিশুনবাক্যের বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে পিশুনভাষী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়, তাও আমি প্রকৃষ্টরূপে জানি। পৌরুষ (কর্কশ) বাক্য সম্পর্কে আমি প্রকৃষ্টরূপে জানি; পৌরুষবাক্যের বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে পৌরুষভাষী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। সম্প্রলাপ সম্পর্কে আমি প্রকৃষ্টরূপে জানি; সম্প্রলাপের বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে সম্প্রলাপী দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। অভিধ্যা সম্পর্কে আমি প্রকৃষ্টরূপে জানি; অভিধ্যার বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে অভিধ্যালু দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। ব্যাপাদ-দ্বেষ সম্পর্কে আমি প্রকৃষ্টরূপে জানি; ব্যাপাদ-দ্বেষের বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে ব্যাপন্নচিত্ত ব্যক্তি দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি। মিথ্যাদৃষ্টি সম্পর্কে আমি প্রকৃষ্টরূপে জানি; মিথ্যাদৃষ্টির বিপাক সম্পর্কে আমি প্রকৃষ্টরূপে জানি; যেভাবে প্রতিপন্ন হলে মিথ্যাদৃষ্টিক দেহত্যাগে মৃত্যুর পর অপায়-দুর্গতি-বিনিপাত-নিরয়ে উৎপন্ন হয়; তাও আমি প্রকৃষ্টরূপে জানি।”</p>
<p>“হে গ্রামপতি, কিছু কিছু শ্রমণ-ব্রাহ্মণ আছে এরূপ বাদী, এরূপ দৃষ্টিসম্পন্ন : যারা প্রাণিহত্যা করে, তারা সকলে ইহজীবনে (দৃষ্টধর্মে) দুঃখ-দৌর্মনস্য অনুভব করে। যারা অদত্ত গ্রহণ (চুরি) করে, তারা সকলে ইহজীবনে দুঃখ-দৌর্মনস্য অনুভব করে। যারা মিথ্যা কামাচার (ব্যভিচার) করে, তারা সকলে ইহজীবনে দুঃখ-দৌর্মনস্য অনুভব করে। যারা মিথ্যা ভাষণ করে, তারা সকলে ইহজীবনে দুঃখ-দৌর্মনস্য অনুভব করে।”</p>
<p>“হে গ্রামপতি, এখানে মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ , রাজার মতন স্ত্রীলোকের মনোমুগ্ধকর সৌন্দর্য উপভোগরত কিছু কিছু পুরুষ দেখা যায়। তার সম্পর্কে জনগণ এরূপ জিজ্ঞেস করে, ‘ওহে, এই মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ, রাজার মতন স্ত্রীলোকের মনোমুগ্ধকর সৌন্দর্য উপভোগরত পুরুষটি কি করেছিল?’ তারা উত্তর দিল, ‘ওহে, এই পুরুষ বলজোরে (বলপ্রয়োগে) রাজার শত্রুকে হত্যা করেছে। তাই রাজা সন্তুষ্ট হয়ে তাকে উপহার দিয়েছেন। সে কারণে সেই পুরুষটি মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ হয়ে রাজার ন্যায় স্ত্রীলোকের মনোমুগ্ধকর সৌন্দর্য উপভোগ করছে’।”</p>
<p>“হে গ্রামপতি, এখানে কিছু কিছু পুরুষকে বাহু পশ্চাৎদিকে রজ্জুদ্বারা দৃঢ়ভাবে বন্ধন করে, মস্তক মুণ্ডিত করে, খরশব্দবিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় পরিভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করতে দেখা যায়। এ সম্পর্কে লোকে এরূপ জিজ্ঞেস করে, ‘ওহে, এই পুরুষ কি করেছে যে, তাকে বাহু পশ্চাৎদিকে রজ্জু দ্বারা দৃঢ়ভাবে বন্ধন করে, মস্তক মুণ্ডিত করে, খরশব্দবিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় ভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করছেন?’ তারা এরূপ বলে, ‘ওহে, এই পুরুষ রাজবৈরী (শত্রু), সে স্ত্রী বা পুরুষ হত্যা করেছে; সে কারণে রাজা তাকে ধরিয়ে (বন্দী করায়ে) এরূপ শাস্তিবিধান করেছেন।”</p>
<p>“হে গ্রামপতি, তুমি কী মনে কর, এরূপ অবস্থা তোমার দৃষ্ট বা শ্রুত হয়েছে কি?” “ভন্তে, এরূপ অবস্থা আমার দৃষ্টও হয়েছে, শ্রুতও হয়েছে; ভবিষ্যতে আরও শ্রুত হবে।”</p>
<p>“তথায় হে গ্রামপতি, যারা এরূপ বাদী ও এরূপ দৃষ্টিসম্পন্ন যে ‘যারা প্রাণিহত্যা করে, তারা সকলে ইহজীবনে দুঃখ-দৌর্মনস্য ভোগ করে; তারা কি সত্য বলে নাকি মিথ্যা বলে?” “ভন্তে, মিথ্যা বলে।” “যারা এরূপ তুচ্ছ, অর্থহীন, মিথ্যা বলে তারা কি শীলবান নাকি দুঃশীল?” “দুঃশীল, ভন্তে।” “যারা দুঃশীল, পাপধর্মী; তারা কি মিথ্যাপ্রতিপন্ন নাকি সম্যক প্রতিপন্ন?” “মিথ্যাপ্রতিপন্ন, ভন্তে।” “যারা মিথ্যা প্রতিপন্ন তারা কি মিথ্যাদৃষ্টিক নাকি সম্যক দৃষ্টিক?” “মিথ্যাদৃষ্টিক, ভন্তে।” “যারা মিথ্যাদৃষ্টিক, তাদের প্রতি বিশ্বাস স্থাপন করা যুক্তিযুক্ত কি?” “নিশ্চয়ই নয়, ভন্তে।”</p>
<p>“হে গ্রামপতি, এখানে মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ, রাজার ন্যায় স্ত্রীলোকের মনোমুগ্ধকর সৌন্দর্য উপভোগরত কিছু কিছু পুরুষ দেখা যায়। লোকে তার সম্পর্কে এরূপ জিজ্ঞেস করে, ‘ওহে, এই মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ, রাজার মতো স্ত্রীলোকের সৌন্দর্য উপভোগকারী পুরুষটি কি করেছিল?’ তারা উত্তর দিল, ‘ওহে, এই পুরুষ জোরপূর্বক রাজার শত্রুর রত্ন চুরি করেছিল। তাই রাজা সন্তুষ্ট হয়ে তাকে উপহার দিয়েছেন। সে কারণে সেই পুরুষটি মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ হয়ে রাজার মতো স্ত্রীলোকের মনোমুগ্ধকর সৌন্দর্য উপভোগ করছে’।”</p>
<p>“হে গ্রামপতি, এখানে কিছু কিছু পুরুষকে বাহু পশ্চাৎ দিকে রজ্জুদ্বারা দৃঢ়ভাবে বন্ধন করে, মস্তক মুণ্ডিত করে, খরশব্দ বিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় পরিভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করতে দেখা যায়। এ সম্পর্কে লোকে এরূপ জিজ্ঞেস করে, ‘ওহে, এই পুরুষটি কি করেছে যে, তাকে বাহু পশ্চাৎদিকে রজ্জুদ্বারা দৃঢ়ভাবে বন্ধন করে, মস্তক মুণ্ডন করে, খরশব্দ বিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় ভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করছেন?’ তারা এরূপ বলে, ‘ওহে, এই পুরুষ গ্রাম বা অরণ্য হতে অপরের অধিকারভুক্ত দব্য চুরি করেছে। সে কারণে রাজা তাকে বন্দী করায়ে এরূপ শাস্তিবিধান করেছেন।’”</p>
<p>“হে গ্রামপতি, তুমি কী মনে কর, এরূপ অবস্থা তোমার দৃষ্ট বা শ্রুত হয়েছে কি?” “ভন্তে, এরূপ অবস্থা আমার দৃষ্টও হয়েছে, শ্রুতও হয়েছে এবং ভবিষ্যতে আরও শ্রুত হবে।”</p>
<p>“তথায় হে গ্রামপতি, যারা এরূপ বাদী ও এরূপ দৃষ্টিসম্পন্ন যে ‘যারা চুরি করে, তারা সকলে ইহজীবনে দুঃখ-দৌর্মনস্য অনুভব করে’, তারা কি সত্য বলে নাকি মিথ্যা বলে?” “ভন্তে, মিথ্যা বলে।” “যারা এরূপ তুচ্ছ, অর্থহীন, মিথ্যা বলে তারা কি শীলবান নাকি দুঃশীল?” “দুঃশীল, ভন্তে।” “যারা দুঃশীল পাপধর্মী তারা কি মিথ্যাপ্রতিপন্ন নাকি সম্যক প্রতিপন্ন?” “মিথ্যাপ্রতিপন্ন, ভন্তে”। “যারা মিথ্যাপ্রতিপন্ন, তারা কি মিথ্যাদৃষ্টিক নাকি সম্যক দৃষ্টিক?” “মিথ্যাদৃষ্টিক, ভন্তে।” “যারা মিথ্যাদৃষ্টিক তাদের প্রতি বিশ্বাস স্থাপন করা যুক্তিযুক্ত কি?” “নিশ্চয়ই নয়, ভন্তে।”</p>
<p>“হে গ্রামপতি, এখানে মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ রাজার মতো স্ত্রীলোকের মনোমুগ্ধকর সৌন্দর্য উপভোগরত কিছু কিছু পুরুষ দেখা যায়। লোকে তার সম্পর্কে এরূপ জিজ্ঞেস করে, ‘ওহে, এই মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ, রাজার মতো স্ত্রীলোকের মনোমুগ্ধকর সৌন্দর্য উপভোগরত পুরুষটি কি করেছিল? তারা এরূপ বলে, ‘ওহে, এই পুরুষ রাজার শত্রুর স্ত্রীদের সাথে ব্যভিচার করেছিল। তাই রাজা সন্তুষ্ট হয়ে তাকে উপহার দিয়েছেন। সে কারণে সেই পুরুষটি মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ হয়ে রাজার মতো স্ত্রীলোকের মনোমুগ্ধকর সৌন্দর্য উপভোগ করছে’।”</p>
<p>“হে গ্রামপতি, এখানে কিছু কিছু পুরুষকে বাহু পশ্চাৎদিকে রজ্জুদ্বারা দৃঢ়ভাবে বন্ধন করে, মস্তক মুণ্ডিত করে, খরশব্দ বিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় পরিভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করতে দেখা যায়। এ সম্পর্কে লোকে এরূপ জিজ্ঞেস করে, ‘ওহে, এই পুরুষটি কি করেছে যে তাকে বাহু পশ্চাৎদিকে রজ্জুদ্বারা দৃঢ়ভাবে বন্ধন করে, মস্তক মুণ্ডিত করে, খরশব্দ বিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় ভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করছেন?’ তারা এরূপ বলে, ‘ওহে, এই পুরুষটি কুলস্ত্রী কুলকুমারীদের সাথে ব্যভিচার করেছে। তাই রাজা তাকে বন্দী করায়ে এরূপ শাস্তিবিধান করেছেন।”</p>
<p>“হে গ্রামপতি, তুমি কী মনে কর, এরূপ অবস্থা তোমার দৃষ্ট বা শ্রুত হয়েছে কি?” “ভন্তে, এরূপ অবস্থা আমার দৃষ্টও হয়েছে, শ্রুতও হয়েছে এবং ভবিষ্যতে আরও শ্রুত হবে।”</p>
<p>“তথায় হে গ্রামপতি, যারা এরূপ বাদী ও এরূপ দৃষ্টিসম্পন্ন যে ‘যারা ব্যভিচার করে, তারা সকলে ইহজীবনে দুঃখ-দৌর্মনস্য ভোগ করে’। তারা কি সত্য বলে নাকি মিথ্যা বলে?” “মিথ্যা বলে, ভন্তে।” “যারা এরূপ তুচ্ছ, অর্থহীন, মিথ্যা বলে তারা কি শীলবান নাকি দুঃশীল?” “দুঃশীল, ভন্তে।” “যারা দুঃশীল পাপধর্মী তারা কি মিথ্যাপ্রতিপন্ন নাকি সম্যক প্রতিপন্ন?” “মিথ্যাপ্রতিপন্ন, ভন্তে।” “যারা মিথ্যাপ্রতিপন্ন তারা কি মিথ্যাদৃষ্টিক নাকি সম্যক দৃষ্টিক?” “মিথ্যাদৃষ্টিক ভন্তে, ।” “যারা মিথ্যাদৃষ্টিক তাদের প্রতি বিশ্বাস স্থাপন করা যুক্তিযুক্ত কি?” “নিশ্চয়ই নয়, ভন্তে।”</p>
<p>“হে গ্রামপতি, এখানে মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ রাজার মতো স্ত্রীলোকের মনোমুগ্ধকর সৌন্দর্য উপভোগরত কিছু কিছু পুরুষ দেখা যায়। লোকে সে সম্পর্কে এরূপ জিজ্ঞেস করে, ‘ওহে, মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ, রাজার মতো স্ত্রীলোকের মনোমুগ্ধকর সৌন্দর্য উপভোগরত পুরুষটি কি করেছিল?’ তারা উত্তর দিল, ‘ওহে, এই পুরুষটি রাজাকে মিথ্যাকথার দ্বারা হাসিয়েছিল, তাই রাজা সন্তুষ্ট হয়ে তাকে উপহার দিয়েছেন। সে কারণে এই পুরুষ মালা ও কর্ণাভরণধারী, সুস্নাত, সুবিলিপ্ত, সুবিন্যস্ত কেশশ্মশ্রূ হয়ে রাজার মতো স্ত্রীলোকের মনোমুগ্ধকর সৌন্দর্য উপভোগ করছে’।”</p>
<p>“হে গ্রামপতি, এখানে কিছু কিছু পুরুষকে বাহু পশ্চাৎদিকে রজ্জুদ্বারা দৃঢ়ভাবে বন্ধন করে, মস্তক মুণ্ডিত করে, খরশব্দ বিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় ভ্রমণ করায়ে, নগরের দক্ষিণ দ্বার দিয়ে বের করে, নগরের দক্ষিণ বধ্যভূমিতে শিরচ্ছেদন করতে দেখা যায়। লোকে এ সম্পর্কে এরূপ জিজ্ঞেস করে, ‘ওহে, এই পুরুষটি কি করেছে যে তাকে বাহু পশ্চাৎদিকে রজ্জুদ্বারা দৃঢ়ভাবে বন্ধন করে, মস্তক মুণ্ডিত করে, খরশব্দ বিশিষ্ট পণব বাদ্য করে, এক রাস্তা হতে অন্য রাস্তায়, এক চৌরাস্তা হতে অন্য চৌরাস্তায় ভ্রমণ করায়ে নগরের দক্ষিণ দ্বার দিয়ে বের করে নগরের দক্ষিণ বধ্যভূমিতে শিরচ্ছেদন করছেন?’ তারা উত্তর দিল, ‘এই পুরুষ মিথ্যা বাক্যের দ্বারা গৃহপতি বা গৃহপতি পুত্রের উন্নতি বিনষ্ট করেছে। তাই রাজা তাকে বন্দী করিয়ে এরূপ শাস্তিবিধান করেছেন।’”</p>
<p>“হে গ্রামপতি, তুমি কী মনে কর, এরূপ অবস্থা তোমার দৃষ্ট বা শ্রুত হয়েছে কি?” “ভন্তে, এরূপ অবস্থা আমার দৃষ্টও হয়েছে, শ্রুতও হয়েছে এবং ভবিষ্যতে আরও শ্রুত হবে।”</p>
<p>“তথায় হে গ্রামপতি, যারা এরূপ বাদী ও এরূপ দৃষ্টিসম্পন্ন যে ‘যারা মিথ্যা ভাষণ করে, তারা সকলে ইহজীবনে দুঃখ-দৌর্মনস্য ভোগ করে।’ তারা কি সত্য বলে নাকি মিথ্যা বলে?” “মিথ্যা বলে, ভন্তে”। “যারা এরূপ তুচ্ছ, অর্থহীন, মিথ্যা বলে তারা কি শীলবান নাকি দুঃশীল?” “দুঃশীল, ভন্তে।” “যারা দুঃশীল পাপধর্মী তারা কি মিথ্যাপ্রতিপন্ন নাকি সম্যক প্রতিপন্ন?” “মিথ্যাপ্রতিপন্ন, ভন্তে। “যারা মিথ্যাপ্রতিপন্ন তারা কি মিথ্যাদৃষ্টিক নাকি সম্যক দৃষ্টিক?” “মিথ্যাদৃষ্টিক, ভন্তে।” যারা মিথ্যাদৃষ্টিক তাদের প্রতি বিশ্বাস স্থাপন করা কি যুক্তিযুক্ত?” “নিশ্চয়ই নয়, ভন্তে।”</p>
<p>“আশ্চর্য ভন্তে! অদ্ভুত ভন্তে! ভন্তে, আমার একটি পান'শালা আছে। তথায় মঞ্চসমূহ আছে, আসনসমূহ আছে, জলভান্ডসমূহ আছে, তৈলপ্রদীপসমূহ আছে। সেখানে যে শ্রমণ বা ব্রাহ্মণ বাস করার জন্য আগমন করেন, আমি সাধ্য ও সামর্থানুসারে তাঁকে দান করি। ভন্তে, সেই পান'শালায় পূর্বে এক সময় নানাদৃষ্টিক, নানা মতে বিশ্বাসী, নানা রুচিসম্পন্ন চারজন শাস্তা বাস করার জন্যে আগমন করেছিলেন।”</p>
<p>একজন শাস্তা এরূপ বাদী, এরূপ দৃষ্টিসম্পন্ন : দানের ফল নেই, যজ্ঞের ফল নেই, অতিথি সৎকারের ফল নেই, সুকৃত-দুষ্কৃত কর্মের ফল নেই, ইহলোক নেই, পরলোক নেই (সেই সেই লোকে সকলে উচ্ছিন্ন হয়ে থাকে), মাতাপিতার প্রতি সুব্যবহার বা দুর্ব্যবহারের কোনো ফল ভোগ করতে হয় না। ঔপপাতিক সত্ত্ব (মাতাপিতার সংযোগ ব্যতীত উৎপন্ন প্রাণী) নাই। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ নাই যাঁরা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।”</p>
<p>“একজন শাস্তা এরূপ বাদী এরূপ দৃষ্টিসম্পন্ন : দানের ফল আছে, যজ্ঞের ফল আছে, অতিথি সৎকারের ফল আছে, সুকৃত-দুষ্কৃত কর্মের ফল আছে, ইহলোক আছে, পরলোক আছে, মাতাপিতার প্রতি সুব্যবহার বা দুর্ব্যবহারের ফল ভোগ করতে হয়, ঔপপাতিক সত্ত্ব আছে। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ আছেন যারা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।”</p>
<p>“একজন শাস্তা এরূপ বাদী এরূপ দৃষ্টিসম্পন্ন : স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিছেদন করলে বা করালে, গ্রাম লুণ্ঠন, এক এক গৃহ ঘিরে লুঠ, পথে লুকিয়ে ডাকাতি করলে, পরস্ত্রীর সহিত ব্যভিচার করলে কিংবা মিথ্যা বললে পাপ হয় না। পাপ করতেছি জেনে পাপ করলেও পাপ হয় না। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, একপুঞ্জ বা স্তূপ করলেও পাপ হয় না, পাপের আগমন হয় না। যদি কেহ হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য কোনো পাপ হয় না, পাপের আগমনও হয় না। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তথাপি তজ্জন্য পুণ্য নাই, পুণ্যের আগমনও নাই। দান, ইন্দ্রিয় দমন, শীল, সংযম এবং সত্যবাক্য বলায়ও কোনো পুণ্য হতে পারে না, পুণ্যের আগমনও হয় না।”</p>
<p>“একজন শাস্তা এরূপ বাদী, এরূপ দৃষ্টিসম্পন্ন : স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিচ্ছেদ করলে বা করালে, গ্রাম লুণ্ঠন, এক এক গৃহ ঘিরে লুট, পথে লুকিয়ে ডাকাতি করলে, পরস্ত্রীর সাথে ব্যভিচার করলে কিম্বা মিথ্যা বললে পাপ হয়। পাপ করতেছি জেনে পাপ করলেও পাপ হয়। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, এক মাংসপুঞ্জে পরিণত করলেও পাপ হয়। পাপের আগমনও হয়। যদি হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য পাপ হয়, পাপের আগমনও হয়। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তজ্জন্য পুণ্য হয়, পুণ্যের আগমনও হয়। দান, ইন্দ্রিয় দমন, শীল, সংযম এবং সত্যবাক্য বলায়ও পুণ্য হয়, পুণ্যের আগমনও হয়।”</p>
<p>“ভন্তে, আমার শঙ্কা (সংশয়) ও বিচিকিৎসা (সন্দেহ) উৎপন্ন হচ্ছে, এই শ্রমণ-ব্রাহ্মণগণের মধ্যে কে সত্য বলছেন আর কে মিথ্যা বলছেন।?”</p>
<p>“হে গ্রামপতি, তোমার শঙ্কা হবেই, তোমার বিচিকিৎসা হবেই। সন্দেহ উৎপন্ন হবার কারণ আছে বলেই তোমার সন্দেহ উৎপন্ন হচ্ছে।” “ভন্তে, ভগবানের প্রতি আমি এরূপ প্রসন্ন, ভগবান আমাকে সেরূপ ধর্মদেশনা করুন যাতে আমি এই সংশয় ত্যাগ করতে পারি।”</p>
<p>“হে গ্রামপতি, ধর্মসমাধি আছে। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে। হে গ্রামপতি, ধর্মসমাধি কী?”</p>
<p>“হে গ্রামপতি, এখানে আর্যশ্রাবক প্রাণিহত্যা ত্যাগ করে প্রাণিহত্যা হতে বিরত হন, অদত্তগ্রহণ ত্যাগ করে অদত্তগ্রহণ হতে বিরত হন, মিথ্যাকামাচার ত্যাগ করে মিথ্যাকামাচার (ব্যভিচার) হতে বিরত হন, মিথ্যাভাষণ ত্যাগ করে মিথ্যাভাষণ হতে বিরত হন, পিশুনবাক্য ত্যাগ করে পিশুনবাক্য হতে বিরত হন, পৌরুষবাক্য ত্যাগ করে পৌরুষবাক্য হতে বিরত হন, সম্প্রলাপ ত্যাগ করে সম্প্রলাপ হতে বিরত হন, অভিধ্যা (লোভ) ত্যাগ করে অনভিধ্যালু (নির্লোভী) হন, ব্যাপাদ-দ্বেষ ত্যাগ করে অব্যাপন্নচিত্ত হন, মিথ্যাদৃষ্টি ত্যাগ করে সম্যক দৃষ্টি হন।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মৈত্রীসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্ব দিক মৈত্রীসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপে বিবেচনা করেন, ‘যে শাস্তা এরূপ বাদী এরূপ দৃষ্টিসম্পন্ন : দানের ফল নেই, যজ্ঞের ফল নেই, অতিথি সৎকারের ফল নেই, সুকৃত-দুষ্কৃত কর্মের ফল নেই, ইহলোক নেই, পরলোক নেই (সেই সেই লোকে সকলে উচ্ছিন্ন হয়ে থাকে), মাতাপিতার প্রতি সুব্যবহার বা দুর্ব্যবহারের কোনো ফল ভোগ করতে হয় না। ঔপপাতিক সত্ত্ব (মাতাপিতার সংযোগ ব্যতীত উৎপন্ন প্রাণী) নাই। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ নাই যাঁরা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন। যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় (দুর্বল বা সবল) কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে কায়-বাক্য-মনে আমি সংযত, সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো’। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মৈত্রীসহগত-চিত্তে একদিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মৈত্রীসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপে বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>দানের ফল আছে, যজ্ঞের ফল আছে, অতিথি সৎকারের ফল আছে, সুকৃত-দুষ্কৃত কর্মের ফল আছে, ইহলোক আছে, পরলোক আছে, মাতাপিতার প্রতি সুব্যবহার বা দুর্ব্যবহারের ফল ভোগ করতে হয়, ঔপপাতিক সত্ত্ব আছে। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ আছেন যারা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।’</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মৈত্রীসহগত-চিত্তে একদিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মৈত্রীসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপে বিবেচনা করেন : ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিছেদন করলে বা করালে, গ্রাম লুণ্ঠন, এক এক গৃহ ঘিরে লুঠ, পথে লুকিয়ে ডাকাতি করলে, পরস্ত্রীর সহিত ব্যভিচার করলে কিংবা মিথ্যা বললে পাপ হয় না। পাপ করতেছি জেনে পাপ করলেও পাপ হয় না। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, একপুঞ্জ বা স্তূপ করলেও পাপ হয় না, পাপের আগমন হয় না। যদি কেহ হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য কোনো পাপ হয় না, পাপের আগমনও হয় না। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তথাপি তজ্জন্য পুণ্য নাই, পুণ্যের আগমনও নাই। দান, ইন্দ্রিয় দমন, শীল, সংযম এবং সত্যবাক্য বলায়ও কোনো পুণ্য হতে পারে না, পুণ্যের আগমনও হয় না।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মৈত্রীসহগত-চিত্তে একদিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মৈত্রীসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপে বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিচ্ছেদ করলে বা করালে, গ্রাম লুণ্ঠন, এক এক গৃহ ঘিরে লুট, পথে লুকিয়ে ডাকাতি করলে, পরস্ত্রীর সাথে ব্যভিচার করলে কিম্বা মিথ্যা বললে পাপ হয়। পাপ করতেছি জেনে পাপ করলেও পাপ হয়। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, এক মাংসপুঞ্জে পরিণত করলেও পাপ হয়। পাপের আগমনও হয়। যদি হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য পাপ হয়, পাপের আগমনও হয়। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তজ্জন্য পুণ্য হয়, পুণ্যের আগমনও হয়। দান, ইন্দ্রিয় দমন, শীল, সংযম এবং সত্যবাক্য বলায়ও পুণ্য হয়, পুণ্যের আগমনও হয়।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে করুণাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অর্ধঃ, তির্যক সর্বতোভাবে সর্বদিক করুণাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপ বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>দানের ফল নেই, যজ্ঞের ফল নেই, অতিথি সৎকারের ফল নেই, সুকৃত-দুষ্কৃত কর্মের ফল নেই, ইহলোক নেই, পরলোক নেই (সেই সেই লোকে সকলে উচ্ছিন্ন হয়ে থাকে), মাতাপিতার প্রতি সুব্যবহার বা দুর্ব্যবহারের কোনো ফল ভোগ করতে হয় না। ঔপপাতিক সত্ত্ব (মাতাপিতার সংযোগ ব্যতীত উৎপন্ন প্রাণী) নাই। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ নাই যাঁরা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে করুণাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অর্ধঃ, তির্যক সর্বতোভাবে সর্বদিক করুণাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপ বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>দানের ফল আছে, যজ্ঞের ফল আছে, অতিথি সৎকারের ফল আছে, সুকৃত-দুষ্কৃত কর্মের ফল আছে, ইহলোক আছে, পরলোক আছে, মাতাপিতার প্রতি সুব্যবহার বা দুর্ব্যবহারের ফল ভোগ করতে হয়, ঔপপাতিক সত্ত্ব আছে। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ আছেন যারা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে করুণাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অর্ধঃ, তির্যক সর্বতোভাবে সর্বদিক করুণাসহগত, বিপুল, মহদগত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপ বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বার করালে, প্রাণিহত্যা ও চুরি করলে বা করালে, সন্ধিছেদন করলে বা করালে, গ্রাম লুণ্ঠন, এক এক গৃহ ঘিরে লুঠ, পথে লুকিয়ে ডাকাতি করলে, পরস্ত্রীর সহিত ব্যভিচার করলে কিংবা মিথ্যা বললে পাপ হয় না। পাপ করতেছি জেনে পাপ করলেও পাপ হয় না। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, একপুঞ্জ বা স্তূপ করলেও পাপ হয় না, পাপের আগমন হয় না। যদি কেহ হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য কোনো পাপ হয় না, পাপের আগমনও হয় না। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তথাপি তজ্জন্য পুণ্য নাই, পুণ্যের আগমনও নাই। দান, ইন্দ্রিয় দমন, শীল, সংযম এবং সত্যবাক্য বলায়ও কোনো পুণ্য হতে পারে না, পুণ্যের আগমনও হয় না।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে করুণাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অর্ধঃ, তির্যক সর্বতোভাবে সর্বদিক করুণাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এরূপ বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিচ্ছেদ করলে বা করালে, গ্রাম লুণ্ঠন, এক এক গৃহ ঘিরে লুট, পথে লুকিয়ে ডাকাতি করলে, পরস্ত্রীর সাথে ব্যভিচার করলে কিম্বা মিথ্যা বললে পাপ হয়। পাপ করতেছি জেনে পাপ করলেও পাপ হয়। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, এক মাংসপুঞ্জে পরিণত করলেও পাপ হয়। পাপের আগমনও হয়। যদি হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য পাপ হয়, পাপের আগমনও হয়। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তজ্জন্য পুণ্য হয়, পুণ্যের আগমনও হয়। দান, ইন্দ্রিয় দমন, শীল, সংযম এবং সত্যবাক্য বলায়ও পুণ্য হয়, পুণ্যের আগমনও হয়।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মুদিতাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মুদিতাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>দানের ফল নেই, যজ্ঞের ফল নেই, অতিথি সৎকারের ফল নেই, সুকৃত-দুষ্কৃত কর্মের ফল নেই, ইহলোক নেই, পরলোক নেই (সেই সেই লোকে সকলে উচ্ছিন্ন হয়ে থাকে), মাতাপিতার প্রতি সুব্যবহার বা দুর্ব্যবহারের কোনো ফল ভোগ করতে হয় না। ঔপপাতিক সত্ত্ব (মাতাপিতার সংযোগ ব্যতীত উৎপন্ন প্রাণী) নাই। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ নাই যাঁরা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মুদিতাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মুদিতাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>দানের ফল আছে, যজ্ঞের ফল আছে, অতিথি সৎকারের ফল আছে, সুকৃত-দুষ্কৃত কর্মের ফল আছে, ইহলোক আছে, পরলোক আছে, মাতাপিতার প্রতি সুব্যবহার বা দুর্ব্যবহারের ফল ভোগ করতে হয়, ঔপপাতিক সত্ত্ব আছে। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ আছেন যারা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মুদিতাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মুদিতাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বার করালে, প্রাণিহত্যা ও চুরি করলে বা করালে, সন্ধিছেদন করলে বা করালে, গ্রাম লুণ্ঠন, এক এক গৃহ ঘিরে লুঠ, পথে লুকিয়ে ডাকাতি করলে, পরস্ত্রীর সহিত ব্যভিচার করলে কিংবা মিথ্যা বললে পাপ হয় না। পাপ করতেছি জেনে পাপ করলেও পাপ হয় না। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, একপুঞ্জ বা স্তূপ করলেও পাপ হয় না, পাপের আগমন হয় না। যদি কেহ হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য কোনো পাপ হয় না, পাপের আগমনও হয় না। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তথাপি তজ্জন্য পুণ্য নাই, পুণ্যের আগমনও নাই। দান, ইন্দ্রিয় দমন, শীল, সংযম এবং সত্যবাক্য বলায়ও কোনো পুণ্য হতে পারে না, পুণ্যের আগমনও হয় না।”</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে মুদিতাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক মুদিতাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, ‘যে শাস্তা এরূপ বাদী, এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিচ্ছেদ করলে বা করালে, গ্রাম লুণ্ঠন, এক এক গৃহ ঘিরে লুট, পথে লুকিয়ে ডাকাতি করলে, পরস্ত্রীর সাথে ব্যভিচার করলে কিম্বা মিথ্যা বললে পাপ হয়। পাপ করতেছি জেনে পাপ করলেও পাপ হয়। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, এক মাংসপুঞ্জে পরিণত করলেও পাপ হয়। পাপের আগমনও হয়। যদি হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য পাপ হয়, পাপের আগমনও হয়। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তজ্জন্য পুণ্য হয়, পুণ্যের আগমনও হয়। দান, ইন্দ্রিয় দমন, শীল, সংযম এবং সত্যবাক্য বলায়ও পুণ্য হয়, পুণ্যের আগমনও হয়।”</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে উপেক্ষাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে উর্ধ্ব, অধঃ, তির্যক সর্বতোভাবে সর্বদিক উপেক্ষাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, যে শাস্তা এরূপ বাদী ও এরূপ দৃষ্টিসম্পন্ন :</p>
<p>দানের ফল নেই, যজ্ঞের ফল নেই, অতিথি সৎকারের ফল নেই, সুকৃত-দৃষ্কৃত কর্মের ফল নেই, ইহলোক নেই, পরলোক নেই (সেই সেই লোকে সকলে উচ্ছিন্ন হয়ে থাকে), মাতাপিতার প্রতি সুব্যবহার বা দুর্ব্যবহারের কোনো ফল ভোগ করতে হয় না। ঔপপাতিক সত্ত্ব (মাতাপিতার সংযোগ ব্যতীত উৎপন্ন প্রাণী) নাই। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ নাই যাঁরা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।”</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে উপেক্ষাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে উর্ধ্ব, অধঃ, তির্যক সর্বতোভাবে সর্বদিক উপেক্ষাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, যে শাস্তা এরূপ বাদী ও এরূপ দৃষ্টিসম্পন্ন :</p>
<p>দানের ফল আছে, যজ্ঞের ফল আছে, অতিথি সৎকারের ফল আছে, সুকৃত-দুষ্কৃত কর্মের ফল আছে, ইহলোক আছে, পরলোক আছে, মাতাপিতার প্রতি সুব্যবহার বা দুর্ব্যবহারের ফল ভোগ করতে হয়, ঔপপাতিক সত্ত্ব আছে। জগতে সম্যক প্রতিপন্ন, সম্যক মার্গপ্রাপ্ত এমন শ্রমণ-ব্রাহ্মণ আছেন যারা স্বয়ং অভিজ্ঞানে ইহলোক ও পরলোক প্রত্যক্ষ করে বলতে পারেন।”</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো। এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে উপেক্ষাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক উপেক্ষাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, ‘যে শাস্তা এরূপ বাদী ও এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বার করালে, প্রাণিহত্যা ও চুরি করলে বা করালে, সন্ধিছেদন করলে বা করালে, গ্রাম লুণ্ঠন, এক এক গৃহ ঘিরে লুঠ, পথে লুকিয়ে ডাকাতি করলে, পরস্ত্রীর সহিত ব্যভিচার করলে কিংবা মিথ্যা বললে পাপ হয় না। পাপ করতেছি জেনে পাপ করলেও পাপ হয় না। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, একপুঞ্জ বা স্তূপ করলেও পাপ হয় না, পাপের আগমন হয় না। যদি কেহ হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য কোনো পাপ হয় না, পাপের আগমনও হয় না। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তথাপি তজ্জন্য পুণ্য নাই, পুণ্যের আগমনও নাই। দান, ইন্দ্রিয় দমন, শীল, সংযম এবং সত্যবাক্য বলায়ও কোনো পুণ্য হতে পারে না, পুণ্যের আগমনও হয় না।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>“হে গ্রামপতি, সেই আর্যশ্রাবক এভাবে বিগত-অভিধ্যা, বিগত-ব্যাপাদ, অবিমূঢ়, সম্প্রজ্ঞাত ও স্মৃতিমান হয়ে উপেক্ষাসহগত-চিত্তে এক দিক স্ফুরিত করে অবস্থান করেন, তথা দ্বিতীয় দিক, তৃতীয় দিক, চতুর্থ দিক, ক্রমে ঊর্ধ্ব, অধঃ, তির্যক সর্বতোভাবে সর্বদিক উপেক্ষাসহগত, বিপুল, মহদ্‌গত, অপ্রমেয়, অবৈর ও অহিংস চিত্তে স্ফুরিত করে অবস্থান করেন। তিনি এভাবে বিবেচনা করেন, ‘যে শাস্তা এরূপ বাদী ও এরূপ দৃষ্টিসম্পন্ন :</p>
<p>স্বহস্তে করলে বা আদেশ দিয়ে করালে, ছেদন করলে বা করালে, দণ্ডদ্বারা পীড়ন করলে বা করালে, চুরি প্রভৃতি দ্বারা শোক উৎপাদন করলে বা করালে, (বন্ধনাগারে নিক্ষেপ করে বা অনাহারে রেখে) শারীরিক মানসিক কষ্ট দিলে বা দেওয়ালে, নিজে বিচলিত করলে বা অপরের দ্বারা করালে, প্রাণিহত্যা ও চুরি করলে বা করালে, সন্ধিচ্ছেদ করলে বা করালে, গ্রাম লুণ্ঠন, এক এক গৃহ ঘিরে লুট, পথে লুকিয়ে ডাকাতি করলে, পরস্ত্রীর সাথে ব্যভিচার করলে কিম্বা মিথ্যা বললে পাপ হয়। পাপ করতেছি জেনে পাপ করলেও পাপ হয়। ধারালো ক্ষুরের চক্র ঘুরায়ে এই পৃথিবীর সমস্ত প্রাণীকে কেটে এক মাংসরাশি, এক মাংসপুঞ্জে পরিণত করলেও পাপ হয়। পাপের আগমনও হয়। যদি হত্যা, আঘাত, ছেদন, বেত্রাঘাত করতে করতে গঙ্গার দক্ষিণ তীর পর্যন্ত যায়, তথাপি সেজন্য পাপ হয়, পাপের আগমনও হয়। যদি কেহ দান দিয়ে বা দান করায়ে, যজ্ঞ করে বা করায়ে গঙ্গার উত্তর তীর পর্যন্ত পৌঁছে, তজ্জন্য পুণ্য হয়, পুণ্যের আগমনও হয়। দান, ইন্দ্রিয় দমন, শীল, সংযম এবং সত্যবাক্য বলায়ও পুণ্য হয়, পুণ্যের আগমনও হয়।</p>
<p>যদি সেই শাস্তার বচন সত্য হয়, তথাপি আমার নিশ্চয়তা আছে যেহেতু আমি সভয় বা নির্ভয় কোনো প্রাণীর প্রতি উৎপীড়ন করি না এবং এখানে আমি উভয়দিকে সৌভাগ্যবান যে আমি কায়-বাক্য-মনে সংযত; সেহেতু দেহত্যাগে মৃত্যুর পর আমি সুগতি-স্বর্গলোকে উৎপন্ন হবো।’ এরূপ চিন্তা করাতে তার মধ্যে প্রামোদ্য উৎপন্ন হয়, প্রমুদিতের মধ্যে প্রীতি জন্মে, প্রীতি-প্রফুল্লিতের দেহ প্রশান্ত হয়, তিনি প্রশান্ত দেহে সুখ অনুভব করেন এবং সুখী দেহীর চিত্ত সমাহিত হয়। হে গ্রামপতি, ইহাই ধর্মসমাধি। তুমি যদি তথায় চিত্ত সমাহিত করতে পার তবে তুমি এই সংশয় অপনোদন করতে পারবে।”</p>
<p>এরূপ উক্ত হলে পাটলিয় গ্রামপতি ভগবানকে বললেন :</p>
<p>“অতি সুন্দর ভন্তে! অতি মনোহর ভন্তে! যেমন কেহ অধোমুখীকে ঊর্ধ্বমুখী করে, আবৃতকে অনাবৃত করে, ভ্রান্ত পথিককে পথ প্রদর্শন করে অথবা অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপ (দৃশ্য বস্তু)-সমূহ দেখতে পায়; এরূপে ভন্তে! ভগবান কর্তৃক বিবিধ পর্যায়ে বিবিধ যুক্তিতে ধর্ম প্রকাশিত হয়েছে। ভন্তে! আমি ভগবানের ও ভগবৎ প্রতিষ্ঠিত ধর্ম এবং ভিক্ষুসংঘের শরণাগত হচ্ছি; আজ হতে আমরণ ভগবান আমাকে শরণাগত উপাসকরূপে গ্রহণ করুন।”</p>
<p class='endsutta'>ত্রয়োদশতম সূত্র সমাপ্ত।</p>
<p class='end'>গ্রামপতি-সংযুক্ত সমাপ্ত।</p>
<p class='uddana-intro'>স্মারক গাথা :</p>
<p class='uddana'>চণ্ড, পুট, যোদ্ধা, হস্তী, অশ্ব আর অসিবন্ধক হলো যুক্ত;<br>
দেশনা, শঙ্খ, কুল, মণিচুড়ক, ভদ্রক,<br>
রাসিয় পাটলিয় মিলে গ্রামপতি সংযুক্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
