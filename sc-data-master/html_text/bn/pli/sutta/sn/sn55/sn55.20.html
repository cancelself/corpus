<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn55.20' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>স্রোতাপত্তি-সংযুক্তস্রোতাপত্তি-সংযুক্ত</li>
<li class='vagga'>রাজ উদ্যান বর্গ</li>
</ul>
<h1 class='sutta'>৫৫.২০. তৃতীয় দেবলোক পর্যটন সূত্র</h1>
</header>
<p>অতঃপর ভগবান বলবান ব্যক্তির সংকোচিত বাহু প্রসারণ কিংবা প্রসারিত বাহু সংকোচনের ন্যায় অত্যন্ত অল্প সময়ের মধ্যে জেতবন হতে অন্তর্হিত হয়ে তাবতিংস স্বর্গে দেবতাদের নিকট উপস্থিত (আবির্ভূত) হলেন। অতঃপর তাবতিংস স্বর্গের বহুসংখ্যক দেবতা ভগবানের নিকট উপস্থিত হয়ে ভগবানকে অভিবাদন করে একপাশে দাঁড়ালেন। একপাশে স্থিত দেবতাদের ভগবান এরূপ বললেন :</p>
<p>“হে আবুসোগণ, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ আবুসোগণ, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।</p>
<p>আবুসোগণ, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ আবুসোগণ, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।</p>
<p>আবুসোগণ, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আবুসোগণ, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।</p>
<p>আবুসোগণ, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। আবুসোগণ, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।”</p>
<p>“(অতঃপর সেই দেবগণ বললেন, ) হে প্রভু, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ প্রভু, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।</p>
<p>প্রভু, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ প্রভু, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।</p>
<p>প্রভু, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ প্রভু, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।</p>
<p>প্রভু, আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। প্রভু, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।” দশম সূত্র।</p>
<p class='end'>রাজ উদ্যান বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>সহস্র, ব্রাহ্মণ, আনন্দ ও দুর্গতি সূত্রদ্বয়;<br>
মিত্র সহচরদ্বয় ও দেবপর্যটন সূত্রত্রয়॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
