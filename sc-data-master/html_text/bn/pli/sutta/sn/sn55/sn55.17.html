<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn55.17' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>স্রোতাপত্তি-সংযুক্তস্রোতাপত্তি-সংযুক্ত</li>
<li class='vagga'>রাজ উদ্যান বর্গ</li>
</ul>
<h1 class='sutta'>৫৫.১৭. দ্বিতীয় মিত্র সহচর সূত্র</h1>
</header>
<p>“হে ভিক্ষুগণ, যাদের তোমরা অনুকম্পা প্রদর্শন কর এবং যেই মিত্র, সহচর, জ্ঞাতি কিংবা রক্তসম্পর্কিত জ্ঞাতি তোমাদের কথা শ্রবণ করা উচিত বলে মনে করে; তাদের চারি স্রোতাপত্তি অঙ্গে উৎসাহিত বা প্রবৃত্ত করা, নিবিষ্ট এবং প্রতিস্থাপিত করা তোমাদের কর্তব্য। সেই চারি প্রকার কী কী? বুদ্ধের প্রতি অবিচলিত শ্রদ্ধা স্থাপনের জন্য তাদের উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’</p>
<p>ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু বুদ্ধের প্রতি অবিচল শ্রদ্ধায় সমৃদ্ধ আর্যশ্রাবকের সেরূপ পরিবর্তন হয় না। বুদ্ধের প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক বা প্রেতলোকে উৎপন্ন হবে, তা অসম্ভব।</p>
<p>ধর্মের প্রতিও অবিচলিত শ্রদ্ধা স্থাপনের জন্য তাদের এরূপে উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু ধর্মের প্রতি অবিচল শ্রদ্ধায় সমৃদ্ধ আর্যশ্রাবকের সেরূপ পরিবর্তন হয় না। ধর্মের প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক ও প্রেতলোকে উৎপন্ন হবে, তা অসম্ভব।</p>
<p>সংঘের প্রতিও অবিচলিত শ্রদ্ধা স্থাপনের জন্য তাদের উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু সংঘের প্রতি অবিচল শ্রদ্ধায় সমৃদ্ধ আর্যশ্রাবকের সেরূপ পরিবর্তন হয় না। সংঘের প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক ও প্রেতলোকে উৎপন্ন হবে, তা অসম্ভব।</p>
<p>আর্যকান্তি (আর্যগণের মনোনীত),অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে উৎসাহিত করা উচিত, নিবিষ্ট করা এবং প্রতিস্থাপিত করা উচিত। ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত আর্যশ্রাবকের সেরূপ পরিবর্তন হয় না। আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলাদির প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক ও প্রেতলোকে উৎপন্ন হবে, তা অসম্ভব।</p>
<p>ভিক্ষুগণ, যাদের তোমরা অনুকম্পা প্রদর্শন কর এবং যেই মিত্র, সহচর, জ্ঞাতি কিংবা রক্তসম্পর্কিত জ্ঞাতি তোমাদের কথা শ্রবণ করা উচিত বলে মনে করে; তাদের এই চারি স্রোতাপত্তি অঙ্গে উৎসাহিত বা প্রবৃত্ত করা, নিবিষ্ট এবং প্রতিস্থাপিত করা তোমাদের কর্তব্য।” সপ্তম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
