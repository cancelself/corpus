<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.7' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>নকুলপিতা বর্গ</li>
</ul>
<h1>২২.৭. উৎপন্ন পরিত্রাস সূত্র</h1>
</header>
<p>শ্রাবস্তীতে উৎপত্তি :</p>
<p>‘হে ভিক্ষুগণ, আমি তোমাদের উৎপন্ন পরিত্রাস [উদ্বেগ] ও অনুৎপন্ন অপরিত্রাস সম্পর্কে দেশনা করব। তা শুন, উত্তমরূপে মনোযোগ দাও; আমি বলছি। ‘আচ্ছা ভন্তে’ বলে সেই ভিক্ষুগণ ভগবানের কথায় সম্মতি দিলেন। ভগবান বললেন :</p>
<p>‘হে ভিক্ষুগণ, কিভাবে উৎপন্ন পরিত্রাস হয়? ভিক্ষুগণ এই জগতে অশ্রুতবান পৃথগ্‌জন [সাধারণ লোক] আর্যদের অদর্শনকারী, আর্যধর্মে অজ্ঞ, আর্যধর্মে অবিনীত, সৎপুরুষদের অদর্শনকারী, সৎপুরুষধর্মে অজ্ঞ, সৎপুরুষধর্মে অবিনীত, সে রূপকে আত্মা বলে দর্শন করে, রূপবানকে আত্মা হিসেবে, আত্মার মাঝে রূপকে, অথবা রূপের ���াঝে আত্মাকে দর্শন করে। তার সেই রূপবিপরিণাম-অন্যথাভাবের কারণে বিজ্ঞান রূপবিপরিণাম-অনুপরিবর্তী হয়। তার রূপবিপরিণাম-অনুপরিবর্তজাত পরিত্রাস হয়, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে, চিত্তের অধিকার-হেতু ভীত, বিরক্ত ও আসক্ত হয় ও উপাদান [দৃঢ়াসক্তি] হেতু পরিত্রাস হয়।</p>
<p>বেদনাকে আত্মাদৃষ্টিতে দেখে, আত্মা বেদনাবান দেখে, আত্মায় বেদনা দেখে কিংবা বেদনায় আত্মা দর্শন করে। তার সেই বেদনা পরিবর্তিত হয়, অন্যরূপ হয়। তার বেদনাবিপরিণাম-অন্যথাভাবের কারণে বিজ্ঞান রূপবিপরিণাম-অনুপরিবর্তী হয়। তার বেদনাবিপরিণাম-অনুপরিবর্তজাত পরিত্রাস হয়, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে, চিত্তের অধিকার-হেতু ভীত, বিরক্ত ও আসক্ত হয় ও উপাদান [দৃঢ়াসক্তি] হেতু পরিত্রাস হয়।</p>
<p>সংজ্ঞা আত্মাদৃষ্টিতে দেখেন…. সংস্কারকে আত্মাদৃষ্টিতে দেখে, আত্মাকে সংস্কারবান দেখে, আত্মায় সংস্কার দেখে কিংবা সংস্কারে আত্মা দর্শন করে। তার সেই সংস্কার পরিবর্তিত হয়, অন্যরূপ হয়। তার সংস্কারবিপরিণাম-অন্যথাভাবের কারণে বিজ্ঞান সংস্কারবিপরিণাম-অনুপরিবর্তী হয়। তার সংস্কারবিপরিণাম-অনুপরিবর্তজাত পরিত্রাস হয়, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে, চিত্তের অধিকার-হেতু ভীত, বিরক্ত ও আসক্ত হয় ও উপাদান [দৃঢ়াসক্তি]-হেতু পরিত্রাস হয়।</p>
<p>বিজ্ঞানকে আত্মাদৃষ্টিতে দেখে, আত্মাকে বিজ্ঞানবান দেখে, আত্মায় বিজ্ঞান দেখে কিংবা বিজ্ঞানে আত্মা দর্শন করে। তার সেই বিজ্ঞান পরিবর্তিত হয়, অন্যরূপ হয়। তার বিজ্ঞান বিপরিণাম-অন্যথাভাবের কারণে বিজ্ঞান বিজ্ঞান-বিপরিণাম-অনুপরিবর্তী হয়। তার বিজ্ঞানবিপরিণাম-অনুপরিবর্তজাত পরিত্রাস হয়, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে, চিত্তের অধিকার হেতু ভীত, বিরক্ত ও আসক্ত হয় ও উপাদান [দৃঢ়াসক্তি] হেতু পরিত্রাস হয়। ভিক্ষুগণ, ঠিক এভাবেই উৎপন্ন পরিত্রাস হয়।’</p>
<p>‘হে ভিক্ষুগণ, কিভাবে অনুৎপন্ন অপরিত্রাস হয়? ভিক্ষুগণ এই জগতে শ্রুতবান আর্যশ্রাবক [স্রোতাপন্ন] আর্যদের দর্শনকারী, আর্যধর্মে পণ্ডিত, আর্যধর্মে সুবিনীত, সৎপুরুষদের দর্শনকারী, সৎপুরুষধর্মে পণ্ডিত, সৎপুরুষধর্মে সুবিনীত, তিনি রূপকে আত্মা হিসেবে দর্শন করেন না, রূপবানকে আত্মা হিসেবে দর্শন করেন না, আত্মার মাঝে রূপকে অথবা রূপের মাঝে আত্মাকে দর্শন করেন না। তার সেই রূপ পরিবর্তিত হয়, অন্যরূপ হয়। তার রূপবিপরিণাম-অন্যথাভাবের কারণে বিজ্ঞান রূপবিপরিণাম-অনুপরিবর্তী হয় না। তার রূপবিপরিণাম-অনুপরিবর্তজাত পরিত্রাস হয় না, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে না, চিত্তের অনধিকার হেতু ভীত, বিরক্ত ও আসক্ত হয় না ও উপাদান [দৃঢ়াসক্তি]-হেতু পরিত্রাস হয় না।</p>
<p>বেদনায় আত্মাকে দেখেন না, আত্মাকে বেদনাবান দেখেন না, আত্মায় বেদনা দেখেন না অথবা বেদনাতে আত্মা দর্শন করেন না। তার সেই বেদনা পরিবর্তিত হয়, অন্যরূপ হয়। তার বেদনাবিপরিণাম-অন্যথাভাবের কারণে বিজ্ঞান বেদনাবিপরিণাম-অনুপরিবর্তী হয় না। তার বেদনাবিপরিণাম-অনুপরিবর্তজাত পরিত্রাস হয় না, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে না, চিত্তের অনধিকার হেতু ভীত, বিরক্ত ও আসক্ত হয় না ও উপাদান [দৃঢ়াসক্তি] হেতু পরিত্রাস হয় না।</p>
<p>সংজ্ঞায় আত্মা দেখেন না…. সংস্কারে আত্মাকে দেখেন না, আত্মাকে সংস্কারবান দেখেন না, আত্মায় সংস্কার দেখেন না অথবা সংস্কারে আত্মা দর্শন করেন না। তার সেই সংস্কার পরিবর্তিত হয়, অন্যরূপ হয়। তার সংস্কারবিপরিণাম-অন্যথাভাবের কারণে বিজ্ঞান সংস্কারবিপরিণাম-অনুপরিবর্তী হয় না। তার সংস্কারবিপরিণাম-অনুপরিবর্তজাত পরিত্রাস হয় না, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে না, চিত্তের অনধিকার হেতু ভীত, বিরক্ত ও আসক্ত হয় না ও উপাদান [দৃঢ়াসক্তি]-হেতু পরিত্রাস হয় না।</p>
<p>বিজ্ঞানে আত্মাকে দেখেন না, আত্মাকে বিজ্ঞানবান দেখেন না, আত্মায় বিজ্ঞান দেখেন না অথবা বিজ্ঞানে আত্মা দর্শন করেন না। তার সেই বিজ্ঞানপরিবর্তিত হয়, অন্যরূপ হয়। তার বিজ্ঞানবিপরিণাম-অন্যথাভাবের কারণে বিজ্ঞান বিজ্ঞানবিপরিণাম-অনুপরিবর্তী হয় না। তার বিজ্ঞানবিপরিণাম-অনুপরিবর্তজাত পরিত্রাস হয় না, ধর্মের [চিন্তনীয় বিষয়] সমুৎপাদ চিত্তকে অধিকার করে থাকে না, চিত্তের অনধিকার হেতু ভীত, বিরক্ত ও আসক্ত হয় না ও উপাদান [দৃঢ়াসক্তি] হেতু পরিত্রাস হয় না। হে ভিক্ষুগণ, ঠিক এভাবেই অনুৎপন্ন অপরিত্রাস হয়।’ [সপ্তম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
