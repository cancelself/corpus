<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.4' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>নকুলপিতা বর্গ</li>
</ul>
<h1>২২.৪. দ্বিতীয় হালিদ্দিকানি সূত্র</h1>
</header>
<p><span class='evam'>আমি এরূপ শুনেছি।</span> একসময় আয়ুষ্মান মহাকচ্চান অবন্তীতে বিহার করছিলেন কুররঘরে পর্বতশীর্ষে। তখন হালিদ্দকানি [হরিদ্রা বা হলুদ বর্ণে রঞ্জিত] গৃহপতি যেখানে আয়ুষ্মান মহাকচ্চান আছেন সেখানে গেলেন, গিয়ে আয়ুষ্মান মহাকচ্চানকে বন্দনা নিবেদন করে একপাশে বসলেন। একপাশে বসে হালিদ্দিকানি গৃহপতি আয়ুষ্মান মহাকচ্চানকে বললেন :</p>
<p>“ভন্তে, ভগবান [দী. নি. ] শক্র-প্রশ্নে এরূপ বলেছেন, ‘যে-সকল শ্রমণ-ব্রাহ্মণ তৃষ্ণক্ষয়ে বিমুক্ত [তৃষ্ণাক্ষয় নির্বাণ তদালম্বনের দরুন ফলবিমুক্তিতে বিমুক্ত], তারা পরিপূর্ণ চিত্তের একাগ্রভাব রক্ষাকারী, পরিপূর্ণ বিমুক্ত, পরিপূর্ণ ব্রহ্মচারী, পরিপূর্ণ সফলতা অর্জনকারী, দেব-মনুষ্যদের মধ্যে শ্রেষ্ঠ’।”</p>
<p>‘ভন্তে, ভগবানের সংক্ষিপ্তভাবে ভাষিত এই কথার বিস্তারিত অর্থ কীরূপে দেখা উচিত?’</p>
<p>‘হে গৃহপতি, রূপধাতুর প্রতি চিত্তের যে রাগ, নন্দী, তৃষ্ণা এবং দৃঢ়াসক্তিবশে চিত্তের আশ্রয়ভূত [আত্মদৃষ্টিমূলক] যে অনুশয় রয়েছে সেসবের ক্ষয়, বিরাগ, নিরোধ, ত্যাগ, বিসর্জন হতে চিত্তকে পরিপূর্ণ বিমুক্ত বলে বলা হয়।’</p>
<p>‘হে গৃহপতি, বেদনাধাতুর প্রতি…. হে গৃহপতি, সংজ্ঞাধাতুর প্রতি…. হে গৃহপতি, বিজ্ঞানধাতুর প্রতি চিত্তের যে রাগ, নন্দী, তৃষ্ণা এবং দৃঢ়াসক্তিবশে চিত্তের আশ্রয়ভূত [আত্মদৃষ্টিমূলক] যে অনুশয় রয়েছে সেসবের ক্ষয়, বিরাগ, নিরোধ, ত্যাগ, বিসর্জন হতে চিত্তকে পরিপূর্ণ বিমুক্ত বলে বলা হয়।’</p>
<p>“হে গৃহপতি, ভগবান [দেবরাজ] শক্র-প্রশ্নে যা কিছু বলছেন, ‘যে-সকল শ্রমণ-ব্রাহ্মণ তৃষ্ণাক্ষয়ে বিমুক্ত, তারা পরিপূর্ণ চিত্তের একাগ্রভাব রক্ষাকারী, পরিপূর্ণ বিমুক্ত, পরিপূর্ণ ব্রহ্মচারী, পরিপূর্ণ সফলতা অর্জনকারী, দেব-মনুষ্যদের মধ্যে শ্রেষ্ঠ’।”</p>
<p>‘হে গৃহপতি, ভগবানের সংক্ষিপ্তভাবে ভাষিত এই কথার বিস্তারিত অর্থ এভাবেই দেখা উচিত। [চতুর্থ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
