<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.45' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>আত্মদ্বীপ বর্গ</li>
</ul>
<h1>২২.৪৫. অনিত্য সূত্র</h1>
</header>
<p>শ্রাবস্তীতে উৎপত্তি :</p>
<p>“হে ভিক্ষুগণ, রূপ অনিত্য। যা অনিত্য তা দুঃখ, যা দুঃখ তা অনাত্মা। যা অনাত্মা তা ‘আমার নয়, আমি নই, আমার আত্ম নয়’ এভাবেই ঠিক ঠিকরূপে সম্যক প্রজ্ঞার দ্বারা দর্শন করা উচিত। এভাবে ঠিক ঠিকরূপে সম্যক প্রজ্ঞার দ্বারা দর্শন করলে চিত্ত আসব হতে সম্পূর্ণরূপে নিজেকে বিচ্ছিন্ন করে বিমুক্ত হয়। বেদনা অনিত্য…. সংজ্ঞা…. সংস্কার…. বিজ্ঞান অনিত্য। যা অনিত্য তা দুঃখ, যা দুঃখ তা অনাত্মা। যা অনাত্মা তা ‘আমার নয়, আমি নই, আমার আত্ম নয়’ এভাবেই ঠিক ঠিকরূপে সম্যক প্রজ্ঞার দ্বারা দর্শন করা উচিত। এভাবে ঠিক ঠিকরূপে সম্যক প্রজ্ঞার দ্বারা দর্শন করলে চিত্ত আসব হতে সম্পূর্ণরূপে নিজেকে বিচ্ছিন্ন করে বিমুক্ত হয়।”</p>
<p>“হে ভিক্ষুগণ, রূপধাতুর প্রতি ভিক্ষুর চিত্ত আসব হতে সম্পূর্ণরূপে নিজেকে বিচ্ছিন্ন করে বিমুক্ত হয়। বেদনাধাতুতে…. সংজ্ঞাধাতুতে…. সংস্কারধাতুতে…. হে ভিক্ষুগণ, বিজ্ঞানধাতুতে ভিক্ষুর চিত্ত আসব হতে সম্পূর্ণরূপে নিজেকে বিচ্ছিন্ন করে বিমুক্ত হয়। বিমুক্ত চিত্ত স্থিত, স্থিত চিত্ত সন্তুষ্ট, সন্তুষ্ট চিত্ত উৎপীড়িত হয় না, অনুৎপীড়িত ব্যক্তি প্রত্যক্ষ পরিনির্বাণ লাভ করেন। তিনি প্রকৃষ্টরূপে জানতে পারেন, ‘আমার জন্মবীজ ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কার্য কৃত হয়েছে, এ জীবনে [আসবক্ষয়ের জন্য] অপর কোনো কর্তব্য নেই। ’” [তৃতীয় সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
