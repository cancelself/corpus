<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.21' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>অনিত্য বর্গ</li>
</ul>
<h1>২২.২১. আনন্দ সূত্র</h1>
</header>
<p>শ্রাবস্তীতে…. আরামে। তখন আয়ুষ্মান আনন্দ যেখানে ভগবান আছেন সেখানে গেলেন। গিয়ে ভগবানকে অভিবাদন করে একপাশে বসলেন। একপাশে বসে আয়ুষ্মান আনন্দ ভগবানকে বললেন, “ভন্তে, ‘নিরোধ নিরোধ’ বলা হয়। ভন্তে, আসলে এখানে কোন ধর্মগুলোর [বিষয়গুলোর] নিরোধ ‘নিরোধ’ বলা হয়?” “হে আনন্দ, রূপ অনিত্য, সংস্কৃত, প্রতীত্য-সমুৎপন্ন [কার্যকারণ-দ্বারা উৎপন্ন], ক্ষয়ধর্মী, ব্যয়ধর্মী, বিরাগধর্মী ও নিরোধধর্মী। তারই নিরোধকে ‘নিরোধ’ বলা হয়। বেদনা অনিত্য, সংস্কৃত, প্রতীত্য-সমুৎপন্ন, ক্ষয়ধর্মী, ব্যয়ধর্মী, বিরাগধর্মী ও নিরোধধর্মী। তারই নিরোধকে ‘নিরোধ’ বলা হয়। সংজ্ঞা…. সংস্কার অনিত্য, সংস্কৃত, প্রতীত্য-সমুৎপন্ন, ক্ষয়ধর্মী, ব্যয়ধর্মী, বিরাগধর্মী ও নিরোধধর্মী। তারই নিরোধকে ‘নিরোধ’ বলা হয়। বিজ্ঞান অনিত্য, সংস্কৃত, প্রতীত্য-সমুৎপন্ন, ক্ষয়ধর্মী, ব্যয়ধর্মী, বিরাগধর্মী ও নিরোধধর্মী। তারই নিরোধ ‘নিরোধ’ বলা হয়। হে আনন্দ, এখানে এসব ধর্মের নিরোধকে ‘নিরোধ’ বলা হয়। [দশম সূত্র]</p>
<p class='endvagga'>অনিত্য বর্গ দ্বিতীয় সমাপ্ত।</p>
<p class='uddana-intro'>স্মারক-গাথা :</p>
<p class='uddana'>অনিত্য, দুঃখ, অনাত্মা; যা অনিত্য অপর তিন সূত্র;<br>
হেতুর দ্বারা ত্রিবিধ ব্যক্ত আর আনন্দের দ্বারা সেই দশ হলো উক্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
