<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.55' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>উপয় (আসক্তি) বর্গ</li>
</ul>
<h1>২২.৫৫. উদান সূত্র</h1>
</header>
<p>শ্রাবস্তীতে উৎপত্তি :</p>
<p>তথায় ভগবান এই উদান ভাষণ করলেন :</p>
<p>“‘আমি বিদ্যমান না থাকলে, আমারও নাই, আমি যদি না থাকি, তাহলে ভবিষ্যতেও আমার থাকবে না’ এভাবে প্রতিষ্ঠিত ভিক্ষু অধোভাগীয়-সংযোজন ছিন্ন করতে সক্ষম হন?” ভগবান কর্তৃক এরূপ উক্ত হলে, কোনো এক ভিক্ষু ভগবানকে বললেন, “ভন্তে, কিন্তু কিভাবে ‘আমি বিদ্যমান না থাকলে, আমারও নাই, আমি যদি না থাকি, তাহলে ভবিষ্যতেও আমার থাকবে না’ এভাবে প্রতিষ্ঠিত ভিক্ষু অধোভাগীয়-সংযোজন ছিন্ন করতে সক্ষম হন?”</p>
<p>“হে ভিক্ষু, এই জগতে অশ্রুতবান পৃথগ্‌জন [সাধারণ লোক] আর্যদের অদর্শনকারী, আর্যধর্মে [সতিপট্‌ঠানাদিতে] অজ্ঞ, আর্যধর্মে অবিনীত, সৎপুরুষদের অদর্শনকারী, সৎপুরুষধর্মে অজ্ঞ, সৎপুরুষধর্মে অবিনীত, সে রূপকে আত্মা হিসেবে দর্শন করে, রূপবানকে আত্মা হিসেবে দর্শন করে, আত্মার মাঝে রূপকে অথবা রূপের মাঝে আত্মাকে দর্শন করে। বেদনাকে আত্মা হিসেবে দর্শন করে…. সংজ্ঞাকে আত্মা হিসেবে দর্শন করে…. সংস্কারকে আত্মা হিসেবে দর্শন করে…. বিজ্ঞানকে আত্মা হিসেবে দর্শন করে, বিজ্ঞানবানকে আত্মা হিসেবে দর্শন করে, আত্মার মাঝে বিজ্ঞানকে অথবা বিজ্ঞানের মাঝে আত্মাকে দর্শন করে।”</p>
<p>“সে অনিত্য রূপকে ‘অনিত্য রূপ’ বলে যথাভূত জানে না। অনিত্য বেদনাকে ‘অনিত্য বেদনা’ বলে যথাভূত জানে না। অনিত্য সংজ্ঞাকে ‘অনিত্য সংজ্ঞা’ বলে যথাভূত জানে না। অনিত্য সংস্কারকে ‘অনিত্য সংস্কার’ বলে যথাভূত জানে না। অনিত্য বিজ্ঞানকে ‘অনিত্য বিজ্ঞান’ বলে যথাভূত জানে না।”</p>
<p>“দুঃখ রূপকে ‘দুঃখ রূপ’ বলে যথাভূত জানে না। দুঃখ বেদনাকে…. দুঃখ সংজ্ঞাকে…. দুঃখ সংস্কারকে…. দুঃখ বিজ্ঞানকে ‘দুঃখ বিজ্ঞান’ বলে যথাভূত জানে না।”</p>
<p>“অনাত্মা রূপকে ‘অনাত্মা রূপ’ বলে যথাভূত জানে না। অনাত্মা বেদনাকে ‘অনাত্মা বেদনা’ বলে যথাভূত জানে না। অনাত্মা সংজ্ঞাকে ‘অনাত্মা সংজ্ঞা’ বলে যথাভূত জানে না। অনাত্মা সংস্কারকে ‘অনাত্মা সংস্কার’ বলে যথাভূত জানে না। অনাত্মা বিজ্ঞানকে ‘অনাত্মা বিজ্ঞান’ বলে যথাভূত জানে না।”</p>
<p>“সৃষ্ট [সংস্কৃত] রূপকে ‘সৃষ্ট রূপ’ বলে যথাভূত জানে না। সৃষ্ট বেদনাকে…. সৃষ্ট সংজ্ঞাকে…. সৃষ্ট সংস্কারকে…. সৃষ্ট বিজ্ঞানকে ‘সৃষ্ট বিজ্ঞান’ বলে যথাভূত জানে না। রূপ যে ধ্বংস হবে এটি যথাভূত জানে না। বেদনা যে ধ্বংস হবে…. সংজ্ঞা যে ধ্বংস হবে…. সংস্কার যে ধ্বংস হবে…. বিজ্ঞান যে ধ্বংস হবে এটি যথাভূত জানে না।”</p>
<p>“হে ভিক্ষু, এই জগতে শ্রুতবান আর্যশ্রাবক আর্যদের দর্শনকারী, আর্যধর্মে বিজ্ঞ, আর্যধর্মে সুবিনীত, সৎপুরুষদের দর্শনকারী, সৎপুরুষধর্মে বিজ্ঞ, সৎপুরুষধর্মে সুবিনীত, তিনি রূপকে আত্মা হিসেবে দেখেন না…. বেদনাকে আত্মা হিসেবে দেখেন না…. সংজ্ঞাকে আত্মা হিসেবে দেখেন না…. সংস্কারকে আত্মা হিসেবে দেখেন না…. বিজ্ঞানকে আত্মা হিসেবে দেখেন না।”</p>
<p>“তিনি অনিত্য রূপকে ‘অনিত্য রূপ’ বলে যথাভূত জানেন। অনিত্য বেদনাকে…. অনিত্য সংজ্ঞাকে…. অনিত্য সংস্কারকে…. অনিত্য বিজ্ঞানকে ‘অনিত্য বিজ্ঞান’ বলে যথাভূত জানেন। দুঃখ রূপকে ‘দুঃখ রূপ’ বলে যথাভূত জানেন। দুঃখ বেদনাকে…. দুঃখ সংজ্ঞাকে…. দুঃখ সংস্কারকে…. দুঃখ বিজ্ঞানকে ‘দুঃখ বিজ্ঞান’ বলে যথাভূত জানেন। অনাত্মা রূপকে ‘অনাত্মা রূপ’ বলে যথাভূত জানেন। অনাত্মা বেদনাকে…. অনাত্মা সংজ্ঞাকে…. অনাত্মা সংস্কারকে…. অনাত্মা বিজ্ঞানকে ‘অনাত্মা বিজ্ঞান’ বলে যথাভূত জানে। সৃষ্ট [সংস্কৃত] রূপকে ‘সৃষ্ট রূপ’ বলে যথাভূত জানেন। সৃষ্ট বেদনাকে…. সৃষ্ট সংজ্ঞাকে…. সৃষ্ট সংস্কারকে…. সৃষ্ট বিজ্ঞানকে ‘সৃষ্ট বিজ্ঞান’ বলে যথাভূত জানেন। রূপ যে ধ্বংস হবে এটি যথাভূত জানেন। বেদনা যে ধ্বংস হবে…. সংজ্ঞা যে ধ্বংস হবে…. সংস্কার যে ধ্বংস হবে…. বিজ্ঞান যে ধ্বংস হবে এটি যথাভূত জানেন।”</p>
<p>“সেটিই রূপের অনস্তিত্ব, বেদনার অনস্তিত্ব, সংজ্ঞার অনস্তিত্ব, সংস্কারের অনস্তিত্ব, বিজ্ঞানের অনস্তিত্ব, এভাবেই হে ভিক্ষু, ‘আমি বিদ্যমান না থাকলে, আমারও নাই, আমি যদি না থাকি, তাহলে ভবিষ্যতেও আমার থাকবে না’ এভাবে প্রতিষ্ঠিত ভিক্ষু অধোভাগীয়-সংযোজন ছিন্ন করতে সক্ষম হন।” ‘ভন্তে এভাবেই প্রতিষ্ঠিত ভিক্ষু অধোভাগীয়-সংযোজন ছিন্ন করতে সক্ষম হন।’</p>
<p>‘ভন্তে, কিভাবে জ্ঞাত হলে ও কিভাবে দর্শন করলে অনন্তর আসবগুলো ক্ষয় হয়?’ “হে ভিক্ষু, এখানে অশ্রুতবান পৃথগ্‌জন নির্ভয় স্থানেভীত-ত্রাসিত হন। হে ভিক্ষু, অশ্রুতবান পৃথগ্‌জনের এই ত্রাস বা ভয় থাকে―‘আমি বিদ্যমান না থাকলে, আমারও নাই, আমি যদি না থাকি, তাহলে ভবিষ্যতেও আমার থাকবে না।’”</p>
<p>“হে ভিক্ষু, এখানে শ্রুতবান আর্যশ্রাবক নির্ভয় স্থানেভীত-ত্রাসিত হন না। হে ভিক্ষু, শ্রুতবান আর্যশ্রাবকের এই ত্রাস বা ভয় থাকে না―‘আমি বিদ্যমান না থাকলে, আমারও নাই, আমি যদি না থাকি, তাহলে ভবিষ্যতেও আমার থাকবে না।’” “হে ভিক্ষুগণ, রূপাসক্তি বিজ্ঞান [কর্মবিজ্ঞান] স্থিত স্থানেস্থিত হলে, রূপালম্বন রূপপ্রতিষ্ঠিত ইন্দ্রিয়াসক্তি বৃদ্ধি, অভিবৃদ্ধি ও বিপুলতা লাভ করে। বেদনাসক্তি…. সংজ্ঞাসক্তি…. সংস্কারাসক্তি বিজ্ঞান [কর্মবিজ্ঞান]স্থিত স্থানেস্থিত হলে, সংস্কারালম্বন সংস্কারপ্রতিষ্ঠিত ইন্দ্রিয়াসক্তি বৃদ্ধি, অভিবৃদ্ধি ও বিপুলতা লাভ করে।”</p>
<p>“যে ভিক্ষু এরূপ বলে : ‘আমি রূপ, বেদনা, সংজ্ঞা ও সংস্কার ছাড়াই বিজ্ঞানের আগমন, গমন, চ্যুতি, উৎপত্তি, বৃদ্ধি, অভিবৃদ্ধি ও বিপুলতা প্রজ্ঞাপন করব’ এটা অসম্ভব।”</p>
<p>‘হে ভিক্ষুগণ, রূপধাতুর প্রতি যদি ভিক্ষুর রাগ প্রহীন হয়। রাগ প্রহীন হলে ছিন্নালম্বন [কর্ম] বিজ্ঞানের প্রতিষ্ঠা হয় না। হে ভিক্ষুগণ, বেদনাধাতুর প্রতি যদি…. হে ভিক্ষুগণ, সংজ্ঞাধাতুর প্রতি যদি…. হে ভিক্ষুগণ, সংস্কারধাতুর প্রতি যদি…. হে ভিক্ষুগণ, বিজ্ঞানধাতুর প্রতি যদি ভিক্ষুর রাগ প্রহীন হয়। রাগ প্রহীন হলে ছিন্নালম্বন [কর্ম] বিজ্ঞানের প্রতিষ্ঠা হয় না। তদ-অপ্রতিষ্ঠিত বিজ্ঞান বর্ধিত না হলে অপ্রতিসন্ধিক হয়ে বিমুক্ত হন। বিমুক্ত চিত্ত স্থিত হয়, স্থিত চিত্ত সন্তুষ্ট হয়, সন্তুষ্ট চিত্ত উৎপীড়িত হয় না, অনুৎপীড়িত ব্যক্তি প্রত্যক্ষ পরিনির্বাণ লাভ করেন। তিনি সম্যকরূপে জানতে পারেন, ‘আমার জন্মবীজ ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে, এ জীবনে [আসবক্ষয়ের জন্য] অপর কোনো কর্তব্য নেই’। হে ভিক্ষু, ঠিক এভাবে জ্ঞাত হলে ও এভাবে দর্শন করলে অনন্তর আসবগুলো ক্ষয় হয়।” [তৃতীয় সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
