<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.58' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>উপয় (আসক্তি) বর্গ</li>
</ul>
<h1>২২.৫৮. সম্যকসম্বুদ্ধ সূত্র</h1>
</header>
<p>শ্রাবস্তীতে উৎপত্তি :</p>
<p>“হে ভিক্ষুগণ, তথাগত অর্হৎ সম্যকসম্বুদ্ধ রূপের প্রতি নির্বেদ, বিরাগ, নিরোধ, অনুৎপত্তি ও বিমুক্ত হন বলে তাকে ‘সম্যকসম্বুদ্ধ’ বলা হয়। হে ভিক্ষুগণ, প্রজ্ঞাবিমুক্ত ভিক্ষুও রূপের প্রতি নির্বেদ, বিরাগ, নিরোধ, অনুৎপত্তি ও বিমুক্ত হন বলে তাকে ‘প্রজ্ঞাবিমুক্ত’ বলা হয়।”</p>
<p>“হে ভিক্ষুগণ, তথাগত অর্হৎ সম্যকসম্বুদ্ধ বেদনার প্রতি নির্বেদ, বিরাগ, নিরোধ, অনুৎপত্তি ও বিমুক্ত হন বলে তাকে ‘সম্যকসম্বুদ্ধ’ বলা হয়। হে ভিক্ষুগণ, প্রজ্ঞাবিমুক্ত ভিক্ষুও বেদনার প্রতি নির্বেদ, বিরাগ, নিরোধ, অনুৎপত্তি ও বিমুক্ত হন বলে তাকে ‘প্রজ্ঞাবিমুক্ত’ বলা হয়।”</p>
<p>“হে ভিক্ষুগণ, তথাগত অর্হৎ সম্যকসম্বুদ্ধ সংজ্ঞার প্রতি…. সংস্কারের প্রতি…. বিজ্ঞানের প্রতি নির্বেদ, বিরাগ, নিরোধ, অনুৎপত্তি ও বিমুক্ত হন বলে তাকে ‘সম্যকসম্বুদ্ধ’ বলা হয়। হে ভিক্ষুগণ, প্রজ্ঞাবিমুক্ত ভিক্ষুও বিজ্ঞানের প্রতি নির্বেদ, বিরাগ, নিরোধ, অনুৎপত্তি ও বিমুক্ত হন বলে তাকে ‘প্রজ্ঞাবিমুক্ত’ বলা হয়।”</p>
<p>‘হে ভিক্ষুগণ, তথায় তথাগত অর্হৎ সম্যকসম্বুদ্ধের ও প্রজ্ঞাবিমুক্ত ভিক্ষুর কী প্রভেদ, কী পার্থক্য ও কী নানাকরণ?’ ‘ভন্তে, আমাদের ধর্ম ভগবৎমূলক, ভগবান-নির্দেশক, ভগবান-প্রতিশরণ। ভন্তে, এটিই উত্তম হয় ভগবান যদি এই ভাষিত বিষয়ের অর্থ প্রকাশ করেন। ভগবানের মুখ হতে শুনে ভিক্ষুগণ ধারণ করবেন।’ ‘হে ভিক্ষুগণ, তাহলে শুন, উত্তমরূপে মনোযোগ দাও; আমি বলছি।’ ‘আচ্ছা ভন্তে’ বলে সেই ভিক্ষুগণ ভগবানকে প্রত্যুত্তর দিলেন। ভগবান বললেন :</p>
<p>“হে ভিক্ষুগণ, তথাগত অর্হৎ সম্যকসম্বুদ্ধ অনুৎপন্ন মার্গের উৎপাদনকারী, অপ্রাদুর্ভূত মার্গের প্রকাশকারী, অব্যাখ্যাত মার্গের বর্ণনাকারী, মার্গজ্ঞ, মার্গবিদূ ও মার্গকোবিদ। হে ভিক্ষুগণ, বতর্মানে মার্গানুগ শ্রাবকগণ পশ্চাৎ সমন্নাগত হয়ে বিহার করেন। ‘হে ভিক্ষুগণ, তথায় তথাগত অর্হৎ সম্যকসম্বুদ্ধের ও প্রজ্ঞাবিমুক্ত ভিক্ষুর এই প্রভেদ, এই পার্থক্য ও এই নানাকরণ।” [ষষ্ঠ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
