<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.104' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>অন্ত বর্গ</li>
</ul>
<h1>২২.১০৪. দুঃখ সূত্র</h1>
</header>
<p>শ্রাবস্তীতে উৎপত্তি :</p>
<p>“হে ভিক্ষুগণ, আমি তোমাদের দুঃখ, দুঃখ-সমুদয়, দুঃখ-নিরোধ, দুঃখ-নিরোধগামী প্রতিপদা সম্পর্কে দেশনা করব। তা শ্রবণ কর। হে ভিক্ষুগণ, দুঃখ কী? পঞ্চ উপাদানস্কন্ধকে এরূপ বলা হয়। কিরূপ এই পঞ্চ? যেমন : রূপ-উপাদানস্কন্ধ, বেদনা-উপাদানস্কন্ধ, সংজ্ঞা-উপাদানস্কন্ধ, সংস্কার-উপাদানস্কন্ধ, বিজ্ঞান-উপাদানস্কন্ধ। হে ভিক্ষুগণ, একেই বলা হয় দুঃখ।”</p>
<p>“হে ভিক্ষুগণ, দুঃখ-সমুদয় কী? যা তৃষ্ণা পুনর্জন্মদায়ী নন্দীরাগসহগত সেই সেই বিষয়ের অভিনন্দনকারিণী; যেমন : কামতৃষ্ণা, ভবতৃষ্ণা ও বিভবতৃষ্ণা। হে ভিক্ষুগণ, একেই বলা হয় দুঃখ-সমুদয়।”</p>
<p>“হে ভিক্ষুগণ, দুঃখ-নিরোধ কী? যা সেই সেই তৃষ্ণার অশেষ, বিরাগ, নিরোধ, ত্যাগ, বিসর্জন, মুক্তি। হে ভিক্ষুগণ, একেই বলা হয় দুঃখ-নিরোধ।”</p>
<p>“হে ভিক্ষুগণ, দুঃখ-নিরোধগামী প্রতিপদা কী? এই হলো আর্য অষ্টাঙ্গিক মার্গ। যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব, সম্যক প্রচেষ্টা, সম্যক স্মৃতি, সম্যক সমাধি। হে ভিক্ষুগণ, একেই বলা হয় দুঃখ-নিরোধগামী প্রতিপদা।” [দ্বিতীয় সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
