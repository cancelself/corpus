<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.27' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>ভার বর্গ</li>
</ul>
<h1>২২.২৭. দ্বিতীয় আস্বাদ সূত্র</h1>
</header>
<p>শ্রাবস্তীতে উৎপত্তি :</p>
<p>‘হে ভিক্ষুগণ, আমি রূপের আস্বাদ অন্বেষণ করতে গিয়ে সুদীর্ঘকাল পরিভ্রমণ করেছি। রূপের যেই আস্বাদ তা আমি অধিগত করেছি। যেই পর্যন্ত রূপের আস্বাদ আছে প্রজ্ঞার দ্বারা আমার সেটি সুদৃষ্ট হয়েছে। হে ভিক্ষুগণ, আমি রূপের আদীনব অন্বেষণ করতে গিয়ে সুদীর্ঘকাল পরিভ্রমণ করেছি। রূপের যেই আদীনব তা আমি অধিগত করেছি। যেই পর্যন্ত রূপের আদীনব আছে প্রজ্ঞার দ্বারা আমার সেটি সুদৃষ্ট হয়েছে। হে ভিক্ষুগণ, আমি রূপের নিঃসরণ অন্বেষণ করতে গিয়ে সুদীর্ঘকাল পরিভ্রমণ করেছি। রূপের যেই নিঃসরণ তা আমি অধিগত করেছি। যেই পর্যন্ত রূপের নিঃসরণ আছে প্রজ্ঞার দ্বারা আমার সেটি সুদৃষ্ট হয়েছে।’</p>
<p>‘হে ভিক্ষুগণ, আমি বেদনার…. হে ভিক্ষুগণ, আমি সংজ্ঞার…. হে ভিক্ষুগণ, আমি সংস্কারের…. হে ভিক্ষুগণ, আমি বিজ্ঞানের আস্বাদ অন্বেষণ করতে গিয়ে সুদীর্ঘকাল পরিভ্রমণ করেছি। বিজ্ঞানের যেই আস্বাদ তা আমি অধিগত করেছি। যেই পর্যন্ত বিজ্ঞানের আস্বাদ আছে প্রজ্ঞার দ্বারা আমার সেটি সুদৃষ্ট হয়েছে। হে ভিক্ষুগণ, আমি বিজ্ঞানের আদীনব অন্বেষণ করতে গিয়ে সুদীর্ঘকাল পরিভ্রমণ করেছি। বিজ্ঞানের যেই আদীনব তা আমি অধিগত করেছি। যেই পর্যন্ত বিজ্ঞানের আদীনব আছে প্রজ্ঞার দ্বারা আমার সেটি সুদৃষ্ট হয়েছে। হে ভিক্ষুগণ, আমি বিজ্ঞানের নিঃসরণ অন্বেষণ করতে গিয়ে সুদীর্ঘকাল পরিভ্রমণ করেছি। বিজ্ঞানের যেই নিঃসরণ তা আমি অধিগত করেছি। যেই পর্যন্ত বিজ্ঞানের নিঃসরণ আছে প্রজ্ঞার দ্বারা আমার সেটি সুদৃষ্ট হয়েছে।’</p>
<p>“হে ভিক্ষুগণ, যতদিন পর্যন্ত আমি এই পঞ্চ উপাদানস্কন্ধের আস্বাদকে আস্বাদরূপে, আদীনবকে আদীনবরূপে ও নিঃসরণকে নিঃসরণরূপে ঠিক ঠিকরূপে জানতে পারিনি…. লাভ করেছি বলে প্রতিজ্ঞাত হয়েছিলাম। আমার জ্ঞানদর্শন বিকশিত হয়েছিল―‘অবিচল আমার বিমুক্তি, এটিই আমার অন্তিম জন্ম, এই হতে আমার আর পুনর্জন্ম নেই।’” [ষষ্ঠ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
