<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.159' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>দৃষ্টি বর্গ</li>
</ul>
<h1>২২.১৫৯. আনন্দ সূত্র</h1>
</header>
<p>শ্রাবস্তীতে উৎপত্তি :</p>
<p>তখন আয়ুষ্মান আনন্দ যেখানে ভগবান আছেন সেখানে গেলেন। গিয়ে…. ভগবানকে বললেন, ‘ভন্তে, আমার পক্ষে উত্তম [মঙ্গল] হবে, ভগবান আমাকে সংক্ষিপ্তভাবে ধর্মদেশনা করুন; যাতে আমি ভগবানের ধর্মদেশনা শুনে একাকী, বিচ্ছিন্ন, অপ্রমত্ত, বীর্যবান [উদ্যমী], একাগ্রচিত্ত হয়ে অবস্থান করতে সক্ষম হই।’</p>
<p>‘হে আনন্দ, তুমি কী মনে কর, রূপ নিত্য নাকি অনিত্য?’ ‘অনিত্য ভন্তে।’ ‘যা অনিত্য তা দুঃখ নাকি সুখ?’ ‘দুঃখ ভন্তে।’ “যা অনিত্য, দুঃখ ও পরিবর্তনশীল; সেটিকে ‘এটি আমার, এতে আমি, এটি আমার আত্মা’ বলে দর্শন করা ঠিক কি?” ‘ঠিক নয়, ভন্তে।’ ‘বেদনা নিত্য নাকি অনিত্য?’ ‘অনিত্য ভন্তে।’…. সংজ্ঞা…. সংস্কার…. বিজ্ঞান নিত্য নাকি অনিত্য?’ ‘অনিত্য ভন্তে।’ ‘যা অনিত্য তা দুঃখ নাকি সুখ?’ ‘দুঃখ ভন্তে।’ “যা অনিত্য, দুঃখ ও পরিবর্তনশীল; সেটিকে ‘এটি আমার, এতে আমি, এটি আমার আত্মা বলে দর্শন করা ঠিক কি?” ‘ঠিক নয়, ভন্তে।’</p>
<p>“হে আনন্দ, যা কিছু রূপ আছে, অতীত-অনাগত-বর্তমান, আধ্যাত্মিক বা বাহ্যিক, স্থূল বা সূক্ষ্ম, হীন বা উত্তম, দূরে বা নিকটের যাবতীয় রূপ সম্পর্কে ‘তা আমার নয়, আমি তাতে [অবস্থিত] নই, তা আমার আত্মা নয়’ এভাবে বিষয়টি যথাযথভাবে সম্যক প্রজ্ঞার দ্বারা দর্শন করা উচিত।”</p>
<p>“হে আনন্দ, এভাবে দর্শন করে শ্রুতবান আর্যশ্রাবক রূপের প্রতি নির্বেদপ্রাপ্ত [নির্লিপ্ত] হন, বেদনার প্রতি প্রতি নির্বেদপ্রাপ্ত হন, সংজ্ঞার প্রতি নির্বেদপ্রাপ্ত হন, সংস্কারের প্রতি নির্বেদপ্রাপ্ত হন, বিজ্ঞানের প্রতি নির্বেদপ্রাপ্ত হন। নিবের্দ হতে বিরাগ হন, বিরাগ হতে বিমুক্ত হন। বিমুক্তি হতে আমি বিমুক্ত হয়েছি বলে জ্ঞান হয়। তিনি প্রকৃষ্টরূপে জানতে পারেন, ‘আমার জন্মবীজ ক্ষীণ হয়েছে, ব্রহ্মচর্যজীবন উদ্‌যাপিত হয়েছে, করণীয় কার্য কৃত হয়েছে, এ জীবনে [আসবক্ষয়ের জন্য] অন্য কোনো করণীয় নেই।’” [দশম সূত্র]</p>
<p class='endvagga'>দৃষ্টি বর্গ পঞ্চদশ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>আধ্যাত্মিক, এটি আমার, সেটি আত্মা, আমারও নাই সূত্র;<br>
মিথ্যা-সৎকায়-আত্মানু দ্বয়, অভিনিবেশ, আনন্দের দ্বারা হয় বর্গ সমাপ্ত।<br>
£ শেষ পঞ্চাশ সমাপ্ত। সেই শেষ পঞ্চাশের বর্গসূচি― অন্ত, ধর্মকথিক, বিদ্যা, জ্বলন্ত কয়লা ও দৃষ্টি এই বর্গ পঞ্চমে― তৃতীয় পঞ্চাশ হলো ব্যক্ত, ‘নিপাত’ তার দ্বারা হয়েছে বর্ণিত এখানে।<br>
£স্কন্ধ-সংযুক্ত সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
