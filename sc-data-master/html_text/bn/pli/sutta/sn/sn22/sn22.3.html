<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>নকুলপিতা বর্গ</li>
</ul>
<h1>২২.৩. হালিদ্দিকানি সূত্র</h1>
</header>
<p><span class='evam'>আমি এরূপ শুনেছি।</span> একসময় আয়ুষ্মান মহাকচ্চান অবন্তীতে বিহার করছিলেন কুররঘরের পর্বতশীর্ষে। তখন হালিদ্দকানি [হরিদ্রা বা হলুদ বর্ণে রঞ্জিত] গৃহপতি যেখানে আয়ুষ্মান মহাকচ্চান আছেন সেখানে গেলেন, গিয়ে আয়ুষ্মান মহাকচ্চানকে বন্দনা নিবেদন করে একপাশে বসলেন। একপাশে আসীন হয়ে হালিদ্দিকানি গৃহপতি আয়ুষ্মান মহাকচ্চানকে বললেন, ‘ভন্তে, অষ্টক-বর্গে মাগণ্ডিয়-প্রশ্নে ভগবান এরূপ বলেছেন :</p>
<p>মুনি গৃহ পরিত্যাগ করে গৃহহীনভাবে বিচরণকারী</p>
<p>এবং গ্রামে সম্পর্ক স্থাপন হতে বিরত।</p>
<p>তিনি কামভোগে রিক্ত ও অনুরাগী না হয়ে</p>
<p>অন্য লোকের সাথে কলহজনক কথায় লিপ্ত হয় না।</p>
<p>‘ভন্তে, ভগবানের সংক্ষিপ্তভাবে ভাষিত এই কথার বিস্তারিত অর্থ কিভাবে জানতে হবে?’</p>
<p>‘হে গৃহপতি, রূপধাতু হলো বিজ্ঞানের আগার [আশ্রয়স্থান]। রূপধাতুর প্রতি রাগাসক্তি এবং বিজ্ঞানকে ‘আগারচারী’ বলা হয়। ‘হে গৃহপতি, বেদনাধাতু হলো বিজ্ঞানের আগার। বেদনাধাতুর প্রতি রাগাসক্তি এবং বিজ্ঞানকে ‘আগারচারী’ বলা হয়। ‘হে গৃহপতি, সংজ্ঞাধাতু হলো বিজ্ঞানের আগার। সংজ্ঞাধাতুর প্রতি রাগাসক্তি এবং বিজ্ঞানকে ‘আগারচারী’ বলা হয়। ‘হে গৃহপতি, সংস্কারধাতু হলো বিজ্ঞানের আগার। সংস্কারধাতুর প্রতি রাগাসক্তি এবং বিজ্ঞানকে ‘আগারচারী’ বলা হয়। হে গৃহপতি, ঠিক এভাবেই ‘আগারচারী’ হয়।</p>
<p>‘হে গৃহপতি, কীরূপে অনাগারচারী হয়? হে গৃহপতি, রূপধাতুর প্রতি চিত্তের যেই ছন্দ, রাগ, নন্দী, তৃষ্ণা এবং দৃঢ়াসক্তি বশে চিত্তের আশ্রয়ভূত [আত্মদৃষ্টিমূলক] যেই অনুশয় রয়েছে তা তথাগতের প্রহীন [পরিত্যক্ত], উচ্ছিন্ন-মূল, শীর্ষহীন তালবৃক্ষের মতো, পুনর্ভবরহিত, ভবিষ্যতে অনুৎপত্তিশীল। সে-কারণে তথাগতকে ‘অনাগারচারী’ বলা হয়। হে গৃহপতি, বেদনাধাতুর প্রতি…. হে গৃহপতি, সংজ্ঞাধাতুর প্রতি…. হে গৃহপতি, সংস্কারধাতুর প্রতি…. হে গৃহপতি, বিজ্ঞানধাতুর প্রতি চিত্তের যেই ছন্দ, রাগ, নন্দী, তৃষ্ণা এবং দৃঢ়াসক্তিবশে চিত্তের আশ্রয়ভূত [আত্মদৃষ্টিমূলক] যেই অনুশয় রয়েছে তা তথাগতের প্রহীন, শেকড়সহ উৎপাটিত, শীর্ষহীন তালবৃক্ষের মতো, পুনর্ভবরহিত, ভবিষ্যতে অনুৎপত্তিশীল। সে-কারণে তথাগতকে ‘অনাগারচারী’ বলা হয়। হে গৃহপতি, ঠিক এভাবেই অনাগারচারী হয়।”</p>
<p>‘হে গৃহপতি, কীরূপে গৃহবাসী হয়? হে গৃহপতি, রূপনিমিত্ত আগাররূপী আসক্তি ‘গৃহবাসী’ বলে উক্ত হয়। শব্দনিমিত্ত…. গন্ধনিমিত্ত…. রসনিমিত্ত…. স্প্রষ্টব্যনিমিত্ত…. হে গৃহপতি, ধর্মনিমিত্ত আগাররূপী আসক্তি ‘গৃহবাসী’ বলে উক্ত হয়। হে গৃহপতি, ঠিক এভাবেই গৃহবাসী হয়।’</p>
<p>‘হে গৃহপতি, কীরূপে গৃহহীন হয়? হে গৃহপতি, রূপনিমিত্ত আগাররূপী আসক্তি তথাগতের প্রহীন, উচ্ছিন্ন-মূল, শীর্ষহীন তালবৃক্ষের মতো, পুনর্ভবরহিত, ভবিষ্যতে অনুৎপত্তিশীল। সে-কারণে তথাগতকে ‘গৃহহীন’ বলা হয়। শব্দনিমিত্ত…. গন্ধনিমিত্ত…. রসনিমিত্ত…. স্প্রষ্টব্যনিমিত্ত…. হে গৃহপতি, ধর্মনিমিত্ত আগাররূপী আসক্তি তথাগতের প্রহীন, শেকড়সহ উৎপাটিত, শীর্ষহীন তালবৃক্ষের মতো, পুনর্ভবরহিত, ভবিষ্যতে অনুৎপত্তিশীল। সে-কারণে তথাগতকে ‘গৃহহীন’ বলা হয়। হে গৃহপতি, ঠিক এভাবেই গৃহহীন হয়।’</p>
<p>‘হে গৃহপতি, কীরূপে গ্রামে বন্ধুত্ব সৃষ্টি হয়? হে গৃহপতি, এই জগতে কেউ কেউ গৃহী সংশ্লিষ্ট হয়ে অবস্থান করে, অপরের খুশিতে খুশি, অপরের শোকে শোকী, অপরের সুখে সুখী, দুঃখে দুঃখী, উৎপন্ন কৃত্যকরনীয়ে নিজেকে তন্মধ্যে নিয়োজিত করে। হে গৃহপতি, ঠিক এভাবেই গ্রামে বন্ধুত্ব সৃষ্টি হয়।’</p>
<p>‘হে গৃহপতি, কীরূপে গ্রামে বন্ধুত্ব সৃষ্টি হয় না? হে গৃহপতি, ভিক্ষু গৃহী অসংশ্লিষ্ট হয়ে অবস্থান করে, অপরের খুশিতে খুশি হয় না, অপরের শোকে শোকী হয় না, অপরের সুখে সুখী হয় না, দুঃখে দুঃখী হয় না, উৎপন্ন কৃত্যকরনীয়ে নিজেকে তন্মধ্যে নিয়োজিত করে না। হে গৃহপতি, ঠিক এভাবেই গ্রামে বন্ধুত্ব সৃষ্টি হয় না।’</p>
<p>‘হে গৃহপতি, কীরূপে কামেতে পরিপূর্ণ হয়? হে গৃহপতি, এই জগতে কেউ কেউ কামেতে [বস্তুকামেতে] রাগযুক্ত, ছন্দযুক্ত, প্রেমসংশ্লিষ্ট, পিপাসাযুক্ত, পরিলাহসমন্বিত, তৃষ্ণাসংশ্লিষ্ট হয়। হে গৃহপতি, ঠিক এভাবেই কামেতে পরিপূর্ণ হয়।’</p>
<p>‘হে গৃহপতি, কীরূপে কামে শূন্য হয়? হে গৃহপতি, এই জগতে কেউ কেউ কামেতে রাগহীন, ছন্দহীন, প্রেমরহিত, পিপাসারহিত, পরিলাহবিযুক্ত, তৃষ্ণাবিযুক্ত হয়। হে গৃহপতি, ঠিক এভাবেই কামে শূন্য হয়।’</p>
<p>“হে গৃহপতি, কীরূপে পশ্চাৎগামী হয়? হে গৃহপতি, এখানে কারো কারো এরূপ হয়―‘এই রূপ সুদূর ভবিষ্যতে এরূপ হোক, এই বেদনা সুদূর ভবিষ্যতে এরূপ হোক, এই সংজ্ঞা সুদূর ভবিষ্যতে এরূপ হোক, এই সংস্কার সুদূর ভবিষ্যতে এরূপ হোক, এই বিজ্ঞান সুদূর এরূপ হোক। ’ হে গৃহপতি, ঠিক এভাবেই পশ্চাৎগামী হয়।”</p>
<p>“হে গৃহপতি, কীরূপে অপশ্চাৎগামী হয়? হে গৃহপতি, এখানে কারো কারো এরূপ চিত্ত উদয় হয় না―‘এই রূপ সুদূর ভবিষ্যতে এরূপ হোক, এই বেদনা সুদূর ভবিষ্যতে এরূপ হোক, এই সংজ্ঞা সুদূর ভবিষ্যতে এরূপ হোক, এই সংস্কার সুদূর ভবিষ্যতে এরূপ হোক, এই বিজ্ঞান সুদূর এরূপ হোক।’ হে গৃহপতি, ঠিক এভাবেই অপশ্চাৎগামী হয়।”</p>
<p>‘হে গৃহপতি, কীরূপে [অন্যের সাথে] কলহজনক কথার কর্তা হয়? হে গৃহপতি, এখানে কেউ কেউ [একে অপরের সাথে] এরূপ কথার কর্তা হয়―‘তুমি এই ধর্মবিনয় জান না, আমি এই ধর্মবিনয় জানি। কিরূপে তুমি এই ধর্মবিনয় সম্পর্কে জানবে? তুমি মিথ্যাপ্রতিপন্ন, আমি সম্যক প্রতিপন্ন। আমার বাক্য অর্থযুক্ত আর তোমার নিরর্থক। তুমি পূর্বে যা বলা উচিত তা পরে বল, পরে যা বলা উচিত তা পূর্বে বল। অনভ্যস্তকে তুমি বিপর্যস্ত করতেছ, তোমার দোষ আরোপিত এবং তুমি নিগৃহীত, বাদ [দোষ] মোচনার্থ-যত্ন কর। অথবা যদি সমর্থ হও তবে গ্রন্থি খোল।’ হে গৃহপতি, ঠিক এভাবেই [অন্যের সাথে] কলহজনক কথার কর্তা হয়।’</p>
<p>‘হে গৃহপতি, কীরূপে [অন্যের সাথে] কলহজনক কথার কর্তা হয় না? হে গৃহপতি, এখানে কেউ কেউ [একে অপরের সাথে] এরূপ কথার কর্তা হয় না―‘তুমি এই ধর্মবিনয় জান না…. প্রত্যাখ্যান করে যদি পার খণ্ডন কর।’ হে গৃহপতি, ঠিক এভাবেই [অন্যের সাথে] কলহজনক কথার কর্তা হয় না।’</p>
<p>‘হে গৃহপতি, এরূপেই যা কিছু বলেছেন ভগবান অষ্টকবর্গীয় মাগণ্ডিয় প্রশ্নে―</p>
<p>‘আগার পরিত্যাগপূর্বক গৃহবাসীরূপে বিচরণকারী হয়ে</p>
<p>মুণিগণ গ্রামে করেন বন্ধুত্ব,</p>
<p>কামেতে রিক্ত অপশ্চাদ্গামী হয়ে</p>
<p>কলহজনক কথার জন্মদাতা না হন।’</p>
<p>‘হে গৃহপতি, ভগবানের সংক্ষিপ্তভাবে ভাষিত এই কথার বিস্তারিত অর্থ এভাবেই দ্রষ্টব্য। [তৃতীয় সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
