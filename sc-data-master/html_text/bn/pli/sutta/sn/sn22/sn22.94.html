<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.94' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>পুষ্প বর্গ</li>
</ul>
<h1>২২.৯৪. পুষ্প সূত্র</h1>
</header>
<p>শ্রাবস্তীতে উৎপত্তি :</p>
<p>“হে ভিক্ষুগণ, আমি লোকের সাথে বিবাদ করি না। লোকই আমার সাথে বিবাদ করে। হে ভিক্ষুগণ, ধর্মবাদী ব্যক্তি কারো সাথে বিবাদ করে না। হে ভিক্ষুগণ, জগতে পণ্ডিতেরা যাকে নাস্তিসম্মত বলে প্রকাশ করেন, আমিও সেটিকে ‘নাস্তি’ বলে প্রকাশ করি। হে ভিক্ষুগণ, জগতে পণ্ডিতেরা যাকে অস্তিসম্মত বলে প্রকাশ করেন, আমিও সেটিকে ‘অস্তি’ বলে প্রকাশ করি।”</p>
<p>“হে ভিক্ষুগণ, জগতে পণ্ডিতেরা কী নাস্তিসম্মত বলে প্রকাশ করেন, যাকে আমিও ‘নাস্তি’ বলে প্রকাশ করি? হে ভিক্ষুগণ, রূপ নিত্য, ধ্রুব, শাশ্বত, অপরিবর্তনশীলধর্ম জগতে পণ্ডিতেরা যাকে নাস্তিসম্মত বলে প্রকাশ করেন, তাকে আমিও ‘নাস্তি’ বলে প্রকাশ করি। বেদনা…. সংজ্ঞা…. সংস্কার…. বিজ্ঞান নিত্য, ধ্রুব, শাশ্বত, অপরিবর্তনশীলধর্ম জগতে পণ্ডিতেরা যাকে নাস্তিসম্মত বলে প্রকাশ করেন, তাকে আমিও ‘নাস্তি’ বলে প্রকাশ করি। হে ভিক্ষুগণ, জগতে পণ্ডিতেরা যাকে নাস্তিসম্মত বলে প্রকাশ করেন, তাকে আমিও ‘নাস্তি’ বলে প্রকাশ করি।”</p>
<p>“হে ভিক্ষুগণ, জগতে পণ্ডিতেরা কী অস্তিসম্মত বলে প্রকাশ করেন, যাকে আমিও ‘অস্তি’ বলে প্রকাশ করি? হে ভিক্ষুগণ, রূপ অনিত্য, দুঃখ, পরিবর্তনশীলধর্ম জগতে পণ্ডিতেরা যাকে অস্তিসম্মত বলে প্রকাশ করেন, তাকে আমিও ‘অস্তি’ বলে প্রকাশ করি। বেদনা…. সংজ্ঞা…. সংস্কার…. বিজ্ঞান অনিত্য, অনিত্য, দুঃখ, পরিবর্তনশীলধর্ম জগতে পণ্ডিতেরা যাকে অস্তিসম্মত বলে প্রকাশ করেন, তাকে আমিও ‘অস্তি’ বলে প্রকাশ করি। হে ভিক্ষুগণ, জগতে পণ্ডিতেরা যাকে অস্তিসম্মত বলে প্রকাশ করেন, তাকে আমিও ‘অস্তি’ বলে প্রকাশ করি।”</p>
<p>‘হে ভিক্ষুগণ, জগতে লোকধর্ম আছে, তা তথাগত বুঝেছেন, উপলব্ধি করেছেন। বুঝে, উপলব্ধি করে তা [সর্বসাধারণের নিকট] প্রকাশ করেছেন, দেশনা করেছেন, জানিয়েছেন, প্রতিষ্ঠা করেছেন, বিবৃত করেছেন, সুবিভক্ত করেছেন, উন্মুক্ত করেছেন।’</p>
<p>‘হে ভিক্ষুগণ, জগতে লোকধর্ম কী, তা তথাগত বুঝেছেন, উপলব্ধি করেছেন। বুঝে, উপলব্ধি করে তা [সর্বসাধারণের নিকট] প্রকাশ করেছেন, দেশনা করেছেন, জানিয়েছেন, প্রতিষ্ঠা করেছেন, বিবৃত করেছেন, সুবিভক্ত করেছেন, উন্মুক্ত করেছেন?’</p>
<p>‘হে ভিক্ষুগণ, রূপ হলো জগতে লোকধর্ম, তা তথাগত বুঝেছেন, উপলব্ধি করেছেন। বুঝে, উপলব্ধি করে তা [সর্বসাধারণের নিকট] প্রকাশ করেছেন, দেশনা করেছেন, জানিয়েছেন, প্রতিষ্ঠা করেছেন, বিবৃত করেছেন, সুবিভক্ত করেছেন, উন্মুক্ত করেছেন।’</p>
<p>‘হে ভিক্ষুগণ, তথাগত কর্তৃক এভাবে প্রকাশিত, দেশিত, জানানো, প্রতিষ্ঠিত, বিবৃত, সুবিভক্ত, উন্মুক্ত করা হলেও যদি কেউ না জানে দর্শন না করে, হে ভিক্ষুগণ, সেই মূর্খ, পৃথগ্‌জন, অন্ধ, অচক্ষুক, অজাননকারী, অদর্শনকারীকে আমি কি-ই বা করতে পারি। হে ভিক্ষুগণ, বেদনা হলো জগতে লোকধর্ম…. হে ভিক্ষুগণ, সংজ্ঞা…. হে ভিক্ষুগণ, সংস্কার…. হে ভিক্ষুগণ, বিজ্ঞানহলো জগতে লোকধর্ম, তা তথাগত বুঝেছেন, উপলব্ধি করেছেন। বুঝে, উপলব্ধি করে তা [সর্বসাধারণের নিকট] প্রকাশ করেছেন, দেশনা করেছেন, জানিয়েছেন, প্রতিষ্ঠা করেছেন, বিবৃত করেছেন, সুবিভক্ত করেছেন, উন্মুক্ত করেছেন।’</p>
<p>‘হে ভিক্ষুগণ, তথাগত কর্তৃক এভাবে প্রকাশিত, দেশিত, জানানো, প্রতিষ্ঠিত, বিবৃত, সুবিভক্ত, উন্মুক্ত করা হলেও যদি কেউ না জানে দর্শন না করে, হে ভিক্ষুগণ, সেই মূর্খ, পৃথগ্‌জন, অন্ধ, অচক্ষুক, অজাননকারী, অদর্শনকারীকে আমি কি-ই বা করতে পারি।’</p>
<p>‘হে ভিক্ষুগণ, মনে কর, উৎফল, পদ্ম কিংবা পু-রীক জলে জন্ম নেয়, জলেই বৃদ্ধি হয়, জলে অবস্থান করে প্রস্ফূটিত হয় কিন্তু জলের সাথে লিপ্ত হয় না। হে ভিক্ষুগণ, ঠিক এভাবেই তথাগত জগতে জন্ম নেন, জগতেই বর্ধিত হন, জগতেই প্রভুত্ব অর্জন করে অবস্থান করেন কিন্তু জগতের সাথে লিপ্ত হন না।’ [তৃতীয় সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
