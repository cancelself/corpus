<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.126' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>অবিদ্যা বর্গ</li>
</ul>
<h1>২২.১২৬. উৎপত্তিধর্মী সূত্র</h1>
</header>
<p>শ্রাবস্তীতে উৎপত্তি :</p>
<p>তখন কোনো এক ভিক্ষু ভগবান সমীপে উপস্থিত হলেন। উপস্থিত হয়ে…. একপাশে উপবিষ্ট হয়ে সেই ভিক্ষু ভগবানকে বললেন, “ভন্তে, ‘অবিদ্যা অবিদ্যা’ বলে বলা হয়। ভন্তে, অবিদ্যা কিরূপ? এবং কিভাবে অবিদ্বান [মূর্খ] হয়?”</p>
<p>“হে ভিক্ষু, এখানে অশ্রুতবান পৃথগ্‌জন উৎপত্তিধর্মী রূপকে ‘উৎপত্তিধর্মী রূপ’ বলে যথাভূত জানে না। বিনাশধর্মী রূপকে ‘বিনাশধর্মী রূপ’ বলে যথাভূত জানে না। উৎপত্তি-বিনাশধর্মী রূপকে ‘উৎপত্তি-বিনাশধর্মী রূপ’ বলে যথাভূত জানে না। উৎপত্তিধর্মী বেদনাকে ‘উৎপত্তিধর্মী বেদনা’ বলে যথাভূত জানে না। বিনাশধর্মী বেদনাকে ‘বিনাশধর্মী বেদনা’ বলে যথাভূত জানে না। উৎপত্তি-বিনাশধর্মী বেদনাকে ‘উৎপত্তি-বিনাশধর্মী বেদনা’ বলে যথাভূত জানে না। উৎপত্তিধর্মী সংজ্ঞাকে…. উৎপত্তিধর্মী সংস্কারকে…. উৎপত্তিধর্মী বিজ্ঞানকে ‘উৎপত্তিধর্মী বিজ্ঞান’ বলে যথাভূত জানে না। বিনাশধর্মী বিজ্ঞানকে ‘বিনাশধর্মী বিজ্ঞান’ বলে যথাভূত জানে না। উৎপত্তি-বিনাশধর্মী বিজ্ঞানকে ‘উৎপত্তি-বিনাশধর্মী বিজ্ঞান’ বলে যথাভূত জানে না। হে ভিক্ষু, একেই বলা হয় অবিদ্যা এবং ঠিক এভাবেই অবিদ্বান [মূর্খ] হয়।”</p>
<p>এরূপ উক্ত হলে সেই ভিক্ষু ভগবানকে বললেন, “ভন্তে, ‘বিদ্যা বিদ্যা’ বলে বলা হয়। ভন্তে, বিদ্যা কিরূপ? এবং কিভাবে বিদ্বান [জ্ঞানী] হয়?”</p>
<p>“হে ভিক্ষু, এখানে শ্রুতবান আর্যশ্রাবক উৎপত্তিধর্মী রূপকে ‘উৎপত্তিধর্মী রূপ’ বলে যথাভূত জানেন। বিনাশধর্মী রূপকে ‘বিনাশধর্মী রূপ’ বলে যথাভূত জানেন। উৎপত্তি-বিনাশধর্মী রূপকে ‘উৎপত্তি-বিনাশধর্মী রূপ’ বলে যথাভূত জানেন। উৎপত্তিধর্মী বেদনাকে ‘উৎপত্তিধর্মী বেদনা’ বলে যথাভূত জানেন। বিনাশধর্মী বেদনাকে ‘বিনাশধর্মী বেদনা’ বলে যথাভূত জানেন। উৎপত্তি-বিনাশধর্মী বেদনাকে ‘উৎপত্তি-বিনাশধর্মী বেদনা’ বলে যথাভূত জানেন। উৎপত্তিধর্মী সংজ্ঞাকে…. উৎপত্তিধর্মী সংস্কারকে…. উৎপত্তিধর্মী বিজ্ঞানকে ‘উৎপত্তিধর্মী বিজ্ঞান’ বলে যথাভূত জানেন। বিনাশধর্মী বিজ্ঞানকে ‘বিনাশধর্মী বিজ্ঞান’ বলে যথাভূত জানেন। উৎপত্তি-বিনাশধর্মী বিজ্ঞানকে ‘উৎপত্তি-বিনাশধর্মী বিজ্ঞান’ বলে যথাভূত জানেন। হে ভিক্ষু, একেই বলা হয় বিদ্যা এবং ঠিক এভাবেই বিদ্বান [জ্ঞানী] হয়।” [প্রথম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
