<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.116' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>ধর্মকথিক বর্গ</li>
</ul>
<h1>২২.১১৬. দ্বিতীয় ধর্মকথিক সূত্র</h1>
</header>
<p>শ্রাবস্তীতে উৎপত্তি :</p>
<p>একপাশে আসীন হয়ে সেই ভিক্ষু ভগবানকে বললেন, “ভন্তে, ‘ধর্মকথিক ধর্মকথিক’ বলে বলা হয়। ভন্তে, কিভাবে ধর্মকথিক হয়? কিভাবে ধর্মানুধর্ম প্রতিপন্ন হয়? কিভাবে দৃষ্টধর্মে নির্বাণপ্রাপ্ত হয়?”</p>
<p>“হে ভিক্ষু, যদি রূপের নির্বেদ, বিরাগ ও নিরোধের জন্য ধর্মদেশনা করেন, তাহলে তিনি যথার্থ ‘ধর্মকথিক ভিক্ষু’ বলে কথিত হন। হে ভিক্ষু, যদি রূপের নির্বেদ, বিরাগ ও নিরোধের জন্য প্রতিপন্ন হন, তাহলে তিনি যথার্থ ‘ধর্মানুধর্ম প্রতিপন্ন ভিক্ষু’ বলে কথিত হন। হে ভিক্ষু, যদি রূপের নির্বেদ, বিরাগ ও নিরোধ, পুনর্বার জন্মগ্রহণের প্রতি সম্পূর্ণরূপে আসক্তিশূন্য হয়ে বিমুক্ত হন, তাহলে তিনি যথার্থ ‘দৃষ্টধর্মে নির্বাণপ্রাপ্ত ভিক্ষু’ বলে কথিত হন।</p>
<p>হে ভিক্ষু, যদি বেদনার…. হে ভিক্ষু, যদি সংজ্ঞার…. হে ভিক্ষু, যদি সংস্কারের…. হে ভিক্ষু, যদি বিজ্ঞানের নির্বেদ, বিরাগ ও নিরোধের জন্য ধর্মদেশনা করেন, তাহলে তিনি যথার্থ ‘ধর্মকথিক ভিক্ষু’ বলে কথিত হন। হে ভিক্ষু, যদি বিজ্ঞানের নির্বেদ, বিরাগ ও নিরোধের জন্য প্রতিপন্ন হন, তাহলে তিনি যথার্থ ‘ধর্মানুধর্ম প্রতিপন্ন ভিক্ষু’ বলে কথিত হন। হে ভিক্ষু, যদি বিজ্ঞানের নির্বেদ, বিরাগ ও নিরোধ, পুনর্বার জন্মগ্রহণের প্রতি সম্পূর্ণরূপে আসক্তি শূন্য হয়ে বিমুক্ত হন, তাহলে তিনি যথার্থ ‘দৃষ্টধর্মে নির্বাণপ্রাপ্ত ভিক্ষু’ বলে কথিত হন।” [চতুর্থ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
