<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.1' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>নকুলপিতা বর্গ</li>
</ul>
<h1>২২.১. নকুলপিতা সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান ভর্গের মধ্যে বাস করছিলেন সুসুমারগিরে ভেসকলাবন মৃগদায়ে। তখন নকুলপিতা গৃহপতি যেখানে ভগবান আছেন সেখানে গেলেন। অতঃপর ভগবানকে প্রণতি জানিয়ে একপাশে বসলেন। একপাশে বসে নকুলপিতা গৃহপতি ভগবানকে বললেন :</p>
<p>‘ভন্তে, আমি এখন জীর্ণ [জরাজীর্ণ], বৃদ্ধ [বয়োবৃদ্ধ], বয়স্ক, বার্ধক্যগ্রস্ত, পীড়িতকায়, নিত্য রোগগ্রস্ত। ভন্তে, আমি এখন সবসময় ভগবান ও মনের উৎকর্ষতা সাধনকারী ভিক্ষুদের [ক্ষীণাসবদের] দর্শন লাভ করতে পারি না। ভন্তে, আমাকে উপদেশ দিন; ভন্তে, আমাকে অনুশাসন করুন, যাতে আমার দীর্ঘকাল হিত-সুখ সাধিত হয়।</p>
<p>“হে গৃহপতি, সত্যিই তাই; গৃহপতি, সত্যিই তাই। হে গৃহপতি, এই শরীর রোগপূর্ণ, ডিমের মতো আবরণে আচ্ছাদিত। হে গৃহপতি, যে ব্যক্তি এই শরীরকে নিয়ে গর্ব করতে গিয়ে ক্ষণিকের জন্যও নিজের আরোগ্যের কথা প্রকাশ করে, সে ব্যক্তি নিতান্তই মূর্খ ছাড়া আর কিছুই নয়। হে গৃহপতি, সে-কারণে আপনার এভাবে শিক্ষা করা উচিত : ‘আমার শরীর শত রোগগ্রস্ত হোক তবুও যেন আমার চিত্ত দুর্বল না হয়।’ হে গৃহপতি, ঠিক এভাবেই আপনার শিক্ষা করা উচিত।”</p>
<p>নকুলপিতা গৃহপতি ভগবানের ভাষণ অভিনন্দন ও অনুমোদন করলেন। অতঃপর আসন হতে উঠে ভগবানকে প্রণতি জানিয়ে প্রদক্ষিণ করে যেখানে আয়ুষ্মান সারিপুত্র আছেন সেখানে গেলেন। গিয়ে আয়ুষ্মান সারিপুত্রকে প্রণতি জানিয়ে একপাশে বসলেন। একপাশে বসলে নকুলপিতা গৃহপতিকে আয়ুষ্মান সারিপুত্র বললেন :</p>
<p>‘হে গৃহপতি, আজ আপনি খুবই বিপ্রসন্ন এবং আপনার ইন্দ্রিয়গুলো পরিশুদ্ধ ও মুখবর্ণ পরিষ্কার। আপনি আজ ভগবানের সম্মুখে ধর্মকথা শুনার সুযোগ লাভ করেছেন কি?’</p>
<p>‘ভন্তে, কিভাবে এর অন্যথা হতে পারে; ভন্তে, আমি এখনই ভগবানের ধর্মকথার অমৃতে অভিষিক্ত হয়েছি।’ ‘হে গৃহপতি, কিন্তু কিভাবে আপনি ভগবানের ধর্মকথার অমৃতে অভিষিক্ত হয়েছেন?’ ‘ভন্তে, আমি এখনই যেখানে ভগবান আছেন সেখানে গিয়েছিলাম, গিয়ে ভগবানকে প্রণতি জানিয়ে একপাশে বসলাম। একপাশে বসে আমি ভগবানকে বললাম :</p>
<p>‘ভন্তে, আমি এখন জীর্ণ [জরাজীর্ণ], বৃদ্ধ [বয়োবৃদ্ধ], বয়স্ক, বার্ধক্যগ্রস্ত, পীড়িতকায়, নিত্য রোগগ্রস্ত। ভন্তে, এখন সবসময় আমি ভগবান ও মনের উৎকর্ষতা সাধনকারী ভিক্ষুদের [ক্ষীণাসবদের] দর্শন লাভ করতে পারি না। ভন্তে, আমাকে উপদেশ দিন; ভন্তে, আমাকে অনুশাসন করুন, যাতে আমার দীর্ঘকাল হিত-সুখ সাধিত হয়।’</p>
<p>“ভন্তে, এরূপ বললে ভগবান আমাকে বললেন, ‘হে গৃহপতি, সত্যিই তাই; হে গৃহপতি, সত্যিই তাই। হে গৃহপতি, এই শরীর রোগপূর্ণ, ডিমের মতো আবরণে আচ্ছাদিত। হে গৃহপতি, যে ব্যক্তি এই শরীরকে নিয়ে গর্ব করতে গিয়ে ক্ষণিকের জন্যও নিজের আরোগ্যের কথা প্রকাশ করে, সে ব্যক্তি নিতান্তই মূর্খ ছাড়া আর কিছুই নয়। হে গৃহপতি, সে-কারণে আপনার এভাবে শিক্ষা করা উচিত : ‘আমার শরীর শত রোগগ্রস্ত হোক তবুও যেন আমার চিত্ত দুর্বল না হয়।’ গৃহপতি, ঠিক এভাবেই আপনার শিক্ষা করা উচিত।’ ভন্তে, ঠিক এভাবেই আমি ভগবানের ধর্মকথার অমৃতে অভিষিক্ত হয়েছি।”</p>
<p>“হে গৃহপতি, ভগবান এরূপ বললে আপনার সেই ভগবানকে আরও অধিক প্রশ্ন করার চিত্ত জাগ্রত হয়নি কি―‘ভন্তে, কী প্রকার পীড়িত দেহ ও পীড়িত চিত্ত হয়, আবার কী প্রকারে পীড়িত দেহ হয় কিন্তু পীড়িত চিত্ত হয় না?’” ‘ভন্তে, আমাকর্তৃক অনেক দূর হতে আসা হয়েছে আয়ুষ্মান সারিপুত্রের কাছ থেকে এই ভাষিত বিষয়ের অর্থ জানতে। অতীব উত্তম হয় আয়ুষ্মান সারিপুত্রই যদি এই ভাষিত বিষয়ের অর্থ প্রকাশ করেন।’</p>
<p>‘হে গৃহপতি, তাহলে আপনি শুনুন, উত্তমরূপে মনোযোগ দিন; আমি বলছি।’ ‘আচ্ছা ভন্তে।’ এই বলে নকুলপিতা গৃহপতি আয়ুষ্মান সারিপুত্রের কথায় সায় দিলেন। তখন আয়ুষ্মান সারিপুত্র বললেন :</p>
<p>“হে গৃহপতি, কীভাবে পীড়িত দেহ ও পীড়িত চিত্ত হয়? হে গৃহপতি, এই জগতে অশ্রুতবান পৃথগ্‌জন [সাধারণ লোক] আর্যদের অদর্শনকারী, আর্যধর্মে অজ্ঞ , আর্যধর্মে অবিনীত, সৎপুরুষদের অদর্শনকারী, সৎপুরুষধর্মে অজ্ঞ, সৎপুরুষধর্মে অবিনীত, সে রূপকে আত্মা বলে দর্শন করে, রূপবানকে আত্মা হিসেবে, আত্মার মাঝে রূপকে, অথবা রূপের মাঝে আত্মাকে দর্শন করে। ‘আমি রূপ, রূপ আমার’ এই নিয়ে সে দৃষ্টিগ্রাহী হয়। ‘আমি রূপ, রূপ আমার’ তেমন দৃষ্টিগ্রাহী ব্যক্তির সেই রূপ পরিবর্তিত হয়, অন্যরূপ হয়। তাতে তার পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয়।’</p>
<p>সে বেদনাকে আত্মা হিসেবে দর্শন করে, বেদনাবানকে আত্মা হিসেবে দর্শন করে, আত্মার মাঝে বেদনাকে অথবা বেদনার মাঝে আত্মাকে দর্শন করে। ‘আমি বেদনা, বেদনা আমার’ সে এমন দৃষ্টিগ্রাহী হয়। ‘আমি বেদনা, বেদনা আমার’ তেমন দৃষ্টিগ্রাহী ব্যক্তির সেই বেদনা পরিবর্তিত হয়, অন্যরূপ হয়। তাতে তার বেদনা পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয়।’</p>
<p>‘সে সংজ্ঞাকে আত্মাকে দেখো, আত্মাকে সংজ্ঞাবান দেখে, আত্মায় সংজ্ঞা দেখে কিংবা সংজ্ঞায় আত্মা দর্শন করে। ‘আমি সংজ্ঞা, সংজ্ঞা আমার’ সে এমন দৃষ্টিগ্রাহী হয়। ‘আমি সংজ্ঞা, সংজ্ঞা আমার’ তেমন দৃষ্টিগ্রাহী ব্যক্তির সেই সংজ্ঞা পরিবর্তিত হয়, অন্যরূপ হয়। তাতে তার সংজ্ঞা পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয়।’</p>
<p>‘সে সংস্কারকে আত্মাকে দেখে, আত্মাকে সংস্কারবান দেখে, আত্মায় সংস্কার দেখে কিংবা সংস্কারে আত্মা দর্শন করে। ‘আমি সংস্কার, সংস্কার আমার’ সে এমন দৃষ্টিগ্রাহী হয়। ‘আমি সংস্কার, সংস্কার আমার’ তেমন দৃষ্টিগ্রাহী ব্যক্তির সেই সংস্কার পরিবর্তিত হয়, অন্যরূপ হয়। তাতে তার সংস্কার পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয়।’</p>
<p>‘সে বিজ্ঞানকে আত্মাকে দেখে, আত্মাকে বিজ্ঞানবান দেখে, আত্মায় বিজ্ঞান দেখে কিংবা বিজ্ঞানে আত্মা দর্শন করে। ‘আমি বিজ্ঞান, বিজ্ঞান আমার’ সে এমন দৃষ্টিগ্রাহী হয়। ‘আমি বিজ্ঞান, বিজ্ঞান আমার’ তেমন দৃষ্টিগ্রাহী ব্যক্তির সেই বিজ্ঞান পরিবর্তিত হয়, অন্যরূপ হয়। তাতে তার বিজ্ঞান পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয়।’</p>
<p>হে গৃহপতি, এভাবেই পীড়িত দেহ ও পীড়িত চিত্ত হয়।”</p>
<p>“হে গৃহপতি, কিভাবে পীড়িত দেহ হয় কিন্তু পীড়িত চিত্ত হয় না?’ হে গৃহপতি, এখানে শ্রুতবান [স্রোতাপন্ন] আর্যশ্রাবক আর্যদের দর্শনকারী, আর্যধর্মে বিজ্ঞ, আর্যধর্মে সুবিনীত, সৎপুরুষদের দর্শনকারী, সৎপুরুষধর্মে বিজ্ঞ, সৎপুরুষধর্মে সুবিনীত, তিনি রূপকে আত্মা হিসেবে দর্শন করেন না, রূপবানকে আত্মা হিসেবে দর্শন করেন না, আত্মার মাঝে রূপকে অথবা রূপের মাঝে আত্মাকে দর্শন করেন না। ‘আমি রূপ, রূপ আমার’ তিনি এমন দৃষ্টিগ্রাহী হন না। ‘আমি রূপ, রূপ আমার’ তেমন দৃষ্টি-অগ্রাহী ব্যক্তির সেই রূপ পরিবর্তিত হয়, অন্যরূপ হয়। তাতে তার রূপ পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয় না।’</p>
<p>তিনি বেদনাকে আত্মা হিসেবে দর্শন করেন না, বেদনাবানকে আত্মা হিসেবে দর্শন করেন না, আত্মার মাঝে বেদনাকে অথবা বেদনার মাঝে আত্মাকে দর্শন করেন না। ‘আমি বেদনা, বেদনা আমার’ তিনি এমন দৃষ্টিগ্রাহী হন না। ‘আমি বেদনা, বেদনা আমার’ তেমন দৃষ্টি-অগ্রাহী ব্যক্তির সেই বেদনা পরিবর্তিত হয়, অন্যরূপ হয়। তাতে তার বেদনা পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয় না।’</p>
<p>‘সে সংজ্ঞাকে আত্মাকে দেখেন না, আত্মাকে সংজ্ঞাবান দেখেন না, আত্মায় সংজ্ঞা দেখেন না কিংবা সংজ্ঞায় আত্মা দর্শন করেন না। ‘আমি সংজ্ঞা, সংজ্ঞা আমার’ তিনি এমন দৃষ্টিগ্রাহী হন না। ‘আমি সংজ্ঞা, সংজ্ঞা আমার’ তেমন দৃষ্টি-অগ্রাহী ব্যক্তির সেই সংজ্ঞা পরিবর্তিত হয়, অন্যরূপ হয়। তাতে তার সংজ্ঞা পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয় না।’</p>
<p>‘সে সংস্কারকে আত্মাকে দেখেন না, আত্মাকে সংস্কারবান দেখেন না, আত্মায় সংস্কার দেখেন না কিংবা সংস্কারে আত্মা দর্শন করেন না। ‘আমি সংস্কার, সংস্কার আমার’ তিনি এমন দৃষ্টিগ্রাহী হন না। ‘আমি সংস্কার, সংস্কার আমার’ তেমন দৃষ্টি-অগ্রাহী ব্যক্তির সেই সংস্কার পরিবর্তিত হয়, অন্যরূপ হয়। তাতে তার সংস্কার পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয় না।’</p>
<p>‘সে বিজ্ঞানকে আত্মাকে দেখেন না, আত্মাকে বিজ্ঞানবান দেখেন না, আত্মায় বিজ্ঞান দেখেন না কিংবা বিজ্ঞানে আত্মা দর্শন করেন না। ‘আমি বিজ্ঞান, বিজ্ঞান আমার’ তিনি এমন দৃষ্টিগ্রাহী হন না। ‘আমি বিজ্ঞান, বিজ্ঞান আমার’ তেমন দৃষ্টি-অগ্রাহী ব্যক্তির সেই বিজ্ঞান পরিবর্তিত হয়, অন্যরূপ হয়। তাতে তার বিজ্ঞান পরিবর্তনশীলতা-অন্যথাভাবের দরুন শোক, পরিদেবন, দুঃখ, দৌর্মনস্য ও উপায়াস উৎপন্ন হয় না।’</p>
<p>হে গৃহপতি, ঠিক এভাবেই পীড়িত দেহ হয় কিন্তু পীড়িত চিত্ত হয় না?”</p>
<p>আয়ুষ্মান সারিপুত্র এরূপ বললে নকুলপিতা আয়ুষ্মান সারিপুত্রের ভাষণ সন্তুষ্ট মনে অভিনন্দন করলেন। [প্রথম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
