<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.117' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>ধর্মকথিক বর্গ</li>
</ul>
<h1>২২.১১৭. বন্ধন সূত্র</h1>
</header>
<p>শ্রাবস্তীতে উৎপত্তি :</p>
<p>“হে ভিক্ষুগণ, এখানে অশ্রুতবান পৃথগ্‌জন আর্যদের অদর্শনকারী…. সৎপুরুষধর্মে অবিনীত, সে রূপকে আত্মা বলে দর্শন করে, রূপবানকে আত্মা হিসেবে, আত্মার মাঝে রূপকে, অথবা রূপের মাঝে আত্মাকে দর্শন করে। হে ভিক্ষুগণ, একেই বলা হয় অশ্রুতবান পৃথগ্‌জন রূপ বন্ধনে আবদ্ধ, অভ্যন্তরিণ-বাহ্যিক বন্ধনে আবদ্ধ, অতীরদর্শী, অপারদর্শী, জন্ম-মৃত্যু বন্ধনে আবদ্ধ হয়ে ইহলোক-পরলোক পরিভ্রমণ করে। বেদনাকে আত্মা…. বেদনার মাঝে আত্মাকে দর্শন করে। হে ভিক্ষুগণ, একেই বলা হয় অশ্রুতবান পৃথগ্‌জন বেদনা বন্ধনে আবদ্ধ, অভ্যন্তরীণ-বাহ্যিক বন্ধনে আবদ্ধ, অতীরদর্শী, অপারদর্শী, জন্ম-মৃত্যু বন্ধনে আবদ্ধ হয়ে ইহলোক-পরলোক পরিভ্রমণ করে। সংজ্ঞাকে…. সংস্কারকে…. বিজ্ঞানকে আত্মা হিসেবে দর্শন করে…. হে ভিক্ষুগণ, একেই বলা হয় অশ্রুতবান পৃথগ্‌জন বিজ্ঞান বন্ধনে আবদ্ধ, অভ্যন্তরীণ-বাহ্যিক বন্ধনে আবদ্ধ, অতীরদর্শী, অপারদর্শী, জন্ম-মৃত্যু বন্ধনে আবদ্ধ হয়ে ইহলোক-পরলোক পরিভ্রমণ করে।”</p>
<p>“হে ভিক্ষুগণ, এখানে শ্রুতবান আর্যশ্রাবক আর্যদের দর্শনকারী…. সৎপুরুষধর্মে সুবিনীত, তিনি রূপকে আত্মা হিসেবে দর্শন করেন না, রূপবানকে আত্মা হিসেবে দর্শন করেন না, আত্মার মাঝে রূপকে অথবা রূপের মাঝে আত্মাকে দর্শন করেন না। হে ভিক্ষুগণ, একেই বলা হয় শ্রুতবান আর্যশ্রাবক রূপ বন্ধনে আবদ্ধ নয়, অভ্যন্তরীণ-বাহ্যিক বন্ধনে আবদ্ধ নয়, তীরদর্শী, পারদর্শী; ‘সে দুঃখ হতে পরিমুক্ত’ বলে আমি বলি। বেদনাকে আত্মা হিসেবে দেখেন না…. সংজ্ঞাকে আত্মা হিসেবে দেখেন না…. সংস্কারকে আত্মা হিসেবে দেখন না…. বিজ্ঞানকে আত্মা হিসেবে দেখেন না…. হে ভিক্ষুগণ, একেই বলা হয় শ্রুতবান আর্যশ্রাবক বিজ্ঞান বন্ধনে আবদ্ধ নয়, অভ্যন্তরীণ-বাহ্যিক বন্ধনে আবদ্ধ নয়, তীরদর্শী, পারদর্শী; ‘সে দুঃখ হতে পরিমুক্ত’ বলে আমি বলি।” [পঞ্চম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
