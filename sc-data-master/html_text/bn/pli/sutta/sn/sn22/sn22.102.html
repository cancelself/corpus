<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.102' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>পুষ্প বর্গ</li>
</ul>
<h1>২২.১০২. অনিত্য-সংজ্ঞা সূত্র</h1>
</header>
<p>শ্রাবস্তীতে উৎপত্তি :</p>
<p>“হে ভিক্ষুগণ, [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়। সমস্ত রূপরাগ নির্মূল হয়, সমস্ত ভবরাগ নির্মূল হয়, সমস্ত অবিদ্যা নির্মূল হয়, সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমনি শারদকালীন সময়ে কৃষক মহালাঙ্গলের দ্বারা কর্ষণ করার সময় বিস্তার করে স্থিত সমস্ত শেকড়গুলো খণ্ড খণ্ড করে ভেঙে ফেলে কর্ষণ করে। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়। সমস্ত রূপরাগ নির্মূল হয়, সমস্ত ভবরাগ নির্মূল হয়, সমস্ত অবিদ্যা নির্মূল হয়, সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমনি তৃণকর্তনকারী ব্যক্তি একগুচ্ছ কর্তিত তৃণ নিয়ে আগায় ধরে ঝাঁকায়, নাড়া দেয়, যেখানে ইচ্ছা ছুঁড়ে মারে। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন আমগুচ্ছ হতে বোঁটা ছিন্ন করার জন্য [রাখা হলে] যা সেখানে বোঁটাবদ্ধ আম সমস্তই তার তদনুবর্তী হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন চূড়াযুক্ত গৃহের যেকোনো বিম সমস্তই তা চূড়ায় স্থাপিত, চূড়ায় আদিষ্ট, চূড়ায় সংযুক্ত; চূড়াকে তাদের অগ্র বলা হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন যে-সমস্ত মূলগন্ধ আছে চন্দনকাষ্ঠের গন্ধকে তাদের অগ্র বলা হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন যে-সমস্ত সারগন্ধ আছে তন্মধ্যে লালবর্ণের চন্দনকাষ্ঠের গন্ধকে সর্বশ্রেষ্ঠ বলা হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন যে-সমস্ত পুষ্পগন্ধ আছে তন্মধ্যে মল্লিকা বা মালতী পুষ্পের গন্ধকে [বস্‌সিকং] অগ্র বলা হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন যে-সমস্ত অপ্রধান রাজা আছে সমস্ত রাজা চক্রবর্তীর নির্ভরশীল হয়, তাদের মধ্যে চত্রবর্তীই অগ্র বলে কথিত হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন যে-সমস্ত তারকারাজির জ্যোতির প্রভা রয়েছে, সমস্তই তা চন্দ্রপ্রভার ষোলো ভাগের একভাগও হয় না, চন্দ্রপ্রভা তন্মধ্যে সর্বোত্তম বলে কথিত হয়। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, যেমন যেকোনো শরৎকালীন সময়ে মেঘমুক্ত পরিষ্কার আকাশে সূর্য উদিত হওয়ার সময় সমস্ত আকাশমাঝে অন্ধকার বিদূরীত করে দীপ্তিমান হয়, আলোকিত করে এবং উদ্ভাসিত করে। হে ভিক্ষুগণ, ঠিক তদ্রূপ [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়।”</p>
<p>“হে ভিক্ষুগণ, কিভাবে [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়…. সমস্ত আমিত্বের অহংকার নির্মূল হয়? ‘এটি রূপ, এটি রূপের উৎপত্তি, এটি রূপের বিনাশ, এটি বেদনা…. এটি সংজ্ঞা…. এটি সংস্কার…. এটি বিজ্ঞান, এটি বিজ্ঞানের উৎপত্তি, এটি বিজ্ঞানের বিনাশ’―হে ভিক্ষুগণ, ঠিক এভাবে [বিদর্শক] অনিত্য-সংজ্ঞা ভাবিত ও বাহুলীকৃত করলে সমস্ত কামরাগ নির্মূল হয়। সমস্ত রূপরাগ নির্মূল হয়, সমস্ত ভবরাগ নির্মূল হয়, সমস্ত অবিদ্যা নির্মূল হয়, সমস্ত আমিত্বের অহংকার নির্মূল হয়।” [দশম সূত্র]</p>
<p class='endvagga'>পুষ্পবর্গ দশম সমাপ্ত।</p>
<p class='uddana-intro'>স্মারক-গাথা :</p>
<p class='uddana'>নদী, পুষ্প, ফেণ, গোবর আর নখাগ্র;<br>
শুদ্ধিক আর দ্বিবিধ চর্মদড়ি,<br>
কুড়ালির হাতল, অনিত্যতায় হয় ইতি।<br>
£ মধ্যম পঞ্চাশ সমাপ্ত। সেই মধ্যম পঞ্চাশের বর্গসূচি― উপয়, অর্হৎ, খাদনীয়, স্থবির নামপ্রদত্ত;<br>
পুষ্প বর্গের দ্বারা হয় পঞ্চাশ, তার দ্বারা দ্বিতীয় হলো উক্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
