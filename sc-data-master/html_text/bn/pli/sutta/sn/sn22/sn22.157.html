<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.157' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>দৃষ্টি বর্গ</li>
</ul>
<h1>২২.১৫৭. অভিনিবেশ সূত্র</h1>
</header>
<p>শ্রাবস্তীতে উৎপত্তি :</p>
<p>‘হে ভিক্ষুগণ, কীসের উপস্থিতিতে, কীসের কারণে এবং কীসের প্রতি অনুরক্ত হলে অনুরাগবদ্ধ সংযোজন উৎপন্ন হয়?’ ‘ভন্তে, ভগবানই আমাদের মূল, ভগবানই আমাদের পথপ্রদর্শক এবং ভগবানই আমাদের আশ্রয়। অতএব ভন্তে, ভগবানই স্বয়ং কথিত বিষয়ের অর্থ পরিস্ফুট করুন, ভগবানের মুখ হতে শ্রবণ করে ভিক্ষুগণ তা ধারণ করবেন।’</p>
<p>‘হে ভিক্ষুগণ, রূপের উপস্থিতিতে, রূপের কারণে এবং রূপের প্রতি অনুরক্ত হলে অনুরাগবদ্ধ সংযোজন উৎপন্ন হয়। বেদনার উপস্থিতিতে…. সংজ্ঞার উপস্থিতিতে…. সংস্কারের উপস্থিতিতে…. বিজ্ঞানের উপস্থিতিতে, বিজ্ঞান তৃষ্ণার কারণে এবং বিজ্ঞানের প্রতি অনুরক্ত হলে অনুরাগবদ্ধ সংযোজন উৎপন্ন হয়।’</p>
<p>‘হে ভিক্ষুগণ, তোমরা এটি কী মনে কর, রূপ নিত্য নাকি অনিত্য?’ ‘অনিত্য, ভন্তে’ ‘যা অনিত্য…. তার প্রতি বিতৃষ্ণা উৎপাদনে আর অনুরাগবদ্ধ সংযোজন উৎপন্ন হয় কি?’ ‘নিশ্চয়ই নয়, ভন্তে।’ “ঠিক এভাবেই [স্মৃতি সহকারে] দর্শন করলে পরে…. এ জীবনে [নির্বাণলাভের নিমিত্তে] আর অন্য কোনো করণীয় নেই’ বলে সম্যকরূপে জানতে পারেন।” [অষ্টম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
