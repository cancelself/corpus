<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.47' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>আত্মদ্বীপ বর্গ</li>
</ul>
<h1>২২.৪৭. সমনুদর্শন সূত্র</h1>
</header>
<p>শ্রাবস্তীতে উৎপত্তি :</p>
<p>‘হে ভিক্ষুগণ, যেকোনো শ্রমণ-ব্রাহ্মণ অনেক প্রকারে আত্মাকে দর্শন করতে গিয়ে দর্শন করে। তারা সমস্ত পঞ্চ উপাদান-স্কন্ধকে দর্শন করে অথবা এগুলোর কোনো একটিকে। কোন পাঁচটি? হে ভিক্ষুগণ, এই জগতে অশ্রুতবান পৃথগ্‌জন [সাধারণ লোক] আর্যদের অদর্শনকারী, আর্যধর্মে অজ্ঞ, আর্যধর্মে অবিনীত, সৎপুরুষদের অদর্শনকারী, সৎপুরুষধর্মে অজ্ঞ, সৎপুরুষধর্মে অবিনীত, সে রূপকে আত্মা বলে দর্শন করে, রূপবানকে আত্মা হিসেবে, আত্মার মাঝে রূপকে, অথবা রূপের মাঝে আত্মাকে দর্শন করে। বেদনাকে আত্মা বলে দর্শন করে…. সংজ্ঞাকে আত্মা বলে দর্শন করে…. সংস্কারকে আত্মা বলে দর্শন করে…. বিজ্ঞানকে আত্মা হিসেবে দর্শন করে, বিজ্ঞানবানকে আত্মা হিসেবে, আত্মার মাঝে বিজ্ঞানকে, অথবা বিজ্ঞানের মাঝে আত্মাকে দর্শন করে।’</p>
<p>“এভাবে দর্শন করার সময় (তার মনে) ‘আমি হই’ এই চিন্তা আসে। হে ভিক্ষুগণ, ‘আমি হই’ এই চিন্তা আসলে পঞ্চ ইন্দ্রিয়ের অবনমন হয়―[যথা:] চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয়, কায়-ইন্দ্রিয়। হে ভিক্ষুগণ, মন [কর্মমন] আছে, ধর্মগুলো [আলম্বন] আছে, অবিদ্যাধাতু [জবনক্ষণে অবিদ্যা] আছে। হে ভিক্ষুগণ, অবিদ্যা-সংস্পর্শজের দ্বারা [অবিদ্যাসম্প্রযুক্ত স্পর্শ হতে জাত] অনুভূতির দ্বারা স্পর্শের কারণে অশ্রুতবান পৃথগ্‌জনের [তৃষ্ণা-দৃষ্টি-মান বশে] ‘আমি হই’ এই ধারণা লাভ হয়, [রূপাদি কোনো ধর্মকে গ্রহণ করে আত্মদৃষ্টিবশে] ‘এটি আমি-আমার’ এই ধারণা লাভ হয়, [শাশ্বতদৃষ্টিবশে] ‘আমি হবো’ এই ধারণা লাভ হয়, [উচ্ছেদদৃষ্টিবশে] ‘আমি হবো না’ এই ধারণা লাভ হয়, [আবার শাশ্বতদৃষ্টিবশে] ‘রূপী হবো’ এই ধারণা লাভ হয়, ‘অরূপী হবো’ এই ধারণা লাভ হয়, ‘সংজ্ঞী হবো’ এই ধারণা লাভ হয়, ‘অসংজ্ঞী হবো’ এই ধারণা লাভ হয়, ‘নৈবসংজ্ঞী-নাসংজ্ঞী হবো’ এই ধারণা লাভ হয়।”</p>
<p>‘হে ভিক্ষুগণ, পঞ্চ ইন্দ্রিয় সেখানে সেভাবেই বিদ্যমান থাকে। যখন একজন শ্রুতবান আর্যশ্রাবকের অবিদ্যা প্রহীন হয়, বিদ্যা [অর্হত্ত্বমার্গ] উৎপন্ন হয়। সেই অবিদ্যাবিরাগ হতে বিদ্যা উৎপন্ন হলে ‘আমি হই’ এই ধারণা লাভ হয় না, ‘এটি আমি-আমার’ এই ধারণা লাভ হয় না, ‘আমি হবো’…. ‘আমি হবো না’…. রূপী…. অরূপী…. সংজ্ঞী…. অসংজ্ঞী…. নৈবসংজ্ঞী-নাসংজ্ঞী হবো’ এই ধারণা লাভ হয় না’।” [পঞ্চম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
