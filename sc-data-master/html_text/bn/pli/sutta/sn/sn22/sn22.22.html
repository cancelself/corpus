<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.22' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>ভার বর্গ</li>
</ul>
<h1>২২.২২. ভার সূত্র</h1>
</header>
<p>শ্রাবস্তীতে…. তখন…. “হে ভিক্ষুগণ, আমি ভার [বোঝা], ভারবাহক, ভারগ্রহণকারী, ভারত্যাগ বিষয়ে দেশনা করব। তা শুন। হে ভিক্ষুগণ, ভার কিরূপ? তা পঞ্চ উপাদানস্কন্ধকেই বলা হয়। পঞ্চ কী প্রকার? রূপ-উপাদানস্কন্ধ, বেদনা-উপাদানস্কন্ধ, সংজ্ঞা-উপাদানস্কন্ধ, সংস্কার-উপাদানস্কন্ধ ও বিজ্ঞান-উপাদানস্কন্ধ। হে ভিক্ষুগণ, একেই বলা হয় ‘ভার’।</p>
<p>‘হে ভিক্ষুগণ, ভারবাহক কিরূপ? তা পুদ্গল বা ব্যক্তিকেই বলা হয়। যা আয়ুষ্মান এরূপ নাম, এরূপ গোত্র। হে ভিক্ষুগণ, একেই বলা হয় ‘ভারবাহক’।</p>
<p>‘হে ভিক্ষুগণ, ভারগ্রহণকারী কিরূপ? যা এই তৃষ্ণা পুনর্জন্মদায়ী নন্দীরাগসহগত সেই সেই বিষয়ের অভিনন্দনকারিণী, যেমন : কামতৃষ্ণা, ভবতৃষ্ণা ও বিভবতৃষ্ণা। হে ভিক্ষুগণ, একেই বলা হয় ভারগ্রহণকারী।</p>
<p>‘হে ভিক্ষুগণ, ভারত্যাগ কিরূপ? যা সেই সেই তৃষ্ণার অশেষ, বিরাগ, নিরোধ, ত্যাগ, বিসর্জন, মুক্তি, বিতৃষ্ণ। হে ভিক্ষুগণ, একেই বলা হয় ‘ভারত্যাগ’।”</p>
<p>ভগবান এরূপ বললেন। সুগত এরূপ বলে ভগবান অতঃপর বললেন :</p>
<p>পঞ্চস্কন্ধই হচ্ছে ভার আর ভারবাহক হচ্ছে পুদ্গল;</p>
<p>ভারগ্রহণকারী লোকের হয় দুখ, ভারত্যাগকারীর হয় সুখ।</p>
<p>নিক্ষেপপূর্বক গুরু ভার, অন্য ভার না করে গ্রহণ,</p>
<p>[অর্হত্ত্বমার্গের দ্বারা] সমূলে কর [অবিদ্যাসহ] তৃষ্ণা উৎপাটন</p>
<p>আর অনাসক্ত হয়ে লাভ কর পরিনির্বাণ। [প্রথম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
