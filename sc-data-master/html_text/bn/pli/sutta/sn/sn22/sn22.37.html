<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.37' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>তোমাদের নয় বর্গ</li>
</ul>
<h1>২২.৩৭. আনন্দ সূত্র</h1>
</header>
<p>শ্রাবস্তীতে উৎপত্তি :</p>
<p>একসময় আয়ুষ্মান আনন্দ যেখানে ভগবান আছেন সেখানে উপস্থিত হলেন। গিয়ে ভগবানের সাথে কুশল বিনিময় করলেন। সৌজন্যমূলক বাক্য বিনিময় অবসানে একপাশে বসলেন। একপাশে বসলে আয়ুষ্মান আনন্দকে ভগবান বললেন :</p>
<p>“হে আনন্দ, যদি তোমাকে এভাবে জিজ্ঞেস করা হয়―‘আবুসো আনন্দ, কিরূপে এই ধর্মগুলোর উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়? তুমি যদি এভাবে প্রশ্নের মুখোমুখি হও তাহলে কিভাবে উত্তর দিবে?’”</p>
<p>“ভন্তে, আমাকে যদি এভাবে জিজ্ঞেস করে―‘আবুসো আনন্দ, কিরূপে এই ধর্মগুলোর উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়? ভন্তে, ঠিক এভাবে প্রশ্নের সম্মুখীন হলে আমি এভাবে উত্তর দেব―‘আবুসো, রূপের উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়। বেদনার…. সংজ্ঞার…. সংস্কারের…. বিজ্ঞানের উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়। আবুসো, ঠিক এভাবেই ধর্মগুলোর উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়। ভন্তে, ঠিক এভাবে প্রশ্নের সম্মুখীন হলে এভাবে উত্তর দেব।”</p>
<p>“সাধু সাধু আনন্দ। হে আনন্দ, রূপের উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়। বেদনার…. সংজ্ঞার…. সংস্কারের…. বিজ্ঞানের উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়। আনন্দ, ঠিক এভাবেই ধর্মগুলোর উৎপত্তি দেখা যায়, বিনাশ দেখা যায় ও স্থিতের অন্যথাভাব দেখা যায়। আনন্দ, এভাবে প্রশ্নের সম্মুখীন হলে তুমি এভাবে উত্তর দেবে।’ [পঞ্চম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
