<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>নকুলপিতা বর্গ</li>
</ul>
<h1>২২.১১. কালত্রয় অনাত্মা সূত্র</h1>
</header>
<p>শ্রাবস্তীতে উৎপত্তি :</p>
<p>‘হে ভিক্ষুগণ, অতীত রূপও অনাত্মা, অনাগত রূপও অনাত্মা; বর্তমান রূপের কথাই বা কী! ভিক্ষুগণ, ঠিক এভাবেই [স্মৃতি-সম্প্রজ্ঞানে] দর্শন করে শ্রুতবান আর্যশ্রাবক অতীত রূপের প্রতি নিরপেক্ষ [অনাসক্ত] হন। অনাগত রূপকে অভিনন্দন করেন না, বর্তমান রূপের প্রতি নির্বেদপ্রাপ্ত হন, বিরাগ হন এবং নিরোধের জন্য কাজ করেন। অতীত বেদনাও অনাত্মা…. অতীত সংজ্ঞাও অনাত্মা…. অতীত সংস্কারও অনাত্মা…. অতীত বিজ্ঞানও অনাত্মা, অনাগত বিজ্ঞানও অনাত্মা; বর্তমান বিজ্ঞানের কথাই বা কী! ভিক্ষুগণ, ঠিক এভাবেই [স্মৃতি-সম্প্রজ্ঞানে] দর্শন করে শ্রুতবান আর্যশ্রাবক অতীত বিজ্ঞানের প্রতি নিরপেক্ষ [অনাসক্ত] হন। অনাগত বিজ্ঞানকে অভিনন্দন করেন না, বর্তমান বিজ্ঞানের প্রতি নির্বেদপ্রাপ্ত হন, বিরাগ হন এবং নিরোধের জন্য কাজ করেন।’ [একাদশ সূত্র]</p>
<p class='endvagga'>নকুলপিতা বর্গ প্রথম সমাপ্ত।</p>
<p class='uddana-intro'>স্মারক-গাথা :</p>
<p class='uddana'>নকুলপিতা ও দেবদহ আর হালিদ্দিকানিদ্বয়,<br>
সমাধি ও নির্জনতা আর দ্বিবিধ উৎপন্ন পরিত্রাস হয়;<br>
অতীত-অনাগত-বর্তমান, বর্গ তার দ্বারা উক্ত হয়।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
