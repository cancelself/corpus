<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn22.39' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>স্কন্ধ-সংযুক্তস্কন্ধ-সংযুক্ত</li>
<li class='vagga'>তোমাদের নয় বর্গ</li>
</ul>
<h1>২২.৩৯. অনুধর্ম সূত্র</h1>
</header>
<p>শ্রাবস্তীতে উৎপত্তি :</p>
<p>‘হে ভিক্ষুগণ, ধর্মানুধর্ম প্রতিপন্ন [নব লোকোত্তর ধর্মের অনুলোম ধর্ম পূর্বভাগ প্রতিপদ প্রতিপন্নের] ভিক্ষুর এই অনুধর্ম হয়―যিনি রূপের প্রতি নির্বেদবহুল [উৎকণ্ঠাবহুল] হয়ে বিহার [অবস্থান বা বসবাস] করেন, বেদনার প্রতি নির্বেদবহুল হয়ে বিহার করেন, সংজ্ঞার প্রতি নির্বেদবহুল হয়ে বিহার করেন, সংস্কারের প্রতি নির্বেদবহুল হয়ে বিহার করেন, বিজ্ঞানের প্রতি নির্বেদবহুল হয়ে বিহার করেন। যিনি রূপের প্রতি নির্বেদবহুল হয়ে বিহার করেন, বেদনার প্রতি, সংজ্ঞার প্রতি…. সংস্কারের প্রতি নির্বেদবহুল হয়ে বিহার করেন, বিজ্ঞানের প্রতি নির্বেদবহুল হয়ে বিহার করেন তিনি [ত্রিবিধ পরিজ্ঞার দ্বারা] রূপকে জানতে পারেন, বেদনাকে…. সংজ্ঞাকে…. সংস্কারকে…. বিজ্ঞানকে জানতে পারেন। তিনি রূপকে জেনে, বেদনাকে…. সংজ্ঞাকে…. সংস্কারকে…. বিজ্ঞানকে জেনে রূপ হতে [মার্গক্ষণে উৎপন্ন প্রহান-পরিজ্ঞার দ্বারা] বিমুক্ত হন, বেদনা হতে বিমুক্ত হন, সংজ্ঞা হতে বিমুক্ত হন, সংস্কার হতে বিমুক্ত হন, বিজ্ঞান হতে বিমুক্ত হন, জন্ম, জরা, মরণ, শোক, পরিদেবন [বিলাপ], দুঃখ, দৌর্মনস্য [মানসিক দুঃখ], উপায়াস হতে বিমুক্ত হন, দুঃখ হতে বিমুক্ত হন বলে আমি বলি।’ [সপ্তম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
