<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn30.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>সুপর্ণ-সংযুক্তসুপর্ণ-সংযুক্ত</li>
</ul>
<h1>৩০.৩. উভয়কারী সূত্র</h1>
</header>
<p>শ্রাবস্তী নিদান :</p>
<p>জনৈক ভিক্ষু ভগবানের নিকট উপস্থিত হয়ে (ভগবানকে) অভিবাদনপূর্বক একপার্শ্বে উপবিষ্ট হলেন। অতঃপর তিনি ভগবানকে এরূপে জিজ্ঞেস করলেন, “ভন্তে, কী হেতুতে, কী কারণে ইহজগতে কেউ দেহাবসানে মরণের পর অণ্ডজ সুপর্ণকুলে উৎপন্ন হয়?”</p>
<p>“ভিক্ষু, ইহজগতে কেউ কায়-বাক্‌-মন দ্বারা ভালো-মন্দ উভয় কর্মই সম্পাদন করে থাকে। সে এরূপ শ্রবণ করে যে, অণ্ডজ সুপর্ণেরা নাকি দীর্ঘায়ুসম্পন্ন, সুবর্ণের অধিকারী এবং সুখবহুল হয়ে অবস্থান করে। তাই তার এরূপ চিন্তা উদয় হয়, ‘অহো! আমি যদি দেহাবসানে মরণের পর অণ্ডজ সুপর্ণকুলে উৎপন্ন হতে পারতাম।’ তদ্ধেতু সে দেহাবসানে মরণের পর অণ্ডজ সুপর্ণকুলে উৎপন্ন হয়ে থাকে।</p>
<p>ভিক্ষু, এই হেতুতে, এই কারণে ইহজগতে কেউ দেহাবসানে মরণের পর অণ্ডজ সুপর্ণকুলে উৎপন্ন হয়।” [তৃতীয় সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
