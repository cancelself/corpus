<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn30.7-16' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>সুপর্ণ-সংযুক্তসুপর্ণ-সংযুক্ত</li>
</ul>
<h1>৩০.৭–১৬. অণ্ডজ দানুপকার সূত্র দশক</h1>
</header>
<p>শ্রাবস্তী নিদান :</p>
<p>একপার্শ্বে উপবিষ্ট সেই ভিক্ষু ভগবানকে এরূপে জিজ্ঞেস করলেন, “ভন্তে, কী হেতুতে, কী কারণে ইহজগতে কেউ দেহাবসানে মরণের পর অণ্ডজ সুপর্ণকুলে উৎপন্ন হয়?”</p>
<p>“হে ভিক্ষু, ইহজগতে কেউ কায়-বাক্‌-মন দ্বারা ভালো-মন্দ উভয় কর্মই সম্পাদন করে থাকে। সে এরূপ শ্রবণ করে যে, অণ্ডজ সুপর্ণেরা নাকি দীর্ঘায়ুসম্পন্ন, সুবর্ণের অধিকারী এবং সুখবহুল হয়ে অবস্থান করে। তাই তার এরূপ চিন্তা উদয় হয়, ‘অহো! আমি যদি দেহাবসানে মরণের পর অণ্ডজ সুপর্ণকুলে উৎপন্ন হতে পারতাম।’ এই কামনায় সে অণ্ডজ সুপর্ণকুলে উৎপন্ন হওয়ার জন্য অন্ন দান করে…. পানীয় দান করে…. বস্ত্র দান করে…. যান দান করে…. মালা দান করে. . গন্ধ দান করে…. বিলেপন দ্রব্য দান করে…. শয্যা দান করে…. আবাস-গৃহ দান করে…. প্রদীপ দান করে। তদ্ধেতু সে দেহাবসানে মরণের পর অণ্ডজ সুপর্ণকুলে উৎপন্ন হয়ে থাকে।</p>
<p>ভিক্ষু, এই হেতুতে, এই কারণে ইহজগতে কেউ দেহাবসানে মরণের পর অণ্ডজ সুপর্ণকুলে উৎপন্ন হয়।”</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
