<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn20.2' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>উপমেয়-সংযুক্তউপমেয়-সংযুক্ত</li>
</ul>
<h1>২০.২. নখশিখা সূত্র</h1>
</header>
<p>ভগবান তখন শ্রাবস্তীতে অবস্থান করছিলেন। একদা ভগবান নখশিখায় বা নখের অগ্রভাগ দিয়ে সামান্য ধূলিকণা তুলে নিয়ে ভিক্ষুদের আহ্বান করে বললেন, ‘হে ভিক্ষুগণ, তোমরা তা কী মনে কর, আমা কর্তৃক নখশিখায় গৃহীত ধূলিকণা বেশি না এই মহাপৃথিবী বেশি?’</p>
<p>‘ভন্তে, এই মহাপৃথিবীই বেশি। ভগবান কর্তৃক নখের অগ্রভাগে গৃহীত ধূলিকণা যৎসামান্যই; এই মহাপৃথিবীর তুলনায় ভগবান কর্তৃক নখের অগ্রভাগে গৃহীত ধূলিকণা সংখ্যায় আসে না, বিবেচ্য (গণ্য) হয় না, কণাংশও হয় না।’</p>
<p>‘ভিক্ষুগণ, ঠিক তেমনি যেসব সত্ত্ব (মানুষ্যলোক হতে চ্যুত হয়ে পুন) মানুষ্যলোকে জন্ম নেয়, তাদের সংখ্যা যৎসামান্যই। কিন্তু যেসব সত্ত্ব মনুষ্যেলোকের বাইরে অন্যলোকে (নরক, তির্যক, প্রেত, অসুর-এই চারি অপায়ে) জন্ম নেয় তাদের সংখ্যাই অধিকতর। ভিক্ষুগণ, তজ্জন্য তোমাদের এরূপ শিক্ষা করা কর্তব্য, ‘অপ্রমত্ত হয়ে অবস্থান করবো।’ ভিক্ষুগণ, তোমদের এরূপ শিক্ষা করা কর্তব্য।’ দ্বিতীয় সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
