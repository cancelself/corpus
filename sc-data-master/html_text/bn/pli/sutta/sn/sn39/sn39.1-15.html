<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn39.1-15' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>সামন্ডক-সংযুক্তসামন্ডক-সংযুক্ত</li>
</ul>
<h1 class='sutta'>৩৯.১–১৫. সামন্ডক সূত্র</h1>
</header>
<p>“এক সময় আয়ুষ্মান সারিপুত্র বৃজিরাজ্যে উক্কাচেলায় গঙ্গাতীরে অবস্থান করতেছিলেন। তখন সামন্ডক পরিব্রাজক যেখানে আয়ুষ্মান সারিপুত্র ছিলেন সেখানে উপস্থিত হয়ে আয়ুষ্মান সারিপুত্রের সাথে প্রীতি-সম্ভাষণ ও কুশল প্রশ্নাদি বিনিময় করে একপাশে উপবেশন করলেন। একপাশে উপবিষ্ট সামন্ডক পরিব্রাজক আয়ুষ্মান সারিপুত্রকে বললেন, “বন্ধু, সারিপুত্র, ‘নির্বাণ, নির্বাণ’ বলে কথিত হয়। বন্ধু, নির্বাণ কী?” “বন্ধু, রাগক্ষয়, দ্বেষক্ষয় ও মোহক্ষয়কে নির্বাণ বলা হয়।”</p>
<p>“বন্ধু, এই নির্বাণ সাক্ষাৎ করার জন্য কোনো মার্গ (পথ), কোনো প্রতিপদা আছে কি?” “বন্ধু, এই নির্বাণ সাক্ষাৎ করার জন্য মার্গ আছে, প্রতিপদা আছে।” “বন্ধু, নির্বাণ অধিগত (সাক্ষাৎ) করার মার্গ কী? প্রতিপদা (উপায়) কী?” “বন্ধু, এই আর্য অষ্টাঙ্গিক মার্গই এই নির্বাণ অধিগত করার মার্গ, প্রতিপদা। যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। বন্ধু, নির্বাণ অধিগত করার ইহাই মার্গ, ইহাই প্রতিপদা।” “বন্ধু, নির্বাণ অধিগত করার এই মার্গ উত্তম, এই প্রতিপদা উত্তম। বন্ধু সারিপুত্র, অপ্রমাদের জন্যেও ইহা উপযুক্ত (যথার্থ)।”</p>
<p class='endsutta'>প্রথম সূত্র সমাপ্ত।</p>
<p>অবশিষ্ট সূত্রসমূহ জম্বুখাদক বর্গের মতো।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
