<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.20' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>উপাসক বর্গ</li>
</ul>
<h1 class='sutta'>৭.২০. ভিক্ষাজীবী সূত্র</h1>
</header>
<p>শ্রাবস্তী নিদান। তখন ভিক্ষাজীবী ব্রাহ্মণ ভগবানের নিকট উপস্থিত হলেন। উপস্থিত হয়ে ভগবানের সাথে কুশল বিনিময় করলেন। কুশল বিনিময় ও প্রীত্যালাপের পর একপাশে উপবেশন করলেন। একপাশে উপবিষ্ট ভিক্ষাজীবী ব্রাহ্মণ ভগবানকে এরূপ বললেন, ‘প্রভু গৌতম, আমিও ভিক্ষাজীবী, আপনিও ভিক্ষাজীবী; এখানে আমাদের দুইজনের মধ্যে পার্থক্যটা কোথায়?’</p>
<p>(ভগবান ব্রাহ্মণকে বললেন) ‘শুধু অপরের নিকট ভিক্ষা করলেই যেমনি ভিক্ষাজীবী হওয়া যায় না, তেমনি হীন পাপধর্ম সম্পাদন করেও ভিক্ষু হওয়া যায় না।’</p>
<p>‘যে পাপ ও পুণ্য ত্যাগ করে সংযতভাবে ব্রহ্মচর্য পালন করে এই জগতে জ্ঞানসম্পন্ন হয়ে বিচরণ করে, তাকেই বলা হয় প্রকৃত ভিক্ষু।’</p>
<p>এরূপ উক্ত হলে ভিক্ষাজীবী ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… প্রভু গৌতম, আজ হতে আমাকে ভগবান গৌতম, তাঁর ধর্ম ও ভিক্ষুসংঘের শরণাগত উপাসকরূপে ধারণ করুন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
