<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>অর্হৎ বর্গ</li>
</ul>
<h1 class='sutta'>৭.৩. অসুরিন্দক সূত্র</h1>
</header>
<p>এক সময় ভগবান রাজগৃহের বেণুবনে কলন্দকনিবাপে অবস্থান করছেন। তখন অসুরিন্দক ভারদ্বাজ ব্রাহ্মণ শুনলেন, ‘ভারদ্বাজগোত্র ব্রাহ্মণ নাকি শ্রমণ গৌতমের নিকট আগার হতে অনাগারিকভাবে প্রব্রজিত হয়েছেন।’ এতে তিনি ক্রোধান্বিত ও অসন্তুষ্ট হয়ে ভগবানের নিকট গিয়ে তাঁকে অভদ্র, কর্কশ বাক্য দ্বারা আক্রোশ এবং গালাগালি করতে লাগলেন।</p>
<p>এরূপ বললে ভগবান নীরব থাকলেন। তখন অসুরিন্দক ভারদ্বাজ ব্রাহ্মণ ভগবানকে এরূপ বললেন, ‘হে শ্রমণ, আমি আপনাকে পরাজয় করেছি, আমি আপনাকে জয় করেছি।’</p>
<p>(ভগবান গাথায় বললেন) ‘মূর্খ ব্যক্তি তাদের কর্কশ বাক্য ভাষণের দ্বারা জয় হয়েছে বলে মনে করে, কিন্তু যে তিতিক্ষা (সহনশীলতা) সম্বন্ধে জানে, প্রকৃতপক্ষে তা-ই জয় হয়।’</p>
<p>‘যে ক্রুদ্ধ ব্যক্তির প্রতি উল্টো ক্রোধ প্রকাশ করে তাতে তারই পাপ সৃষ্টি হয়। ক্রুদ্ধ ব্যক্তির প্রতি যে প্রতিক্রুদ্ধ হয় না, সে ব্যক্তি দুর্জয় সংগ্রাম জয় করে।’</p>
<p>‘অপরকে রাগান্বিত দেখে যে ব্যক্তি স্মৃতিমান হয়ে সহ্য করে, সে আত্ম-পর উভয়ের হিতসাধন করে।’</p>
<p>‘যারা ধর্মের অকোবিদ তারা আত্ম-পরের উভয় চিকিৎসা করে, মানুষেরা তাদেরকে মূর্খ বলেই মনে করে।’</p>
<p>এরূপ উক্ত হলে অসুরিন্দক ভারদ্বাজ ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… এরূপ জানতে পারলেন। তখন আয়ুষ্মান অসুরিন্দক ভারদ্বাজ ব্রাহ্মণ অর্হৎগণের মধ্যে অন্যতম হলেন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
