<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.16' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>উপাসক বর্গ</li>
</ul>
<h1 class='sutta'>৭.১৬. বিরোধী সূত্র</h1>
</header>
<p>শ্রাবস্তী নিদান। সে-সময় পচ্চনীকসাত নামক ব্রাহ্মণ শ্রাবস্তীতে অবস্থান করতেন। (একদিন) তার মনে এরূপ উৎপন্ন হলো : ‘এখন আমি শ্রমণ গৌতমের কাছে উপস্থিত হবো। শ্রমণ গৌতম যা বলবে তার বিপরীত বলবো।’ তখন ভগবান উন্মুক্ত স্থানে চঙ্ক্রমণ করছিলেন। পচ্চনিকসাত ব্রাহ্মণ ভগবানের কাছে উপস্থিত হয়ে চঙ্ক্রমণরত ভগবানকে এরূপ বললেন, ‘হে শ্রমণ, ধর্মদেশনা করুন।’</p>
<p>(বুদ্ধ ব্রাহ্মণকে বললেন) ‘উপক্লিষ্ট চিত্তে (কলুষিত মনে), ক্রোধবহুল হয়ে পচ্চনীকসাত ব্রাহ্মণের পক্ষে সুভাষিত ধর্মদেশনা সুবিজ্ঞেয় হবে না।’</p>
<p>‘যে ক্রোধ (প্রচণ্ডতা) ও চিত্তের অপ্রসন্নতা বিদূরিত করে এবং হিংসাভাব পরিত্যাগ করে, সে সচ্চরিত্র ব্যক্তিই সুভাষিত ধর্মদেশনা বুঝতে সক্ষম হয়।’</p>
<p>এরূপ উক্ত হলে পচ্চনিকসাত ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… প্রভু গৌতম, আজ হতে আমাকে ভগবান গৌতম, তাঁর ধর্ম ও ভিক্ষুসংঘের শরণাগত উপাসকরূপে ধারণ করুন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
