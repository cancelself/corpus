<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.7' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>অর্হৎ বর্গ</li>
</ul>
<h1 class='sutta'>৭.৭. শুদ্ধিক সূত্র</h1>
</header>
<p>শ্রাবস্তী নিদান। তখন শুদ্ধিক ভারদ্বাজ ব্রাহ্মণ ভগবানের কাছে গিয়ে উপস্থিত হলেন। আর ভগবানের সাথে কুশল বিনিময় ও প্রীত্যালাপের পর একপাশে বসলেন। একপাশে উপবিষ্ট শুদ্ধিক ভারদ্বাজ ব্রাহ্মণ ভগবানের নিকট এই গাথাটি ভাষণ বললেন :</p>
<p>‘জগতে কোনো ব্রাহ্মণ (শুধু) শীলবান ও তপশ্চর্যা করলে শুদ্ধ হয় না। বিদ্যাচরণসম্পন্ন (ত্রিবেদ বিদ্যায় পারদর্শী) ব্রাহ্মণই শুদ্ধ হয়, অন্য কোনো জনগণ শুদ্ধ হয় না।’</p>
<p>(ভগবান বললেন) ‘অন্তর কলুষযুক্ত , সংক্লিষ্ট ও কুহক কর্মে আশ্রিত ব্যক্তি বহু প্রলাপ বকলেও জন্ম দ্বারা ব্রাহ্মণ হয় না।’</p>
<p>‘ক্ষত্রিয়, ব্রাহ্মণ, বৈশ্য, শূদ্র, চণ্ডাল আর ঝাড়-দার যে-ই হোক, সে যদি আরব্ধবীর্য, উদ্যমশীল ও সদা দৃঢ়পরাক্রমশালী হয়, সে-ই পরম শুদ্ধি লাভ করতে পারে; এরূপ জানবে ব্রাহ্মণ।’</p>
<p>এরূপ উক্ত হলে শুদ্ধিক ভারদ্বাজ ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… জানতে পারলেন। তখন আয়ুষ্মান শুদ্ধিক ভারদ্বাজ ব্রাহ্মণ অর্হৎগণের মধ্যে অন্যতম হলেন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
