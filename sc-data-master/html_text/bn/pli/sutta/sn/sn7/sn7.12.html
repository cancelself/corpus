<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.12' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>উপাসক বর্গ</li>
</ul>
<h1 class='sutta'>৭.১২. উদয় সূত্র</h1>
</header>
<p>শ্রাবস্তী নিদান। একসময় ভগবান পূর্বাহ্ণ সময়ে পরিধেয় বস্ত্র পরিধান করে পাত্র-চীবর গ্রহণ করে উদয় ব্রাহ্মণের গৃহে উপস্থিত হলেন। অমনি উদয় ব্রাহ্মণ ভগবানের পাত্র অন্ন-ব্যঞ্জন দ্বারা পরিপূর্ণ করে দিলেন। দ্বিতীয়বার তথা দ্বিতীয় দিনও ভগবান পূর্বাহ্ণ সময়ে পরিধেয় বস্ত্র পরিধান করে পাত্র-চীবর গ্রহণপূর্বক উদয় ব্রাহ্মণের গৃহে উপস্থিত হলেন… তৃতীয়বারও উদয় ব্রাহ্মণ ভগবানের পাত্র অন্ন-ব্যঞ্জন দ্বারা পরিপূর্ণ করে দিয়ে এরূপ বললেন, ‘হে শ্রমণ গৌতম, রসলোভী হয়ে আপনি বারবার এখানে আসছেন।’</p>
<p>(তখন ভগবান বললেন) ‘পুনঃপুন বীজ বপন করে, মেঘরাজ পুনঃপুন বারি বর্ষণ করে। কৃষকেরা পুনঃপুন ক্ষেত্র কর্ষণ করে এবং পুনঃপুন রাজ্য ধন-ধান্যে সমৃদ্ধশালী হয়।’</p>
<p>‘যাচকেরা পুনঃপুন যাচ্ঞা করে, দানপতিরা পুনঃপুন দান করে। তারা পুনঃপুন দান করে পুনঃপুন স্বর্গরাজ্যে উৎপন্ন হয়।’</p>
<p>‘দুগ্ধদোহনকারী পুনঃপুন দুধ দোহন করে, বাছুর পুনঃপুন মায়ের কাছে ছুটে যায়। বারবার ক্লান্ত হয়, কম্পিত হয়; মূর্খজন মাতৃগর্ভে পুনঃপুন জন্মধারণ করে।’</p>
<p>‘পুনঃপুন জন্ম নেয় ও মৃত্যুবরণ করে, পুনঃপুন শশ্মানে নিয়ে যায়। কিন্তু ভূরিপ্রাজ্ঞ পুনর্জন্মহীন আর্যমার্গ লাভ করে আর পুনঃপুন জন্মগ্রহণ করে না।’</p>
<p>এরূপ উক্ত হলে উদয় ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… ভন্তে, আজ হতে আমি ভগবান গৌতম এবং তাঁর ধর্ম ও ভিক্ষুসংঘের শরণাপন্ন উপাসক হিসেবে গ্রহন করুন।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
