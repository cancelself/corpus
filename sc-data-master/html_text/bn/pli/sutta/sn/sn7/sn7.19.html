<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.19' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>উপাসক বর্গ</li>
</ul>
<h1 class='sutta'>৭.১৯. মাতৃপোষক সূত্র</h1>
</header>
<p>শ্রাবস্তী নিদান। তখন জনৈক মাতৃপোষক ব্রাহ্মণ ভগবানের নিকট গিয়ে উপস্থিত হলেন। উপস্থিত হয়ে ভগবানের সাথে কুশল বিনিময় করলেন। কুশল বিনিময় ও প্রীত্যালাপের পর একপাশে উপবেশন করলেন। একপাশে উপবিষ্ট মাতৃপোষক ব্রাহ্মণ ভগবানকে এরূপ বললেন, ‘প্রভু গৌতম, আমি ধর্মতভাবে (ন্যায়ত) আহার খুঁজি এবং ধর্মতভাবে আহার খুঁজে মাতাপিতাকে ভরণ-পোষণ করি। প্রভু গৌতম, এরূপ কাজ করে আমি কর্তব্য সম্পাদনকারী হই কি?’</p>
<p>(ভগবান ব্রাহ্মণকে বললেন) ‘হে ব্রাহ্মণ, এরূপ কাজ করে তুমি একান্তই কর্তব্য সম্পাদনকারী। ব্রাহ্মণ, যে ধর্মতভাবে আহার খোঁজে এবং ধর্মতভাবে আহার খোঁজ করে মাতাপিতার ভরণ-পোষণ করে, সে-ই বহুপুণ্য সঞ্চয় করে থাকে।’</p>
<p>(ভগবান আরও গাথায় বললেন) ‘যে ব্যক্তি ধর্মতভাবে মাতাপিতাকে ভরণ-পোষণ করে, সেই মাতাপিতার সেবা-শুশ্রূষার জন্য ইহলোকে পণ্ডিতগণ তাকে প্রশংসা করে এবং পরজন্মে সে স্বর্গে আনন্দিত হয়।’</p>
<p>এরূপ উক্ত হলে মাতৃপোষক ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… প্রভু গৌতম, আজ হতে আমাকে ভগবান গৌতম, তাঁর ধর্ম ও ভিক্ষুসংঘের শরণাগত উপাসকরূপে ধারণ করুন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
