<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn7.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রাহ্মণ-সংযুক্ত</li>
<li class='vagga'>অর্হৎ বর্গ</li>
</ul>
<h1 class='sutta'>৭.৬. জটা সূত্র</h1>
</header>
<p>শ্রাবস্তী নিদান। তখন জটা ভারদ্বাজ ব্রাহ্মণ ভগবানের কাছে গিয়ে উপস্থিত হলেন। আর ভগবানের সাথে কুশল বিনিময় ও প্রীত্যালাপের পর একপাশে বসলেন। একপাশে উপবিষ্ট জটা ভারদ্বাজ ব্রাহ্মণ ভগবানকে গাথায় এরূপ বললেন :</p>
<p>‘অন্তরে (তৃষ্ণার) জটাজাল, বাহিরে (তৃষ্ণার) জটাজাল: সেই জটাজালে জনতা (সত্ত্বগণ) আবদ্ধ। আমি গৌতমকে জিজ্ঞেস করছি, কে বা কারা এই জটাজাল ছিন্ন করবে?’</p>
<p>(ভগবান বললেন) ‘যে ভিক্ষু সপ্রাজ্ঞ, বীর্যবান, নিপুণ, শীলে প্রতিষ্ঠিত হয়ে চিত্তকে প্রজ্ঞা ভাবনায় নিরত রাখে, তিনিই এই জটাজাল ছিন্ন করবে।’</p>
<p>‘যাদের রাগ, দ্বেষ, অবিদ্যা পরিশোধিত, সেই ক্ষীণাসব অর্হৎগণের অন্তরের জটাজাল ছিন্ন।’</p>
<p>‘যেখানে নাম-রূপ, প্রতিঘ ও রূপসংজ্ঞা সম্পূর্ণরূপে নিরুদ্ধ হয়, সেখানেই (নির্বাণ লাভে) জটাজাল ছিন্ন হয়।’</p>
<p>এরূপ উক্ত হলে জটা ভারদ্বাজ ব্রাহ্মণ ভগবানকে এরূপ বললেন, ‘প্রভু গৌতম, অতি সুন্দর… জানতে পারলেন। তখন আয়ুষ্মান জটা ভারদ্বাজ ব্রাহ্মণ অর্হৎগণের মধ্যে অন্যতম হলেন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
