<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn23.4' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>রাধ-সংযুক্তরাধ-সংযুক্ত</li>
<li class='vagga'>প্রথম বর্গ</li>
</ul>
<h1>২৩.৪. পরিজ্ঞেয় সূত্র</h1>
</header>
<p>শ্রাবস্তী নিদান :</p>
<p>আয়ুষ্মান রাধ ভগবানের সমীপে উপস্থিত হয়ে ভগবানকে অভিবাদনপূর্বক একপার্শ্বে উপবিষ্ট হলেন। একপার্শ্বে উপবিষ্ট আয়ুষ্মান রাধকে লক্ষ করে ভগবান এরূপ বললেন :</p>
<p>“হে রাধ, আমি পরিজ্ঞেয়, পরিজ্ঞা এবং পরিজ্ঞাত ব্যক্তির ধর্ম সম্বন্ধে দেশনা করব। তুমি তা শ্রবণ কর, উত্তমরূপে মনোনিবেশ কর; আমি ভাষণ করছি।” “হ্যাঁ, ভদন্ত” বলে আয়ুষ্মান রাধ ভগবানের কথায় প্রত্যুত্তর প্রদান করলেন। ভগবান এরূপ বললেন :</p>
<p>হে রাধ, পরিজ্ঞেয় ধর্ম কিরূপ? রাধ, রূপ পরিজ্ঞেয় ধর্ম, বেদনা পরিজ্ঞেয় ধর্ম, সংজ্ঞা পরিজ্ঞেয় ধর্ম, সংস্কার পরিজ্ঞেয় ধর্ম, বিজ্ঞান পরিজ্ঞেয় ধর্ম। রাধ, এগুলোকে বলা হয় পরিজ্ঞেয় ধর্ম।</p>
<p>হে রাধ, পরিজ্ঞান কিরূপ? রাধ, রাগক্ষয়, দ্বেষক্ষয় ও মোহক্ষয় জ্ঞানই পরিজ্ঞান। রাধ এই জ্ঞানকে বলা হয় পরিজ্ঞান।</p>
<p>হে রাধ, পরিজ্ঞাত পুদ্‌গল কিরূপ? অর্হৎকে এরূপ বলা হয়। যেই আয়ুষ্মানের এরূপ নাম, এরূপ গোত্র হয়ে থাকে-তাকে বলা হয় পরিজ্ঞাত ব্যক্তি।” [চতুর্ত্থ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
