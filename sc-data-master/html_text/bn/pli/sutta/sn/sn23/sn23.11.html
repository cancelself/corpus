<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn23.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>রাধ-সংযুক্তরাধ-সংযুক্ত</li>
<li class='vagga'>দ্বিতীয় বর্গ</li>
</ul>
<h1>২৩.১১. মার সূত্র</h1>
</header>
<p>শ্রাবস্তী নিদান :</p>
<p>একপার্শ্বে উপবিষ্ট আয়ুষ্মান রাধ ভগবানকে এরূপ জিজ্ঞেস করলেন, “ভন্তে, ‘মার, মার’ বলা হয়; আসলে সেই মার কী?”</p>
<p>“হে রাধ, রূপ মার, বেদনা মার, সংজ্ঞা মার, সংস্কার মার, বিজ্ঞান মার। রাধ, এভাবে দর্শন করে শ্রুতবান আর্যশ্রাবক রূপের প্রতি নির্বেদপ্রাপ্ত হন, বেদনার প্রতি নির্বেদপ্রাপ্ত হন, সংজ্ঞার প্রতি নির্বেদপ্রাপ্ত হন, সংস্কারের প্রতি নির্বেদপ্রাপ্ত হন, বিজ্ঞানের প্রতি নির্বেদপ্রাপ্ত হন। নির্বেদ-হেতু বিরাগপ্রাপ্ত হন। বিরাগ-হেতু বিমুক্ত হন। বিমুক্ত-হেতু বিমুক্তি জ্ঞানপ্রাপ্ত হন (অর্থাৎ বিমুক্ত হয়েছি বলে জানেন)। ‘জন্ম ক্ষয় হয়েছে, ব্রহ্মচর্য পরিপূর্ণ হয়েছে, করণীয় কৃত হয়েছে এবং ইহ জীবনে আসবক্ষয়ের জন্য আমার আর অন্য কর্তব্য নেই’ বলে সম্যকরূপে জানেন।” [প্রথম সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
