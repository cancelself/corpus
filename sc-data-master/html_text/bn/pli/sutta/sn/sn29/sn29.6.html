<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn29.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>নাগ-সংযুক্তনাগ-সংযুক্ত</li>
</ul>
<h1>২৯.৬. চতুর্থ উপোসথ সূত্র</h1>
</header>
<p>শ্রাবস্তী নিদান :</p>
<p>ভগবানের সমীপে উপবিষ্ট সেই ভিক্ষু ভগবানকে এরূপে জিজ্ঞেস করলেন, “ভন্তে, কী হেতুতে, কী কারণে ইহজগতে কোন কোন ঔপপাতিক নাগ নাগদেহ পরিত্যাগ করে উপোসথব্রত পালন করে?”</p>
<p>“হে ভিক্ষু, ইহজগতে কোনো কোনো ঔপপাতিক নাগের এরূপ চিন্তা উদিত হয়, ‘পূর্বে আমার কর্তৃক কায়-বাক্‌-মন দ্বারা ভালো-মন্দ উভয় কর্মই সম্পাদিত হয়েছিল। সেই কর্মের বিপাকস্বরূপ দেহাবসানে মৃত্যুর পর ঔপপাতিক নাগকুলে উৎপন্ন হয়েছি। অদ্য হতে যদি কায়-বাক্‌-মন দ্বারা সুচরিত কর্ম সম্পাদন করি, তাহলে দেহাবসানে মৃত্যুর পর সুগতি স্বর্গলোকে উৎপন্ন হতে পারব। এই মনে করে বলে, ওহে, চলুন, এখন থেকেই আমরা কায়-বাক্‌-মন দ্বারা সুচরিত কর্ম সম্পাদন করি।’</p>
<p>ভিক্ষু, এই হেতুতে, এই কারণে ইহজগতে কোনো কোনো ঔপপাতিক নাগ নাগদেহ পরিত্যাগ করে (মনুষ্যবেশে) উপোসথব্রত পালন করে।” [ষষ্ঠ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
