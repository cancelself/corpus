<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn37.29' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>মাতৃজাতি-সংযুক্তমাতৃজাতি-সংযুক্ত</li>
<li class='vagga'>বল বর্গ</li>
</ul>
<h1 class='sutta'>৩৭.২৯. অঙ্গ সূত্র</h1>
</header>
<p>“হে ভিক্ষুগণ, স্ত্রীজাতির এই পঞ্চ বল। পঞ্চ কী কী? রূপবল, ভোগবল, জ্ঞাতিবল, পুত্রবল, শীলবল। হে ভিক্ষুগণ, কোনো স্ত্রীলোক রূপবলে-সমন্বিতা, কিন্তু ভোগবলে অসমন্বিতা। এভাবে সে সেই গুণে (ভোগবলে) অপরিপূর্ণা হয়। কিন্তু যখন কোনো স্ত্রীলোক রূপবলে-সমন্বিতা হয় এবং ভোগবলেও সমন্বিতা হয়, তখন সে সেইগুণে পরিপূর্ণা হয়। হে ভিক্ষুগণ, কোনো স্ত্রীলোক রূপবলে ও ভোগবলে-সমন্বিতা, জ্ঞাতিবলে-সমন্বিতা নয়, এভাবে সে সেই গুণে অপরিপূর্ণা হয়। কিন্তু যখন সেই স্ত্রীলোক রূপবলে, ভোগবলে ও জ্ঞাতিবলে-সমন্বিতা হয়, তখন সে সেই গুণে পরিপূর্ণা হয়।”</p>
<p>“হে ভিক্ষুগণ, কোনো স্ত্রীলোক রূপবলে, ভোগবলে ও জ্ঞাতিবলে সমন্বিতা হয়, পুত্রবলে সমন্বিতা হয় না, এভাবে সে সেইগুণে অপরিপূর্ণা হয়। কিন্তু যখন সেই স্ত্রীলোক রূপবলে, ভোগবলে, জ্ঞাতিবলে ও পুত্রবলে-সমন্বিতা হয়, তখন সে সেই গুণে (অঙ্গে) পরিপূর্ণা হয়।”</p>
<p>“হে ভিক্ষুগণ, কোনো স্ত্রীলোক রূপবলে, ভোগবলে, জ্ঞাতিবলে, পুত্রবলে সমন্বিতা হয়, শীলবলে-সমন্বিতা হয় না। এভাবে সে সেই গুণে অপরিপূর্ণা হয়। কিন্তু যখন সেই স্ত্রীলোক রূপবলে, ভোগবলে, জ্ঞাতিবলে, পুত্রবলে এবং শীলবলে-সমন্বিতা হয়, তখন সে সেই গুণে পরিপূর্ণা হয়। হে ভিক্ষুগণ, মাতৃজাতির ইহাই পঞ্চবল।”</p>
<p class='endsutta'>পঞ্চম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
