<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn47.2' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>স্মৃতিপ্রস্থান সংযুক্তস্মৃতিপ্রস্থান সংযুক্ত</li>
<li class='vagga'>আম্রপালি বর্গ</li>
</ul>
<h1 class='sutta'>৪৭.২. স্মৃতি সূত্র</h1>
</header>
<p>একসময় ভগবান বৈশালীতে আম্রপালির বনে অবস্থান করছিলেন। তথায় ভগবান ভিক্ষুগণকে “হে ভিক্ষুগণ,” বলে আহ্বান করলেন। ভিক্ষুগণ “হ্যাঁ ভদন্ত,” বলে ভগবানের প্রত্যুত্তর প্রদান করলেন। তখন ভগবান এরূপ বললেন :</p>
<p>“হে ভিক্ষুগণ, ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন। ভিক্ষুগণ, কীরূপে ভিক্ষু স্মৃতিমান হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু স্মৃতিমান হয়।</p>
<p>“হে ভিক্ষুগণ, কীরূপে ভিক্ষু সম্প্রজ্ঞানী হয়? এক্ষেত্রে ভিক্ষু গমনাগমন করার সময় সম্প্রজ্ঞানী হয়। সে অবলোকন, নিরীক্ষণ ও হস্তপদ সঙ্কোচন-প্রসারণকালেও সম্প্রজ্ঞানী হয়। সঙ্ঘাটি, পাত্র ও চীবর ধারণকালে, ভোজনে, পানাহারে ও আস্বাদনকালে সম্প্রজ্ঞানী হয়। বাহ্য-প্রস্রাব ত্যাগে, গমনে, দাঁড়ানে, উপবেশনে, শয়নে, জাগরণে, ভাষণে এবং মৌনাবলম্বনেও সম্প্রজ্ঞানী হয়। ভিক্ষুগণ, এরূপেই ভিক্ষু সম্প্রজ্ঞানী হয়। ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন।” দ্বিতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
