<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn47.35' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>স্মৃতিপ্রস্থান সংযুক্তস্মৃতিপ্রস্থান সংযুক্ত</li>
<li class='vagga'>অশ্রুত বর্গ</li>
</ul>
<h1 class='sutta'>৪৭.৩৫. স্মৃতি সূত্র</h1>
</header>
<p>শ্রাবস্তী নিদান। “হে ভিক্ষুগণ, ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন।</p>
<p>কীরূপে ভিক্ষু স্মৃতিমান হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু স্মৃতিমান হয়।</p>
<p>কীরূপে ভিক্ষু সম্প্রজ্ঞানী হয়? এক্ষেত্রে ভিক্ষুর বেদনা উৎপন্নের সময় তা জ্ঞাত থাকে, বিদ্যমান থাকাকালে এবং বিনাশের সময়েও তা জ্ঞাত থাকে। বিতর্ক উৎপন্নের সময় তা জ্ঞাত থাকে, বিদ্যমান থাকাকালে এবং বিনাশের সময়েও তা জ্ঞাত থাকে। সংজ্ঞা উৎপন্নের সময় জ্ঞাত থাকে, বিদ্যমান থাকাকালে এবং বিনাশের সময়েও তা জ্ঞাত থাকে। এরূপেই ভিক্ষু সম্প্রজ্ঞানী হয়। ভিক্ষুগণ, এরূপে ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন।” পঞ্চম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
