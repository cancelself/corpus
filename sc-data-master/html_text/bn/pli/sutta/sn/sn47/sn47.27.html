<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn47.27' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>স্মৃতিপ্রস্থান সংযুক্তস্মৃতিপ্রস্থান সংযুক্ত</li>
<li class='vagga'>শীলস্থিতি বর্গ</li>
</ul>
<h1 class='sutta'>৪৭.২৭. পরিপূর্ণ সূত্র</h1>
</header>
<p>পূর্ববৎ নিদান। একান্তে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন :</p>
<p>“আবুসো, অনুরুদ্ধ, এই যে, ‘অশৈক্ষ্য, অশৈক্ষ্য’ বলা হয়। কী প্রকারে ভিক্ষু অশৈক্ষ্য হয়?”</p>
<p>“আবুসো, ভিক্ষু চারি স্মৃতিপ্রস্থানেপরিপূর্ণরূপে ভাবিত হলেই অশৈক্ষ্য হয়।”</p>
<p>“সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এই চারি স্মৃতিপ্রস্থানে ভিক্ষু পরিপূর্ণরূপে ভাবিত হলেই অশৈক্ষ্য হয়।” সপ্তম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
