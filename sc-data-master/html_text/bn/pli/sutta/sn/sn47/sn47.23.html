<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn47.23' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>স্মৃতিপ্রস্থান সংযুক্তস্মৃতিপ্রস্থান সংযুক্ত</li>
<li class='vagga'>শীলস্থিতি বর্গ</li>
</ul>
<h1 class='sutta'>৪৭.২৩. পরিহান সূত্র</h1>
</header>
<p>একসময় আয়ুষ্মান আনন্দ ও আয়ুষ্মান ভদ্র পাটলিপুত্রে কুক্কুটারামে অবস্থান করছিলেন। অতঃপর আয়ুষ্মান ভদ্র সায়াহ্ন সময়ে নির্জন স্থান হতে উঠে আয়ুষ্মান আনন্দের নিকট উপস্থিত হয়ে আয়ুষ্মান আনন্দের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট আয়ুষ্মান ভদ্র আয়ুষ্মান আনন্দকে এরূপ বললেন :</p>
<p>“আবুসো, আনন্দ, কোন হেতু ও কোন প্রত্যয়ে সদ্ধর্ম পরিহীন হয়? আর কোন হেতু ও কোন প্রত্যয়ে সদ্ধর্ম পরিহীন হয় না?”</p>
<p>“সাধু, সাধু, আবুসো ভদ্র, তা অত্যন্ত মঙ্গলজনক, উন্মার্গ, উত্তমগুণসম্পন্ন, প্রতিভান ও কল্যাণকর প্রশ্ন করেছ। আবুসো ভদ্র, তুমি এরূপই প্রশ্ন করেছ-‘কোন হেতু ও কোন প্রত্যয়ে সদ্ধর্ম পরিহীন হয়? আর কোন হেতু ও কোন প্রত্যয়ে সদ্ধর্ম পরিহীন হয় না?’ “তা এরূপই আবুসো,” “ভিক্ষু চারি স্মৃতিপ্রস্থানেঅভাবিত ও অবহুলীকৃত হলে সদ্ধর্ম পরিহীন হয়। আর চারি স্মৃতিপ্রস্থানে ভিক্ষু ভাবিত ও বহুলীকৃত হলে সদ্ধর্ম পরিহীন হয় না।</p>
<p>সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। আবুসো, এই ভিক্ষু চারি স্মৃতিপ্রস্থানেঅভাবিত ও অবহুলীকৃত হলে সদ্ধর্ম পরিহীন হয়। আর চারি স্মৃতিপ্রস্থানে ভিক্ষু ভাবিত ও বহুলীকৃত হলে সদ্ধর্ম পরিহীন হয় না।” তৃতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
