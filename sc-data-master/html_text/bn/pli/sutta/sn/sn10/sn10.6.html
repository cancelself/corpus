<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn10.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>যক্ষ-সংযুক্ত</li>
</ul>
<h1 class='sutta'>১০.৬. প্রিয়ঙ্কর সূত্র</h1>
</header>
<p>একসময় আয়ুষ্মান অনুরুদ্ধ শ্রাবস্তীতে অনাথপিণ্ডিকের নির্মিত জেতবন বিহারে অবস্থান করছিলেন। তখন তিনি রাতের শেষে ভোরে উঠে ধর্মপদ আবৃত্তি করছিলেন। অতঃপর প্রিয়ঙ্কর মাতা যক্ষিণী তার পুত্রকে এভাবে সন্তুষ্ট করতে লাগলেন :</p>
<p>‘হে প্রিয়ঙ্কর, শব্দ করো না, ভিক্ষু ধর্মপদ আবৃত্তি করছেন। ধর্মপদ জেনে আচরণ করবো, তাতে আমাদের মঙ্গল হবে।’</p>
<p>‘যদি প্রাণীদের প্রতি সংযত হই, সজ্ঞানে মিথ্যাভাষণ না করি, নিজের সুশীলতা শিক্ষা করি, তবেই এ পিশাচ জন্ম থেকে মুক্ত হতে পারব।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
