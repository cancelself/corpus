<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn6.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রহ্মা-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>৬.১১. সনৎকুমার সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান রাজগৃহে সপ্পিনী নদীর তীরে অবস্থান করছেন। সে সময় ব্রহ্মা সনৎকুমার রাত্রির শেষ যামে দিব্যজ্যোতিতে সমস্ত সপ্পিনী নদীর তীর আলোকিত করে ভগবানের নিকট উপস্থিত হলেন। আর ভগবানকে শ্রদ্ধাভিবাদন জানিয়ে একপাশে দাঁড়ালেন। একপাশে দাঁড়ানো ব্রহ্মা সনৎকুমার ভগবানের নিকট এই গাথা ভাষণ করলেন :</p>
<p>‘যারা গোত্র পরিচয় দেন তারা জনগণের মধ্যে ক্ষত্রিয় শ্রেষ্ঠ। আর যিনি বিদ্যা ও সু-আচরণসম্পন্ন তিনি দেব-মানবের মধ্যে শ্রেষ্ঠ।’</p>
<p>ব্রহ্মা সনৎকুমার এরূপ বললেন। ভগবান ব্রহ্মা সনৎকুমারের উক্তি অনুমোদন দিলেন। অতঃপর ব্রহ্মা সনৎকুমার ‘শাস্তা আমার কথা অনুমোদন দিয়েছেন’ জ্ঞাত হয়ে ভগবানকে প্রণাম করে ও প্রদক্ষিণ করে তথায় অন্তর্হিত হলেন।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
