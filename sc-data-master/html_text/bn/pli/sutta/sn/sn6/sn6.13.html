<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn6.13' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>ব্রহ্মা-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>৬.১৩. অন্ধকবিন্দ সূত্র</h1>
</header>
<p>একসময় ভগবান মগধরাজ্যে অন্ধকবিন্দ গ্রামে অবস্থান করছেন। তখন ভগবান গভীর রাতের অন্ধকারে খোলাকাশে (ধ্যানে) বসেন। এদিকে সে মুহূর্তে মেঘ হতে ফোঁটা ফোঁটা বৃষ্টি পাত হচ্ছে। অতঃপর সহম্পতি ব্রহ্মা রাতের শেষ যামে দিব্যজ্যোতিতে সমস্ত অন্ধকবিন্দ গ্রাম আলোকিত করে ভগবানের নিকট উপস্থিত হলেন। আর ভগবানকে শ্রদ্ধাভিবাদন জানিয়ে একপাশে দাঁড়ালেন। একপাশে স্থিত সহম্পতি ব্রহ্মা ভগবানের নিকট এই গাথা ভাষণ করলেন :</p>
<p>‘একাকী নির্��নে শয়নাসন গ্রহণ করা বিধেয়, সংযোজন হতে বিমুক্তির জন্য বিচরণ বা অবস্থান করা উচিত। তথায় যদি চিত্ত রমিত না হয়, তাহলে আত্মসংযমী ও স্মৃতিমান হয়ে সংঘের মধ্যে অবস্থান করা উচিত।’</p>
<p>‘সংযতেন্দ্রিয়, অভিজ্ঞ ও স্মৃতিমান হয়ে ঘরে ঘরে পিণ্ডচারণ করে করে (একাকী) নির্জনে শয়নাসনে উপবেশন করা উচিত এবং সংসার ভয়মুক্ত ও অভয়ে (নির্বাণে) বিমুক্ত হওয়া উচিত।’</p>
<p>‘যেখানে ভয়ানক জন', সরীসৃপ প্রাণী আছে, বিদ্যুৎ চমকায়, মেঘ গর্জন করে, সেই ভয়ার্ত স্থানেগভীর রাতের অন্ধকারে ভিক্ষু লোমহর্ষবিহীন হয়ে উপবিষ্ট হন।’</p>
<p>‘এ আমার একান্তই দেখা, তর্কপ্রসূত কিংবা জনশ্রুতিতে নয়। একটি ব্রহ্মচর্যে এক হাজার মৃত্যুঞ্জয়ী ক্ষীণাসব, পাঁচশতজন শৈক্ষ্য এবং একশত দশজন অনিরয়গামী স্রোতাপন্ন হয়েছেন। আমার মনে হয়, অপর জনগণও পুণ্যভাগী হয়েছেন। তবে আমি তাদের সংখ্যা জানতে অক্ষম, কেননা আমি মিথ্যা বাক্যকে ভয় করি।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
