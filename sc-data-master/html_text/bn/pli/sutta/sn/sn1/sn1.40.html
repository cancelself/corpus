<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn1.40' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবতা-সংযুক্ত</li>
<li class='vagga'>সদালাপ কায়িক বর্গ</li>
</ul>
<h1 class='sutta'>১.৪০. দ্বিতীয় পজ্জুন্নকন্যা সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান বৈশালীর মহাবনে কূটাগারশালায় অবস্থান করছেন। তখন দেবতা পজ্জুন্নকন্যা কনিষ্ঠা কোকনদা রাতের শেষ যামে পুরো মহাবন দিব্যজ্যোতিতে আলোকিত করে ভগবানের কাছে উপস্থিত হলেন। ভগবানকে শ্রদ্ধাভিবাদন শেষে একপার্শ্বে দাঁড়ালেন। অতঃপর ভগবানের সম্মুখে এই গাথা উচ্চারণ করলেন :</p>
<p>‘পজ্জুন্নের কন্যা বিদ্যুৎপ্রভ সদৃশ বর্ণের অধিকারিনী কোকনদা এখানে এসেছিলেন এবং বুদ্ধ ও ধর্মকে নমস্কার করে অর্থপূর্ণ গাথাগুলো বলেছিলেন।’</p>
<p>‘এই ধর্ম সেরূপ যে তা বহুভাবে বিশ্লেষণ করা যায়। আমার মনে যতটুকু আয়ত্ত রয়েছে, তার সংক্ষিপ্ত সারই বলবো।’</p>
<p>‘জগতে কায়-বাক্য-মনে কোনো প্রকার পাপকর্ম সম্পাদন করা উচিত নয়। কামনা পরিত্যাগ করে স্মৃতিসম্প্রজ্ঞ হয়ে অনর্থবহ দুঃখভোগ থেকে বিরত হওয়া বাঞ্ছনীয়।’</p>
<p class='end'>সদালাপা-কায়িক বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>সৎপুরুষ, মাৎসর্য, সাধু, উপনীত না ও ছিদ্রান্বেষণ,<br>
শ্রদ্ধা, সময়, খণ্ড সাথে দুই পজ্জুন্নকন্যা।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
