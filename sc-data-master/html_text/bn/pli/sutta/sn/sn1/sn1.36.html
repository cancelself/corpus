<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn1.36' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবতা-সংযুক্ত</li>
<li class='vagga'>সদালাপ কায়িক বর্গ</li>
</ul>
<h1 class='sutta'>১.৩৬. শ্রদ্ধা সূত্র</h1>
</header>
<p>একসময় ভগবান শ্রাবস্তীতে অনাথপিণ্ডিক শ্রেষ্ঠী কর্তৃক দানকৃত জেতবন বিহারে অবস্থান করছেন। তথায় ‘সদালাপা-কায়িক’ নামক একদল দেবতা রাত্রের শেষ যামে সমস্ত জেতবন দিব্যজ্যোতিতে সমুজ্জ্বল করে ভগবানের কাছে উপস্থিত হলেন। আর ভগবানকে শ্রদ্ধাভিবাদন জানিয়ে একপার্শ্বে দাঁড়ালেন। এবার তাদের মধ্য থেকে এক দেবতা ভগবানের সমীপে এই গাথা বললেন :</p>
<p>‘শ্রদ্ধা লোকের (মনুষ্যত্ব, দেবত্ব এমনকি নির্বাণ লাভেও) সহায় হয়। যদি মনের মধ্যে অশ্রদ্ধা আশ্রিত না হয়, তাহলে তাঁর যশ, কীর্তি লাভ হয় এবং তিনি দেহত্যাগের পর স্বর্গে গমন করেন।’</p>
<p>আরেক দেবতা ভগবানের সমীপে এই গাথা ভাষণ করলেন :</p>
<p>‘ক্রোধ ও অহংকার পরিত্যাগ করা উচিত, সমস্ত সংযোজন অতিক্রম করা উচিত। নাম-রূপে অনাসক্ত ও উদাসীন (বা অননুরক্ত) হলে দুঃখ আক্রমণ করতে পারে না।’</p>
<p>‘মূর্খ, অজ্ঞগণ প্রমাদে নিয়োজিত হয়। কিন্তু মেধাবী বা পণ্ডিত ব্যক্তিগণ অপ্রমাদকে শ্রেষ্ঠ ধনের মতন রক্ষা করেন। প্রমাদে অনুরক্ত হয়ে ভোগ বিলাসে মেতে উঠা উচিত নয়। অপ্রমাদ অনুশীলনকারী বিপুল সুখ (অর্হত্ত্ব সুখ) প্রাপ্ত হন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
