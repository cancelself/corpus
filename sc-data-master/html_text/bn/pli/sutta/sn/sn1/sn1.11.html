<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn1.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবতা-সংযুক্ত</li>
<li class='vagga'>নন্দন বর্গ</li>
</ul>
<h1 class='sutta'>১.১১. নন্দন সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান শ্রাবস্তীতে অনাথপিণ্ডিক শ্রেষ্ঠী কর্তৃক নির্মিত জেতবন বিহারে অবস্থান করছেন। তথায় ভগবান ‘হে ভিক্ষুগণ’ বলে ভিক্ষুদের সম্বোধন করলেন। ‘হ্যাঁ ভদন্ত’ বলে ভিক্ষুগণ প্রত্যুত্তর দিলেন। ভগবান এরূপ বললেন :</p>
<p>‘হে ভিক্ষুগণ, পূর্বকালে তাবতিংস স্বর্গের জনৈক দেবতা নন্দনকাননে বহু অপ্সরা পরিবৃত হয়ে দিব্য পঞ্চকামগুণ দ্বারা আমোদ-প্রমোদে মগ্ন হয়ে সেক্ষণে এই গাথা বললো :</p>
<p>যারা যশস্বী স্বর্গবাসী দেবতাদের আবাসভূমি নন্দনকানন দেখেনি, তারা সুখ কী তা জানে না।’</p>
<p>‘সে এই কথা বলামাত্রই অন্য এক দেবতা গাথায় তার প্রতিবাদ করলো :</p>
<p>তুমি নির্বোধ, অর্হৎগণের বাক্য যথাযথ জান না। (অর্হৎগণের বাক্য) সংস্কারগুলো একান্ত অনিত্য। উৎপন্নশীল মাত্রেই ব্যয়ধর্মী বা বিনাশ স্বভাব। যে সংস্কারগুলো উৎপন্ন হয়ে নিরুদ্ধ হয়ে যায়, সেই সংস্কারগুলোর উপশমে সুখ লাভ হয়।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
