<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn1.76' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবতা-সংযুক্ত</li>
<li class='vagga'>ছেদন বর্গ</li>
</ul>
<h1 class='sutta'>১.৭৬. জীর্ণ হয় না সূত্র</h1>
</header>
<p>(দেবতা বললেন) ‘কী জীর্ণ হয়? কী জীর্ণ হয় না? কী কুমার্গ বলে কথিত হয়? ধর্মপথের পরিপন্থী কী? দিন-রাত কিসের ক্ষয় হয়? ব্রহ্মচর্যের মল কী? বিনাজলে স্নান কী? জগতে কয়টি ছিদ্র, যাতে চিত্ত স্থিত হয় না? এগুলো ভগবানকে জিজ্ঞেস করতে এসেছি, কিভাবে জানতে পারি?’</p>
<p>(ভগবান বললেন) ‘সত্ত্বগণের রূপ বা ভৌতিক দেহ জীর্ণ (জরাগ্রস্ত) হয়। নাম-গোত্র জীর্ণ হয় না । রাগ বা আসক্তি কুমার্গ বলে কথিত হয়। লোভ ধর্মপথের পরিপন্থী। বয়স দিন-রাত ক্ষয় হয়। নারী হলো ব্রহ্মচর্যের মল। তপস্য ও ব্রহ্মচর্য হলো বিনাজলে স্নান। জগতে ছয়টি ছিদ্র, যাতে চিত্ত স্থিত হয় না। আলস্য, প্রমাদ, উদ্যমহীনতা, অসংযম, নিদ্রালুপতা ও তন্দ্রালুপতা এই ছিদ্রগুলো সর্বতোভাবে বর্জন করবে।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
