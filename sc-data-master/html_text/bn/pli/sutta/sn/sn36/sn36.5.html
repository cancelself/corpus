<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn36.5' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>বেদনা-সংযুক্তবেদনা-সংযুক্ত</li>
<li class='vagga'>সগাথা বর্গ</li>
</ul>
<h1 class='sutta'>৩৬.৫. দ্রষ্টব্য সূত্র</h1>
</header>
<p>“হে ভিক্ষুগণ, বেদনা এই তিন প্রকার। তিন প্রকার কী কী? সুখ-বেদনা, দুঃখ-বেদনা, অদুঃখ-অসুখ-বেদনা। ভিক্ষুগণ, সুখবেদনাকে দুঃখরূপে দর্শন করা উচিত, দুঃখ-বেদনাকে শল্যরূপে দর্শন করা উচিত এবং অদুঃখ-অসুখ-বেদনাকে অনিত্যরূপে দর্শন করা উচিত। যেহেতু ভিক্ষুর সুখ-বেদনা দুঃখরূপে দৃষ্ট হয়, দুঃখ-বেদনা শল্যরূপে দৃষ্ট হয় এবং অদুঃখ-অসুখ-বেদনা অনিত্যরূপে দৃষ্ট হয়, তদ্ধেতু কথিত হয়, ভিক্ষু সম্যকদর্শী হন, তিনি তৃষ্ণা ছেদন করেছেন, সংযোজন ধ্বংস করেছেন এবং সম্পূর্ণরূপে অভিমানের মূল অভিজ্ঞাত হয়ে সর্বদুঃখের অন্তঃসাধন করেন।”</p>
<p>“যিনি সুখকে দেখেন দুঃখরূপে, দুঃখকে দেখেন শল্যরূপে;</p>
<p>অদুঃখ-অসুখ বিদ্যমানে দেখেন তা অনিত্যরূপে।</p>
<p>সত্যিই সেই সম্যকদর্শী ভিক্ষু জানেন বেদনাসমূহ প্রকৃষ্টরূপে;</p>
<p>প্রকৃষ্টরূপে জেনে সেই বেদনা, ইহ জীবনে অনাসব হন তিনি;</p>
<p>দেহ-ত্যাগে সেই ধার্মিক, বেদজ্ঞ পুনঃ উদিত হন না কখনি।”</p>
<p class='endsutta'>পঞ্চম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
