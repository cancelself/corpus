<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn36.12' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>বেদনা-সংযুক্তবেদনা-সংযুক্ত</li>
<li class='vagga'>নির্জনগত বর্গ</li>
</ul>
<h1 class='sutta'>৩৬.১২. প্রথম আকাশ সূত্র</h1>
</header>
<p>“হে ভিক্ষুগণ, যেমন আকাশে বিবিধ বায়ু প্রবাহিত হয়। পূর্ব বায়ু প্রবাহিত হয়, পশ্চিম বায়ু প্রবাহিত হয়, উত্তর বায়ু প্রবাহিত হয়, দক্ষিণ বায়ু প্রবাহিত হয়, ধূলিপূর্ণ (অবিশুদ্ধ) বায়ু প্রবাহিত হয়, ধূলিহীন (বিশুদ্ধ) বায়ু প্রবাহিত হয়, শীতল বায়ু প্রবাহিত হয়, উষ্ণ বায়ু প্রবাহিত হয়, সামান্য বায়ু প্রবাহিত হয়, অসামান্য (অধিক) বায়ু প্রবাহিত হয়। তেমনি হে ভিক্ষুগণ, এই দেহে বিবিধ বেদনা (অনুভূতি) উৎপন্ন হয়, সুখবেদনা উৎপন্ন হয়, দুঃখ-বেদনা উৎপন্ন হয়, অদুঃখ-অসুখ-বেদনা উৎপন্ন হয়।”</p>
<p>“যেমন আকাশে প্রবাহিত হয়, বিবিধ প্রকার বায়ু;</p>
<p>পূর্ব আর পশ্চিম, উত্তর আর দক্ষিণমুখী বায়ু।</p>
<p>বিশুদ্ধ আর অবিশুদ্ধ বায়ু, শীতল বায়ু অথবা উষ্ণ;</p>
<p>সামান্য বায়ু প্রবাহিত হয়, অথবা প্রবাহিত হয় অসামান্য।</p>
<p>তেমনি এ দেহে সমুৎপন্ন হয় বেদনা নানাবিধ;</p>
<p>সুখ, দুঃখ, অদুঃখ-অসুখ-বেদনা এই ত্রিবিধ।</p>
<p>যখন হতে ভিক্ষু হন সম্প্রজ্ঞাত, পূর্ণ বীর্যবান;</p>
<p>তখন হতে বেদনা সকল পরিপূর্ণরূপে জানেন প্রজ্ঞাবান।</p>
<p>প্রকৃষ্টরূপে জেনে সেই বেদনা, ইহজীবনে হন অনাসব তিনি;</p>
<p>দেহ-ত্যাগে সেই ধার্মিক, বেদজ্ঞ, পুনঃ উদিত হন না কখনি।”</p>
<p class='endsutta'>দ্বিতীয় সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
