<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn36.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>বেদনা-সংযুক্তবেদনা-সংযুক্ত</li>
<li class='vagga'>সগাথা বর্গ</li>
</ul>
<h1 class='sutta'>৩৬.৩. পরিত্যাগ সূত্র</h1>
</header>
<p>“হে ভিক্ষুগণ, বেদনা এই তিন প্রকার। তিন প্রকার কী কী? সুখ-বেদনা, দুঃখ-বেদনা, অদুঃখ-অসুখ-বেদনা। হে ভিক্ষুগণ, বেদনা এই তিন প্রকার। হে ভিক্ষুগণ, সুখ-বেদনার রাগানুশয় পরিত্যাগ করা উচিত, দুঃখ-বেদনার প্রতিঘানুশয় পরিত্যাগ করা উচিত, অদুঃখ-অসুখ-বেদনার অবিদ্যানুশয় পরিত্যাগ করা উচিত। হে ভিক্ষুগণ, যখন হতে ভিক্ষুর সুখ-বেদনার রাগানুশয় প্রহীন হয়, দুঃখ-বেদনার প্রতিঘানুশয় প্রহীন হয়, অদুঃখ-অসুখ-বেদনার অবিদ্যানুশয় প্রহীন হয়, ইহাকে বলা হয়, ভিক্ষু নিরনুশয়, সম্যকদর্শী, তিনি তৃষ্ণা ছেদন করেছেন, সংযোজন ধ্বংস করেছেন, সম্পূর্ণরূপে অভিমানের মূল অভিজ্ঞাত হয়ে সর্বদুঃখের অন্তঃসাধন করেছেন।”</p>
<p>“সুখ অনুভবকারী যিনি, প্রকৃষ্টরূপে বেদনাকে না জানলে তিনি;</p>
<p>রাগ-অনুশয় উৎপন্ন হয়, পরিণাম অদর্শীর।</p>
<p>দুঃখ অনুভবকারী যিনি, প্রকৃষ্টরূপে বেদনাকে না জানলে তিনি;</p>
<p>প্রতিঘ-অনুশয় উৎপন্ন হয়, পরিণাম অদর্শীর।</p>
<p>অদুঃখ-অসুখ স্বভাবে শান্ত, মহাজ্ঞানী কর্তৃক দেশিত;</p>
<p>যদি তাকে করে অভিনন্দন, পারে না হতে দুঃখ থেকে বিমুক্ত।</p>
<p>যখন হতে ভিক্ষু করেন না অবহেলা, হন সম্প্রজ্ঞান ও বীর্যবান;</p>
<p>তখন হতে সকল বেদনা, পরিপূর্ণরূপে জানেন সেই জ্ঞানবান।</p>
<p>প্রকৃষ্টরূপে জেনে সেই বেদনা, ইহজীবনে অনাসব হন তিনি;</p>
<p>দেহ-ত্যাগে সেই ধার্মিক, বেদজ্ঞ পুনঃ উদিত হন না কখনি।”</p>
<p class='endsutta'>তৃতীয় সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
