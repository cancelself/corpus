<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn36.4' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>বেদনা-সংযুক্তবেদনা-সংযুক্ত</li>
<li class='vagga'>সগাথা বর্গ</li>
</ul>
<h1 class='sutta'>৩৬.৪. পাতাল সূত্র</h1>
</header>
<p>“হে ভিক্ষুগণ, অশ্রুতবান পৃথগ্‌জন বলে, ‘মহাসমুদ্রে গভীর গর্ত আছে’।ভিক্ষুগণ, যা নেই, যা অবিদ্যমান সে সম্পর্কে অশ্রুতবান পৃথগ্‌জন বলে, ‘মহাসমুদ্রে গভীর গর্ত আছে’। হে ভিক্ষুগণ, এখানে ‘গভীর গর্ত’ শারীরিক দুঃখবেদনার অধিবচন। ভিক্ষুগণ, অশ্রুতবান পৃথগ্‌জন শারীরিক দুঃখবেদনা স্পর্শকালে অনুশোচনা করেন, ক্লান্তি (অবসাদ) বোধ করেন, বিলাপ করেন, বুক চাপড়িয়ে ক্রন্দন করেন, সম্মোহ প্রাপ্ত হন। তদ্ধেতু কথিত হয়, অশ্রুতবান পৃথগ্‌জন গভীর গর্ত হতে অনুত্থিত এবং নিরাপদ স্থান অপ্রাপ্ত। ভিক্ষুগণ, শ্রুতবান আর্যশ্রাবক শারীরিক দুঃখ-বেদনা স্পর্শকালে অনুশোচনা করেন না, ক্লান্তি (অবসাদ) বোধ করেন না, বিলাপ করেন না, বুক চাপড়িয়ে ক্রন্দন করেন না, সম্মোহ প্রাপ্ত হন না। তদ্ধেতু কথিত হয়, শ্রুতবান আর্যশ্রাবক গভীর গর্ত হতে উত্থিত এবং নিরাপদ স্থান প্রাপ্ত।”</p>
<p>“যিনি এই উৎপন্ন দুঃখ-বেদনা না করেন সহ্য,</p>
<p>শারীরিক প্রাণহরণকারী বেদনা স্পর্শে হন কম্পিত।</p>
<p>ক্রন্দন করেন, বিলাপ করেন দুর্বল শক্তিহীন;</p>
<p>তিনি পাতাল হতে অনুত্থিত, হন নিরাপদ স্থানবিহীন।</p>
<p>যিনি এই উৎপন্ন দুঃখ-বেদনা করেন সহ্য,</p>
<p>শারীরিক প্রাণহারী বেদনা স্পর্শে না হন কম্পিত;</p>
<p>তিনি পাতাল হতে উত্থিত, আরো হন নিরাপদ স্থান প্রাপ্ত।”</p>
<p class='endsutta'>চতুর্থ সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
