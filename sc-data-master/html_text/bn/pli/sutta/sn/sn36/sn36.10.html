<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn36.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>বেদনা-সংযুক্তবেদনা-সংযুক্ত</li>
<li class='vagga'>সগাথা বর্গ</li>
</ul>
<h1 class='sutta'>৩৬.১০. স্পর্শমূলক সূত্র</h1>
</header>
<p>“হে ভিক্ষুগণ, বেদনা এই তিন প্রকার যা স্পর্শজ, স্পর্শমূলক, স্পর্শনিদান, স্পর্শপ্রত্যয়। তিন প্রকার কী কী? সুখ-বেদনা, দুঃখ-বেদনা, অদুঃখ-অসুখ-বেদনা।”</p>
<p>“হে ভিক্ষুগণ, সুখবেদ্য বা সুখানুভূতিযুক্ত স্পর্শ অবলম্বনে সুখবেদনা উৎপন্ন হয়। সেই সুখবেদ্য স্পর্শের নিরোধে তৎজনিত যে বেদনা ‘সুখবেদ্য স্পর্শে উৎপন্ন সুখ-বেদনা’, তা নিরুদ্ধ হয়, উপশমিত হয়। দুঃখবেদ্য বা দুঃখানুভূতিযুক্ত স্পর্শ অবলম্বনে দুঃখবেদনা উৎপন্ন হয়। সেই দুঃখবেদ্য স্পর্শের নিরোধে তৎজনিত যে বেদনা ‘দুঃখবেদ্য স্পর্শে উৎপন্ন দুঃখবেদনা’, তা নিরুদ্ধ হয়, উপশমিত হয়। অদুঃখাসুখ অনুভূতিযুক্ত স্পর্শ অবলম্বনে অদুঃখাসুখ-বেদনা উৎপন্ন হয়। সেই অদুঃখাসুখ অনুভূতিযুক্ত স্পর্শের নিরোধে তৎজনিত যে বেদনা ‘অদুঃখাসুখবেদ্য স্পর্শে উৎপন্ন অদুঃখাসুখ-বেদনা’, তা নিরুদ্ধ হয়, উপশমিত হয়।”</p>
<p>“যেমন ভিক্ষুগণ, দুইটি কাষ্ঠের সংঘর্ষণে উষ্মা উৎপন্ন হয়, তেজ সৃষ্ট হয়। সেই কাষ্ঠ দুইটি পৃথককরণে বিনিৰেপে তৎজনিত যে উষ্মা তা নিরুদ্ধ হয়, উপশমিত হয়। তদ্রূ্বপভাবে হে ভিক্ষুগণ, এই তিন প্রকার বেদনা যা স্পর্শজ, স্পর্শমূলক, স্পর্শনিদান, স্পর্শপ্রত্যয়। তদ্ধেতু স্পর্শ প্রত্যয়ে বেদনা উৎপন্ন হয়, স্পর্শ নিরোধে বেদনা নিরোধ হয়।”</p>
<p class='endsutta'>দশম সূত্র সমাপ্ত।</p>
<p class='endvagga'>প্রথম সগাথা বর্গ সমাপ্ত।</p>
<p class='uddana-intro'>স্মারক গাথা :</p>
<p class='uddana'>সমাধি, সুখ, পরিত্যাগ, পাতাল এবং দ্রষ্টব্য;<br>
শল্য, রোগ, অনিত্য আর স্পর্শমূলক এ বর্গে সংযুক্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
