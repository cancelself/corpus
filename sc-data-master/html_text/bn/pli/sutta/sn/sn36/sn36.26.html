<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn36.26' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>বেদনা-সংযুক্তবেদনা-সংযুক্ত</li>
<li class='vagga'>একশ আট পর্যায় বর্গ</li>
</ul>
<h1 class='sutta'>৩৬.২৬. বহুসংখ্যক ভিক্ষু সূত্র</h1>
</header>
<p>অতঃপর বহুসংখ্যক ভিক্ষু যেখানে ভগবান ছিলেন সেখানে উপস্থিত হয়ে ভগবানকে অভিবাদন করে একপাশে উপবেশন করলেন। একপাশে উপবিষ্ট সেই ভিক্ষুগণ ভগবানকে বললেন, “ভন্তে, বেদনা কী? বেদনা-সমুদয় (উৎপত্তি) কী? বেদনা সমুদয়গামী প্রতিপদা (উপায়) কী? বেদনা-নিরোধ কী? বেদনা-নিরোধগামী প্রতিপদা কী? বেদনার আস্বাদ কী, আদীনব (দোষ) কী, নিঃসরণ (মুক্তি) কী?”</p>
<p>“হে ভিক্ষুগণ, বেদনা এই তিন প্রকার। সুখ-বেদনা, দুঃখ-বেদনা, অদুঃখাসুখ-বেদনা। হে ভিক্ষুগণ, এগুলোকে বলা হয় বেদনা। স্পর্শ সমুদয় হতে বেদনা সমুদয় (উদয়) হয়। তৃষ্ণা বেদনা সমুদয়গামিনী প্রতিপদা। স্পর্শের নিরোধে বেদনা নিরোধ হয়। এই আর্য অষ্টাঙ্গিক মার্গই বেদনা নিরোধগামিনী প্রতিপদা (বেদনা নিরোধের উপায়); যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব (জীবিকা), সম্যক প্রচেষ্টা, সম্যক স্মৃতি, সম্যক সমাধি। বেদনা হেতু যে সুখ-সৌমনস্য উৎপন্ন হয়, তা-ই বেদনার আস্বাদ; বেদনা যে অনিত্য, দুঃখপূর্ণ ও পরিবর্তনশীল; ইহাকে বলা হয় বেদনার আদীনব (দোষ)। বেদনা সম্পর্কে যা ছন্দরাগ দমন, ছন্দরাগ পরিহার; তাই বেদনা হতে নিঃসরণ (মুক্তি)।”</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
