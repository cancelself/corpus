<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn53.45-54' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ধ্যান-সংযুক্তধ্যান-সংযুক্ত</li>
<li class='vagga'>ওঘ বর্গ</li>
</ul>
<h1 class='sutta'>৫৩.৪৫–৫৪. ওঘাদি সূত্র</h1>
</header>
<p>হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। “সেই পাঁচ প্রকার কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পাঁচ প্রকার ঊর্ধ্বভাগীয় সংযোজন। ভিক্ষুগণ, এই পাঁচ প্রকার ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে চারি প্রকার ধ্যান অনুশীলন করা উচিত। সেই চারি প্রকার কী কী? এক্ষেত্রে ভিক্ষু কামনা ও অকুশলধর্মসমূহ হতে বিচ্ছিন্ন হয়ে বিতর্ক, বিচার ও নির্জনতাজনিত প্রীতি-সুখসমন্বিত প্রথম ধ্যান লাভ করে অবস্থান করে। সে বিতর্ক ও বিচারের উপশমে আধ্যাত্মিক সম্প্রসাদী ও চিত্তের একাগ্রতা আনয়নকারী বিতর্ক ও বিচারাতীত সমাধিজনিত প্রীতি-সুখমণ্ডিত দ্বিতীয় ধ্যান লাভ করে অবস্থান করে। সে প্রীতিতে বিরাগ উৎপন্ন করে উপেক্ষাশীল হয়ে অবস্থান করে এবং স্মৃতিমান ও সম্প্রজ্ঞাত হয়ে স্বচিত্তে দৈহিক সুখ অনুভব করে। যে অবস্থায় থাকলে আর্যগণ কাকেও ‘উপেক্ষাশীল, স্মৃতিমান, সুখবিহারী’ বলে সেই তৃতীয় ধ্যান লাভ করে অবস্থান করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য অস্তমিত করে না-দুঃখ-না-সুখরূপ ‘উপেক্ষা-স্মৃতি-পরিশুদ্ধি’ নামক চতুর্থ ধ্যান লাভ করে অবস্থান করে। ভিক্ষুগণ, এই পাঁচ প্রকার ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে এই চারি প্রকার ধ্যান অনুশীলন করা উচিত।” দশম সূত্র।</p>
<p>(মার্গ সংযুক্তের ন্যায় বিস্তারিতব্য)।</p>
<p class='end'>ওঘ বর্গ পঞ্চম সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>ওঘ, যোগ, উপাদান, গনি' অনুশয়;<br>
কামগুণ, নীবরণ, স্কন্ধ ও অধো-ঊর্ধ্বভাগীয়॥</p>
<p class='end'>ধ্যান-সংযুক্ত সমাপ্ত।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
