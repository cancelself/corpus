<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn21.9' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ভিক্ষু-সংযুক্তভিক্ষু-সংযুক্ত</li>
</ul>
<h1>২১.৯. তিষ্য সূত্র</h1>
</header>
<p>ভগবান শ্রাবস্তীতে অবস্থান করছিলেন। অতঃপর ভগবানের পিসতুতো ভাই আয়ুষ্মান তিষ্য ভগবানের কাছে উপস্থিত হলেন। উপস্থিত হয়ে ভগবানকে শ্রদ্ধভিবাদন জানিয়ে দুঃখী, দুর্মনা হয়ে চোখের জল ফেলতে ফেলতে একপার্শ্বে বসলেন। তখন ভগবান আয়ুষ্মান তিষ্যকে এরূপ বললেন, ‘হে তিষ্য, তুমি দুঃখী, দুর্মনা হয়ে চোখের জল ফেলে ফেলে একপার্শ্বে বসে রয়েছ কেন?’ ‘ভন্তে, ভিক্ষুরা চারিদিক থেকে আমাকে বাক্যবাণে জ্বালাতন (জর্জরিত) করছে।’</p>
<p>“হে তিষ্য, তুমি ততটুকু বক্তা (অর্থাৎ তুমি ততখানি মুখে যা আসে তা বলে থাক), কিন্তু অপরের বাক্য সহ্য করতে পার না। তিষ্য, তোমার মতোন শ্রদ্ধায় আগার হতে অনাগারিকভাবে প্রব্রজিত কুলপুত্রের পক্ষে এটা সঙ্গত নয় যে, তুমি বক্তা অথচ পরের বাক্য সহ্য কর না। তোমার মতো শ্রদ্ধায় প্রব্রজিত কুলপুত্রের পক্ষে এটি সঙ্গত, ‘তুমি বক্তা এবং বাক্য সহনশীল হবে।’”</p>
<p>ভগবান এরূপ বললেন। এটি বলার পর অতঃপর সুগত শাস্তা আবার গাথায় এরূপ বললেন :</p>
<p>‘হে তিষ্য, তুমি কেন ক্ষুব্ধ হও? তোমার ক্রোধহীন হওয়া উচিত, ক্রোধ, মান, মাৎসর্য বিনোদনের জন্যই তো ব্রহ্মচর্য পালন করা হয়।’ নবম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
