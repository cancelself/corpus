<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn21.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ভিক্ষু-সংযুক্তভিক্ষু-সংযুক্ত</li>
</ul>
<h1>২১.১১. মহাকপ্পিন সূত্র</h1>
</header>
<p>ভগবান শ্রাবস্তীতে অবস্থান করছিলেন। অতঃপর আয়ুষ্মান মহাকপ্পিন ভগবানের সকাছে উপস্থিত হবার সময় ভগবান আয়ুষ্মান মহাকপ্পিনকে দূর থেকে আসতে দেখলেন। দেখে ভিক্ষুদের আহ্বান করে বললেন, ‘হে ভিক্ষুগণ, তোমরা ওই নিষ্কলুষ, উন্নতনাসা ভিক্ষুকে আসতে দেখতো পাচ্ছো কি?’ ‘হ্যাঁ ভন্তে, দেখতে পাচ্ছি।’ ‘ভিক্ষুগণ, এই ভিক্ষু মহাঋদ্ধিবান, মহানুভাবসম্পন্ন, এমন কোনো ধ্যান সমাপত্তি নেই, যা সে প্রাপ্ত হয়নি। আর যা লাভের জন্য কুলপুত্রগণ আগার হতে অনাগারিকভাবে প্রব্রজিত হয়, সেই ব্রহ্মচর্যের পর্যবসান ইহজীবনে স্বয়ং অভিজ্ঞা প্রত্যক্ষ করে, অধিগত হয়ে অবস্থান করছে।’</p>
<p>ভগবান এরূপ বললেন। এটি বলার পর অতঃপর সুগত শাস্তা আবার গাথায় এরূপ বললেন :</p>
<p>‘যারা গোত্রের দ্বারা পরিচয় দেয়, সে জনগণের মধ্যে ক্ষত্রিয় শ্রেষ্ঠ, বিদ্যাচরণসম্পন্ন (বিদ্যা এবং আচরণগুণ দ্বারা ভূষিত তথাগত) দেব-মনুষ্যগণের মধ্যে শ্রেষ্ঠ। সূর্য দিনের বেলায় কিরণ বিতরণ করে, চন্দ্র রাত্রিতে আভান্বিত হয়। ক্ষত্রিয় রাজ-সজ্জায় সজ্জিত হয়ে শোভিত হয়। ব্রাহ্মণ ধ্যানমগ্ন হয়ে দীপ্তিমান হয়। কিন্তু বুদ্ধ রহোরাত্র আপন তেজে দীপ্তিমান থাকেন।’ একাদশ সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
