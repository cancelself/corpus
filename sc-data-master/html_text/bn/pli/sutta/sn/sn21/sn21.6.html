<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn21.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ভিক্ষু-সংযুক্তভিক্ষু-সংযুক্ত</li>
</ul>
<h1>২১.৬. লকুণ্ডক ভদ্রিয় সূত্র</h1>
</header>
<p>সে-সময় ভগবান শ্রাবস্তীতে অবস্থান করছিলেন। অতঃপর (কোনো একদিন) আয়ুষ্মান লকুণ্ডক ভদ্রিয় ভগবানের কাছে উপস্থিত হবার সময় ভগবান আয়ুষ্মান লকুণ্ডক ভদ্রিয়কে দূর থেকে আসতে দেখলেন। দেখে ভিক্ষুদের আহ্বান করে বললেন, হে ভিক্ষুগণ, তোমরা ওই উপহাস ভাজন দুর্বর্ণ, দুর্দশ, খর্বকায় ভিক্ষুকে আসতে দেখতে পাচ্ছো কি?’ ‘হ্যাঁ ভন্তে, দেখতে পাচ্ছি।’ ‘ভিক্ষুগণ, এই ভিক্ষু মহাঋদ্ধিসম্পন্ন, মহানুভাবাপন্ন, এমন কোনো ধ্যান-সমাপত্তি নেই যা সে আয়ত্ত করেনি। আর যা লাভের জন্য কুলপুত্রগণ আগার হতে অনাগারিকভাবে প্রব্রজিত হয়, সেই ব্রহ্মচর্যের পর্যবসান ইহজীবনে স্বয়ং অভিজ্ঞা প্রত্যক্ষ করে, অধিগত হয়ে অবস্থান করছে।’ ভগবান এরূপ বললেন…</p>
<p>‘হংস, বক, ময়ূর, হস্তি, মৃগ সবাই সিংহকে ভয় করে। কিন্তু প্রকৃতপক্ষে কায় দিয়ে কারোর তুলনা করা যায় না (শরীর দিয়ে মহত্ত্বের পরিচয় মিলে না)। তেমনি মানুষের মধ্যে শরীর ক্ষুদ্র হলেও যিনি প্রজ্ঞাবান তিনিই মহৎ; মূর্খ ব্যক্তি শরীর দিয়ে মহৎ হতে পারে না।’ ষষ্ঠ সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
