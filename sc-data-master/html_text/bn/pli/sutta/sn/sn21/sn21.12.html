<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn21.12' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ভিক্ষু-সংযুক্তভিক্ষু-সংযুক্ত</li>
</ul>
<h1>২১.১২. বন্ধু সূত্র</h1>
</header>
<p>ভগবান শ্রাবস্তীতে অবস্থান করছিলেন। অতঃপর আয়ুষ্মান মহাকপ্পিনের আদেশ পালনকারী (বা একসঙ্গে অবস্থানকারী) দুই বন্ধু ভিক্ষু ভগবানের কাছে উপস্থিত হবার সময় ভগবান সেই ভিক্ষুদ্বয়কে দূর থেকে আসতে দেখলেন। দেখে ভিক্ষুদের আহ্বান করে বললেন, ‘হে ভিক্ষুগণ, তোমরা কি মহাকপ্পিনের আদেশ পালনকারী ওই ভিক্ষু বন্ধুদ্বয়কে আসতে দেখছ?’ ‘হ্যাঁ ভন্তে, দেখছি।’ ‘এরা উভয়ে মহাঋদ্ধিবান, মহানুভাবসম্পন্ন, এমন কোনো ধ্যান সমাপত্তি নেই, যা তারা প্রাপ্ত হয়নি। আর যা লাভের জন্য কুলপুত্রগণ আগার হতে অনাগারিকভাবে প্রব্রজিত হয়, সেই ব্রহ্মচর্যের পর্যবসান ইহজীবনে স্বয়ং অভিজ্ঞা প্রত্যক্ষ করে, অধিগত হয়ে অবস্থান করছে।’</p>
<p>ভগবান এরূপ বললেন। এটি বলার পর অতঃপর সুগত শাস্তা আবার গাথায় এরূপ বললেন :</p>
<p>‘এই ভিক্ষু বন্ধুদ্বয় একান্তই দীর্ঘকাল (জন্ম-জন্মান্তর ধরে) ঐক্যমত্যে অধিষ্ঠিত। বুদ্ধপ্রবর্তিত সদ্ধর্ম তাদের মনোপুত। তারা আর্যধর্মে কপ্পিন কর্তৃক সুবিনীত হয়ে মারকে সসৈন্য পরাজিত করে অন্তিম দেহধারণ করেছে।’ দ্বাদশ সূত্র।</p>
<p class='end'>ভিক্ষু-সংযুক্ত সমাপ্ত।</p>
<p class='uddana-intro'>স্মারক-গাথা :</p>
<p class='uddana'>কোলিত, উপতিষ্য আর ঘট বর্ণিত,<br>
নব, সুজাত, ভদ্রিয়, বিশাখ, নন্দ, তিষ্য;<br>
স্থবির নামক, কপ্পিন আর বন্ধুতে দ্বাদশ।</p>
<p class='endvagga'>নিদান-বর্গ দ্বিতীয় সমাপ্ত।</p>
<p class='uddana-intro'>সংযুক্তগুলোর স্মারক-গাথা :</p>
<p class='uddana'>নিদান, অভিসময়, ধাতু, অমৃতমার্গ, কাশ্যপ-সংযুক্ত,<br>
লাভ-সৎকার, রাহুল, লক্ষণ, উপমেয় ও ভিক্ষু-সংযুক্ত।</p>
<p class='endvagga'>সংযুক্তনিকায়ের নিদান-বর্গ সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
