<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn17.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>লাভ-সৎকার সংযুক্তলাভ-সৎকার সংযুক্ত</li>
<li class='vagga'>প্রথম বর্গ</li>
</ul>
<h1>১৭.১০. সগাথা সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, লাভ সৎকার ও যশ-খ্যাতি লাভ অনুত্তর যোগক্ষেম নির্বাণ অধিগতের পথে ভয়ানক, কটু, রুক্ষ ও অন্তরায়কর। ভিক্ষুগণ, এ জগতে আমি লাভ-সৎকারাদিতে অভিভূত বিহ্বলচিত্ত কোনো পুদ্গল বা ভিক্ষুকে দেহাবসানে মৃত্যুর পর অপায় দুর্গতি বিনিপাত নিরয়ে উৎপন্ন হতে দেখি। আরও দেখি লাভ-সৎকার বিহীনের দুঃখে অভিভূত বিহ্বলচিত্ত কোনো ভিক্ষুকে দেহাবসানে মৃত্যুর পর অপায় দুর্গতি বিনিপাত নিরয়ে উৎপন্ন হতে। ভিক্ষুগণ, এ জগতে আমি এমনও দেখি লাভ-সৎকারাদিতে অভিভূত বিহ্বলচিত্ত কোনো ভিক্ষু এবং লাভ-সৎকার বিহীনের দুঃখে অভিভূত বিহ্বলচিত্ত কোনো ভিক্ষু দেহাবসানে মৃত্যুর পর অপায় দুর্গতি বিনিপাত নিরয়ে উৎপন্ন হতে। ভিক্ষুগণ, এরূপেই লাভ-সৎকার ও যশ-খ্যাতি… ভিক্ষুগণ, তোমাদের এরূপ শিক্ষা করা কর্তব্য।’</p>
<p>ভগবান এরূপ বললেন। এরপর ভগবান আরও বললেন :</p>
<p>‘সৎকার কিংবা অসৎকার লাভে যেই অপ্রমাদবিহারীর সমাধি আলোড়িত হয় না, সে সদা জাগ্রত, সূক্ষ্ম দৃষ্টিসম্পন্ন বিদর্শক উপাদান ক্ষয়রত ধ্যানীকে সৎপুরুষ বলা হয়।’</p>
<p class='endvagga'>প্রথম বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>দারুণ, বড়শি, কচ্ছপ, দীর্ঘলোম ও মল সূত্র,<br>
অশনি, লিপ্ত, শৃগাল, রেবম্ব আর সগাথা উক্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
