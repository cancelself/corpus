<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn17.2' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>লাভ-সৎকার সংযুক্তলাভ-সৎকার সংযুক্ত</li>
<li class='vagga'>প্রথম বর্গ</li>
</ul>
<h1>১৭.২. বড়শি সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, লাভ-সৎকার ও যশ-খ্যাতি লাভ অনুত্তর যোগক্ষম বা নির্বাণ প্রাপ্তি বা অধিগতের পথে ভয়ানক, কটু, রুক্ষ (অসমান তথা বিপরীত পথ) ও অন্তরায়কর। ভিক্ষুগণ, যেমন (কোনো) একজন মৎস্যশিকারী আমিষযুক্ত টোপ গাঁথা বড়শি হ্রদের গভীর জলে ফেলে আর কোনো লোলুপ মাছ এসে তা গিলে ফেলে পটাপট করে। এভাবে সেই মৎস্য বড়শি গিলে দুঃখগ্রস্ত হয়, বিনাশপ্রাপ্ত হয় এবং মৎস্য শিকারীর ইচ্ছানুরূপ কার্য সম্পাদনকারী বা বশগত হয়।’</p>
<p>“হে ভিক্ষুগণ, এখানে মৎস্য শিকারী হচ্ছে পাপীমার, বড়শি হচ্ছে লাভ-সৎকার, যশ-খ্যাতির নামান্তর। কোনো ভিক্ষু যদি লাভ-সৎকার, যশ-খ্যাতি আস্বাদন করে, আকাঙ্ক্ষা করে, তাকে বলা হয় মারের বড়শিতে আবদ্ধ ভিক্ষু। (তদ্ধেতু) সে দুঃখগ্রস্ত হয়, বিনাশপ্রাপ্ত হয় এবং মারের বশগত হয়। ভিক্ষুগণ, লাভ-সৎকার ও যশ-খ্যাতি লাভ অনুত্তর যোগক্ষম নির্বাণ প্রাপ্তি বা অধিগতের পথে দারুণ কটু, রুক্ষ ও অন্তরায়কর। তজ্জন্য তোমাদের এরূপ শিক্ষা করা উচিত, ‘উৎপন্ন লাভ-সৎকার ও যশ-খ্যাতি পরিত্যাগ করবো। উৎপন্ন এ লাভ-সৎকার ও যশ-খ্যাতি নিশ্চয়ই আমাদের চিত্ত অভিভূত বা বশীভূত করে থাকবে না।’ভিক্ষুগণ, তোমাদের এরূপ শিক্ষা করা কর্তব্য।”</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
