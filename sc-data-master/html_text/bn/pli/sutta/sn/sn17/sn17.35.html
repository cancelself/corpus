<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn17.35' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>লাভ-সৎকার সংযুক্তলাভ-সৎকার সংযুক্ত</li>
<li class='vagga'>চতুর্থ বর্গ</li>
</ul>
<h1>১৭.৩৫. অচিরপ্রস্থান সূত্র</h1>
</header>
<p>একসময় ভগবান রাজগৃহস্থ গিজ্ঝাকূট পর্বতে অবস্থান করছিলেন সম্প্রতি দেবদত্ত প্রস্থানের পর। তথায় ভগবান দেবদত্তকে উপলক্ষ করে ভিক্ষুগণকে আহ্বান করলেন, ‘হে ভিক্ষুগণ, দেবদত্তের আত্ম-বিনাশের জন্য (তার) লাভ-সৎকার ও যশ-খ্যাতি উৎপন্ন হয়েছে। দেবদত্তের পরাজয়ের জন্য (তার) লাভ-সৎকার ও যশ-খ্যাতি উৎপন্ন হয়েছে।’</p>
<p>‘ভিক্ষুগণ, কদলীবৃক্ষ যেমন আত্ম-বিনাশের জন্য, পরাজয়ের (মৃত্যুর) জন্য ফলবতী হয় বা ফলধারণ করে, ঠিক তেমনি দেবদত্তের আত্ম-বিনাশের জন্য, পরাজয়ের জন্য তার লাভ-সৎকার ও যশ-খ্যাতি উৎপন্ন হয়েছে। ’</p>
<p>‘ভিক্ষুগণ, বেণু যেমন আত্ম-বিনাশের জন্য, পরাজয়ের (মৃত্যুর) জন্য ফলধারণ করে, ঠিক তেমনি দেবদত্তের আত্ম-বিনাশের জন্য, পরাজয়ের জন্য তার লাভ-সৎকার ও যশ-খ্যাতি উৎপন্ন হয়েছে।’</p>
<p>‘ভিক্ষুগণ, নল যেমন আত্ম-বিনাশের জন্য, পরাজয়ের জন্য ফলধারণ করে, ঠিক তেমনি দেবদত্তের আত্ম-বিনাশের জন্য, পরাজয়ের জন্য তার লাভ-সৎকার ও যশ-খ্যাতি উৎপন্ন হয়েছে।’</p>
<p>‘ভিক্ষুগণ, অশ্বতরী (খচ্চর, অশ্ব ও গর্দভের মিলনজাত প্রাণী বিশেষ) যেমন আত্ম-বিনাশের জন্য, পরাজয়ের জন্য গর্ভধারণ করে, ঠিক তেমনি দেবদত্তের আত্ম-বিনাশের জন্য, পরাজয়ের জন্য তার লাভ-সৎকার ও যশ-খ্যাতি উৎপন্ন হয়েছে। ভিক্ষুগণ, এরূপেই লাভ-সৎকার ও যশ-খ্যাতি ভয়ানক… ভিক্ষুগণ, তোমাদের এরূপ শিক্ষা করা উচিত।’</p>
<p>ভগবার এরূপ বললেন। এটি বলার পর সুগত শাস্তা আরও এ গাথা বললেন :</p>
<p>‘ফল যেমন কদলীবৃক্ষকে ধ্বংস করে, ফল যেমন বেণু ও নলকে ধ্বংস করে আর গর্ভধারণ যেমন অশ্বতরীকে মৃত্যুর মুখোমুখি করায়, ঠিক তেমনি লাভ-সৎকার ও যশ-খ্যাতি দুর্জনকে ধ্বংস করে।’ পঞ্চম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
