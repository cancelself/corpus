<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn17.38-43' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>লাভ-সৎকার সংযুক্তলাভ-সৎকার সংযুক্ত</li>
<li class='vagga'>চতুর্থ বর্গ</li>
</ul>
<h1>১৭.৩৮–৪৩. পিতা সূত্রাদি ষষ্ঠক</h1>
</header>
<p>ভগবান শ্রাবস্তীতে অবস্থান করছিলেন… “হে ভিক্ষুগণ, লাভ-সৎকার ও যশ-খ্যাতি (লাভ) অনুত্তর যোগক্ষেম নির্বাণ প্রাপ্তি বা অধিগতের পথে ভয়ানক, কটু, রুক্ষ ও অন্তরায়কর। ভিক্ষুগণ, এখানে আমি স্বীয় চিত্তের দ্বারা কোনো ব্যক্তির চিত্ত জ্ঞাত হয়ে এরূপ জানি, ‘এই আয়ুষ্মান পিতার জন্যও সজ্ঞানে মিথ্যাকথা বলে না… ভ্রাতার জন্যও… বোনের জন্যও… পুত্রের জন্যও… কন্যার জন্যও… এই আয়ুষ্মান ভার্যার জন্যও সজ্ঞানে মিথ্যাকথা বলে না।’ কিন্তু অন্যসময়ে লাভ-সৎকার ও যশ-খ্যাতিতে অভিভূত বিহ্বলচিত্ত হয়ে তাকেই সজ্ঞানে মিথ্যা বলতে দেখি। ভিক্ষুগণ, এরূপেই লাভ-সৎকার, যশ-খ্যাতি অনুত্তর যোগক্ষেম নির্বাণ অধিগতের পথে ভয়ানক, কটু, রুক্ষ ও অন্তরায়কর। তাই এরূপ শিক্ষা করা উচিত, ‘উৎপন্ন লাভ-সৎকার ও যশ-খ্যাতি পরিত্যাগ করবো। লাভ-সৎকার ও যশ-খ্যাতি নিশ্চয়ই আমাদের চিত্ত অভিভূত বা বশীভূত করে থাকবে না।’ ভিক্ষুগণ, তোমাদের এরূপ শিক্ষা করা কর্তব্য।” ত্রয়োদশ সূত্র।</p>
<p class='endvagga'>চতুর্থ বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>ভেদ, মূল, দুই ধর্ম, প্রস্থান, রথ ও মাতা,<br>
পিতা, ভ্রাতা, ভগ্নি, পুত্র, কন্যা আর ভার্যা।</p>
<p class='end'>লাভ-সৎকার সংযুক্ত সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
