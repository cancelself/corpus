<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn50.1-12' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>বল-সংযুক্তবল-সংযুক্ত</li>
<li class='vagga'>গঙ্গাপেয়্যাল (গঙ্গা পুনরুক্তি) বর্গ</li>
</ul>
<h1 class='sutta'>৫০.১–১২. বলাদি সূত্র দ্বাদশ</h1>
</header>
<p>“হে ভিক্ষুগণ, পাঁচ প্রকার বল আছে। সেই পঞ্চবিধ কী কী? শ্রদ্ধাবল. বীর্যবল, স্মৃতিবল, সমাধিবল ও প্রজ্ঞাবল। এগুলোই হচ্ছে পঞ্চবল। যেমন,ভিক্ষুগণ, গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, ভিক্ষু পঞ্চবল ভাবিত ও বহুলীকৃত করে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। কীরূপে ভিক্ষু পঞ্চবল ভাবিত ও বহুলীকৃত করে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী শ্রদ্ধাবল ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বীর্যবল, স্মৃতিবল, সমাধিবল ও প্রজ্ঞাবল ভাবিত করে। এরূপেই ভিক্ষু পঞ্চবল ভাবিত ও বহুলীকৃত করে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” দ্বাদশ সূত্র।</p>
<p class='end'>গঙ্গাপেয়্যাল বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>ছয় পূর্বদিকে নিম্ন হয়, সমুদ্রে নিম্ন ছয়;<br>
ছয় দুগুণে দ্বাদশ হয়, তা দ্বারা বর্গ বলা হয়॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
