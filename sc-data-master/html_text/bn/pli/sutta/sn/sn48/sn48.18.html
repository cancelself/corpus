<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.18' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>মৃদুতর বর্গ</li>
</ul>
<h1 class='sutta'>৪৮.১৮. প্রতিপন্ন সূত্র</h1>
</header>
<p>“হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অর্হত্ত্বফল সাক্ষাতের পথে প্রতিপন্ন হয়। তা হতে লঘুতর হলে অনাগামী এবং তা হতে লঘুতর হলে অনাগামীফল সাক্ষাতের পথে প্রতিপন্ন হয়। তা হতে লঘুতর হলে সকৃদাগামী ও তা হতে লঘুতর হলে সকৃদাগামীফল সাক্ষাতের পথে প্রতিপন্ন হয়। তা হতে লঘুতর হলে স্রোতাপন্ন এবং তা হতে লঘুতর হলে স্রোতাপত্তিফল সাক্ষাতের পথে প্রতিপন্ন হয়। কিন্তু ভিক্ষুগণ, যার নিকট এসকল পঞ্চেন্দ্রিয় সর্বত্র, সকল স্থানে, সর্বদা এবং সম্পূর্ণরূপে বিদ্যমান নেই তাকে আমি ‘বহিস্থও পৃথগ্‌জনের পক্ষাবলম্বী’ বলে ঘোষণা করি।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
