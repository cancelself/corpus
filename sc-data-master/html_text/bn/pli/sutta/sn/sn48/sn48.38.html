<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.38' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>সুখিন্দ্রিয় বর্গ</li>
</ul>
<h1 class='sutta'>৪৮.৩৮. তৃতীয় বিভঙ্গ সূত্র</h1>
</header>
<p>“হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়।</p>
<p>ভিক্ষুগণ, সুখ-ইন্দ্রিয় কীরূপ? শারীরিক সুখ, শারীরিক স্বচ্ছন্দতা এবং কায়িক সংস্পর্শজনিত সুখ, স্বচ্ছন্দতা ও বেদনাকে সুখ-ইন্দ্রিয় বলে।</p>
<p>দুঃখ-ইন্দ্রিয় কীরূপ? শারীরিক দুঃখ, শারীরিক অস্বচ্ছন্দতা এবং কায়িক সংস্পর্শজনিত দুঃখ, অস্বচ্ছন্দতা ও বেদনাকে দুঃখ-ইন্দ্রিয় বলে।</p>
<p>সৌমনস্য-ইন্দ্রিয় কীরূপ? মানসিক সুখ, মানসিক স্বচ্ছন্দতা এবং মনো-সংস্পর্শজনিত সুখ, স্বচ্ছন্দতা ও বেদনাকে সৌমনস্য-ইন্দ্রিয় বলে।</p>
<p>দৌর্মনস্য-ইন্দ্রিয় কীরূপ? মানসিক দুঃখ, মানসিক অস্বচ্ছন্দতা এবং মনো-সংস্পর্শজনিত দুঃখ, অস্বচ্ছন্দতা ও বেদনাকে দৌর্মনস্য-ইন্দ্রিয় বলে।</p>
<p>উপেক্ষা-ইন্দ্রিয় কীরূপ? যা শারীরিক বা মানসিক স্বচ্ছন্দতাও নয়, অস্বচ্ছন্দতাও নয় এবং বেদনাও নয়; তাকে উপেক্ষা-ইন্দ্রিয় বলে।</p>
<p>ভিক্ষুগণ, এক্ষেত্রে সুখ-ইন্দ্রিয় ও সৌমনস্য-ইন্দ্রিয়কে সুখ-বেদনারূপে জ্ঞাতব্য। দুঃখ-ইন্দ্রিয় ও দৌর্মনস্য-ইন্দ্রিয়কে দুঃখ-বেদনারূপে জ্ঞাতব্য। আর এই উপেক্ষা-ইন্দ্রিয়কে অদুঃখ-অসুখ-বেদনারূপেই জ্ঞাতব্য। ভিক্ষুগণ, এরূপেই এই পঞ্চেন্দ্রিয় পর্যায়ক্রমে পঞ্চবিধ হয়ে ত্রিবিধ হয় এবং ত্রিবিধ হয়েও পঞ্চবিধ হয়।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
