<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.48' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>জরা বর্গ</li>
</ul>
<h1 class='sutta'>৪৮.৪৮. চতুর্থ পূর্বারাম সূত্র</h1>
</header>
<p>পূর্ববৎ নিদান। “হে ভিক্ষুগণ, কয়টি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি?’”</p>
<p>“ভন্তে, ভগবান হচ্ছেন আমাদের মূল, ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত করেন। ভগবান হতে শ্রবণ করে ভিক্ষুগণ তা ধারণ করবেন।”</p>
<p>ভিক্ষুগণ, পঞ্চেন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। সেই পঞ্চবিধ ইন্দ্রিয় কী কী? শ্রদ্ধেন্দ্রিয়, বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়। ভিক্ষুগণ, এই পঞ্চেন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি।’” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
