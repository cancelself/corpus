<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.51' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>শূকরখত বর্গ</li>
</ul>
<h1 class='sutta'>৪৮.৫১. শালা সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান কোশলরাজ্যে ব্রাহ্মণ গ্রামের শালায় অবস্থান করছিলেন। তথায় ভগবান ভিক্ষুগণকে আহ্বান করে বললেন :</p>
<p>“হে ভিক্ষুগণ, যেমন, তির্যককুলে জন্মগ্রহণ করা প্রাণীদের মধ্যে বল, বেগ ও সাহসে পশুরাজ সিংহই শ্রেষ্ঠরূপে বিবেচিত হয়। ঠিক এরূপেই ভিক্ষুগণ, যেকোনো বোধিপক্ষীয় ধর্ম হতে বোধি বা জ্ঞানের দরুন প্রজ্ঞেন্দ্রিয় অগ্রগণ্য হয়।</p>
<p>সেই বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়। বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম ও প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। ভিক্ষুগণ, যেমন, তির্যককুলে জন্মগ্রহণ করা প্রাণীদের মধ্যে বল, বেগ ও সাহসে পশুরাজ সিংহই শ্রেষ্ঠরূপে বিবেচিত হয়। ঠিক এরূপেই ভিক্ষুগণ, যেকোনো বোধিপক্ষীয় ধর্ম হতে বোধি বা জ্ঞানের দরুন প্রজ্ঞেন্দ্রিয় অগ্রগণ্য হয়।” প্রথম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
