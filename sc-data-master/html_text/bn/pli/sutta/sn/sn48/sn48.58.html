<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.58' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>শূকরখত বর্গ</li>
</ul>
<h1 class='sutta'>৪৮.৫৮. শূকরখত সূত্র</h1>
</header>
<p>একসময় ভগবান রাজগৃহে গৃধ্রকূট পর্বতে শূকরখতে অবস্থান করছিলেন। তথায় ভগবান আয়ুষ্মান সারিপুত্রকে আহ্বান করে বললেন :</p>
<p>“হে সারিপুত্র, কী কারণ দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে?”</p>
<p>“ভন্তে, অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগতের শাসনের প্রতি পরম বিনীতভাব প্রদর্শন করে।”</p>
<p>“সাধু, সাধু, সারিপুত্র, অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।”</p>
<p>“হে সারিপুত্র, কীরূপে অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে?”</p>
<p>“ভন্তে, এক্ষেত্রে ক্ষীণাসব ভিক্ষু শ্রদ্ধেন্দ্রিয় ভাবিত করে উপশম ও সম্বোধিজ্ঞান প্রাপ্ত হয়। বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয় ভাবিত করে উপশম ও সম্বোধিজ্ঞান প্রাপ্ত হয়। ভন্তে, এরূপে অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।”</p>
<p>“সাধু, সাধু, সারিপুত্র, এই অনুত্তর যোগক্ষেম দর্শন করেই ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।”</p>
<p>“সারিপুত্র, পরম বিনীতভাব প্রদর্শনকারী ক্ষীণাসব ভিক্ষু কীরূপে তথাগত বা তথাগত শাসনের প্রতি পরম বিনীতভাব প্রদর্শন করে?”</p>
<p>“ভন্তে, এক্ষেত্রে ক্ষীণাসব ভিক্ষু শাস্তার প্রতি গৌরবী ও বিনয়ী হয়ে অবস্থান করে। ধর্মের প্রতি আর সংঘের প্রতি গৌরবী ও বিনয়ী হয়ে অবস্থান করে। শিক্ষার প্রতি এবং সমাধির প্রতিও গৌরবী ও বিনয়ী হয়ে অবস্থান করে। ভন্তে, পরম বিনীতভাব প্রদর্শনকারী ক্ষীণাসব ভিক্ষু এরূপেই তথাগত বা তথাগত শাসনের প্রতি পরম বিনীতভাব প্রদর্শন করে।”</p>
<p>“সাধু, সাধু, সারিপুত্র, এই অনুত্তর যোগক্ষেম দর্শন করেই ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
