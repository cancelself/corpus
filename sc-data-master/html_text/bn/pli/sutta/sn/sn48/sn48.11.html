<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>মৃদুতর বর্গ</li>
</ul>
<h1 class='sutta'>৪৮.১১. প্রতিলাভ সূত্র</h1>
</header>
<p>“হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, শ্রদ্ধা-ইন্দ্রিয় কীরূপ? এক্ষেত্রে আর্যশ্রাবক শ্রদ্ধাবান হয় এবং তথাগতের বোধিজ্ঞান শ্রদ্ধা করে : ‘ইনি সেই ভগবান, অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যগণের শাস্তা, বুদ্ধ ভগবান।’ ইহাকেই শ্রদ্ধেন্দ্রিয় বলে।</p>
<p>বীর্যেন্দ্রিয় কীরূপ? ভিক্ষুগণ, চারি সম্যক প্রধানকে উপলক্ষ করে যেই বীর্য লাভ হয়, তাকে বীর্যেন্দ্রিয় বলে।</p>
<p>স্মৃতিন্দ্রিয় কীরূপ? চারি স্মৃতিপ্রস্থানকে উপলক্ষ করে যেই স্মৃতি অর্জন হয়, তাকে স্মৃতিন্দ্রিয় বলে।</p>
<p>সমাধিন্দ্রিয় কীরূপ? এক্ষেত্রে আর্যশ্রাবক আলম্বন পরিত্যাগ করে সমাধি ও চিত্তের একাগ্রতা লাভ করে। ইহাকেই সমাধিন্দ্রিয় বলে।</p>
<p>প্রজ্ঞেন্দ্রিয় কীরূপ? এক্ষেত্রে আর্যশ্রাবক প্রজ্ঞাবান হয়। আর্যনির্বেধিক ও সম্যকরূপে দুঃখক্ষয়কর উদয়-বিলয়গামী প্রজ্ঞায় সমন্নাগত হয়। ইহাকেই প্রজ্ঞেন্দ্রিয় বলে। ভিক্ষুগণ, ইহাই হচ্ছে প্রজ্ঞেন্দ্রিয়।” প্রথম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
