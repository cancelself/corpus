<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.30' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>ষড়-ইন্দ্রিয় বর্গ</li>
</ul>
<h1 class='sutta'>৪৮.৩০. দ্বিতীয় শ্রমণ-ব্রাহ্মণ সূত্র</h1>
</header>
<p>“হে ভিক্ষুগণ, যেই যেই শ্রমণ বা ব্রাহ্মণগণ চক্ষু-ইন্দ্রিয় জানে না, চক্ষু-ইন্দ্রিয়ের সমুদয় জানে না, চক্ষু-ইন্দ্রিয়ের নিরোধ জানে না এবং চক্ষু-ইন্দ্রিয় নিরোধগামিনী প্রতিপদা (উপায় সম্পর্কে) জানে না; অনুরূপভাবে শ্রোত্র-ইন্দ্রিয় জানে না, শ্রোত্র-ইন্দ্রিয়ের সমুদয় জানে না, শ্রোত্র-ইন্দ্রিয়ের নিরোধ জানে না এবং শ্রোত্র-ইন্দ্রিয় নিরোধগামিনী প্রতিপদা জানে না; ঘ্রাণ-ইন্দ্রিয় জানে না, ঘ্রাণ-ইন্দ্রিয়ের সমুদয় জানে না, ঘ্রাণ-ইন্দ্রিয়ের নিরোধ জানে না এবং ঘ্রাণ-ইন্দ্রিয় নিরোধগামিনী প্রতিপদা জানে না; জিহ্বা-ইন্দ্রিয় জানে না, জিহ্বা-ইন্দ্রিয়ের সমুদয় জানে না, জিহ্বা-ইন্দ্রিয়ের নিরোধ জানে না এবং জিহ্বা-ইন্দ্রিয় নিরোধগামিনী প্রতিপদা জানে না; কায়-ইন্দ্রিয় জানে না, কায়-ইন্দ্রিয়ের সমুদয় জানে না, কায়-ইন্দ্রিয়ের নিরোধ জানে না এবং কায়-ইন্দ্রিয় নিরোধগামিনী প্রতিপদা জানে না; এবং মনো-ইন্দ্রিয় জানে না, মনো-ইন্দ্রিয়ের সমুদয় জানে না, মনো-ইন্দ্রিয়ের নিরোধ জানে না এবং মনো-ইন্দ্রিয় নিরোধগামিনী প্রতিপদা জানে না, তাদের আমি শ্রমণ বা ব্রাহ্মণ বলি না; তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।</p>
<p>ভিক্ষুগণ, যেই যেই শ্রমণ বা ব্রাহ্মণগণ চক্ষু-ইন্দ্রিয় জানে, চক্ষু-ইন্দ্রিয়ের সমুদয় জানে, চক্ষু-ইন্দ্রিয়ের নিরোধ জানে এবং চক্ষু-ইন্দ্রিয় নিরোধগামিনী প্রতিপদা জানে; অনুরূপভাবে শ্রোত্র-ইন্দ্রিয় জানে, শ্রোত্র-ইন্দ্রিয়ের সমুদয় জানে, শ্রোত্র-ইন্দ্রিয়ের নিরোধ জানে এবং শ্রোত্র-ইন্দ্রিয় নিরোধগামিনী প্রতিপদা জানে; ঘ্রাণ-ইন্দ্রিয় জানে, ঘ্রাণ-ইন্দ্রিয়ের সমুদয় জানে, ঘ্রাণ-ইন্দ্রিয়ের নিরোধ জানে এবং ঘ্রাণ-ইন্দ্রিয় নিরোধগামিনী প্রতিপদা জানে; জিহ্বা-ইন্দ্রিয় জানে, জিহ্বা-ইন্দ্রিয়ের সমুদয় জানে, জিহ্বা-ইন্দ্রিয়ের নিরোধ জানে এবং জিহ্বা-ইন্দ্রিয় নিরোধগামিনী প্রতিপদা জানে; কায়-ইন্দ্রিয় জানে, কায়-ইন্দ্রিয়ের সমুদয় জানে, কায়-ইন্দ্রিয়ের নিরোধ জানে এবং কায়-ইন্দ্রিয় নিরোধগামিনী প্রতিপদা জানে; এবং মনো-ইন্দ্রিয় জানে, মনো-ইন্দ্রিয়ের সমুদয় জানে, মনো-ইন্দ্রিয়ের নিরোধ জানে এবং মনো-ইন্দ্রিয় নিরোধগামিনী প্রতিপদা জানে, তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” দশম সূত্র।</p>
<p class='end'>ষড়-ইন্দ্রিয় বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>পুনর্জন্ম, জীবিত, জ্ঞান, একবীজি ও সুদ্ধক;<br>
স্রোতাপন্ন, অর্হত্ত্ব, সম্বুদ্ধ ও শ্রমণ-ব্রাহ্মণদ্বয়॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
