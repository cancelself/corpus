<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn48.28' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ইন্দ্রিয় সংযুক্তইন্দ্রিয় সংযুক্ত</li>
<li class='vagga'>ষড়-ইন্দ্রিয় বর্গ</li>
</ul>
<h1 class='sutta'>৪৮.২৮. সম্বুদ্ধ সূত্র</h1>
</header>
<p>“হে ভিক্ষুগণ, ছয় প্রকার ইন্দ্রিয় আছে। সেই ছয় প্রকার কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় কায়-ইন্দ্রিয় ও মনো-ইন্দ্রিয়। ভিক্ষুগণ, যতক্ষণ পর্যন্ত আমি এই ষড়-ইন্দ্রিয়ের সমুদয় (উৎপত্তি), বিলয়, আস্বাদ, আদীনব ও নিঃসরণ যথার্থরূপে জানতে সক্ষম হইনি, ততক্ষণ পর্যন্ত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এমনকি সদেব-মনুষ্যলোকের মধ্যে কোথাও ‘অনুত্তর সম্যক সম্বোধি ও অভিসম্বুদ্ধত্ব’ লাভ করতে সক্ষম হইনি। অধিকন্তু ভিক্ষুগণ, যখন আমি এই ষড়-ইন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানতে সক্ষম হয়েছি, তখন আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এমনকি সদেব-মনুষ্যলোকের মধ্যেই ‘অনুত্তর সম্যক সম্বোধি ও অভিসম্বুদ্ধত্ব’ লাভ করতে সক্ষম হয়েছি। তখন আমার এরূপ জ্ঞান ও দর্শন উৎপন্ন হয়েছিল, ‘আমার বিমুক্তি অকম্পিত, ইহাই আমার অন্তিম জন্ম, আমার আর পুনর্জন্ম হবে না।’” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
