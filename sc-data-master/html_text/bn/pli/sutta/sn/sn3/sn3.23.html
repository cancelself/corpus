<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn3.23' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>কোশল-সংযুক্ত</li>
<li class='vagga'>তৃতীয় বর্গ</li>
</ul>
<h1 class='sutta'>৩.২৩. লোক সূত্র</h1>
</header>
<p>শ্রাবস্তী নিদান। একান্তে উপবিষ্ট কোশলরাজ প্রসেনজিৎ ভগবানকে জিজ্ঞেস করলেন, ‘ভন্তে, মানুষের অহিতের জন্য, দুঃখের জন্য, নিরানন্দে অবস্থানের জন্য কয়টি উৎপন্নধর্মী ধর্ম উৎপন্ন হয়?’ ‘মহারাজ, মানুষের অহিত, দুঃখ ও নিরানন্দে অবস্থানের জন্য তিনটি উৎপন্নধর্মী ধর্ম উৎপন্ন হয়। তিনটি কী কী? মহারাজ, উৎপন্নধর্মী লোভধর্ম মানুষের অহিতের জন্য, দুঃখের জন্য, নিরানন্দে অবস্থানের জন্য উৎপন্ন হয়। উৎপন্নধর্মী দ্বোষধর্ম মানুষের অহিতের জন্য, দুঃখের জন্য, নিরানন্দে অবস্থানের জন্য উৎপন্ন হয়। উৎপন্নধর্মী মোহধর্ম মানুষের অহিতের জন্য, দুঃখের জন্য, নিরানন্দে অবস্থানের জন্য উৎপন্ন হয়। ‘মহারাজ, এই তিনটি উৎপন্নধর্মী ধর্ম মানুষের অহিত, দুঃখ ও নিরানন্দে অবস্থানের জন্য উৎপন্ন হয়।’ ভগবান এরূপ বললেন…।</p>
<p>‘ফলবান বৃক্ষ যেমন নিজের ফলের জন্য তছনছ হয়, তেমনি নিজের মনে উৎপন্ন লোভ, দ্বেষ ও মোহ পাপচিত্তসম্পন্ন ব্যক্তিকে ধ্বংস করে।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
