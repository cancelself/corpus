<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn3.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>কোশল-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>৩.৬. অল্প সূত্র</h1>
</header>
<p>শ্রাবস্তী নিদান। একান্তে উপবিষ্ট কোশলরাজ প্রসেজিৎ ভগবানকে এরূপ বললেন, ‘ভন্তে, নির্জনে, নিভৃতে অবস্থানের সময় আমার চিত্তে এরূপ পরিবিতর্ক উৎপন্ন হয়েছিল, ‘অল্প সত্ত্বগণ আছেন যারা জগতে উত্তম উত্তম ভোগসম্পত্তি লাভ করেও সেসবে উন্মত্ত হন না, মাতাল হন না, কামাচারে তৃষ্ণা উৎপন্ন করেন না এবং সত্ত্বগণের প্রতি অনাচার করেন না। অথচ, বহু সত্ত্ব আছে যারা উত্তম উত্তম ভোগসম্পত্তি লাভ করে সেসবে উন্মত্ত হয়, মাতাল হয়, কামাচারে তৃষ্ণা উৎপন্ন করে এবং সত্ত্বগণের প্রতি অনাচার করে।’</p>
<p>‘মহারাজ, তা ঠিক! মহারাজ, তা ঠিক! মহারাজ, অল্প সত্ত্বগণ আছেন যারা জগতে উত্তম উত্তম ভোগসম্পত্তি লাভ করেও সেসবে উন্মত্ত হন না, মাতাল হন না, কামাচারে তৃষ্ণা উৎপন্ন করেন না এবং সত্ত্বগণের প্রতি অনাচার করেন না। অথচ, বহু সত্ত্ব আছে যারা উত্তম উত্তম ভোগসম্পত্তি লাভ করে সেসবে উন্মত্ত হয়, মাতাল হয়, কামাচারে তৃষ্ণা উৎপন্ন করে এবং সত্ত্বগণের প্রতি অনাচার করে।’ ভগবান এরূপ বললেন…।</p>
<p>‘পার্থিব ভোগসম্পত্তির প্রতি আসক্তজনেরা, কামাচারানুরক্ত, কামাচারে বিমোহিত ব্যক্তিরা ফাঁদে আবদ্ধ মৃগের মতো উপায় বোঝে না। পরিণামে সেই (অসদাচারণ) দুঃখদায়ক হয়, এটাই পাপীর বিপাক।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
