<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn3.13' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>কোশল-সংযুক্ত</li>
<li class='vagga'>দ্বিতীয় বর্গ</li>
</ul>
<h1 class='sutta'>৩.১৩. দ্রোণপাক সূত্র</h1>
</header>
<p>শ্রাবস্তী নিদান। সেমসয়ে কোশলরাজ প্রসেনজিৎ দ্রোণপাক অন্ন ভোজন করতেন। তখন তিনি মাত্রাতিরিক্ত ভোজন করে ভগবানের কাছে উপনি'ত হলেন। উপস্থিত হয়ে ভগবানকে অভিবাদন করে একান্তে উপবেশন করলেন।</p>
<p>অনন্তর ভগবান কোশলরাজ প্রসেনজিতের মাত্রাতিরিক্ত ভোজনের বিষয় অবগত হয়ে সেই সময়ে এই গাথা ভাষণ করলেন :</p>
<p>‘স্মৃতিমান ব্যক্তি লব্ধ ভোজনে সর্বদা মাত্রা রাখেন, তাতে তাঁর বেদনা সূক্ষ্ম হয়, ভুক্তদ্রব্য আস্তে আস্তে পরিপাক হয়, এবং আয়ুও রক্ষা হয়।’</p>
<p>সে-সময়ে সুদর্শন মানব কোশলরাজ প্রসেনজিতের পেছনে স্থিত ছিলেন। তখন কোশলরাজ প্রসেনজিৎ সুদর্শন মানবকে ডেকে বললেন, ‘বৎস সুদর্শন, এসো, তুমি ভগবানের নিকটে এই গাথাটি সম্যকরূপে শিক্ষা করে আমার ভোজনের সময় ভাষণ কর। আমি প্রতিদিন তোমাকে একশত করে মুদ্রা দিব।’ ‘দেব, তা-ই হোক’ বলে সুদর্শন মানব কোশলরাজ প্রসেনজিৎকে প্রতিশ্রুতি দিয়ে ভগবানের কাছে এই গাথাটি উত্তমরূপে শিক্ষা করে তদনুরূপে কোশলরাজ প্রসেনজিতের ভোজনকালে ভাষণ করতেন :</p>
<p>‘স্মৃতিমান ব্যক্তি লব্ধ ভোজনে সর্বদা মাত্রা রাখেন, তাতে তাঁর বেদনা সূক্ষ্ম হয়, ভুক্তদ্রব্য আস্তে আস্তে পরিপাক হয়, এবং আয়ুও রক্ষা হয়।’</p>
<p>অনন্তর কোশলরাজ প্রসেনজিৎ নিয়মিত এক নালি পরিমাণ ভোজনের জন্য নিয়ম করলেন। এর ফলে তাঁর শরীরের স্তুলতা হ্রাস পেল। তিনি অন্য একদিন হাত দিয়ে দেহমার্জন করার সময়ে এই ভাবোদ্দীপক বাক্য বললেন, ‘ভগবান আমাকে ইহকাল ও পরকাল উভয় অর্থেই অনুকম্পা করেছেন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
