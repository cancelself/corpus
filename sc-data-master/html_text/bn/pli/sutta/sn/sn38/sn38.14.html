<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn38.14' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>জম্বুখাদক-সংযুক্তজম্বুখাদক-সংযুক্ত</li>
</ul>
<h1 class='sutta'>৩৮.১৪. দুঃখ-প্রশ্ন সূত্র</h1>
</header>
<p>“বন্ধু সারিপুত্র, ‘দুঃখ, দুঃখ’ বলে কথিত হয়। বন্ধু, দুঃখ কী?” “বন্ধু, দুঃখতা তিন প্রকার। যথা : দুঃখ-দুঃখতা (দৈহিক দুঃখপূর্ণ অবস্থা), সংস্কার-দুঃখতা (সংস্কারের কারণে উৎপন্ন দুঃখপূর্ণ অবস্থা), বিপরিণাম-দুঃখতা (অনিত্যতা হেতু উৎপন্ন দুঃখপূর্ণ অবস্থা)। বন্ধু, দুঃখতা (দুঃখপূর্ণ অবস্থা) এই তিন প্রকার।”</p>
<p>“বন্ধু, এই দুঃখতা সম্পর্কে পরিজ্ঞান লাভের জন্য কোনো মার্গ, কোনো প্রতিপদা আছে কী? “বন্ধু, এই দুঃখতা সম্পর্কে পরিজ্ঞান লাভের জন্য মার্গ আছে, প্রতিপদা আছে।” “বন্ধু, এই দুঃখতা সম্পর্কে পরিজ্ঞান লাভের জন্য মার্গ কী? প্রতিপদা কী?” “বন্ধু, এই আর্য অষ্টাঙ্গিক মার্গই এই দুঃখতা সম্পর্কে পরিজ্ঞান লাভের মার্গ, প্রতিপদা। যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। বন্ধু, এই দুঃখতা সম্পর্কে পরিজ্ঞান লাভের ইহাই মার্গ, ইহাই প্রতিপদা।” “বন্ধু, এই দুঃখতা সম্পর্কে পরিজ্ঞান লাভের এই মার্গ উত্তম, এই প্রতিপদা উত্তম। বন্ধু সারিপুত্র, অপ্রমাদের জন্যেও ইহা উপযুক্ত (যথার্থ)।”</p>
<p class='endsutta'>চতুর্দশতম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
