<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn38.5' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>জম্বুখাদক-সংযুক্তজম্বুখাদক-সংযুক্ত</li>
</ul>
<h1 class='sutta'>৩৮.৫. আশ্বাসপ্রাপ্ত সূত্র</h1>
</header>
<p>“বন্ধু, সারিপুত্র, ‘আশ্বাস প্রাপ্ত, আশ্বাস-প্রাপ্ত’ বলে কথিত হয়। বন্ধু, কী প্রকারে আশ্বাস প্রাপ্ত হন?” “বন্ধু, যেহেতু ভিক্ষু ছয়-স্পর্শায়তনের উদয়, বিলয়, আস্বাদ, আদীনব (দোষ) ও নিঃসরণ (মুক্তি) সম্পর্কে যথাভূত প্রকৃষ্টরূপে জানেন, সেহেতুই তিনি আশ্বাস প্রাপ্ত হন।”</p>
<p>“বন্ধু, ‘আশ্বাস (স্বস্তি) লাভ করার জন্যে কোনো মার্গ, কোনো প্রতিপদা আছে কি?” “বন্ধু, ‘আশ্বাস’ (স্বস্তি) লাভ করার জন্যে মার্গ আছে, প্রতিপদা আছে।” “বন্ধু, আশ্বাস (স্বস্তি) লাভ করার মার্গ (পথ) কী? প্রতিপদা (উপায়) কী?” “বন্ধু, এই আর্য অষ্টাঙ্গিক মার্গই আশ্বাস (স্বস্তি) লাভ করার মার্গ, প্রতিপদা। যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। বন্ধু, আশ্বাস (স্বস্তি) লাভ করার ইহাই মার্গ, ইহাই প্রতিপদা।” “বন্ধু, আশ্বাস (স্বস্তি) লাভ করার এই মার্গ উত্তম, এই প্রতিপদা উত্তম। বন্ধু সারিপুত্র, অপ্রমাদের জন্যেও ইহা যথার্থ (উপযুক্ত)।”</p>
<p class='endsutta'>পঞ্চম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
