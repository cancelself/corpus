<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn9.6' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বন-সংযুক্ত</li>
</ul>
<h1 class='sutta'>৯.৬. অনুরুদ্ধ সূত্র</h1>
</header>
<p>একসময় আয়ুষ্মান অনুরুদ্ধ কোশলরাজ্যে এক অন্যতর বনে অবস্থান করছিলেন। তখন তাবতিংস স্বর্গবাসিণী জালিনী নাম্নী জনৈকা দেবী, আয়ুষ্মান অনুরুদ্ধের পূর্বজন্মের পত্নী আয়ুষ্মান অনুরুদ্ধের নিকট উপস্থিত হলেন। উপস্থিত হয়ে গাথার মাধ্যমে তাকে এরূপ বললেন :</p>
<p>‘আপনি পূর্বজন্মে যে দেবলোকে বাস করেছিলেন, সেই দেবলোকের প্রতি চিত্তকে আকৃষ্ট করুন। তাবতিংসবাসী দেবগণ সর্বকামে সমৃদ্ধ। দেবকন্যাগণ কর্তৃক পরিবৃত হয়ে আপনি শোভিত হবেন।’</p>
<p>‘দেবকন্যাগণ দুর্গত, স্বকায়ে বা দেহাত্মাবোধে প্রতিষ্ঠিত। যে সত্ত্বগণ দেবকন্যাদের কামনা করেন তারাও দুর্গত।’</p>
<p>‘যারা স্বর্গবাসী যশস্বী দেবগণের আবাসভূমি নন্দনকানন দেখেন, তারা সুখ কী তা জানেন না।’</p>
<p>‘তুমি মূর্খা, অর্হৎগণের বাক্য যথাযথভাবে বুঝতে পার না। সব সংস্কার অনিত্য, উদয়-ব্যয়ধর্মী, উৎপন্ন হয়ে ধ্বংস হয়। সেসবের উপশমই প্রকৃত সুখ।’</p>
<p>‘হে জালিনী, দেবলোকে আমার এখন পুনর্জন্ম হবে না। আমার জন্মসংস্কার ক্ষয়প্রাপ্ত, আর পুনর্জন্ম নেই।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
