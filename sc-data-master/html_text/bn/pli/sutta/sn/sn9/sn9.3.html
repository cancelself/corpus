<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn9.3' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বন-সংযুক্ত</li>
</ul>
<h1 class='sutta'>৯.৩. কাশ্যপগোত্র সূত্র</h1>
</header>
<p>একসময় আয়ুষ্মান কাশ্যপগোত্র কোশলরাজ্যে এক অন্যতর বনে অবস্থান করছিলেন। সে-সময়ে তিনি দিবাবিহারে গিয়ে জনৈক ব্যক্তিকে উপদেশ দিচ্ছিলেন। এমন সময় সেই বনের অধিবাসী দেবতা তাঁর সংবেগ উৎপাদনের জন্য তাঁর নিকট উপস্থিত হয়ে গাথার মাধ্যমে তাকে এরূপ বললেন :</p>
<p>‘পাহাড় দুর্গে বিচরণকারী, মন্দবুদ্ধিসম্পন্ন, (ধর্ম) চেতনাশূন্য ব্যক্তিকে অসময়ে উপদেশদানরত ভিক্ষু মন্দবুদ্ধিসম্পন্ন ব্যক্তি বলে আমার প্রতিভাত হচ্ছে।’</p>
<p>‘সেই (ব্যাধ) শুনছে, কিন্তু বুঝতে পারছে না; চেয়ে আছে, কিন্তু দেখছে না। মূর্খ ব্যক্তি ধর্ম ব্যাখ্যার আসল অর্থ বুঝতে পারে না।’</p>
<p>‘হে কাশ্যপ, যদি দশটি প্রদীপও ধারণ কর, তবুও সে রূপ দেখবে না। কারণ, তার চক্ষু নেই।’</p>
<p>তারপর আয়ুষ্মান কাশ্যপগোত্র সেই দেবতা কর্তৃক উপদিষ্ট হয়ে সংবেগপ্রাপ্ত হলেন।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
