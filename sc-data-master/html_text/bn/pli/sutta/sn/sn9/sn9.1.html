<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn9.1' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বন-সংযুক্ত</li>
</ul>
<h1 class='sutta'>৯.১. বিবেক সূত্র</h1>
</header>
<p><span class='evam'>আমি এরূপ শুনেছি।</span> একসময় জনৈক ভিক্ষু কোশলরাজ্যে অন্যতর এক বনে বাস করতেন। একদিন সেই ভিক্ষু দিবাবিহারে গিয়ে পাপজনক অকুশল সাংসারিক চিন্তায় নিমগ্ন হলেন। তখন সেই বনের অধিবাসী দেবতা তাঁর প্রতি অনুকম্পাবশত মঙ্গলেন জন্য, তাঁর সংবেগ উৎপাদনের জন্য তাঁর কাছে উপস্থিত হলেন। উপস্থিত হয়ে গাথার মাধ্যমে তাকে এরূপ বললেন :</p>
<p>‘বিবেককামী হয়ে বনে প্রবেশ করেছেন, অথচ আপনার মন বাইরে চলে যাচ্ছে। ব্যক্তির প্রতি আসক্তি পরিত্যাগ করুন। তখনই ব্যক্তির প্রতি আপনি বীতরাগী হয়ে সুখী হবেন।’</p>
<p>‘(সাধনায়) অনভিরতি ত্যাগ করে স্মৃতিমান হোন। সৎপুরুষগণকে স্মরণ করুন। পাতালরজ নামে কামনার ময়লা অতি দুস্তর। তা যেন আপনাকে দূষিত না করে।’</p>
<p>‘ধূলিলিপ্ত পাখী যেমন ডানা নেড়ে ধূলি ঝেড়ে ফেলে, তেমনি বীর্যবান ভিক্ষু স্মৃতিমান হয়ে অন্তরের ধূলি ঝেড়ে ফেলে দেয়।’</p>
<p>তারপর সেই ভিক্ষু দেবতা কর্তৃক উপদিষ্ট হয়ে সংবেগপ্রাপ্ত হলেন।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
