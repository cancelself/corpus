<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn9.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বন-সংযুক্ত</li>
</ul>
<h1 class='sutta'>৯.১১. অকুশল-বিতর্ক সূত্র</h1>
</header>
<p>একসময় জনৈক ভিক্ষু কোশলরাজ্যের এক অন্যতর বনে অবস্থান করছিলেন। সে-সময়ে সেই ভিক্ষু দিবাবিহারে গিয়ে পাপজনক অকুশল চিন্তারত হলেন, যেমন-কামচিন্তা, ব্যাপাদ-চিন্তা, বিহিংসা-চিন্তা। তখন সেই বনের অধিবাসী দেবতা তাঁর প্রতি অনুকম্পাবশত, মঙ্গলের জন্য এবং সংবেগ উৎপাদনের জন্য তাঁর কাছে উপস্থিত হলেন। উপস্থিত হয়ে গাথার মাধ্যমে তাকে এরূপ বললেন :</p>
<p>‘অজ্ঞানাচ্ছন্ন মনস্কারের কারণে যে চিন্তার মাধ্যমে আপনি কষ্ট পাচ্ছেন। সেই অজ্ঞানতা পরিত্যাগ করে জ্ঞানত শাস্তা, ধর্ম, সংঘ ও নিজের শীল সম্পর্কে বারবার চিন্তা করুন। নিঃসন্দেহে আনন্দ ও প্রীতি-সুখ লাভ করবেন। তাতে আনন্দবহুল হয়ে দুঃখের অবসান করতে পারবেন।’</p>
<p>তারপর সেই ভিক্ষু দেবতা কর্তৃক উপদিষ্ট হয়ে সংবেগপ্রাপ্ত হলেন।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
