<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn9.2' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বন-সংযুক্ত</li>
</ul>
<h1 class='sutta'>৯.২. উপস্থান সূত্র</h1>
</header>
<p>একসময় জনৈক ভিক্ষু কোশলরাজ্যে এক অন্যতর বনে অবস্থান করছিলেন। সে-সময়ে সেই ভিক্ষু দিনের বেলায় শুয়ে পড়লেন। তখন সেই বনের অধিবাসী দেবতা তাঁর প্রতি অনুকম্পাবশত, মঙ্গলের জন্য, তাঁর সংবেগ উৎপাদনের জন্য তাঁর কাছে উপস্থিত হলেন। উপস্থিত হয়ে গাথার মাধ্যমে তাকে এরূপ বললেন :</p>
<p>‘হে ভিক্ষু উঠে পড়-ন, শুয়ে আছেন কেন? আপনার শুয়ে থাকার প্রয়োজন আছে কি? ক্লেশাতুর অন্তরে শৈল্যবিদ্ধ হয়ে যন্ত্রণা ভোগকারীর নিদ্রা কেন?’</p>
<p>‘যে শ্রদ্ধায় গৃহত্যাগ করে আপনি প্রব্রজিত হয়েছেন সে শ্রদ্ধার বৃদ্ধিসাধন করুন। নিদ্রার বশীভূত হবেন না।’</p>
<p>‘কামগুলো অনিত্য, অধ্রুব; মূর্খ ব্যক্তি তাতে আসক্ত হয়। আবদ্ধগণের মাঝে মুক্ত ও অনাসক্ত প্রব্রজিতকে অনুতপ্ত করার কী প্রয়োজন?’</p>
<p>‘আসক্তি পরিত্যাগে ও অবিদ্যার অতিক্রমে পরম জ্ঞান লাভ হয়। পরম জ্ঞান প্রাপ্ত প্রব্রজিতকে অনুতপ্ত করার কী প্রয়োজন?’</p>
<p>‘বিদ্যা দ্বারা অবিদ্যা ধ্বংস করে, আসবাদি ক্ষয় করে যিনি শোকহীন, সন্তাপহীন হয়েছেন; সে প্রব্রজিতকে অনুতপ্ত করার কী প্রয়োজন?’</p>
<p>‘আরব্ধবীর্য, উদ্যমশীল, নিত্য দৃঢ়পরাক্রমী নির্বাণাকাঙ্ক্ষী প্রব্রজিতকে অনুতপ্ত করার কী প্রয়োজন?’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
