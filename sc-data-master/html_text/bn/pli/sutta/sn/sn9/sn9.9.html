<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn9.9' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বন-সংযুক্ত</li>
</ul>
<h1 class='sutta'>৯.৯. বজ্জিপুত্র সূত্র</h1>
</header>
<p>একসময় জনৈক বজ্জিপুত্র ভিক্ষু বৈশালীর এক অন্যতর বনে অবস্থান করছিলেন। তখন বৈশালীতে সারা রাত ধরে বজ্জিপুত্ররা উৎসব করছিল। অনন্তর বৈশালীর তূর্যনাদ ও বাদ্যশব্দ শুনে সেই ভিক্ষু বিলাপ করতে করতে সেই মুহূর্তে এই গাথা বললেন :</p>
<p>‘আমরা বনে একাকী পরিত্যক্ত কাষ্ঠখণ্ডের ন্যায় অবস্থান করছি। এরূপ (উৎসবমুখর) রাত্রিতে আমাদের মতো দুর্ভাগা আর কে আছে?’</p>
<p>তখন সেই বনের অধিবাসী দেবতা তাঁর প্রতি অনুকম্পাবশত, মঙ্গলের জন্য এবং সংবেগ উৎপাদনের জন্য তাঁর কাছে উপস্থিত হলেন। উপস্থিত হয়ে গাথার মাধ্যমে তাকে এরূপ বললেন :</p>
<p>‘আপনি একাকী পরিত্যক্ত কাষ্ঠখণ্ডের ন্যায় অবস্থান করছেন বটে, কিন্তু নারকীয় সত্ত্বগণ যেমন স্বর্গগামীদের আকাঙ্ক্ষা করে, তেমনি বহুজন আপনাকে আকাঙ্ক্ষা করে।’</p>
<p>তারপর সে ভিক্ষু দেবতা কর্তৃক উপদিষ্ট হয়ে সংবেগপ্রাপ্ত হলেন।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
