<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn8.4' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বঙ্গীস-সংযুক্ত</li>
</ul>
<h1 class='sutta'>৮.৪. আনন্দ সূত্র</h1>
</header>
<p>একসময় আয়ুষ্মান আনন্দ শ্রাবস্তীর জেতবনে অনাথপিণ্ডিকের নির্মিত বিহারে অবস্থান করছেন। তখন আয়ুষ্মান আনন্দ পূর্বাহ্ণে চীবর পরিধান করে, পাত্র-চীবর গ্রহণ করে শ্রাবস্তীতে ভিক্ষা���্থে প্রবেশ করলেন পেছনে আয়ুষ্মান বঙ্গীসকে সাথে নিয়ে। অনন্তর সে-সময়ে আয়ুষ্মান বঙ্গীসের মনে অনভিরতি উৎপন্ন হলো। কামনা তাঁর মনকে অভিভূত করল। তিনি আয়ুষ্মান আনন্দকে গাথায় বললেন :</p>
<p>‘হে গৌতমশিষ্য, আমি কামরাগে দগ্ধ হচ্ছি, আমার চিত্ত দগ্ধ হচ্ছে, অনুকম্পা করে তা নিভানোর উত্তম উপায় বলুন।’</p>
<p>‘(অশুচি দেহের প্রতি) ধারণার বিপর্যয়ে বা সঠিক ধারণার অভাবে তোমার চিত্ত দগ্ধ হচ্ছে। কামরাগযুক্ত শুভনিমিত্ত পরিত্যাগ কর।’</p>
<p>‘সংস্কারকে নিজের বলে দেখো না, এটি দুঃখ ও পর বলে দর্শন করো, মহারাগ নির্বাপন কর, বারবার দগ্ধ হয়ো না।’</p>
<p>‘অশুভ চিন্তায় চিত্তকে ভাবিত কর, একাগ্র কর, সমাহিত কর। কায়গতাস্মৃতি তোমার মাঝে বিরাজ করুক, বৈরাগ্যবহুল হও।’</p>
<p>‘অনিমিত্ত ভাবনা কর, মানানুশয় উৎপাটন কর তখনই তুমি মান জয় করে উপশান্ত হয়ে বিচরণ করবে।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
