<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn8.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বঙ্গীস-সংযুক্ত</li>
</ul>
<h1 class='sutta'>৮.১০. মৌদগল্লায়ন সূত্র</h1>
</header>
<p>একসময় ভগবান রাজগৃহে ইসিগিলি পর্বতপাশে কালশিলায় পাঁচশ অর্হৎ ভিক্ষুসহ অবস্থান করছেন। তখন আয়ুষ্মান মহামৌদগল্লায়ন স্বীয় চিত্ত দ্বারা তাঁদের উপধিহীন, বিমুক্তচিত্ত অনুধাবন করছিলেন। অনন্তর আয়ুষ্মান বঙ্গীসের মনে এই চিন্তা উদয় হলো : ‘ভগবান রাজগৃহে ইসিগিলি পর্বতপাশে কালশিলায় পাঁচশ অর্হৎ ভিক্ষুসহ অবস্থান করছেন। আয়ুষ্মান মহামৌদগল্লায়ন ভিক্ষুদের উপধিহীন বিমুক্তচিত্ত অনুধাবন করছেন স্বীয় চিত্ত দ্বারা। আমি উপযুক্ত গাথা দ্বারা ভগবানের সামনেই তাঁকে প্রশংসা করব।’</p>
<p>অনন্তর আয়ুষ্মান বঙ্গীস আসন হতে উঠলেন এবং উত্তরীয় বস্ত্র একাংশ করে করজোড়ে ভগবানকে প্রণাম করে এরূপ বললেন, ‘ভগবান, আমার প্রতিভাত হচ্ছে, সুগত আমার প্রতিভাত হচ্ছে।’ ভগবান বললেন, ‘হে বঙ্গীস, তোমার প্রতিভাত হোক।’ অতপর আয়ুষ্মান বঙ্গীস ভগবানের সামনেই আয়ুষ্মান মহামৌদগল্লায়নকে উপযুক্ত গাথার মাধ্যমে প্রশংসা করতে লাগলেন :</p>
<p>‘পর্বতপাশে উপবিষ্ট দুঃখ-পারগত মুনিকে মৃত্যুঞ্জয়ী ত্রিবিদ্যাধারী শ্রাবকগণ উপাসনা করছেন। মহাঋদ্ধিসম্পন্ন মৌদগল্লায়ন স্বীয় চিত্ত দ্বারা তাঁদের উপধিহীন বিমুক্ত চিত্ত পর্যবেক্ষণ করছেন। এরূপে সর্বাঙ্গসম্পন্ন দুঃখ-পারগত নানাগুণসম্পন্ন গৌতম মুনিকে তাঁর শিষ্যরা উপাসনা করছেন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
