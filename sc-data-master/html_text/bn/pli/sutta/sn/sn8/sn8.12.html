<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn8.12' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>বঙ্গীস-সংযুক্ত</li>
</ul>
<h1 class='sutta'>৮.১২. বঙ্গীস সূত্র</h1>
</header>
<p>একসময় আয়ুষ্মান বঙ্গীস শ্রাবস্তীর জেতবনে অনাথপিণ্ডিক নির্মিত বিহারে অবস্থান করছেন। সে-সময়ে আয়ুষ্মান বঙ্গীস সদ্য অর্হত্ত্বপ্রাপ্ত হয়ে বিমুক্তিসুখে আনন্দিত হয়ে সেই মুহূর্তে এই গাথাগুলো বললেন :</p>
<p>‘আগে গ্রাম হতে গ্রামে, নগর হতে নগরে কবিত্বে মত্ত হয়ে ঘুরতাম। একদিন সম্যকসম্বুদ্ধকে দর্শন করে আমার শ্রদ্ধা উৎপন্ন হয়।’</p>
<p>‘তিনি স্কন্ধ, আয়তন, ধাতু সম্পর্কে আমাকে ধর্মদেশনা করেছিলেন। তা শুনে আমি গৃহত্যাগ করে প্রব্রজিত হই। যাঁরা নির্বাণ সাক্ষাৎ করেছিলেন, সেই বহু ভিক্ষু-ভিক্ষুণীর মঙ্গলার্থে বুদ্ধমুনি সম্বোধি লাভ করেছেন।’</p>
<p>‘বুদ্ধের সামনে একান্তই এই আমার শুভাগমন হয়েছিল। আমার ত্রিবিদ্যা অনুপ্রাপ্ত, বুদ্ধের শাসনে করণীয় কৃত হয়েছে। পূর্বনিবাসবা জাতিস্মর জ্ঞান আমার অধিগত, দিব্যচক্ষু বিশোধিত, আমি ত্রিবিদ্যাপ্রাপ্ত এবং চিত্তপর্যায় সম্পর্কে অভিজ্ঞ।’</p>
<p class='end'>বঙ্গীস-সংযুক্ত সমাপ্ত।</p>
<p class='uddana-intro'>স্মারক-গাথা :</p>
<p class='uddana'>নিষ্ক্রান্ত, অরতি, প্রিয়শীল অবমাননা,<br>
আনন্দ, সুভাষিত, সারিপুত্র, প্রবারণা।<br>
সহস্রাধিক, কোণ্ডাণ্য, মৌদগল্লায়ন সূত্র,<br>
গগ্গরা ও বঙ্গীসে দ্বাদশ সূত্র উক্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
