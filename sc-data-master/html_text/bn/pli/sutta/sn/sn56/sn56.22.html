<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.22' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>কোটিগ্রাম বর্গ</li>
</ul>
<h1 class='sutta'>৫৬.২২. দ্বিতীয় কোটিগ্রাম সূত্র</h1>
</header>
<p>“হে ভিক্ষুগণ, যে শ্রমণ-ব্রাহ্মণগণ ‘ইহা দুঃখ’ তা যথাভূতরূপে জানেন না; ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের উপায়’-তা-ও যথাভূতরূপে জানে না; সেই শ্রমণ-ব্রাহ্মণগণ শ্রমণদের মধ্যে শ্রমণরূপে স্বীকৃত নন এবং ব্রাহ্মণদের মধ্যে ব্রাহ্মণ স্বীকৃত হন না। সেই আয়ুষ্মানবৃন্দ শ্রমণত্ব বা ব্রাহ্মণত্ব ইহজীবনে স্বয়ং অভিজ্ঞায় উপলব্ধি করে লাভ করে অবস্থান করেন না।</p>
<p>যে শ্রমণ-ব্রাহ্মণগণ ‘ইহা দুঃখ’ তা যথাভূতরূপে জানেন; ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের উপায়’-তা-ও যথাভূতরূপে জানেন; সেই শ্রমণ-ব্রাহ্মণগণ শ্রমণদের মধ্যে শ্রমণরূপে স্বীকৃত হন এবং ব্রাহ্মণদের মধ্যে ব্রাহ্মণ স্বীকৃত হন। সেই আয়ুষ্মানবৃন্দ শ্রমণত্ব বা ব্রাহ্মণত্ব ইহজীবনে স্বয়ং অভিজ্ঞায় উপলব্ধি করে লাভ করে অবস্থান করেন।”</p>
<p>ভগবান এরূপ বললেন। এরূপ বলার পর সুগত শাস্তা আবার বললেন :</p>
<blockquote class='gatha'>
<p>“দুঃখ যার অজানা আর যে দুঃখের কারণ অবিদিত,<br>
সম্পূর্ণভাবে সর্ব দুঃখের তিরোধানও যার অজ্ঞাত;<br>
সেরূপ মার্গও জানে না সে দুঃখক্ষয়কর,<br>
চিত্ত-প্রজ্ঞাবিমুক্তি হারা হয় সেই হীনবর।<br>
দুঃখের অন্তসাধন তরে হয় সে অক্ষম অতিশয়,<br>
জন্ম-জরার অধীন থাকে সে-ই মহাশয়।<br>
দুঃখ যার জ্ঞাত আর যিনি দুঃখের কারণ সুবিদিত,<br>
সম্পূর্ণভাবে সর্ব দুঃখের তিরোধানও যার সুজ্ঞাত;<br>
সেরূপ মার্গও জানে সেজন দুঃখক্ষয়কর,<br>
চিত্ত-প্রজ্ঞাবিমুক্তি লভে সেই প্রাজ্ঞবর।<br>
দুঃখের অন্তসাধন তরে হয় সে সক্ষম অতিশয়,<br>
জন্ম-জরা হতে মুক্ত হন সে-ই মহাশয়।” দ্বিতীয় সূত্র।</p>
</blockquote>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
