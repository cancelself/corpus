<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.8' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>সমাধি বর্গ</li>
</ul>
<h1 class='sutta'>৫৬.৮. চিন্তা সূত্র</h1>
</header>
<p>“হে ভিক্ষুগণ, এমন পাপ-অকুশল চিত্ত উৎপাদন কর না; যথা : ‘জগৎ শাশ্বত’, অথবা ‘জগৎ অশাশ্বত’; ‘জগৎ সান্ত (বা সীমাবদ্ধ)’, অথবা ‘জগৎ অনন্ত’; ‘যেই জীব সেই শরীর’ অথবা ‘জীব অন্য আর শরীর অন্য’; ‘তথাগত মৃত্যুর পর বিদ্যমান থাকেন’ কিংবা ‘তথাগত মৃত্যুর পর বিদ্যমান থাকেন না’; ‘তথাগত মৃত্যুর পর বিদ্যমান থাকেন আবার থাকেনও না’ কিংবা ‘তথাগত মৃত্যুর পর বিদ্যমান থাকেন না আবার না থাকেন তা-ও নয়’। তার কারণ কী? কেননা, ভিক্ষুগণ, সেরূপ চিন্তা অর্থসংহিত বা মঙ্গলজনক নয়; তা ব্রহ্মচর্য সূচিত করে না; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে না।</p>
<p>ভিক্ষুগণ, বিতর্ক করতে হলে তোমরা ‘ইহা দুঃখ’ এরূপে বিতর্ক বা চিন্তা কর; ‘ইহা দুঃখ-সমুদয়’, ‘ইহা দুঃখ-নিরোধ’, ‘ইহা দুঃখ-নিরোধগামী প্রতিপদা’ এরূপ চিন্তা কর। তার কারণ কী? কেননা, ভিক্ষুগণ, এরূপ চিন্তা মঙ্গলজনক; তা ব্রহ্মচর্য সূচিত করে; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে।</p>
<p>তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
