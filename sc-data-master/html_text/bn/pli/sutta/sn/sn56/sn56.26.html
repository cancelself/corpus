<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.26' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>কোটিগ্রাম বর্গ</li>
</ul>
<h1 class='sutta'>৫৬.২৬. মিত্র সূত্র</h1>
</header>
<p>“হে ভিক্ষুগণ, যাদের প্রতি তোমরা অনুকম্পা দেখাও, যেই মিত্র, আমত্য, জ্ঞাতি বা রক্তসম্বন্ধীয়দের কিছু শোনানো উচিত বলে মনে কর; তাদের চারি আর্যসত্য যথাযথভাবে উপলব্ধির জন্য প্ররোচিত করানো এবং তাতে নিবেশিত ও প্রতিষ্ঠিত করানো তোমাদের কর্তব্য।</p>
<p>সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, যাদের প্রতি তোমরা অনুকম্পা দেখাও, যেই মিত্র, আমত্য, জ্ঞাতি বা রক্ত সম্বন্ধীয়দের কিছু শোনানো উচিত বলে মনে কর; তাদের এই চারি আর্যসত্য যথাযথভাবে উপলব্ধির জন্য প্ররোচিত করানো এবং তাতে নিবেশিত ও প্রতিষ্ঠিত করানো তোমাদের কর্তব্য।</p>
<p>তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
