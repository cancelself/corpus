<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.53' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>অভিসময় বর্গ</li>
</ul>
<h1 class='sutta'>৫৬.৫৩. প্রথম প্রবাহিত সূত্র</h1>
</header>
<p>“যেমন, ভিক্ষুগণ, গঙ্গা, যমুনা, অচিরবতী, সরভূ ও মহানদীসমূহ যেখানে এসে মিলিত হয়, সেই মোহনা হতে কোনো ব্যক্তি দু-তিন ফোঁটা জলবিন্দু তুলে নিল। তাহলে ভিক্ষুগণ, সেই দু-তিন ফোঁটা জলবিন্দু নাকি একত্রে মোহনায় মিলিত জলরাশি বেশি বলে মনে কর?”</p>
<p>“ভন্তে, একত্রে মোহনায় মিলিত জলরাশিই বিশাল, আর সেই দু-তিন ফোঁটা জল অতি অল্পমাত্র। মোহনায় মিলিত জলরাশির তুলনায় দু-তিন ফোঁটা জল গণনার মধ্যেও পড়ে না, পরস্পর তুলনীয়ও নয় এবং সেই দু-তিন ফোঁটা জল একত্রে মোহনায় মিলিত জলরাশির ষোলো ভাগের এক ভাগও হয় না।”</p>
<p>“এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।</p>
<p>তদ্ধেতু ভিক্ষুগণ,‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
