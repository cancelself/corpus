<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.48' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>প্রপাত বর্গ</li>
</ul>
<h1 class='sutta'>৫৬.৪৮. দ্বিতীয় ছিদ্রযুক্ত জোয়াল সূত্র</h1>
</header>
<p>“যেমন ভিক্ষুগণ, মনে কর এই মহাপৃথিবীতে এক সমুদ্র রয়েছে যেখানে কোনো ব্যক্তি একটি ছিদ্রযুক্ত জোয়াল ফেলে দিল। তথায় পূর্ব হতে পশ্চিমে, পশ্চিম হতে পূর্বে এবং উত্তর হতে দক্ষিণে,দক্ষিণ দিক হতে উত্তরের দিকে বাতাস প্রবাহিত হয়। সেরূপ স্থানেশতবছর পর পর মাথা তুলে ভেসে উঠে এমন এক অন্ধ কচ্ছপ বাস করে। ভিক্ষুগণ, তোমরা কী মনে কর যে শতবৎসর পর পর একবারমাত্র মাথা তোলার সময় কচ্ছপটি সেই জোয়ালের একটিমাত্র ছিদ্রে নিজ মাথা প্রবেশ করাতে সক্ষম হবে?”</p>
<p>“ভন্তে, তা অসম্ভব প্রায়!”</p>
<p>“ভিক্ষুগণ, এরূপই মনুষ্যত্ব লাভ করা অসম্ভব প্রায়। এরূপই তথাগত, অর্হৎ, সম্যকসম্বুদ্ধের আবির্ভাব জগতে দুর্লভ এবং তথাগত প্রবর্তিত ধর্ম-বিনয়ও জগতে প্রচার হওয়া দুর্লভ। কিন্তু এখন ভিক্ষুগণ, অনেকের মনুষ্যত্ব লাভ হয়েছে, জগতে তথাগত, অর্হৎ, সম্যকসম্বুদ্ধের আবির্ভাব হয়েছে এবং তথাগত প্রবর্তিত ধর্ম-বিনয় ও জগতে প্রচার হয়েছে।</p>
<p>তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
