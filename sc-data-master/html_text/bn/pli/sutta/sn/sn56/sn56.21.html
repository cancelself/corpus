<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.21' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>কোটিগ্রাম বর্গ</li>
</ul>
<h1 class='sutta'>৫৬.২১. প্রথম কোটিগ্রাম সূত্র</h1>
</header>
<p>একসময় ভগবান বজ্জীদের মধ্যে কোটিগ্রামে অবস্থান করছিলেন। তথায় ভগবান ভিক্ষুদের ডেকে বললেন :</p>
<p>“হে ভিক্ষুগণ, চারি আর্যসত্য অনুপলব্ধি ও না জানার দরুন আমি এবং তোমরাও বহুবার পুনর্জন্ম গ্রহণ করেছি এবং দীর্গকাল সংসার পরিভ্রমণ করেছি। সেই চার প্রকার কী কী? যথা : ভিক্ষুগণ, ‘দুঃখ আর্যসত্য’, ‘দুঃখ-সমুদয় আর্যসত্য’, ‘দুঃখের নিরোধ আর্যসত্য’ এবং ‘দুঃখ-নিরোধের উপায় আর্যসত্য’। এই চারি আর্যসত্য অনুপলব্ধি ও না জানার দরুন আমি এবং তোমরাও বহুবার পুনর্জন্ম গ্রহণ করেছি এবং দীর্গকাল সংসার পরিভ্রমণ করেছি। ভিক্ষুগণ, সেই ‘দুঃখ আর্যসত্য’, ‘দুঃখ-সমুদয় আর্যসত্য’, ‘দুঃখের নিরোধ আর্যসত্য’ এবং ‘দুঃখ-নিরোধের উপায় আর্যসত্য’ এখন উপলব্ধ ও জ্ঞাত হয়েছে। উচ্ছিন্ন হয়েছে ভবতৃষ্ণা, পুনর্জন্মের তীব্র আকাঙ্ক্ষা (ভব নেত্তি) বিনষ্ট হয়েছে, আর পুনর্জন্ম হবে না।”</p>
<p>ভগবান এরূপ বললেন। এরূপ বলার পর সুগত শাস্তা আবার বললেন :</p>
<p>“চারি আর্যসত্য জ্ঞান হয়নি জ্ঞাত যতদিন,</p>
<p>দীর্ঘকাল জন্মে জন্মে ভ্রমেছি ততদিন;</p>
<p>জ্ঞাত এখন হয়েছে তাই ভবতৃষ্ণা হলো বিধ্বংসিত,</p>
<p>দুঃখমূল উৎচ্ছিন্ন আর পুনর্জন্ম হয়েছে বিরহিত।” প্রথম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
