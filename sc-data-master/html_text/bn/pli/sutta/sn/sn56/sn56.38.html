<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.38' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>সীসপাবন বর্গ</li>
</ul>
<h1 class='sutta'>৫৬.৩৮. দ্বিতীয় সূর্য সূত্র</h1>
</header>
<p>“ভিক্ষুগণ, চন্দ্র-সূর্য যাবৎ জগতে উদিত না হয়,ততক্ষণ পর্যন্ত মহা-আলোক ও প্রভা প্রাদুর্ভূত হয় না। তখন অন্ধকার ও তিমিরাচ্ছন হয় সর্বত্র। ততক্ষণ পর্যন্ত দিবা-রাত্রি, মাস-অর্ধমাস, ঋতু-বছর নির্ণয় করা যায় না। কিন্তুভিক্ষুগণ, যখন চন্দ্র-সূর্য জগতে উদিত হয়, তখন মহালোক ও প্রভা আবির্ভূত হয়, অন্ধকার ও তিমিরাচ্ছন্ন থাকে না আর তখন দিবা-রাত্রি, মাস-পক্ষ এবং ঋতু-বছরও নির্ণয় করা যায়। ঠিক তদ্রুপ ভিক্ষুগণ, যাবৎ তথাগত, অর্হৎ সম্যকসম্বুদ্ধ জগতে আবির্ভূত না হন, তাবৎ মহা-জ্ঞানালোক ও জ্ঞানপ্রভা প্রাদুর্ভূত হয় না। তখন অজ্ঞান অন্ধকার ও তিমিরাচ্ছন্ন হয় সর্বত্র; তখন চারি আর্যসত্যের প্রচার, দেশনা, প্রজ্ঞাপন, প্রতিষ্ঠা, সত্য উন্মোচন,বিশ্লেষণ ও অর্থ প্রকাশ করা সম্ভব হয় না।</p>
<p>কিন্তুযখন, ভিক্ষুগণ, চন্দ্র-সূর্য জগতে উদিত হয়, তখন মহালোক ও প্রভা প্রাদুর্ভূত হয়। তখন আলোকিত ও প্রভাস্বর হয় সর্বত্র। তখন দিবা-রাত্রি, মাস-অর্ধমাস, ঋতু-বছর নির্ণয় করা সম্ভব হয়। কিন্তু ভিক্ষুগণ, যখন চন্দ্র-সূর্য জগতে উদিত হয়, তখন মহালোক ও প্রভা আবির্ভূত হয়, অন্ধকার ও তিমিরাচ্ছন্ন থাকে না আর তখন দিবা-রাত্রি, মাস-পক্ষ এবং ঋতু-বছরও নির্ণয় করা যায়। ঠিক তদ্রুপ ভিক্ষুগণ, যাবৎ তথাগত, অর্হৎ সম্যকসম্বুদ্ধ জগতে আবির্ভূত না হন, তাবৎ মহা-জ্ঞানালোক ও জ্ঞানপ্রভা প্রাদুর্ভূত হয় না। তখন অজ্ঞান অন্ধকার ও তিমিরাচ্ছন্ন হয় সর্বত্র; তখন চারি আর্যসত্যের প্রচার, দেশনা, প্রজ্ঞাপন, প্রতিষ্ঠা, সত্য উন্মোচন, বিশ্লেষণ ও অর্থ প্রকাশ করা সম্ভব হয় না। কিন্তু ভিক্ষুগণ, যখন তথাগত, অর্হৎ সম্যকসম্বুদ্ধ জগতে আবির্ভূত হন, তখন মহা-জ্ঞানালোক ও জ্ঞানপ্রভা প্রাদুর্ভূত হয়। তখন অজ্ঞান অন্ধকার ও তিমিরাচ্ছন্ন হয় না; তখন চারি আর্যসত্যের প্রচার, দেশনা, প্রজ্ঞাপন, প্রতিষ্ঠা, সত্য উন্মোচন, বিশ্লেষণ ও অর্থ প্রকাশ করা সম্ভব হয়। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য।</p>
<p>তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
