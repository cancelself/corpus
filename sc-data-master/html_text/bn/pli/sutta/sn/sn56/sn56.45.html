<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.45' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>প্রপাত বর্গ</li>
</ul>
<h1 class='sutta'>৫৬.৪৫. কেশ সূত্র</h1>
</header>
<p>একসময় ভগবান বৈশালীর মহাবনে কূটাগারশালায় অবস্থান করছিলেন। অতঃপর আয়ুষ্মান আনন্দ পূর্বাহ্ণ সময়ে বহির্বাস পরিধানপূর্বক পাত্র-চীবর সাথে নিয়ে বৈশালীতে পিণ্ডচারণের জন্য প্রবেশ করেছিলেন। আয়ুষ্মান আনন্দ বহু লিচ্ছবী কুমারকে সভাগৃহে শিক্ষারত দেখতে পেলেন। দেখলেন যে তারা বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে নিক্ষেপ করছে। তা দেখে আনন্দ ভন্তের মনে এরূপ চিন্তা জাগলো-“এই লিচ্ছবী কুমারেরা সত্যিই শিক্ষিত, সত্যিই এই লিচ্ছবী কুমারেরা সুশিক্ষিত যে তারা দূর হতে বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে তির নিক্ষেপ করছে’। অতঃপর আয়ুষ্মান আনন্দ বৈশালীতে পিণ্ডচারণের পর আহারকৃত্য সমাপনে ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপাশে বসে ভগবানকে এরূপ বলতে লাগলেন :</p>
<p>“ভন্তে, আমি আজ পূর্বাহ্ণ সময়ে বহির্বাস পরিধানপূর্বক পাত্র-চীবর সাথে নিয়ে বৈশালীতে পিণ্ডচারণের জন্য প্রবেশ করেছিলাম। সেখানে বহু লিচ্ছবী কুমারকে সভাগৃহে শিক্ষারত দেখতে পেয়েছিলাম। আরও দেখেছিলাম যে তারা বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে নিক্ষেপ করছে। তা দেখে আমার মনে এরূপ চিন্তা জাগলো-“এই লিচ্ছবী কুমারেরা সত্যিই শিক্ষিত, সত্যিই এই লিচ্ছবী কুমারেরা সুশিক্ষিত যে তারা দূর হতে বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে তির নিক্ষেপ করছে।’”</p>
<p>“হে আনন্দ, তা কীরূপ মনে কর, দূর হতে ব্যর্থ না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে তির নিক্ষেপ করা নাকি সপ্তধা বিভক্ত কেশাগ্র হতে অন্য অগ্রভাগ ধরে তা পৃথক করা বেশি দুষ্কর ও দুরূহ?”</p>
<p>“ভন্তে, সপ্তধা বিভক্ত কেশাগ্রের মধ্যে অন্য কেশাগ্র পৃথক করাই বেশি দুষ্কর ও দুরূহ।”</p>
<p>“কিন্তু আনন্দ, ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের প্রতিপদা বা উপায়’ এরূপে যথাভূতভাবে পৃথক করা তার চেয়ে আরও বেশি দুষ্কর।</p>
<p>তদ্ধেতু, আনন্দ, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
