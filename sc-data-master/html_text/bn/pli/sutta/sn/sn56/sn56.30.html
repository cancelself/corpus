<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.30' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>কোটিগ্রাম বর্গ</li>
</ul>
<h1 class='sutta'>৫৬.৩০. গবম্পতি সূত্র</h1>
</header>
<p>একসময় বহু স্থবির ভিক্ষু চেতিয়ের সহঞ্চনিকে (সহজাতা) অবস্থান করছিলেন। সে সময় বেশ কিছু স্থবির ভিক্ষু পিণ্ডচারণপূর্বক আহারকৃত্য সমাপনে গোলাকার বড় গৃহে (মণ্ডলমালে) একত্রিত হলে তাদের মধ্যে এরূপ আলোচনার সূত্রপাত হলো :</p>
<p>“হে বন্ধুগণ, যিনি ‘দুঃখ’-কে দর্শন করেন তিনি দুঃখ-সমুদয়ও দর্শন করেন, ‘দুঃখ-নিরোধ’ও দর্শন করেন এবং দুঃখ-নিরোধগামী প্রতিপদাও দর্শন করেন।”</p>
<p>এরূপ ব্যক্ত হলে আয়ুষ্মান গবম্পতি স্থবির অন্য ভিক্ষুদের উদ্দেশ্যে এরূপ বললেন :</p>
<p>“হে বন্ধুগণ, আমি ভগবানের কাছ হতে এরূপ শুনেছি এবং অবধারণ করেছি যে, ‘হে ভিক্ষুগণ, যিনি ‘দুঃখ’-কে দর্শন করেন তিনি দুঃখ-সমুদয়ও দর্শন করেন, ‘দুঃখ-নিরোধ’ও দর্শন করেন এবং দুঃখ-নিরোধগামী প্রতিপদাও দর্শন করেন। যিনি ‘দুঃখ-সমুদয়’-কে দর্শন করেন তিনি ‘দুঃখ’, ‘দুঃখ-নিরোধ’ এবং দুঃখ-নিরোধগামী প্রতিপদাও দর্শন করেন। যিনি ‘দুঃখ-নিরোধ’-কে দর্শন করেন তিনি ‘দুঃখ’, ‘দুঃখ-সমুদয়’ এবং দুঃখ-নিরোধগামী প্রতিপদাও দর্শন করেন। এবং যিনি ‘দুঃখ-নিরোধগামী প্রতিপদা’-কে দর্শন করেন তিনি ‘দুঃখ’, ‘দুঃখ-সমুদয়’ এবং দুঃখ-নিরোধও দর্শন করেন।’” দশম সূত্র।</p>
<p class='end'>কোটিগ্রাম বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>দুই বজ্জী, সম্যকসম্বুদ্ধ সূত্র আর অর্হৎ, আসবক্ষয়;<br>
মিত্র, সত্য, লোকসূত্রসহ পরিজ্ঞেয় ও গবম্পতিতে বর্গ উক্ত হয়॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
