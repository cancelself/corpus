<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.32' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>সীসপাবন বর্গ</li>
</ul>
<h1 class='sutta'>৫৬.৩২. বাবলা গাছের পাতাদি সূত্র</h1>
</header>
<p>“হে ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি না করে দুঃখের অন্তসাধন করব’, তা কখনই সম্ভব নয়। যেমন, ভিক্ষুগণ, যদি কেউ এরূপ বলে যে, ‘আমি বাবলা, দেবদার্ব কিংবা আমলাক গাছের পাতাদি দ্বারা ঝুঁড়ি বানিয়ে তাতে করে পানি আনব কিংবা তালপাতা সংগ্রহ করব’, তা অসম্ভব। ঠিক এরূপেই ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি না করে দুঃখের অন্তসাধন করব’, তা কখনই সম্ভব নয়।</p>
<p>ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি করে দুঃখের অন্তসাধন করব’, তা সম্ভব। যেমন,ভিক্ষুগণ, যদি কেউ এরূপ বলে যে, ‘আমি পদ্ম, পলাশ কিংবা মালুব পাতাদি দ্বারা ঝুঁড়ি বানিয়ে তাতে করে পানি আনব কিংবা তালপাতা সংগ্রহ করব’, তা সম্ভব। ঠিক এরূপেই ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি করে দুঃখের অন্তসাধন করব’, তা সম্ভব।</p>
<p>তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
