<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.15' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>ধর্মচক্র প্রবর্তন বর্গ</li>
</ul>
<h1 class='sutta'>৫৬.১৫. প্রথম ধারণ সূত্র</h1>
</header>
<p>“হে ভিক্ষুগণ, আমার দ্বারা দেশিত চারি আর্যসত্য তোমরা অবধারণ কর কি?” এরূপ ব্যক্ত হলে জনৈক ভিক্ষু ভগবানকে বললেন :</p>
<p>“ভন্তে, ভগবান কর্তৃক দেশিত চারি আর্যসত্য আমি অবধারণ করি।”</p>
<p>“হে ভিক্ষু, আমার দ্বারা দেশিত চারি আর্যসত্য তুমি কীরূপে অবধারণ কর?”</p>
<p>“ভন্তে, ‘দুঃখ’ হচ্ছে ভগবান কর্তৃক দেশিত প্রথম আর্যসত্য, ‘দুঃখ-সমুদয়’ হচ্ছে দ্বিতীয় আর্যসত্য, ‘দুঃখ-নিরোধ’ হচ্ছে তৃতীয় আর্যসত্য এবং ‘দুঃখ-নিরোধগামী প্রতিপদা’ হচ্ছে ভগবান কর্তৃক দেশিত চতুর্থ আর্যসত্য। ভন্তে, ভগবান কর্তৃক দেশিত চারি আর্যসত্য আমি এরূপে অবধারণ করি”</p>
<p>“সাধু, ভিক্ষু, সাধু। আমার দ্বারা দেশিত চারি আর্যসত্য তুমি উত্তমরূপেই অবধারণ করেছ। ভিক্ষু, আমার দ্বারা দেশিত প্রথম আর্যসত্য হচ্ছে ‘দুঃখ’; আর তা সেরূপেই অবধারণ কর। ‘দুঃখ-সমুদয়’ হচ্ছে দ্বিতীয় আর্যসত্য, ‘দুঃখ-নিরোধ’ হচ্ছে তৃতীয় আর্যসত্য এবং ‘দুঃখ-নিরোধগামী প্রতিপদা’ হচ্ছে আমার দ্বারা দেশিত চতুর্থ আর্যসত্য; আর সেরূপেই তা অবধারণ কর। এরূপেই, হে ভিক্ষু, আমার দ্বারা দেশিত চারি আর্যসত্য তুমি অবধারণ কর।</p>
<p>তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
