<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.47' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>প্রপাত বর্গ</li>
</ul>
<h1 class='sutta'>৫৬.৪৭. প্রথম ছিদ্রযুক্ত জোয়াল সূত্র</h1>
</header>
<p>“যেমন,ভিক্ষুগণ, কোনো ব্যক্তি মহাসমুদ্রে একটিমাত্র ছিদ্রযুক্ত জোয়াল ফেলে দিল যেখানে এক কাণা কচ্ছপ বাস করে। কচ্ছপটি শতবৎসর পর পর একবারমাত্র মাথা তুলে ভেসে উঠে। ভিক্ষুগণ, তোমরা কী মনে কর যে শতবৎসর পর পর একবারমাত্র মাথা তোলার সময় কচ্ছপটি সেই জোয়ালের একটিমাত্র ছিদ্রে নিজ মাথা প্রবেশ করাতে সক্ষম হবে?”</p>
<p>“ভন্তে, যদি কখনও সম্ভব হয় তবে তা দীর্ঘ সময়সাপেৰ।”</p>
<p>“ভিক্ষুগণ, যদি শতবৎসর পর পর একবারমাত্র মাথা তুলে ভেসে উঠার সময় কচ্ছপটি সেই জোয়ালের একটিমাত্র ছিদ্রে নিজ মাথা প্রবেশ করাতে সক্ষমও হয় তবে তা বিনিপাতে উৎপন্ন মূর্খদের মনুষ্যত্ব লাভের সময়ের তুলনায় অনেক অল্প সময় বলে আমি বলছি। তার কারণ কী?</p>
<p>কেননা, ভিক্ষুগণ, এতে ধর্মচর্চা, আধ্যাত্মিকতার অনুশীলন, কুশালাদি সম্পাদন এবং পুণ্যক্রিয়া থাকে না,এক্ষেত্রে স্বগোত্রভূক্‌ ও দুর্বলের উপর হত্যাই সংঘঠিত হতে থাকে। তার কারণ কী? চারি আর্যসত্য অদর্শনই তার কারণ। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য।</p>
<p>তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
