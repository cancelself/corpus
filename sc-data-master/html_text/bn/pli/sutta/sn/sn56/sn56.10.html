<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>সমাধি বর্গ</li>
</ul>
<h1 class='sutta'>৫৬.১০. তিরচ্ছান কথা সূত্র</h1>
</header>
<p>“হে ভিক্ষুগণ, তোমরা নানান প্রকার তিরচ্ছান বা হীন কথা বলবে না, যেমন : ‘রাজবিষয়ক কথা, চোর-সম্বন্ধীয় কথা, মহামাত্য প্রাসঙ্গিক কথা, সৈন্য সম্পর্কিত কথা, ভয় কথা, যুদ্ধবিষয়ক কথা, অন্ন-পান-বস্ত্র-শয্যা-সম্বন্ধীয় কথা, মাল্য-গন্ধ কথা, জ্ঞাতি-সম্বন্ধীয় কথা, গ্রাম-নিগম-নগর-জনপদ সম্পর্কিত কথা, স্ত্রী-পুরুষবিষয়ক কথা, দেবতা-সম্বন্ধীয় কথা, শান বাধাঁনো রাস্তা প্রসঙ্গে কথা, পুকুর ঘাটের মিথ্যে জল্পনা কথা, পূর্বপ্রেতবিষয়ক কথা, নানান প্রসঙ্গে নিরর্থক আলোচনা, জগৎ-সম্বন্ধীয় কথা, সমুদ্র-সম্পর্কিত কথা, এরূপে ভব-বিভব সম্বন্ধীয় কথা।’ তার কারণ কী? কেননা, ভিক্ষুগণ, সেরূপ কথা মঙ্গলজনক নয়; তা ব্রহ্মচর্য সূচিত করে না; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে না।</p>
<p>ভিক্ষুগণ, কথা বলতে হলে তোমরা ‘ইহা দুঃখ’ এরূপ আলোচনা কর; ‘ইহা দুঃখ-সমুদয়’, ‘ইহা দুঃখ-নিরোধ’, ‘ইহা দুঃখ-নিরোধগামী প্রতিপদা’ এরূপ আলোচনা কর। তার কারণ কী? কেননা,ভিক্ষুগণ, এরূপ আলোচনা মঙ্গলজনক;তা ব্রহ্মচর্য সূচিত করে; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে।</p>
<p>তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।</p>
<p class='end'>সমাধি বর্গ সমাপ্ত।</p>
<p class='uddana-intro'>তস্সুদ্দানং/সূত্রসূচি</p>
<p class='uddana'>সমাধি, নির্জনতা ধ্যান, দুই কুলপুত্র সূত্র, আর দ্বে শ্রমণ-ব্রাহ্মণ;<br>
বিতর্ক, চিন্তা, ঝগড়াটে ও তিরচ্ছান কথা সূত্রে বর্গ সমাপ্ত॥</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
