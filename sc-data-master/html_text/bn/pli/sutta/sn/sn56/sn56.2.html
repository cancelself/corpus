<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn56.2' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>সত্য-সংযুক্তসত্য-সংযুক্ত</li>
<li class='vagga'>সমাধি বর্গ</li>
</ul>
<h1 class='sutta'>৫৬.২. নির্জনতাজনিত ধ্যান সূত্র</h1>
</header>
<p>“হে ভিক্ষুগণ, নির্জনতায় ধ্যানের উদ্দেশ্যে প্রয়াস কর। ভিক্ষুগণ, নির্জনাগত ভিক্ষু যথাভূত বিষয় প্রকৃষ্টরূপে জানতে পারে। কীরূপ যথাভূত বিষয় সে প্রকৃষ্টরূপে জানে? সে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাভূত বিষয় সম্যকরূপে জানতে পারে। তাই ভিক্ষুগণ, নির্জনতায় ধ্যানের উদ্দেশ্যে প্রয়াস কর। ভিক্ষুগণ, নির্জনাগত ভিক্ষু যথাভূত বিষয় প্রকৃষ্টরূপে জানতে পারে।</p>
<p>তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
