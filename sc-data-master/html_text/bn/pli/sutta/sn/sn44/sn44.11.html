<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn44.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>অব্যাকৃত-সংযুক্তঅব্যাকৃত-সংযুক্ত</li>
</ul>
<h1 class='sutta'>৪৪.১১. সভিয়কচ্চান সূত্র</h1>
</header>
<p>এক সময় আয়ুষ্মান সভিয়কচ্চান নাদিকে এক ইষ্টক নির্মিত গৃহে অবস্থান করেছিলেন। তখন বচ্ছগোত্র পরিব্রাজক যেখানে আয়ুষ্মান সভিয়কচ্চান ছিলেন সেখানে উপস্থিত হয়ে আয়ুষ্মান সভিয়কচ্চানের সাথে প্রীত্যালাপচ্ছলে কুশলপ্রশ্নাদি বিনিময় করে একপাশে উপবেশন করলেন। একপাশে উপবিষ্ট বচ্ছগোত্র পরিব্রাজক আয়ুষ্মান সভিয়কচ্চানকে বললেন, “ভো কচ্চান, মৃত্যুর পর কি তথাগত থাকে?” বচ্ছ, ইহা ভগবান কর্তৃক অব্যাখ্যাত যে ‘মৃত্যুর পর তথাগত থাকে’। “ভো কচ্চান, মৃত্যুর পর কি তথাগত থাকে না?” “বচ্ছ, ইহাও ভগবান কর্তৃক অব্যাখ্যাত যে ‘মৃত্যুর পর তথাগত থাকে না।’ “ভো কচ্চান, মৃত্যুর পর কি তথাগত থাকে, নাও থাকে?” “বচ্ছ, ইহা ভগবান কর্তৃক অব্যাখ্যাত যে ‘মৃত্যুর পর তথাগত থাকে, নাও থাকে?” “ভো কচ্চান, মৃত্যুর পর কি তথাগত থাকেও না, না থাকেও না?” “বচ্ছ, ইহাও ভগবান কর্তৃক অব্যাখ্যাত যে ‘মৃত্যুর পর তথাগত থাকেও না, না থাকেও না।”</p>
<p>“ভো কচ্চান, মৃত্যুর পর তথাগত থাকে কি? এরূপ জিজ্ঞাসিত হয়ে আপনি বলেছেন, বচ্ছ, ইহা ভগবান কর্তৃক অব্যাখ্যাত যে ‘মৃত্যুর পর তথাগত থাকে’। ভো কচ্চান, মৃত্যুর পর কি তথাগত থাকে না? এরূপ জিজ্ঞাসিত হয়ে আপনি বলেছেন, বচ্ছ, ইহা ভগবান কর্তৃক অব্যাখ্যাত যে ‘মৃত্যুর পর তথাগত থাকে না।” ভো কচ্চান, মৃত্যুর পর কি তথাগত থাকে, নাও থাকে? এরূপ জিজ্ঞাসিত হয়ে আপনি বলেছেন, বচ্ছ, ইহা ভগবান কর্তৃক অব্যাখ্যত যে ‘মৃত্যুর পর তথাগত থাকে, নাও থাকে।’ ভো কচ্চান, মৃত্যুর পর কি তথাগত থাকেও না, না থাকেও না? এরূপ জিজ্ঞাসিত হয়ে আপনি বলেছেন, বচ্ছ, ইহাও ভগবান কর্তৃক অব্যাখ্যাত যে ‘মৃত্যুর পর তথাগত থাকেও না, না থাকেও না।”</p>
<p>“ভো কচ্চান, কী হেতু কী প্রত্যয় যে, শ্রমণ গৌতম কর্তৃক তা অব্যাখ্যাত?”</p>
<p>“বচ্ছ, রূপী বা অরূপী বা সংজ্ঞী বা অসংজ্ঞী বা নৈবসংজ্ঞী-নাসংজ্ঞী হিসেবে প্রজ্ঞাপনের যেই হেতু, যেই প্রত্যয়, সর্বাংশে, সর্বরূপে, সর্বতোভাবে অপরিশেষে সেই হেতু, সেই প্রত্যয় নিরুদ্ধ হলে রূপী বা অরূপী বা সংজ্ঞী বা অসংজ্ঞী বা নৈবসংজ্ঞী-নাসংজ্ঞী হিসেবে প্রজ্ঞাপন করার সময় আপনি কী প্রকারে প্রজ্ঞাপন করবেন?”</p>
<p>“ভো কচ্চান, কতদিন হলো আপনি প্রব্রজিত হয়েছেন?”</p>
<p>“বেশিদিন নয় বন্ধু, মাত্র তিন বৎসর।”</p>
<p>“বন্ধু, এত অল্প সময়ে যার এত জ্ঞান! এভাবে দীর্ঘদিন অতিবাহিত (অতিক্রান্ত) হলে আর কথাই বা কী!”</p>
<p class='endsutta'>একাদশতম সূত্র সমাপ্ত।</p>
<p class='end'>অব্যাকৃত-সংযুক্ত সমাপ্ত।</p>
<p class='uddana-intro'>স্মারক গাথা :</p>
<p class='uddana'>ক্ষেমাথেরী, অনুরাধ, সারিপুত্র আর কোষ্ঠিত;<br>
মৌদগল্লায়ন, বচ্ছ, কুতূহলশালা, আনন্দ, একাদশে সভিয়।</p>
<p class='uddana-intro'>স্মারক গাথা :</p>
<p class='uddana'>ষড়ায়তন, বেদনা, মাতৃজাতি,<br>
জম্বুখাদক আর সামন্ডক হলো যুক্ত;<br>
মৌদগল্লায়ন, চিত্ত, গ্রামপতি,<br>
অসঙ্খত ও অব্যাকৃত মিলে দশ সংযুক্ত।<br>
£সংযুক্তনিকায়ের ষড়ায়তন বর্গ সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
