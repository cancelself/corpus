<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn19.21' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>লক্ষণ-সংযুক্তলক্ষণ-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৯.২১. পাপী শ্রামণী সূত্র</h1>
</header>
<p>মহামৌদগল্লায়ন ‘বন্ধু, গৃধ্রকূট পর্বত নামার সময় আমি এক শ্রামণী আকাশপথে উড়ে যেতে দেখেছি। তার সঙ্ঘাটি দীপ্ত, প্রজ্বলিত শিখাযুক্ত; পাত্র দীপ্ত, প্রজ্বলিত শিখাযুক্ত; কটিবন্ধনী দীপ্ত, প্রজ্বলিত শিখাযুক্ত; শরীরও দীপ্ত, প্রজ্বলিত শিখাযুক্ত। সে বারবার আর্তনাদ করছে। তখন আমার মনে হলো-আশ্চর্য! অদ্ভুত! এমন প্রাণীও আছে, এমন যক্ষও আছে। এ রকম দেহ লাভও সম্ভব!’</p>
<p>তখন ভগবান ভিক্ষুদের সম্বোধন করে বললেন, হে ভিক্ষুগণ, শ্রাবকগণ চক্ষুভূত (যথার্থ জ্ঞানের অধিকারী) হয়ে অবস্থান করছে, জ্ঞানভূত (অর্হত্ত্ব জ্ঞানের অধিকারী) হয়ে অবস্থান করছে। যে জ্ঞানে তারা এরূপ জ্ঞাত হয় বা দেখে অথবা প্রত্যক্ষ করে। ভিক্ষুগণ, আমিও ইতিপূর্বেই সে শ্রামণীকে দেখেছি, কিন্তু প্রকাশ করিনি বা বলিনি। কারণ আমি সেটা বললে যদি লোকে তা অবিশ্বাস করে, এতে তাদের দীর্ঘকাল অহিত ও দুঃখপ্রদ হবে। এই শ্রামণটি পূর্বজন্মে কাশ্যপ সম্যকসম্বুদ্ধের শাসনে পাপী শ্রামণী ছিল। সে এই পাপকর্মের ফলে বহু বছর, বহুশত বছর, বহু হাজার বছর, বহুশত হাজার বছর নরকে পক্ব হয়ে এখন এমন দেহধারণে দুঃখ ভোগ করছে।’ একাদশ সূত্র।</p>
<p class='endvagga'>দ্বিতীয় বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>আমস্তক নিমগ্ন সেই ব্যভিচারী,<br>
বিষ্ঠাখাদক ছিল ব্রাহ্মণ দুষ্টাচারী।<br>
চর্মহীনা স্ত্রী ছিল ব্যভিচারিণী,<br>
বীভৎসা স্ত্রী ছিল দৈবজ্ঞা নারী।<br>
ওকিলিনী অঙ্গার পাত্র ছুড়েছিল,<br>
আর মস্তকহীন চোরঘাতক ছিল।<br>
পাপী ভিক্ষু-ভিক্ষুণী-শিক্ষামানা,<br>
পাপী শ্রামণ আর পাপী শ্রামণী;<br>
কাশ্যপের বিনয়ে প্রব্রজিত হয়ে,<br>
পাপকর্ম করেছিল তারা সবে।</p>
<p class='end'>লক্ষণ-সংযুক্ত সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
