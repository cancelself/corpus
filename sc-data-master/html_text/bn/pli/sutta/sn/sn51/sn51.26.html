<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn51.26' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ঋদ্ধিপাদ-সংযুক্তঋদ্ধিপাদ-সংযুক্ত</li>
<li class='vagga'>অয়োগুল বর্গ</li>
</ul>
<h1 class='sutta'>৫১.২৬. দ্বিতীয় ফল সূত্র</h1>
</header>
<p>“হে ভিক্ষুগণ, চারি প্রকার ঋদ্ধিপাদ আছে। সেই চারি প্রকার কী কী?</p>
<p>ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ভিক্ষুগণ, ইহাই হচ্ছে চারিবিধ ঋদ্ধিপাদ। ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম জনের সপ্তফল এবং সপ্ত-আনিশংস প্রত্যাশিত হয়।</p>
<p>সেই সপ্তফল এবং সপ্ত-আনিশংস কী কী? কেউ কেউ ইহজীবনেই অর্হত্ত্বফল লাভ করে। কেউ কেউ ইহজীবনে অর্হত্ত্বফল লাভ করতে না পারলে মৃত্যুকালে হলেও অর্হত্ত্বফল লাভ করে। যদি ইহজীবনে এবং মরণকালেও অর্হত্ত্বফল লাভ করতে না পারে তবে পঞ্চবিধ অধোভাগীয় সংযোজন পরিক্ষয় করে অন্তরা-পরিনির্বাণলাভী হয়; উপহচ্চ-পরিনির্বাণলাভী, অসংস্কার-পরিনির্বাণলাভী ও সসংস্কার পরিনির্বাণলাভী হয় এবং ঊর্ধ্বস্রোতা-অকনিষ্ঠগামী হয়। ভিক্ষুগণ, চারি ঋদ্ধিপাদে ভাবিতাত্ম ও বহুলীকৃতাত্ম জনের এই সপ্তফল ও সপ্ত-আনিশংস বা সুফলই প্রত্যাশিত।” ষষ্ঠ সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
