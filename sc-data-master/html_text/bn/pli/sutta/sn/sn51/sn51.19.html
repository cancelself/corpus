<!DOCTYPE html>
<html>
<head>
<meta charset='UTF-8'>
<meta name='author' content='বঙ্গীস ভিক্ষু, অজিত ভিক্ষু, প্রজ্ঞাদর্শী ভিক্ষু'>
<title></title>
</head>
<body>
<article id='sn51.19' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>মার্গ-সংযুক্ত</li>
<li class='samyutta'>ঋদ্ধিপাদ-সংযুক্তঋদ্ধিপাদ-সংযুক্ত</li>
<li class='vagga'>প্রাসাদ কম্পন বর্গ</li>
</ul>
<h1 class='sutta'>৫১.১৯. ঋদ্ধিআদি দেশনা সূত্র</h1>
</header>
<p>“হে ভিক্ষুগণ, আমি তোমাদের ঋদ্ধি, ঋদ্ধিপাদ, ঋদ্ধিপাদ ভাবনা এবং ঋদ্ধিপাদ ভাবনার উপায় সম্পর্কে দেশনা করব; তা তোমরা শোন।</p>
<p>ভিক্ষুগণ, ঋদ্ধি কাকে বলে? ভিক্ষুগণ, এক্ষেত্রে ভিক্ষু বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীর ন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে, এভাবে যতদূর ব্রহ্মলোক রয়েছে ততদূর আপন কায় বশীভূত করে। ভিক্ষুগণ, ইহাকে বলা হয় ঋদ্ধি।</p>
<p>ভিক্ষুগণ, ঋদ্ধিপাদ কাকে বলে? ভিক্ষুগণ, যে মার্গ ও প্রতিপদ ঋদ্ধি লাভের জন্য এবং ঋদ্ধি প্রতিলাভের জন্য সংবর্তিত হয়, তাকে ঋদ্ধিপাদ বলা হয়।</p>
<p>ভিক্ষুগণ, ঋদ্ধিপাদ ভাবনা কাকে বলে? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ইহাকে বলা হয় ঋদ্ধিপাদ ভাবনা।</p>
<p>ভিক্ষুগণ, ঋদ্ধিপাদ ভাবনার মার্গ (উপায়) কাকে বলে? ইহাই আর্য অষ্টাঙ্গিক মার্গ, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব, সম্যক ব্যায়াম, সম্যক স্মৃতি ও সম্যক সমাধি। ইহাকে ঋদ্ধিপাদ ভাবনার মার্গ (উপায়) বলা হয়।” নবম সূত্র।</p>
<footer>
<p>অনুবাদক : <span class='author'>বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
