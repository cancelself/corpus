<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.5' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>অনিত্য বর্গ</li>
</ul>
<h1 class='sutta'>৩৫.৫. বাহ্যিক দুঃখ সূত্র</h1>
</header>
<p>“হে ভিক্ষুগণ, রূপ দুঃখ। যা দুঃখ তা অনাত্ম; যা অনাত্ম ‘তা আমার নয়, তা আমি নই, তা আমার আত্মা নয়’, এরূপে সম্যক প্রজ্ঞার দ্বারা বিষয়টি যথাযথভাবে দর্শন করা উচিত।</p>
<p>শব্দ দুঃখ। যা দুঃখ তা অনাত্ম; যা অনাত্ম ‘তা আমার নয়, তা আমি নই, তা আমার আত্মা নয়’ এরূপে সম্যক প্রজ্ঞার দ্বারা বিষয়টি যথাযথভাবে দর্শন করা উচিত।</p>
<p>গন্ধ দুঃখ। যা দুঃখ তা অনাত্ম; যা অনাত্ম ‘তা আমার নয়, তা আমি নই, তা আমার আত্মা নয়’ এরূপে সম্যক প্রজ্ঞার দ্বারা বিষয়টি যথাযথভাবে দর্শন করা উচিত।</p>
<p>রস দুঃখ। যা দুঃখ তা অনাত্ম; যা অনাত্ম ‘তা আমার নয়, তা আমি নই, তা আমার আত্মা নয়’ এরূপে সম্যক প্রজ্ঞার দ্বারা বিষয়টি যথাযথভাবে দর্শন করা উচিত।</p>
<p>স্প্রষ্টব্য দুঃখ। যা দুঃখ তা অনাত্ম, যা অনাত্ম ‘তা আমার নয়, তা আমি নই, তা আমার আত্মা নয়’ এভাবে বিষয়টি সম্যক প্রজ্ঞার দ্বারা যথাযথভাবে দর্শন করা উচিত।</p>
<p>ধর্ম দুঃখ। যা দুঃখ তা অনাত্ম; যা অনাত্ম ‘তা আমার নয়, তা আমি নই, তা আমার আত্মা নয়’ এভাবে বিষয়টি সম্যক প্রজ্ঞার দ্বারা যথাযথভাবে দর্শন করা উচিত।”</p>
<p>“হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে রূপের প্রতি নির্বেদ প্রাপ্ত হন, শব্দের প্রতি নির্বেদ প্রাপ্ত হন, গন্ধের প্রতি নির্বেদ প্রাপ্ত হন, রসের প্রতি নির্বেদ প্রাপ্ত হন, স্প্রষ্টব্যের প্রতি নির্বেদ প্রাপ্ত হন ও ধর্মের প্রতি নির্বেদ প্রাপ্ত হন। নির্বেদ প্রাপ্ত হয়ে বিরাগ হন, বিরাগ হতে বিমুক্ত হন, বিমুক্তিতে ‘বিমুক্ত হয়েছি’ বলে জ্ঞান উৎপন্ন হয় এবং তিনি প্রকৃষ্টরূপে জানতে পারেন, ‘আমার জন্মবীজ ক্ষীণ হয়েছে, ব্রহ্মচর্যব্রত উদ্‌যাপিত হয়েছে, করণীয় কার্য কৃত হয়েছে, এ জীবনে (আসবক্ষয়ের জন্য) আর অপর কর্তব্য নেই’।”</p>
<p class='endsutta'>পঞ্চম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
