<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.101' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>ষড় (ছয়) বর্গ</li>
</ul>
<h1 class='sutta'>৩৫.১০১. প্রথম ‘তোমাদের নয়’ সূত্র</h1>
</header>
<p>“হে ভিক্ষুগণ, যা তোমাদের নয়, তা পরিত্যাগ কর। তা পরিত্যক্ত হলে তোমাদের সুখ ও কল্যাণ সাধিত হবে। ভিক্ষুগণ, কি তোমাদের নয়? হে ভিক্ষুগণ, ‘চক্ষু’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘রূপ’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘চক্ষু-বিজ্ঞান’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘চক্ষু-সংস্পর্শ’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয় তাও তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে।” শ্রোত্র, ঘ্রাণ, জিহ্বা, কায় ও মন সম্পর্কেও এইরূপ।</p>
<p>“হে ভিক্ষুগণ, যেমন কোনো ব্যক্তি এই জেতবনস্থতৃণকাষ্ঠ শাখাপল্লবকে হরণ করে বা দগ্ধ করে বা যা ইচ্ছা হয় করে, তাহলে কি তোমাদের এরূপ মনে হবে-সেই ব্যক্তি আমাদেরকে হরণ করছে বা দগ্ধ করছে বা যা ইচ্ছা তা করছে?”</p>
<p>“নিশ্চয়ই নয়, ভন্তে।” “তার কারণ কী?” “ভন্তে, যেহেতু ইহা আমাদের আত্ম বা আত্মসম্বন্ধীয় নয়। “তদ্রূপভাবে হে ভিক্ষুগণ, ‘চক্ষু’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘রূপ’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘চক্ষু-বিজ্ঞান’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। ‘চক্ষু-সংস্পর্শ’ তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে। চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাও তোমাদের নয়, তা পরিত্যাগ কর। তা পরিত্যক্ত হলে তোমাদের হিত-সুখের কারণ হবে।” শ্রোত্র, ঘ্রাণ, জিহ্বা, কায় ও মন সম্পর্কেও এইরূপ।</p>
<p class='endsutta'>অষ্টম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
