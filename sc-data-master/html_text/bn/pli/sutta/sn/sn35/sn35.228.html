<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.228' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>সমুদ্র বর্গ</li>
</ul>
<h1 class='sutta'>৩৫.২২৮. প্রথম সমুদ্র সূত্র</h1>
</header>
<p>“হে ভিক্ষুগণ, অশ্রুতবান পৃথগ্‌জন সমুদ্র, সমুদ্র বলে ভাষণ করে। আর্য-বিনয়ে ইহা সমুদ্র নয়। ভিক্ষুগণ, ইহা মহাজলরাশি, মহাজল প্লাবন। ভিক্ষুগণ, চক্ষু পুরুষের সমুদ্র; তার রূপময় বেগ। যিনি সেই রূপময় বেগে অবিচলিত থাকেন, তিনি সঊর্মি (তরঙ্গ), সআবর্ত , (ঘূর্ণিজল), হিংস্রপ্রাণী (হাঙ্গর, কুমীরাদি) ও রাক্ষস (অপদেবতা) পরিপূর্ণ চক্ষু-সমুদ্র পার হয়েছেন এবং উত্তীর্ণ, পারগত (অপরপারে উপনীত) স্থলেস্থিত ব্রাহ্মণ বলে কথিত হন।”</p>
<p>“ভিক্ষুগণ, শ্রোত্র (কর্ণ) মানুষের সমুদ্র; তার শব্দময় বেগ। যিনি সেই শব্দময় বেগে অবিচলিত থাকেন (বেগ সহ্য করেন), তিনি সঊর্মি, সআবর্ত, হিংস্র প্রাণী ও রাক্ষস পরিপূর্ণ শ্রোত্র-সমুদ্র পার হয়েছেন এবং উত্তীর্ণ, পারগত, স্থলেস্থিত ব্রাহ্মণ বলে কথিত হন।”</p>
<p>“ভিক্ষুগণ, ঘ্রাণ (নাসিকা) পুরুষের সমুদ্র; তার গন্ধময় বেগ। যিনি সেই গন্ধময় বেগে অবিচলিত থাকেন, তিনি সঊর্মি, সআবর্ত, হিংস্রপ্রাণী ও রাক্ষস পরিপূর্ণ ঘ্রাণ-সমুদ্র পার হয়েছেন এবং উত্তীর্ণ, পারগত স্থলেস্থিত ব্রাহ্মণ বলে কথিত হন।”</p>
<p>“ভিক্ষুগণ, জিহ্বা পুরুষের সমুদ্র; তার রসময় বেগ। যিনি সেই রসময় বেগে অবিচলিত থাকেন, তিনি সঊর্মি, সআবর্ত, হিংস্রপ্রাণী ও রাক্ষস পরিপূর্ণ জিহ্বা-সমুদ্র পার হয়েছেন এবং উত্তীর্ণ, পারগত স্থলেস্থিত ব্রাহ্মণ বলে কথিত হন।”</p>
<p>“ভিক্ষুগণ, কায় (দেহ)পুরুষের সমুদ্র, তার স্প্রষ্টব্যময় বেগ। যিনি সেই স্প্রষ্টব্যময় বেগে অবিচলিত থাকেন, তিনি সঊর্মি, সআবর্ত, হিংস্রপ্রাণী ও রাক্ষস পরিপূর্ণ কায়-সমুদ্র পার হয়েছেন এবং উত্তীর্ণ, পারগত স্থলেস্থিত ব্রাহ্মণ বলে কথিত হন।”</p>
<p>“ভিক্ষুগণ, মন পুরুষের সমুদ্র, তার মনোময় বেগ। যিনি সেই মনোময় বেগে অবিচলিত থাকেন, তিনি সঊর্মি, সআবর্ত, হিংস্রপ্রাণী ও রাক্ষস পরিপূর্ণ মন সমুদ্র পার হয়েছেন এবং উত্তীর্ণ, পারগত স্থলেস্থিত ব্রাহ্মণ বলে কথিত হন।” ভগবান এরূপ বললেন। এরূপ বলে সুগত শাস্তা অতঃপর এরূপ বললেন :</p>
<blockquote class='gatha'>
<p>“যিনি হিংস্রজন' ও রাক্ষসে পরিপূর্ সঊর্মি, সআবর্ত, সভয়, দুরতিক্রম্য পার হন এই সমুদ্র; তিনি কথিত হন উদ্‌যাপিত ব্রহ্মচর্য, পারগত, বেদজ্ঞ ও লোকান্তজ্ঞ।”</p>
</blockquote>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
