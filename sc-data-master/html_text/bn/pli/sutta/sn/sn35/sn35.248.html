<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.248' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>আশীবিষ (সর্প) বর্গ</li>
</ul>
<h1 class='sutta'>৩৫.২৪৮. যবগুচ্ছ সূত্র</h1>
</header>
<p>“হে ভিক্ষুগণ, মনে কর, চৌরাস্তায় যবগুচ্ছ নিক্ষিপ্ত আছে। অতঃপর ছয়জন পুরুষ শস্য মাড়ানোর কাষ্ঠখণ্ড দ্বারা শস্যগুচ্ছকে আঘাত করে। হে ভিক্ষুগণ, এভাবে ছয় শস্য মাড়ানোর কাষ্ঠখণ্ড দ্বারা আঘাত করার সময় শস্যগুচ্ছ ঝাড়া (মাড়ানো) হয়। তখন শস্য মাড়ানোর কাষ্ঠখণ্ড হস্তে সপ্তম পুরুষ সেখানে আগমন করে। সে সপ্তম শস্য মাড়ানোর কাষ্ঠখণ্ড দ্বারা সেই শস্যগুচ্ছকে আঘাত করে। হে ভিক্ষুগণ, এভাবে সপ্তম শস্য মাড়ানোর কাষ্ঠখণ্ড দ্বারা সেই শস্যগুচ্ছকে আঘাত করার সময় শস্যগুচ্ছ আরো উত্তমভাবে ঝাড়া (মাড়িত) হয়। এভাবেই হে ভিক্ষুগণ, অশ্রুতবান পৃথগ্‌জন মনোজ্ঞ-অমনোজ্ঞ রূপ দ্বারা চক্ষুতে আঘাত করে (হনন করে)। মনোজ্ঞ-অমনোজ্ঞ শব্দ দ্বারা শ্রোত্রে আঘাত করে। মনোজ্ঞ-অমনোজ্ঞ গন্ধ দ্বারা ঘ্রাণকে আঘাত করে। মনোজ্ঞ-অমনোজ্ঞ রস দ্বারা জিহ্বায় আঘাত করে। মনোজ্ঞ-অমনোজ্ঞ স্প্রষ্টব্য দ্বারা কায়ে আঘাত করে। মনোজ্ঞ-অমনোজ্ঞ ধর্ম দ্বারা মনে আঘাত করে। হে ভিক্ষুগণ, যদি সেই অশ্রুতবান পৃথগ্‌জন ভবিষ্যতে পুনর্ভবের জন্য চিন্তা করে, এভাবেই হে ভিক্ষুগণ, সেই মূর্খপুরুষ অধিকতর মাড়িত (বিনষ্ট) হয়, যেমন সপ্তম শস্য মাড়ানোর কাষ্ঠখণ্ড দ্বারা আঘাত করার সময় সেই শস্যগুচ্ছ হয়।”</p>
<p>“হে ভিক্ষুগণ, অতীতে দেবগণ ও অসুরগণের মধ্যে সংগ্রাম বেঁধেছিল। অনন্তর অসুররাজ বেপচিত্তি অসুরদের সম্বোধন করে বললেন, ‘বন্ধুগণ, যদি এই দেবাসুর সংগ্রামে অসুরগণ জয় লাভ করে এবং দেবগণ পরাস্ত হয়, তবে দেবেন্দ্র শক্রকে কণ্ঠপঞ্চম বন্ধনে অর্থাৎ হস্তদ্বয়, পদদ্বয় ও কণ্ঠে বন্ধনাবদ্ধ করে অসুরপুরে আমার নিকট নিয়ে আসবে।’ দেবেন্দ্র শক্রও ত্রয়ত্রিংশবাসী দেবগণকে সম্বোধন করে বললেন, ‘বন্ধুগণ, যদি এই দেবাসুর সংগ্রামে দেবগণ জয়লাভ করে এবং অসুরগণ পরাস্ত হয়, তবে অসুররাজ বেপচিত্তিকে কণ্ঠপঞ্চম বন্ধনে বেঁধে সুধর্মা দেবস্তুভায় আমার নিকট নিয়ে আসবে।’ সেই সংগ্রামে দেবগণ জয়লাভ করলেন এবং অসুরগণ পরাস্ত হলেন। তখন ত্রয়ত্রিংশবাসী দেবগণ অসুররাজ বেপচিত্তিকে কণ্ঠপঞ্চম বন্ধনে আবদ্ধ করে সুধর্মা সভায় দেবেন্দ্র শক্রের নিকট আনয়ন করলেন। হে ভিক্ষুগণ, সেখানে অসুররাজ (অসুরেন্দ্র) বেপচিত্তি কণ্ঠপঞ্চম বন্ধনে আবদ্ধ হন। হে ভিক্ষুগণ, যখন অসুররাজ বেপচিত্তির মনে এরূপ চিন্তা উদিত হলো, ‘দেবগণ ধার্মিক , অসুরগণ অধার্মিক, এখন আমি দেবনগরে গমন করি।’। তখন তিনি কণ্ঠপঞ্চম বন্ধন হতে (নিজের) আত্মমুক্তি প্রত্যক্ষ করেন এবং পঞ্চকামগুণে সমর্পিত হয়ে, সংযুক্ত হয়ে বিচরণ করেন। হে ভিক্ষুগণ, যখন অসুররাজ বেপচিত্তির মনে এরূপ চিন্তা উদিত হলো, ‘দেবগণ অধার্মিক , অসুরগণ ধার্মিক। সেজন্য আমি এখন অসুরপুরে গমন করব’। তখন তিনি নিজেকে কণ্ঠপঞ্চম বন্ধনে আবদ্ধ দেখলেন এবং পঞ্চকামগুণ হতে অধঃপতিত হলেন। হে ভিক্ষুগণ, বেপচিত্তির বন্ধন এরূপ সূক্ষ্ম। এর থেকে মারের বন্ধন সূক্ষ্মতর। হে ভিক্ষুগণ, যিনি মিথ্যা ধারণা পোষণ করেন তিনি মারের নিকট আবদ্ধ, যিনি মিথ্যা ধারণা পোষণ করেন না তিনি পাপমতি হতে মুক্ত।”</p>
<p>“হে ভিক্ষুগণ, ‘আমি হই’ ইহা মিথ্যা ধারণা (অলীক কল্পনা), ‘এই (ইহা) হই আমি ইহা মিথ্যা ধারণা, ‘আমি হবো’ ইহা মিথ্যা ধারণা, ‘আমি হবো না’ ইহা মিথ্যা ধারণা, ‘আমি রূপী হবো’ ইহা মিথ্যা ধারণা, ‘আমি অরূপী হবো’ ইহা মিথ্যা ধারণা, ‘আমি সংজ্ঞী হবো’ ইহা মিথ্যা ধারণা, ‘আমি অসংজ্ঞী হবো’ ইহা মিথ্যা ধারণা, ‘আমি নৈবসংজ্ঞী-নাসংজ্ঞী হবো’ ইহা মিথ্যা ধারণা। ভিক্ষুগণ, মিথ্যা ধারণা রোগ, গণ্ড (ফোঁড়া) ও শল্য সদৃশ। সেজন্য হে ভিক্ষুগণ, তোমাদের এরূপ শিক্ষা করা উচিত : ‘আমরা মিথ্যা ধারণাহীন চিত্তে অবস্থান করব’।”</p>
<p>“হে ভিক্ষুগণ, ‘আমি হই’ ইহা চাঞ্চল্য, ‘এই হই আমি’ ইহা চাঞ্চল্য, ‘আমি হবো’ ইহা চাঞ্চল্য, ‘আমি হবো না’ ইহা চাঞ্চল্য, ‘আমি রূপী হবো’ ইহা চাঞ্চল্য, ‘আমি অরূপী হবো’ ইহা চাঞ্চল্য, ‘আমি সংজ্ঞী হবো’ ইহা চাঞ্চল্য, ‘আমি অসংজ্ঞী হবো’ ইহা চাঞ্চল্য, ‘আমি নৈবসংজ্ঞী-নাসংজ্ঞী হবো’ ইহা চাঞ্চল্য। ভিক্ষুগণ, চাঞ্চল্য রোগ, গণ্ড(ফোঁড়া) ও শল্য সদৃশ। তদ্ধেতু হে ভিক্ষুগণ, তোমাদের এরূপ শিক্ষা করা উচিত : ‘আমরা চাঞ্চল্যহীন চিত্তে অবস্থান করব’।”</p>
<p>“হে ভিক্ষুগণ, ‘আমি হই’ ইহা উত্তেজনা, ‘এই আমি হই’ ইহা উত্তেজনা, ‘আমি হবো’ ইহা উত্তেজনা, ‘আমি হবো না’ ইহা উত্তেজনা, ‘আমি রূপী হবো’ ইহা উত্তেজনা, ‘আমি অরূপী হবো’ ইহা উত্তেজনা, ‘আমি সংজ্ঞী হবো’ ইহা উত্তেজনা, ‘আমি অসংজ্ঞী হবো’ ইহা উত্তেজনা, ‘আমি নৈবসংজ্ঞী-নাসংজ্ঞী হবো’ ইহা উত্তেজনা। ভিক্ষুগণ, উত্তেজনা রোগ, গণ্ডও শল্য সদৃশ। তদ্ধেতু হে ভিক্ষুগণ, তোমাদের এরূপ শিক্ষা করা উচিত : ‘আমরা উত্তেজনাহীন চিত্তে অবস্থান করব’।”</p>
<p>“হে ভিক্ষুগণ, ‘আমি হই’ ইহা প্রপঞ্চ (মায়া), ‘এই হই আমি’ ইহা প্রপঞ্চ, ‘আমি হবো’ ইহা প্রপঞ্চ, ‘আমি হবো না’ ইহা প্রপঞ্চ, ‘আমি রূপী হবো’ ইহা প্রপঞ্চ, ‘আমি অরূপী হবো’ ইহা প্রপঞ্চ, ‘আমি সংজ্ঞী হবো’ ইহা প্রপঞ্চ, ‘আমি অসংজ্ঞী হবো’ ইহা প্রপঞ্চ, ‘আমি নৈবসংজ্ঞী-নাসংজ্ঞী হবো’ ইহা প্রপঞ্চ। ভিক্ষুগণ, প্রপঞ্চ রোগ, গণ্ডও শল্য সদৃশ। তদ্ধেতু হে ভিক্ষুগণ, তোমাদের এরূপ শিক্ষা করা উচিত : ‘আমরা নিষপ্রপঞ্চচিত্তে অবস্থান করব’।”</p>
<p>“হে ভিক্ষুগণ, ‘আমি হই’ ইহা মানগত, ‘এই হই আমি’ ইহা মানগত, ‘আমি হবো’ ইহা মানগত, ‘আমি হবো না’ ইহা মানগত, ‘আমি রূপী হবো’ ইহা মানগত, ‘আমি অরূপী হবো’ ইহা মানগত, ‘আমি সংজ্ঞী হবো’ ইহা মানগত, ‘আমি অসংজ্ঞী হবো’ ইহা মানগত, ‘আমি নৈবসংজ্ঞী-নাসংজ্ঞী হবো’ ইহা মানগত। ভিক্ষুগণ, মানগত রোগ, গণ্ডও শল্য সদৃশ। তদ্ধেতু হে ভিক্ষুগণ, তোমাদের এরূপ শিক্ষা করা উচিত : ‘আমরা মানবিগত চিত্তে অবস্থান করব’।”</p>
<p class='endsutta'>একাদশতম সূত্র সমাপ্ত।</p>
<p class='endvagga'>ঊনিশতম আশীবিষ বর্গ সমাপ্ত।</p>
<p class='uddana-intro'>স্মারক গাথা :</p>
<p class='uddana'>আশীবিষ, রথ, কচ্ছপ, দুই কাষ্ঠখণ্ড আর আসক্ত হলো যুক্ত;<br>
দুঃখধর্ম, কিংশুক, বীণা, ছয়টি জন্তু পরিশেষে যবগুচ্ছ উক্ত।<br>
£চতুর্থ পঞ্চাশক সমাপ্ত।</p>
<p class='uddana-intro'>স্মারক গাথা :</p>
<p class='uddana'>নন্দিক্ষয়, ষাটসারাংশ, সমুদ্র আর সর্প;<br>
চতুর্থ পঞ্চাশক এই নিপাতে হলো প্রকাশিত।<br>
£ষড়ায়তন-সংযুক্ত সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
