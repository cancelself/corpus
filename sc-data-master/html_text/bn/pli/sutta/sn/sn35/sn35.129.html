<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.129' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>গৃহপতি বর্গ</li>
</ul>
<h1 class='sutta'>৩৫.১২৯. ঘোষিত সূত্র</h1>
</header>
<p><span class='evam'>আমি এরূপ শুনেছি।</span> এক সময় আয়ুষ্মান আনন্দ কৌশাম্বীতে অবস্থান করতেছিলেন ঘোষিতারামে। তখন ঘোষিত গৃহপতি যেখানে আয়ুষ্মান আনন্দ ছিলেন সেখানে উপস্থিত হয়ে আয়ুষ্মান আনন্দের সহিত প্রীতি-আলাপ ও কুশলপ্রশ্নাদি বিনিময় করে একপাশে উপবেশন করলেন। একপাশে উপবিষ্ট ঘোষিত গৃহপতি আয়ুষ্মান আনন্দকে বললেন, “ভন্তে, আনন্দ, ধাতুনানাত্ব, ধাতুনানাত্ব কথিত হয়। ভন্তে, ভগবান কর্তৃক কতটুকু পর্যন্ত ধাতুনানাত্ব কথিত হয়েছে?”</p>
<p>“হে গৃহপতি, চক্ষু-ধাতু, মনোজ্ঞরূপ এবং সুখবেদনীয় চক্ষু-বিজ্ঞান বিদ্যমান। স্পর্শ হেতু সুখ-বেদনা উৎপন্ন হয়। হে গৃহপতি, চক্ষু-ধাতু, অমনোজ্ঞরূপ ও দুঃখবেদনীয় চক্ষু-বিজ্ঞান বিদ্যমান। স্পর্শ হেতু দুঃখ-বেদনা উৎপন্ন হয়। হে গৃহপতি, চক্ষু-ধাতু, উপেক্ষাবেদনীয় রূপ ও অদুঃখ-অসুখ বেদনীয় চক্ষু-বিজ্ঞান বিদ্যমান। স্পর্শ হেতু অদুঃখ-অসুখ-বেদনা উৎপন্ন হয়।”</p>
<p>“হে গৃহপতি, শ্রোত্র-ধাতু, মনোজ্ঞ শব্দ এবং সুখবেদনীয় শ্রোত্র-বিজ্ঞান বিদ্যমান। স্পর্শ হেতু সুখ-বেদনা উৎপন্ন হয়। হে গৃহপতি, শ্রোত্র-ধাতু, অমনোজ্ঞ শব্দ ও দুঃখবেদনীয় শ্রোত্র-বিজ্ঞান বিদ্যমান। স্পর্শ হেতু দুঃখ-বেদনা উৎপন্ন হয়। হে গৃহপতি, শ্রোত্র-ধাতু, উপেক্ষাবেদনীয় শব্দ ও অদুঃখ-অসুখবেদনীয় শ্রোত্র-বিজ্ঞান বিদ্যমান। স্পর্শ হেতু অদুঃখ-অসুখবেদনা উৎপন্ন হয়।”</p>
<p>“হে গৃহপতি, ঘ্রাণ-ধাতু, মনোজ্ঞ গন্ধ ও সুখবেদনীয় ঘ্রাণ-বিজ্ঞান বিদ্যমান। স্পর্শ হেতু সুখ-বেদনা উৎপন্ন হয়। হে গৃহপতি, ঘ্রাণ-ধাতু, অমনোজ্ঞ গন্ধ ও দুঃখবেদনীয় ঘ্রাণ-বিজ্ঞান বিদ্যমান। স্পর্শ হেতু দুঃখবেদনা উৎপন্ন হয়। হে গৃহপতি, ঘ্রাণ-ধাতু, উপেক্ষাবেদনীয় গন্ধ ও অদুঃখ-অসুখবেদনীয় ঘ্রাণ-বিজ্ঞান বিদ্যমান। স্পর্শ হেতু অদুঃখ-অসুখবেদনা উৎপন্ন হয়।”</p>
<p>“হে গৃহপতি, জিহ্বা-ধাতু, মনোজ্ঞ রস ও সুখবেদনীয় জিহ্বা-বিজ্ঞান বিদ্যমান। স্পর্শ হেতু সুখবেদনা উৎপন্ন হয়। হে গৃহপতি, জিহ্বা-ধাতু, অমনোজ্ঞ রস ও দুঃখবেদনীয় জিহ্বা-বিজ্ঞান বিদ্যমান। স্পর্শ হেতু দুঃখবেদনা উৎপন্ন হয়। হে গৃহপতি, জিহ্বা-ধাতু, উপেক্ষাবেদনীয় রস ও অদুঃখ-অসুখবেদনীয় জিহ্বা-বিজ্ঞান বিদ্যমান। স্পর্শ হতে অদুঃখ-অসুখ-বেদনা উৎপন্ন হয়।”</p>
<p>“হে গৃহপতি, কায়-ধাতু, মনোজ্ঞ স্প্রষ্টব্য ও সুখবেদনীয় কায়-বিজ্ঞান বিদ্যমান। স্পর্শ হতে সুখ-বেদনা উৎপন্ন হয়। হে গৃহপতি, কায়-ধাতু, অমনোজ্ঞ স্প্রষ্টব্য ও দুঃখবেদনীয় কায়-বিজ্ঞান বিদ্যমান। স্পর্শ হতে দুঃখ-বেদনা উৎপন্ন হয়। হে গৃহপতি, কায়-ধাতু, উপেক্ষা বেদনীয় স্প্রষ্টব্য ও অদুঃখ-অসুখ বেদনীয় কায়-বিজ্ঞান বিদ্যমান। স্পর্শ হেতু অদুঃখ-অসুখ-বেদনা উৎপন্ন হয়।”</p>
<p>“হে গৃহপতি, মনোধাতু, মনোজ্ঞ ধর্ম ও সুখবেদনীয় মনোবিজ্ঞান বিদ্যমান। স্পর্শ হতে সুখ-বেদনা উৎপন্ন হয়। হে গৃহপতি, মনো-ধাতু, অমনোজ্ঞ ধর্ম ও দুঃখবেদনীয় মনোবিজ্ঞান বিদ্যমান। স্পর্শ হতে দুঃখবেদনা উৎপন্ন হয়। হে গৃহপতি, মনো-ধাতু, উপেক্ষাবেদনীয় ধর্ম ও অদুঃখ-অসুখ বেদনীয় মনোবিজ্ঞান বিদ্যমান। স্পর্শ হেতু অদুঃখ-অসুখ-বেদনা উৎপন্ন হয়।”</p>
<p>“হে গৃহপতি, ভগবান কর্তৃক এতটুকু পর্যন্ত ধাতুনানাত্ব কথিত হয়েছে।”</p>
<p class='endsutta'>ষষ্ঠ সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
