<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.231' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>সমুদ্র বর্গ</li>
</ul>
<h1 class='sutta'>৩৫.২৩১. রসালো বৃক্ষোপম সূত্র</h1>
</header>
<p>“হে ভিক্ষুগণ, যেকোনো ভিক্ষু বা ভিক্ষুণীর চক্ষু-বিজ্ঞেয় রূপের প্রতি যে রাগ (আসক্তি), দ্বেষ ও মোহ তা বিদ্যমান; যে রাগ-দ্বেষ-মোহ তা অপরিত্যক্ত হয়, তাহলে সামান্য চক্ষু-বিজ্ঞেয় রূপও যদি তার দৃষ্টিপথে আসে তবে তা তার চিত্তকে অভিভূত (পরাজিত) করে, অসামান্য রূপের কথাই বা কী! তার কারণ কী? যেহেতু যে রাগ-দ্বেষ-মোহ তা বিদ্যমান, সেই রাগ-দ্বেষ-মোহ অপ্রহীন (অপরিত্যক্ত) বলে।” শ্রোত্র-বিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্প্রষ্টব্য এবং মনো-বিজ্ঞেয় ধর্ম সম্পর্কেও এইরূপ।</p>
<p>“হে ভিক্ষুগণ, মনে কর, কোনো রসালো বৃক্ষ যেমন অশ্বত্থ বা নিগ্রোধ বা ডুমুর বা উদুম্বর বৃক্ষ যা অল্প বয়ষ্ক, তরুণ, কোমল। কোনো পুরুষ যদি তীক্ষ্ণ কুঠার দিয়ে সেই বৃক্ষের যেখানে যেখানে ছেদন করে, তবে সেই সেই ছেদিত স্থান হতে রস নির্গত হবে কি?” “হ্যাঁ, ভন্তে।” “তার কারণ কী?” “যেহেতু ভন্তে, সেখানে রস আছে।”</p>
<p>“তদ্রূপভাবে হে ভিক্ষুগণ, যেকোনো ভিক্ষু বা ভিক্ষুণীর চক্ষু-বিজ্ঞেয় রূপের প্রতি যে রাগ-দ্বেষ-মোহ আছে, সেই রাগ-দ্বেষ-মোহ যদি অপরিত্যক্ত হয়, তাহলে সামান্য চক্ষুবিজ্ঞেয় রূপও যদি তার দৃষ্টিপথে আসে তবে তা তার চিত্তকে অভিভূত করে, অসামান্য রূপের কথাই বা কী! তার কারণ কী? যেহেতু যে রাগ-দ্বেষ-মোহ তা বিদ্যমান, সেই রাগ-দ্বেষ-মোহ অপরিত্যক্ত বলে।” শ্রোত্র-বিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্প্রষ্টব্য ও মনো-বিজ্ঞেয় ধর্ম সম্পর্কেও এইরূপ।</p>
<p>“হে ভিক্ষুগণ, যেকোনো ভিক্ষু বা ভিক্ষুণীর চক্ষু-বিজ্ঞেয় রূপের প্রতি যে রাগ-দ্বেষ-মোহ তা অবিদ্যমান, যে রাগ-দ্বেষ-মোহ তা পরিত্যক্ত হয়। যদিও অসামান্য চক্ষু-বিজ্ঞেয় রূপ তার দৃষ্টিপথে আগমন করে তবুও তা তার চিত্তকে অভিভূত করে না, সামান্য রূপের কথাই বা কী! তার কারণ কী? যেহেতু যে রাগ-দ্বেষ-মোহ তা নেই (অবিদ্যমান)। যে রাগ-দ্বেষ-মোহ তা প্রহীন বলে।” শ্রোত্রবিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্প্রষ্টব্য ও মনো-বিজ্ঞেয় ধর্ম সম্পর্কেও এইরূপ।</p>
<p>“ভিক্ষুগণ, মনে কর, কোনো রসালো বৃক্ষ যেমন অশ্বত্থ বা নিগ্রোধ বা ডুমুর বা উদুম্বর বৃক্ষ যা শুষ্ক, শূন্যগর্ভ, ক্ষয়প্রাপ্ত। কোনো পুরুষ যদি সেই বৃক্ষের যে যে স্থানেতীক্ষ্ণ কুঠার দিয়ে ছেদন করে, তবে সেই সেই ছেদিত স্থান হতে রস নির্গত হবে কি?” “নিশ্চয়ই নয়, ভন্তে।” “তার কারণ কী?” “যেহেতু ভন্তে, সেখানে রস নেই।”</p>
<p>“তদ্রূপভাবে “হে ভিক্ষুগণ, যেকোনো ভিক্ষু বা ভিক্ষুণীর চক্ষু-বিজ্ঞেয় রূপের প্রতি যে রাগ-দ্বেষ-মোহ তা অবিদ্যমান, যে রাগ-দ্বেষ-মোহ তা পরিত্যক্ত হয়। যদিও অসামান্য চক্ষু-বিজ্ঞেয় রূপ তার দৃষ্টিপথে আগমন করে তবুও তা তার চিত্তকে অভিভূত করে না, সামান্য রূপের কথাই বা কী! তার কারণ কী? যেহেতু যে রাগ-দ্বেষ-মোহ তা নেই (অবিদ্যমান)। যে রাগ-দ্বেষ-মোহ তা প্রহীন বলে।” শ্রোত্রবিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্প্রষ্টব্য ও মনো-বিজ্ঞেয় ধর্ম সম্পর্কেও এইরূপ।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
