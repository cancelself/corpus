<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.84' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>ছন্ন বর্গ</li>
</ul>
<h1 class='sutta'>৩৫.৮৪. প্রলুপ্তধর্মী সূত্র</h1>
</header>
<p><span class='evam'>আমি এরূপ শুনেছি।</span> এক সময় ভগবান শ্রাবস্তীতে অবস্থান করছিলেন, জেতবনে, অনাথপিণ্ডিক নির্মিত বিহারে। তখন আয়ুষ্মান আনন্দ যেখানে ভগবান ছিলেন সেখানে উপস্থিত হয়ে ভগবানকে অভিবাদন করে একপাশে উপবেশন করলেন। একপাশে উপবিষ্ট আয়ুষ্মান আনন্দ ভগবানকে বললেন, “ভন্তে, লোক, লোক’ বলে কথিত হয়। কী প্রকারে (কিজন্য) ভন্তে, ‘লোক’ কথিত হয়?”</p>
<p>“হে আনন্দ, যা প্রলুপ্তধর্মী (বিনাশশীল বা বিলুপ্ত স্বভাববিশিষ্ট), আর্যবিনয়ে তা লোক বলে কথিত হয়। হে আনন্দ, প্রলুপ্তধর্মী কী কী?”</p>
<p>“হে আনন্দ, চক্ষু প্রলুপ্তধর্মী, রূপ প্রলুপ্তধর্মী, চক্ষু-বিজ্ঞান প্রলুপ্তধর্মী, চক্ষু-সংস্পর্শ প্রলুপ্তধর্মী, চক্ষু-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা প্রলুপ্তধর্মী।” শ্রোত্রাদি, ঘ্রাণাদি, জিহ্বাদি, কায়াদি ও মনাদি সম্বন্ধেও এইরূপ।</p>
<p>“হে আনন্দ, যা প্রলুপ্তধর্মী আর্যবিনয়ে তাকে লোক বলা হয়।”</p>
<p class='endsutta'>প্রথম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
