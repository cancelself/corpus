<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.98' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>ষড় (ছয়) বর্গ</li>
</ul>
<h1 class='sutta'>৩৫.৯৮. সংবর সূত্র</h1>
</header>
<p>“হে ভিক্ষুগণ, তোমাদেরকে সংবর (সংযত) ও অসংবর (অসংযত) সম্পর্কে দেশনা করব। তা শ্রবণ কর, হে ভিক্ষুগণ, কিভাবে অসংবর হয়?”</p>
<p>“হে ভিক্ষুগণ, চক্ষু-বিজ্ঞেয় রূপ আছে তা ইষ্ট, কান্ত, মনোজ্ঞ, প্রিয়রূপ, কামসংযুক্ত ও রঞ্জনীয়। যদি ভিক্ষু তাতে আনন্দ লাভ করেন, উল্লাস প্রকাশ করেন এবং তাতে নিবিষ্ট (অনুরক্ত) হয়ে থাকেন, তাহলে ভিক্ষুর জ্ঞাত হওয়া উচিত : ‘আমি কুশলধর্ম হতে অধঃপতিত হচ্ছি।’ ইহাই ভগবান কর্তৃক উক্ত পরিহানি ধর্ম। হে ভিক্ষুগণ, এভাবেই অসংবর (অসংযত) হয়।” শ্রোত্র-বিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্প্রষ্টব্য ও মনো-বিজ্ঞেয় ধর্ম সম্পর্কেও এইরূপ।</p>
<p>“হে ভিক্ষুগণ, কিভাবে সংবর হয়? হে ভিক্ষুগণ, চক্ষু বিজ্ঞেয় রূপ আছে তা ইষ্ট, কান্ত, মনোজ্ঞ, প্রিয়রূপ, কামসংযুক্ত ও রঞ্জনীয়। যদি ভিক্ষু তাতে আনন্দ লাভ না করেন, উল্লাস প্রকাশ না করেন এবং নিবিষ্ট হয়ে না থাকেন তাহলে ভিক্ষুর জ্ঞাত হওয়া উচিত : ‘আমি কুশলধর্ম হতে অধঃপতিত হচ্ছি না।’ ইহাই ভগবান কর্তৃক উক্ত অপরিহানি ধর্ম। হে ভিক্ষুগণ, এভাবেই সংবর (সংযত) হয়।” শ্রোত্র-বিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্প্রষ্টব্য ও মনোবিজ্ঞেয় ধর্ম সম্পর্কেও এইরূপ।</p>
<p class='endsutta'>পঞ্চম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
