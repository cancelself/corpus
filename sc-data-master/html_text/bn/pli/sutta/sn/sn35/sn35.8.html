<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.8' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>অনিত্য বর্গ</li>
</ul>
<h1 class='sutta'>৩৫.৮. আধ্যাত্মিক দুঃখ অতীত-অনাগত সূত্র</h1>
</header>
<p>“হে ভিক্ষুগণ, অতীত-অনাগত উভয় চক্ষুই দুঃখ; বর্তমান চক্ষুর কথাই বা কী! হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে অতীত চক্ষুর প্রতি নিরপেক্ষ হন, অনাগত চক্ষুকে অভিনন্দন করেন না; বর্তমান চক্ষুর প্রতি নির্বেদ, বিরাগ ও নিরোধের জন্য প্রতিপন্ন হন।</p>
<p>হে ভিক্ষুগণ, অতীত-অনাগত উভয় শ্রোত্রই দুঃখ, বর্তমান শ্রোত্রের কথাই বা কী! হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে অতীত শ্রোত্রের প্রতি নিরপেক্ষ হন, অনাগত শ্রোত্রকে অভিনন্দন করেন না; বর্তমান শ্রোত্রের প্রতি নির্বেদ, বিরাগ ও নিরোধের জন্য প্রতিপন্ন হন।</p>
<p>হে ভিক্ষুগণ, অতীত-অনাগত উভয় ঘ্রাণই দুঃখ; বর্তমান ঘ্রাণের কথাই বা কী! হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে অতীত ঘ্রাণের প্রতি নিরপেক্ষ হন, অনাগত ঘ্রাণকে অভিনন্দন করেন না; বর্তমান ঘ্রাণের প্রতি নির্বেদ, বিরাগ ও নিরোধের জন্য প্রতিপন্ন হন।</p>
<p>হে ভিক্ষুগণ, অতীত-অনাগত উভয় জিহ্বাই দুঃখ; বর্তমান জিহ্বার কথাই বা কী! হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে অতীত জিহ্বার প্রতি নিরপেক্ষ হন, অনাগত জিহ্বাকে অভিনন্দন করেন না; বর্তমান জিহ্বার প্রতি নির্বেদ, বিরাগ ও নিরোধের জন্য প্রতিপন্ন হন।</p>
<p>হে ভিক্ষুগণ, অতীত-অনাগত উভয় কায়ই দুঃখ, বর্তমান কায়ের কথাই বা কী! হে ভিক্ষুগণ, শ্রুতবান আর্যশ্রাবক বিষয়টি এরূপে দর্শন করে অতীত কায়ের প্রতি নিরপেক্ষ হন, অনাগত কায়কে অভিনন্দন করেন না; বর্তমান কায়ের প্রতি নির্বেদ, বিরাগ ও নিরোধের জন্য প্রতিপন্ন হন।</p>
<p>হে ভিক্ষুগণ, অতীত-অনাগত উভয় মনই দুঃখ, বর্তমান মনের কথাই বা কী! হে ভিক্ষুগণ, শ্রুতবান আর্যশ্রাবক বিষয়টি এরূপে দর্শন করে অতীত মনের প্রতি নিরপেক্ষ হন, অনাগত মনকে অভিনন্দন করেন না; বর্তমান মনের প্রতি নির্বেদ, বিরাগ ও নিরোধের জন্য প্রতিপন্ন হন।”</p>
<p class='endsutta'>অষ্টম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
