<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.94' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>ষড় (ছয়) বর্গ</li>
</ul>
<h1 class='sutta'>৩৫.৯৪. অদান্ত-অগুপ্ত সূত্র</h1>
</header>
<p><span class='evam'>আমি এরূপ শুনেছি।</span> এক সময় ভগবান শ্রাবস্তীতে অবস্থান করছিলেন জেতবনে অনাথপিণ্ডিকের বিহারে। তথায় ভগবান সমবেত ভিক্ষুগণকে আহ্বান করে বললেন, ‘হে ভিক্ষুগণ’, ‘হ্যাঁ ভদন্ত’ বলে সেই ভিক্ষুগণ প্রত্যুত্তরে তাঁদের সম্মতি জানালেন। ভগবান বললেন, “হে ভিক্ষুগণ, এই ছয় স্পর্শায়তন অদান্ত (অদমিত), অগুপ্ত, অরক্ষিত, অসংযত হলে দুঃখ আনয়নকারী হয়। ছয় কী কী?”</p>
<p>“হে ভিক্ষুগণ, চক্ষু স্পর্শায়তন অদমিত, অগুপ্ত, অরক্ষিত, অসংযত হলে দুঃখ আনয়নকারী হয়। শ্রোত্র স্পর্শায়তন অদমিত, অগুপ্ত, অরক্ষিত, অসংযত হলে দুঃখ আনয়নকারী হয়। ঘ্রাণ স্পর্শায়তন অদমিত, অগুপ্ত, অরক্ষিত, অসংযত হলে দুঃখ আনয়নকারী হয়। জিহ্বা স্পর্শায়তন অদমিত, অগুপ্ত, অরক্ষিত, অসংযত হলে দুঃখ আনয়নকারী হয়। কায় স্পর্শায়তন অদমিত, অগুপ্ত, অরক্ষিত, অসংযত হলে দুঃখ আনয়নকারী হয়। মন স্পর্শায়তন অদমিত, অগুপ্ত, অরক্ষিত, অসংযত হলে দুঃখ আনয়নকারী হয়। হে ভিক্ষুগণ, ইহাই ছয় স্পর্শায়তন যা অদমিত, অগুপ্ত, অরক্ষিত, অসংযত হলে দুঃখ আনয়নকারী হয়।”</p>
<p>“হে ভিক্ষুগণ, এই ছয় স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। ছয় কী কী? হে ভিক্ষুগণ, চক্ষু স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। শ্রোত্র স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। ঘ্রাণ স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। জিহ্বা স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। কায় স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। মন স্পর্শায়তন সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়। হে ভিক্ষুগণ, ইহাই ছয় স্পর্শায়তন যা সুদমিত, সুগুপ্ত, সুরক্ষিত, সুসংযত হলে সুখ আনয়নকারী হয়।” ভগবান এরূপ বললেন, অতঃপর সুগত শাস্তা নিমোক্ত গাথা ভাষণ করলেন :</p>
<blockquote class='gatha'>
<p>“ছয় স্পর্শায়তন, হে ভিক্ষুগণ, যথায় অসংযমী দুঃখভোগী হন। এদের সংযমে যিনি অভিজ্ঞাত, শ্রদ্ধা সহ অবস্থান করেন হয়ে অনাসক্ত।”</p>
<p>“দেখে রূপসমূহ, যা মনোরম; অতঃপর দেখে রূপসমূহ, যা অমনোরম। মনোরম রূপে তৃষ্ণা করেন অপনোদন, অমনোরম রূপে প্রদুষিত করেন না নিজ মন।”</p>
<p>“প্রিয়-অপ্রিয় উভয়বিধ শব্দ করে শ্রবণ, প্রিয় শব্দে মূর্ছিত কখনো না হন। অপ্রিয় শব্দে দ্বেষ করেন অপনোদন, অপ্রিয় শব্দে প্রদুষিত করেন না নিজ মন।”</p>
<p>“মনোরম সুরভি সুগন্ধ করে আঘ্রাণ, অশুচি, অবাঞ্ছিত দুর্গন্ধও করে আঘ্রাণ; অবাঞ্ছিতে প্রতিঘ করেন অপনোদন। বাঞ্ছিতেও করেন না ছন্দ উৎপাদন।”</p>
<p>“সুস্বাদু রস করে আস্বাদন, অসুস্বাদু রসও করে আস্বাদন, সুস্বাদু রসে আসক্ত হয়ে, না করেন ভোজন; অসুস্বাদু রসেও বিরক্তি করেন না প্রদর্শন।”</p>
<p>“সুখস্পর্শে স্পৃষ্ট হয়ে হন না প্রমত্ত; দুঃখ-স্পর্শে স্পৃষ্ট হয়েও না হন উন্মত্ত। সুখ-দুঃখ উভয়স্পর্শে উপেক্ষক হন, পছন্দ অপছন্দ হতে নিজে মুক্ত হন।”</p>
<p>“প্রপঞ্চ-সংজ্ঞাবান সাধারণ জনগণ; প্রপঞ্চকে অতিক্রম করেন বিজ্ঞগণ। মনোরম সাংসারিক বিতর্কমুক্ত হন; নৈষ্ক্রম্যের পথে করেন পদার্পণ।”</p>
<p>“এভাবে যখন মনকে করেন ছয় স্পর্শে সুভাবিত; স্পৃষ্ট হয়ে চিত্ত হবে না কদাচিৎ কম্পিত। রাগ-দ্বেষকে পরাজিত করে হে ভিক্ষুগণ, জন্ম-মৃত্যুর বন্ধন হতে পারগত তারা হন।”</p>
</blockquote>
<p class='endsutta'>প্রথম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
