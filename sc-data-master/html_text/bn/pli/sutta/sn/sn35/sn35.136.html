<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.136' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>দেবদহ বর্গ</li>
</ul>
<h1 class='sutta'>৩৫.১৩৬. প্রথম রূপারাম সূত্র</h1>
</header>
<p>“হে ভিক্ষুগণ, দেবমনুষ্যগণ রূপারাম, রূপরত, রূপানন্দময়। ভিক্ষুগণ, দেবমনুষ্যগণ পরিবর্তনশীল, বিরাগধর্মী, নিরোধধর্মী রূপে দুঃখে অবস্থান করে ।ভিক্ষুগণ, দেবমনুষ্যগণ, শব্দারাম, শব্দরত, শব্দানন্দময়। ভিক্ষুগণ দেবমনুষ্যগণ পরিবর্তনশীল, বিরাগধর্মী, নিরোধধর্মী শব্দে দুঃখে অবস্থান করে। ভিক্ষুগণ, দেবমনুষ্যগণ গন্ধারাম, গন্ধরত, গন্ধানন্দময়। ভিক্ষুগণ, দেবমনুষ্যগণ পরিবর্তনশীল, বিরাগধর্মী, নিরোধধর্মী গন্ধে দুঃখে অবস্থান করে। ভিক্ষুগণ, দেবমনুষ্যগণ রসারাম, রসরত, রসানন্দময়। ভিক্ষুগণ, দেবমনুষ্যগণ পরিবর্তনশীল, বিরাগধর্মী, নিরোধধর্মী রসে দুঃখে অবস্থান করে। ভিক্ষুগণ, দেবমনুষ্যগণ স্পর্শারাম, স্পর্শরত, স্পর্শানন্দময়। ভিক্ষুগণ, দেবমনুষ্যগণ পরিবর্তনশীল, বিরাগধর্মী, নিরোধধর্মী স্পর্শে দুঃখে অবস্থান করে। ভিক্ষুগণ, দেবমনুষ্যগণ ধর্মারাম, ধর্মরত, ধর্মানন্দময়। ভিক্ষুগণ, দেবমনুষ্যগণ পরিবর্তনশীল, বিরাগধর্মী, নিরোধধর্মী ধর্মে দুঃখে অবস্থান করে।”</p>
<p>“হে ভিক্ষুগণ, তথাগত, অর্হৎ, সম্যকসম্বুদ্ধ রূপসমূহের উদয়, বিলয়, আস্বাদ, উপদ্রব (দোষ) ও নিঃসরণকে (মুক্তি) যথাযথভাবে বিদিত হয়ে রূপারাম, রূপরত, রূপানন্দময় হন না। ভিক্ষুগণ, তথাগত পরিবর্তনশীল, বিরাগধর্মী, নিরোধধর্মী রূপে সুখে অবস্থান করেন ।” শব্দ, গন্ধ, রস, স্প্রষ্টব্য ও ধর্ম সম্পর্কেও এইরূপ।</p>
<p>ভগবান এরূপ বললেন, ইহা বলে অতঃপর সুগত শাস্তা এরূপ বললেন :</p>
<blockquote class='gatha'>
<p>“রূপ, শব্দ, রস, গন্ধ, স্পর্শ ও ধর্ম মাত্র; ইষ্ট, কান্ত ও মনোজ্ঞ, ইহা উক্ত হয় সর্বত্র। সদেবলোকের নিকট এগুলো সুখ বলে স্বীকৃত, যখনি এরা হয় নিরুদ্ধ, তখনি দুঃখরূপে হয় প্রমাণিত।</p>
<p>আর্যগণ কর্তৃক দৃষ্ট সুখ, সৎকায়ের বিনাশন, বিপরীত হয় ইহা সর্বলোকের হতে দর্শন। যাহা অপরে সুখ কহে, আর্যগণ কহে তাহা দুঃখ; যাহা অপরে দুঃখ কহে, আর্যগণ জ্ঞাত তাহা সুখ।</p>
<p>দেখ ধর্ম দুর্বোধ্য, হতবুদ্ধি হন এথা অজ্ঞানীগণ; আবৃতদের হয় তম, অন্ধকারে হয় না দর্শন। জ্ঞানীর নিকট হয় প্রকাশিত, আলোকে হয় দর্শন; বুঝে না নিকটে থেকেও, যদি মার্গধর্মে অবিশারদ হন।</p>
<p>ভবরাগে পরাজিত, ভবরাগের অনুসারী যিনি; মাররাজ্যে প্রবিষ্ট যিনি, ধর্ম সঠিকরূপে না বুঝেন তিনি। সম্বুদ্ধ পদের কে উপযুক্ত, অন্যত্র হতে আর্যগণ; ধর্মপদ সম্যক উপলব্ধি করে, পরিনির্বাপিত হন আসবমুক্তগণ।</p>
</blockquote>
<p class='endsutta'>তৃতীয় সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
