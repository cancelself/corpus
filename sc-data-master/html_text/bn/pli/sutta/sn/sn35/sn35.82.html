<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.82' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>গিলান (রোগী) বর্গ</li>
</ul>
<h1 class='sutta'>৩৫.৮২. লোক-প্রশ্ন সূত্র</h1>
</header>
<p>অতঃপর একজন ভিক্ষু যেখানে ভগবান ছিলেন সেখানে উপস্থিত হয়ে ভগবানকে অভিবাদন করে একপাশে উপবেশন করলেন। একপাশে উপবিষ্ট সেই ভিক্ষু ভগবানকে বললেন, “ভন্তে, ‘লোক, লোক’ বলে কথিত হয়। ভন্তে, কী কারণে লোক বলা হয়?”</p>
<p>“হে ভিক্ষু, লুপ্ত হয় বলেই ‘লোক’ বলা হয়। কী লুপ্ত হয়? ভিক্ষু, চক্ষু লুপ্ত হয়, রূপ লুপ্ত হয়, চক্ষু বিজ্ঞান লুপ্ত হয়, চক্ষু-সংস্পর্শ লুপ্ত হয়, চক্ষু-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা লুপ্ত হয়। শ্রোত্র লুপ্ত হয়, শব্দ লুপ্ত হয়, শ্রোত্র-বিজ্ঞান লুপ্ত হয়, শ্রোত্র-সংস্পর্শ লুপ্ত হয়, শ্রোত্র-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা লুপ্ত হয়। ঘ্রাণ লুপ্ত হয়, গন্ধ লুপ্ত হয়, ঘ্রাণ-বিজ্ঞান লুপ্ত হয়, ঘ্রাণ-সংস্পর্শ লুপ্ত হয়, ঘ্রাণ-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা লুপ্ত হয়। জিহ্বা লুপ্ত হয়, রস লুপ্ত হয়, জিহ্বা-বিজ্ঞান লুপ্ত হয়, জিহ্বা-সংস্পর্শ লুপ্ত হয়, জিহ্বা-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা লুপ্ত হয়। কায় লুপ্ত হয়, স্প্রষ্টব্য লুপ্ত হয়, কায়-বিজ্ঞান লুপ্ত হয়, কায়-সংস্পর্শ লুপ্ত হয়, কায়-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা লুপ্ত হয়। মন লুপ্ত হয়, ধর্ম লুপ্ত হয়, মনোবিজ্ঞান লুপ্ত হয়, মনো-সংস্পর্শ লুপ্ত হয়, মনো-সংস্পর্শ হেতু উৎপন্ন সুখ বা দুঃখ বা অদুঃখ-অসুখ-বেদনা লুপ্ত হয়।”</p>
<p>“হে ভিক্ষু, লুপ্ত হয় বলেই ‘লোক’ বলা হয়।”</p>
<p class='endsutta'>নবম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
