<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.91' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>ছন্ন বর্গ</li>
</ul>
<h1 class='sutta'>৩৫.৯১. দ্বিতীয় আসক্তি সূত্র</h1>
</header>
<p>“হে ভিক্ষুগণ, আসক্তি রোগ, আসক্তি ব্রণ (ফোঁড়া) ও আসক্তি শল্য (তীক্ষ্ণ ছুরি) সদৃশ। সেইজন্য হে ভিক্ষুগণ, তথাগত অনাসক্ত (তৃষ্ণাবিমুক্ত), বীতশল্য হয়ে অবস্থান করেন। হে ভিক্ষুগণ, যদি কোনো ভিক্ষু এরূপ আকাঙ্ক্ষা করে, ‘আমি অনাসক্ত ও বীতশল্য হয়ে অবস্থান করব।’ তাহলে সেই ভিক্ষু ‘চক্ষু’ বলে মনে করতে পারবে না;‘চক্ষুতে’ বলে মনে করতে পারবে না; ‘চক্ষু হতে’ বলে মনে করতে পারবে না;‘চক্ষু আমার’ বলে মনে করতে পারবে না। ‘রূপ’ বলে মনে করতে পারবে না; ‘রূপে’ বলে মনে করতে পারবে না; ‘রূপ হতে’ বলে মনে করতে পারবে না; ‘রূপ আমার’ বলে মনে করতে পারবে না। ‘চক্ষু-বিজ্ঞান’ বলে মনে করতে পারবে না;‘চক্ষু-বিজ্ঞানে’ বলে মনে করতে পারবে না, ‘চক্ষু-বিজ্ঞান হতে’ বলে মনে করতে পারবে না;‘চক্ষু-বিজ্ঞান আমার’ বলে মনে করতে পারবে না। ‘চক্ষু-সংস্পর্শ’ বলে মনে করতে পারবে না;‘চক্ষু-সংস্পর্শে’ বলে মনে করতে পারবে না;‘চক্ষু-সংস্পর্শ হতে’ বলে মনে করতে পারবে না;‘চক্ষু-সংস্পর্শ’ আমার বলে মনে করতে পারবে না। চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, ‘তা’ ও বলে মনে করতে পারবে না; ‘তাতে’ ও মনে করতে পারবে না; ‘তা হতে’ বলে মনে করতে পারবে না; ‘তা আমার’ বলেও মনে করতে পারবে না।”</p>
<p>“যেহেতু হে ভিক্ষুগণ, ‘যা’ বলে মনে করে; ‘যাতে’ বলে মনে করে; ‘যা হতে’ বলে মনে করে; ‘যা আমার’ বলে মনে করে; তা হতে অন্যথাভাব সৃষ্টি হয়। অন্যথাভাবী (বিপরীত দৃষ্টিসম্পন্ন) ভবসংলগ্ন সত্ত্ব (জগতে) ভবকে অভিনন্দন করে।”</p>
<p>শ্রোত্র, ঘ্রাণ, জিহ্বা, কায় ও মন সম্পর্কে এইরূপ।</p>
<p>“যে পর্যন্ত ভিক্ষুগণ, স্কন্ধ-ধাতু-আয়তনকে ‘তা’ ও বলে মনে করেন না, তাতে ও মনে করেন না, ‘তা হতে’ ও মনে করেন না, ‘তা আমার’ ও মনে করেন না। তিনি এভাবে মনে না করার সময় জগতে কোনো কিছুতে আসক্তি উৎপাদন করেন না, অনাসক্তি হেতু উদ্বিগ্ন হন না, অনুদ্বিগ্ন অবস্থায় তিনি স্বয়ং পরিনির্বাপিত হন এবং প্রকৃষ্টরূপে জানতে পারেন, ‘জন্মবীজ ক্ষীণ হয়েছে, ব্রহ্মচর্য ব্রত উদ্‌যাপিত হয়েছে, করণীয় কার্য কৃত হয়েছে, এ জীবনে (আসবক্ষয়ের) জন্য আর অপর কর্তব্য নাই।”</p>
<p class='endsutta'>অষ্টম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
