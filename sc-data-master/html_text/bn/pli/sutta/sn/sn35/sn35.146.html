<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.146' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>নতুন-পুরাতন বর্গ</li>
</ul>
<h1 class='sutta'>৩৫.১৪৬. কর্মনিরোধ সূত্র</h1>
</header>
<p>“হে ভিক্ষুগণ, তোমাদেরকে নতুন-পুরাতন কর্মসমূহ, কর্মনিরোধ ও কর্ম নিরোধের উপায় সম্পর্কে দেশনা করব। তা শ্রবণ কর, উত্তমরূপে মনোনিবেশ কর; আমি ভাষণ করছি।”</p>
<p>“হে ভিক্ষুগণ, পুরাতন কর্ম কী কী? হে ভিক্ষুগণ, চক্ষু পুরাতন কর্ম যা অভিসংস্কৃত, সঙ্কল্পিত, বেদনীয়, দর্শনীয়।” শ্রোত্র, ঘ্রাণ, জিহ্বা, কায় এবং মন সম্পর্কেও এইরূপ। “হে ভিক্ষুগণ, ইহাকে বলা হয় পুরাতন কর্ম।”</p>
<p>“হে ভিক্ষুগণ, নতুন কর্ম কী? হে ভিক্ষুগণ, বর্তমানে কায়-বাক্য-মনের দ্বারা যে কর্ম করা হয়, তাকে নতুন কর্ম বলা হয়।”</p>
<p>“হে ভিক্ষুগণ, কর্ম নিরোধ কী? হে ভিক্ষুগণ, কায়কর্ম, বাক্যকর্ম ও মনকর্মের নিরোধে যে বিমুক্তি সাক্ষাৎ হয়, তাকে কর্মনিরোধ বলা হয়।”</p>
<p>“হে ভিক্ষুগণ, কর্ম নিরোধের উপায় কী? এই আর্য অষ্টাঙ্গিক মার্গই কর্ম নিরোধের উপায়। যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব (জীবিকা), সম্যক ব্যায়াম (প্রচেষ্টা), সম্যক স্মৃতি ও সম্যক সমাধি।</p>
<p>হে ভিক্ষুগণ, ইহাকেই বলা হয় কর্ম নিরোধের উপায়।”</p>
<p>“হে ভিক্ষুগণ, শাস্তার পক্ষে, শিষ্যগণের হিতৈষী অনুকম্পাকারী শিক্ষকের পক্ষে অনুকম্পাপূর্বক শিষ্যগণের প্রতি যা কর্তব্য, তা আমি তোমাদের প্রতি করেছি। ভিক্ষুগণ, তোমরা বৃক্ষমূলে, শূন্যাগারে, বিজনপ্রান্তে শয্যাসন গ্রহণ করে ধ্যান কর। প্রমাদের বশবর্তী হয়ে পরে অনুতপ্ত হইও না, তোমাদের প্রতি ইহাই আমাদের অনুশাসন।”</p>
<p class='endsutta'>প্রথম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
