<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.229' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>সমুদ্র বর্গ</li>
</ul>
<h1 class='sutta'>৩৫.২২৯. দ্বিতীয় সমুদ্র সূত্র</h1>
</header>
<p>“হে ভিক্ষুগণ, অশ্রুতবান পৃথগ্‌জন ‘সমুদ্র, সমুদ্র’ বলে ভাষণ করে। আর্যবিনয়ে ইহা সমুদ্র নয়। ভিক্ষুগণ, ইহা মহাজলরাশি, মহাজল প্লাবন।”</p>
<p>“হে ভিক্ষুগণ, চক্ষু-বিজ্ঞেয় রূপ আছে তা ইষ্ট, কান্ত, মনোজ্ঞ, প্রিয়রূপ, কামসংযুক্ত ও রঞ্জনীয়। ভিক্ষুগণ, আর্যবিনয়ে ইহাকে বলা হয় সমুদ্র। এখানে এই দেব-নরলোক, মার ও ব্রহ্মলোক, বর্তমান শ্রমণ-ব্রাহ্মণকূল, দেবতা আর মানবগণ অধিকাংশই আত্যন্তিকভাবে জড়ানো তন্তুর মতো গ্রন্থিল সূত্রসমূহের মতো ‘মঞ্জু’ ও ‘বব্বজ’ তৃণের জটের মতো (তৃষ্ণাদির দ্বারা) জড়িত, বিজড়িত হয়ে অপায় দুর্গতি, বিনিপাত সংসার অতিক্রম করতে পারে না। “শ্রোত্র-বিজ্ঞেয় শব্দ, ঘ্রাণ-বিজ্ঞেয় গন্ধ, জিহ্বা-বিজ্ঞেয় রস, কায়-বিজ্ঞেয় স্পর্শ ও মনো-বিজ্ঞেয় ধর্ম সম্পর্কেও এইরূপ।</p>
<p>“যার আসক্তি, দ্বেষ, অবিদ্যা হয় অতিক্রান্ত;</p>
<p>তিনি এই হিংস্রজন'-রাৰসাদি পরিপূর্ণ,</p>
<p>সঊর্মি ভয়, দুরতিক্রম্য সমুদ্র হন উত্তীর্ণ।</p>
<p>বন্ধনহীন, মৃত্যু পরিত্যাগপূর্বক হয়েছেন বাসনাহীন।</p>
<p>দুঃখ করেন অতিক্রান্ত হতে পুনর্ভবহীন।</p>
<p>অস্তগত তিনি, হবেন না পুনঃ উদিত,</p>
<p>আমি বলি, তিনি মৃত্যুরাজকে করেন বিভ্রান্ত।”</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
