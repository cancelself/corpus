<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.29' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>সর্ব বর্গ</li>
</ul>
<h1 class='sutta'>৩৫.২৯. অপবিত্র সূত্র</h1>
</header>
<p><span class='evam'>আমি এরূপ শুনেছি।</span> এক সময় ভগবান রাজগৃহে অবস্থান করছিলেন-বেণুবনে কলন্দক নিবাপে। সেখানে ভগবান ভিক্ষুগণকে আহ্বান করে বললেন :</p>
<p>“হে ভিক্ষুগণ, সমস্তই অপবিত্র (ময়লাযুক্ত)।ভিক্ষুগণ, সমস্ত কী কী, যা অপবিত্র? হে ভিক্ষুগণ, চক্ষু অপবিত্র, রূপ অপবিত্র, চক্ষু-বিজ্ঞান অপবিত্র, চক্ষু-সংস্পর্শ অপবিত্র, চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তা-ও অপবিত্র। কিসের দ্বারা অপবিত্র? জন্মের কারণে, জরার কারণে, মৃত্যুর কারণে, শোক, পরিদেবন, দুঃখ, দৌর্মনস্য এবং নৈরাশ্যের কারণে অপবিত্র বলে আমি বলি।</p>
<p>শ্রোত্র অপবিত্র, শব্দ অপবিত্র, শ্রোত্র-বিজ্ঞান অপবিত্র, শ্রোত্র-সংস্পর্শ অপবিত্র, শ্রোত্র সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তা-ও অপবিত্র। কিসের দ্বারা অপবিত্র? জন্মের কারণে, জরার কারণে, মৃত্যুর কারণে, শোক, পরিদেবন, দুঃখ, দৌর্মনস্য এবং নৈরাশ্যের কারণে অপবিত্র বলে আমি বলি।</p>
<p>ঘ্রাণ অপবিত্র, গন্ধ অপবিত্র, ঘ্রাণ-বিজ্ঞান অপবিত্র, ঘ্রাণ-সংস্পর্শ অপবিত্র, ঘ্রাণ-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তা-ও অপবিত্র, কিসের দ্বারা অপবিত্র? জন্মের কারণে, জরার কারণে, মৃত্যুর কারণে, শোক, পরিদেবন, দুঃখ, দৌর্মনস্য এবং নৈরাশ্যের কারণে অপবিত্র বলে আমি বলি।</p>
<p>জিহ্বা অপবিত্র, রস অপবিত্র, জিহ্বা-বিজ্ঞান অপবিত্র, জিহ্বা-সংস্পর্শ অপবিত্র, জিহ্বা-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তা-ও অপবিত্র। কিসের দ্বারা অপবিত্র? জন্মের কারণে অপবিত্র, জরার কারণে অপবিত্র, মৃত্যুর কারণে অপবিত্র, শোক, পরিদেবন, দুঃখ, দৌর্মনস্য এবং নৈরাশ্যের কারণে অপবিত্র বলে আমি বলি।</p>
<p>কায় অপবিত্র, স্প্রষ্টব্য অপবিত্র, কায়-বিজ্ঞান অপবিত্র, কায়-সংস্পর্শ অপবিত্র, কায়-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তা-ও অপবিত্র। কিসের দ্বারা অপবিত্র? জন্মের কারণে অপবিত্র, জরার কারণে অপবিত্র, মৃত্যুর কারণে অপবিত্র, শোক, পরিদেবন, দুঃখ, দৌর্মনস্য ও নৈরাশ্যের কারণে অপবিত্র বলে আমি বলি।</p>
<p>মন অপবিত্র, ধর্ম অপবিত্র, মনোবিজ্ঞান অপবিত্র, মনো-সংস্পর্শ অপবিত্র, মনো-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তা-ও অপবিত্র। কিসের দ্বারা অপবিত্র? জন্মের কারণে অপবিত্র, জরার কারণে অপবিত্র, মৃত্যুর কারণে অপবিত্র, শোক, পরিদেবন, দুঃখ, দৌর্মনস্য ও নৈরাশ্যের কারণে অপবিত্র বলে আমি বলি।”</p>
<p>“হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে চক্ষুর প্রতি নির্বেদ প্রাপ্ত হন, রূপের প্রতি নির্বেদ প্রাপ্ত হন, চক্ষু-বিজ্ঞানের প্রতি নির্বেদ প্রাপ্ত হন, চক্ষু-সংস্পর্শের প্রতি নির্বেদ প্রাপ্ত হন, চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; শ্রোত্রের প্রতি নির্বেদ প্রাপ্ত হন, শব্দের প্রতি নির্বেদ প্রাপ্ত হন, শ্রোত্র-বিজ্ঞানের প্রতি নির্বেদ প্রাপ্ত হন, শ্রোত্র-সংস্পর্শের প্রতি নির্বেদ প্রাপ্ত হন, শ্রোত্র-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; ঘ্রাণের প্রতি নির্বেদ প্রাপ্ত হন, গন্ধের প্রতি নির্বেদ প্রাপ্ত হন, ঘ্রাণ-বিজ্ঞানের প্রতি নির্বেদ প্রাপ্ত হন, ঘ্রাণ-সংস্পর্শের প্রতি নির্বেদ প্রাপ্ত হন, ঘ্রাণ-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; জিহ্বার প্রতি নির্বেদ প্রাপ্ত হন, রসের প্রতি নির্বেদ প্রাপ্ত হন, জিহ্বা-বিজ্ঞানের প্রতি নির্বেদ প্রাপ্ত হন, জিহ্বা-সংস্পর্শের প্রতি নির্বেদ প্রাপ্ত হন, জিহ্বা-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন, কায়ের প্রতি নির্বেদ প্রাপ্ত হন, স্প্রষ্টব্যের প্রতি নির্বেদ প্রাপ্ত হন, কায়-বিজ্ঞানের প্রতি নির্বেদ প্রাপ্ত হন, কায়-সংস্পর্শের প্রতি নির্বেদ প্রাপ্ত হন, কায়-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; মনের প্রতি নির্বেদ প্রাপ্ত হন, ধর্মের প্রতি নির্বেদ প্রাপ্ত হন, মনোবিজ্ঞানের প্রতি নির্বেদ প্রাপ্ত হন, মনো-সংস্পর্শের প্রতি নির্বেদ প্রাপ্ত হন, মনো-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন। নির্বেদ (অনাসক্ত) প্রাপ্ত হয়ে বিরাগ হন, বিরাগ হতে বিমুক্ত হন, বিমুক্তিতে ‘বিমুক্ত হয়েছি’ বলে জ্ঞান উৎপন্ন হয় এবং তিনি প্রকৃষ্টরূপে জানতে পারেন, ‘আমার জন্মবীজ ক্ষীণ হয়েছে, ব্রহ্মচর্যব্রত উদ্‌যাপিত হয়েছে, করণীয় কার্য কৃত হয়েছে, এই জীবনে (আসব ক্ষয়ের জন্য) আর অপর কর্তব্য নাই’।”</p>
<p class='endsutta'>সপ্তম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
