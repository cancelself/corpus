<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.235' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>সমুদ্র বর্গ</li>
</ul>
<h1 class='sutta'>৩৫.২৩৫. আদীপ্তপর্যায় সূত্র</h1>
</header>
<p>“হে ভিক্ষুগণ, তোমাদেরকে আদীপ্ত পর্যায় (নামক) ধর্মপর্যায় দেশনা করব, তা শ্রবণ কর। ভিক্ষুগণ, আদীপ্ত পর্যায় (নামক) ধর্ম পর্যায় কী?”</p>
<p>“হে ভিক্ষুগণ, তপ্ত, আদীপ্ত, সম্প্রজ্জ্বলিত, সজ্যোতিভূত লৌহশলাকা দ্বারা চক্ষু-ইন্দ্রিয় ঘর্ষিত হওয়া ভালো তথাপি চক্ষু-বিজ্ঞেয়রূপে সানুব্যঞ্জন (হস্তপদাদি অনুব্যঞ্জনসহ স্ত্রী পুরুষাদি) নিমিত্ত গ্রহণ করবে না। হে ভিক্ষুগণ, নিমিত্তাস্বাদসংযুক্ত বা অনুব্যঞ্জনাস্বাদসংযুক্ত বিজ্ঞান স্থিত অবস্থায় মৃত্যু হলে নিরয় বা তির্যককুল এই দ্বিবিধ গতির যেকোনো এক গতি সে লাভ করবে, এমন কারণ বিদ্যমান। হে ভিক্ষুগণ, এই দোষ দেখে আমি তোমাদেরকে এরূপ বলছি।”</p>
<p>“হে ভিক্ষুগণ, আদীপ্ত, সম্প্রজ্জ্বলিত, সজ্যোতিভূত তীক্ষ্ণ পেরেক (খুঁটি) দ্বারা শ্রোত্র-ইন্দ্রিয় (কর্ণ) বিদ্ধ হওয়া ভালো তথাপি শ্রোত্র-বিজ্ঞেয় শব্দে সানুব্যঞ্জন নিমিত্ত গ্রহণ করবে না। হে ভিক্ষুগণ, নিমিত্ত-আস্বাদ-সংযুক্ত বা অনুব্যঞ্জন-আস্বাদ-সংযুক্ত বিজ্ঞান স্থিত অবস্থায় মৃত্যু হলে নিরয় (নরক) ও তির্যককুল (পশুপক্ষীকুল) এই দুই গতির যেকোনো এক গতি লাভ হয়, এমন কারণ বিদ্যমান। হে ভিক্ষুগণ, এই দোষ দেখে আমি তোমাদেরকে এরূপ বলছি।”</p>
<p>“হে ভিক্ষুগণ, আদীপ্ত, সম্প্রজ্জ্বলিত, সজ্যোতিভূত তীক্ষ্ণ নখর দ্বারা ঘ্রাণ-ইন্দ্রিয় (নাসিকা) উৎপাটিত হওয়া ভালো তথাপি ঘ্রাণ-বিজ্ঞেয় গন্ধে সানুব্যঞ্জন নিমিত্ত গ্রহণ করবে না। হে ভিক্ষুগণ, নিমিত্ত-আস্বাদ-সংযুক্ত বা অনুব্যঞ্জন-আস্বাদ-সংযুক্ত বিজ্ঞান স্থিত অবস্থায় মৃত্যু হলে নিরয় ও তির্যককুল এই দুই গতির যেকোনো এক গতি লাভ হয়, এমন কারণ বিদ্যমান। হে ভিক্ষুগণ, এই দোষ দেখে আমি এরূপ বলছি।”</p>
<p>“হে ভিক্ষুগণ, আদীপ্ত, সম্প্রজ্জ্বলিত, সজ্যোতিভূত তীক্ষ্ণ ক্ষুর দ্বারা জিহ্বা ইন্দ্রিয় ঘর্ষিত হওয়া ভালো তথাপি জিহ্বা-বিজ্ঞেয় রসে সানুব্যঞ্জন নিমিত্ত গ্রহণ করবে না। হে ভিক্ষুগণ, নিমিত্ত-আস্বাদ-সংযুক্ত বা অনুব্যঞ্জন-আস্বাদ-সংযুক্ত বিজ্ঞান (চিত্ত) স্থিত অবস্থায় মৃত্যু হলে নিরয় বা তির্যককুল এই দুই গতির যেকোনো এক গতি লাভ হয়, এমন কারণ বিদ্যমান। হে ভিক্ষুগণ, এই দোষ দেখে আমি তোমাদেরকে এরূপ বলছি।”</p>
<p>“হে ভিক্ষুগণ, আদীপ্ত, সম্প্রজ্জ্বলিত, সজ্যোতিভূত তীক্ষ্ণ ছুরি দ্বারা কায়-ইন্দ্রিয় (ত্বক) উৎপাটিত হওয়া ভালো তথাপি কায়-বিজ্ঞেয় স্প্রষ্টব্যে সানুব্যঞ্জন নিমিত্ত গ্রহণ করবে না। হে ভিক্ষুগণ, নিমিত্ত-আস্বাদ-সংযুক্ত বা অনুব্যঞ্জন-আস্বাদ-সংযুক্ত বিজ্ঞান (চিত্ত) স্থিত অবস্থায় মৃত্যু হলে নিরয় বা তির্যককুল এই দুই গতির যেকোনো এক গতি লাভ হবে, এমন কারণ বিদ্যমান। হে ভিক্ষুগণ, এই দোষ দেখে আমি তোমাদেরকে এরূপ বলছি।”</p>
<p>“হে ভিক্ষুগণ, নিদ্রিত অবস্থা ভালো। ভিক্ষুগণ, নিদ্রাকে আমি জীবনের অনুদ্ভাবনশীল (অনুর্বর) অবস্থা বলি, জীবনের নিষ্ফলা অবস্থা বলি, তথাপি তেমন কোনো বিতর্ক করবে না যে বিতর্কের বশগত হলে সংঘভেদ করে। হে ভিক্ষুগণ, (সংঘভেদের) এই দোষ দেখে আমি এরূপ বলছি ।</p>
<p>“হে ভিক্ষুগণ, তথায় শ্রুতবান আর্যশ্রাবক বিষয়টি এভাবে বিবেচনা করেন, তপ্ত, আদীপ্ত, সম্প্রজ্জ্বলিত, সজ্যোতিভূত লৌহ শলাকা দ্বারা চক্ষু-ইন্দ্রিয় ঘর্ষিত হওয়া এখন থাক তথাপি আমি এরূপ মনে করব, ‘এই চক্ষু অনিত্য, রূপ অনিত্য, চক্ষু-বিজ্ঞান অনিত্য, চক্ষু-সংস্পর্শ অনিত্য, চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয় ‘তাও অনিত্য’।”</p>
<p>“আদীপ্ত, সম্প্রজ্জ্বলিত, সজ্যোতিভূত তীক্ষ্ণ লৌহ পেরেক (খুঁটি) দ্বারা শ্রোত্র ইন্দ্রিয় (কর্ণ) বিদ্ধ হওয়া এখন থাক। তথাপি আমি এরূপ মনে করব, ‘এই শ্রোত্র অনিত্য, শব্দ অনিত্য, শ্রোত্র-বিজ্ঞান অনিত্য, শ্রোত্র-সংস্পর্শ অনিত্য, শ্রোত্র-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয় ‘তাও অনিত্য’।”</p>
<p>“আদীপ্ত, সম্প্রজ্জ্বলিত, সজ্যোতিভূত তীক্ষ্ণ নখর দ্বারা ঘ্রাণ-ইন্দ্রিয় উৎপাটিত হওয়া এখন থাক তথাপি আমি এরূপ মনে করব, ‘এই ঘ্রাণ অনিত্য, গন্ধ অনিত্য, ঘ্রাণ-বিজ্ঞান অনিত্য, ঘ্রাণ-সংস্পর্শ অনিত্য, ঘ্রাণ-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাও অনিত্য।”</p>
<p>“আদীপ্ত, সম্প্রজ্জ্বলিত, সজ্যোতিভূত তীক্ষ্ণ ক্ষুর দ্বারা জিহ্বা-ইন্দ্রিয় ঘর্ষিত হওয়া এখন থাক তথাপি আমি এরূপ মনে করব, ‘এই জিহ্বা অনিত্য, রস অনিত্য, জিহ্বা-বিজ্ঞান অনিত্য, জিহ্বা-সংস্পর্শ অনিত্য, জিহ্বা-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাও অনিত্য।”</p>
<p>“আদীপ্ত সম্প্রজ্জ্বলিত, সজ্যোতিভূত তীক্ষ্ণ ছুরি দ্বারা কায়-ইন্দ্রিয় উৎপাটিত হওয়া এখন থাক, তথাপি আমি এরূপ মনে করব, ‘এই কায় অনিত্য, স্প্রষ্টব্য অনিত্য, কায়-বিজ্ঞান অনিত্য, কায়-সংস্পর্শ অনিত্য, কায়-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাও অনিত্য।”</p>
<p>“নিদ্রা এখন থাক অধিকন্তু আমি এভাবে মনে করব (ধারণা করব), ‘এই মন অনিত্য, ধর্ম অনিত্য, মনোবিজ্ঞান অনিত্য, মনোসংস্পর্শ অনিত্য, মনোসংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাও অনিত্য।”</p>
<p>“হে ভিক্ষুগণ, শ্রুতবান আর্যশ্রাবক বিষয়টি এভাবে দর্শন করে চক্ষুর প্রতি নির্বেদ প্রাপ্ত হন, রূপের প্রতি নির্বেদ প্রাপ্ত হন, চক্ষু-বিজ্ঞানের প্রতি নির্বেদ প্রাপ্ত হন, চক্ষু-সংস্পর্শের প্রতি নির্বেদ প্রাপ্ত হন, চক্ষু-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন। শ্রোত্রের প্রতি নির্বেদ প্রাপ্ত হন, শব্দের প্রতি নির্বেদ প্রাপ্ত হন, শ্রোত্র-বিজ্ঞানের প্রতি নির্বেদ প্রাপ্ত হন, শ্রোত্র-সংস্পর্শের প্রতি নির্বেদ প্রাপ্ত হন, শ্রোত্র-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; ঘ্রাণের প্রতি নির্বেদ প্রাপ্ত হন, গন্ধের প্রতি নির্বেদ প্রাপ্ত হন, ঘ্রাণ-বিজ্ঞানের প্রতি নির্বেদ প্রাপ্ত হন, ঘ্রাণ-সংস্পর্শের প্রতি নির্বেদ প্রাপ্ত হন, ঘ্রাণ-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; জিহ্বার প্রতি নির্বেদ প্রাপ্ত হন, রসের প্রতি নির্বেদ প্রাপ্ত হন, জিহ্বা-বিজ্ঞানের প্রতি নির্বেদ প্রাপ্ত হন, জিহ্বা-সংস্পর্শের প্রতি নির্বেদ প্রাপ্ত হন, জিহ্বা-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতে ও নির্বেদ প্রাপ্ত হন, কায়ের প্রতি নির্বেদ প্রাপ্ত হন, স্প্রষ্টব্যের প্রতি নির্বেদ প্রাপ্ত হন, কায়-বিজ্ঞানের প্রতি নির্বেদ প্রাপ্ত হন, কায়-সংস্পর্শের প্রতি নির্বেদ প্রাপ্ত হন, কায়-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন; মনের প্রতি নির্বেদ প্রাপ্ত হন, ধর্মের প্রতি নির্বেদ প্রাপ্ত হন, মনোবিজ্ঞানের প্রতি নির্বেদ প্রাপ্ত হন, মনো-সংস্পর্শের প্রতি নির্বেদ প্রাপ্ত হন, মনো-সংস্পর্শ হেতু যে সুখ বা দুঃখ বা অদুঃখ-অসুখ-বেদনা উৎপন্ন হয়, তাতেও নির্বেদ প্রাপ্ত হন, নির্বেদ হতে বিরাগ হন, বিরাগ হতে বিমুক্ত হন। বিমুক্তিতে ‘বিমুক্ত হয়েছি’ বলে জ্ঞান উৎপন্ন হয় এবং তিনি প্রকৃষ্টরূপে জানতে পারেন, ‘জন্মবীজ ক্ষীণ হয়েছে, ব্রহ্মচর্যব্রত উদ্‌যাপিত হয়েছে, করণীয় কার্য কৃত হয়েছে এবং এ জীবনে (আসবক্ষয়ের নিমিত্ত) আর অপর কর্তব্য নাই।”</p>
<p>“হে ভিক্ষুগণ, ইহাই আদীপ্ত পর্যায় (নামক) ধর্ম পর্যায়।”</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
