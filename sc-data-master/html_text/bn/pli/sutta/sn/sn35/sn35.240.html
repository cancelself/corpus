<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.240' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>আশীবিষ (সর্প) বর্গ</li>
</ul>
<h1 class='sutta'>৩৫.২৪০. কূর্মোপম সূত্র</h1>
</header>
<p>“হে ভিক্ষুগণ, একটি স্থল কচ্ছপ (কূর্ম) সন্ধ্যাকালে নদীর তীরে আহারান্বেষণে বিচরণ করছিল। একটি শৃগালও সেই নদীর তীরে সন্ধ্যাকালে আহার অন্বেষণে বিচরণ করছিল। হে ভিক্ষুগণ, স্থল কচ্ছপ দূর হতে সেই শৃগালকে আহার অন্বেষণে বিচরণ করতে দেখল। দেখে গ্রীবস্তুহ পঞ্চঅঙ্গ নিজের আবরণে (খোলে) সঙ্কুচিত করে নিঃশব্দে নিষ্ক্রিয়ভাবে শংকিতচিত্তে বসে রইল। ভিক্ষুগণ, শৃগালও সেই স্থল কচ্ছপকে দূর হতে স্থিত দেখল, দেখে যেখানে সেই স্থল কচ্ছপ সেখানে উপস্থিত হলো এবং ‘যখনই এই স্থল কচ্ছপ গ্রীবাস্থ পঞ্চ অঙ্গের যেকোনো একটি অঙ্গ বের করবে তখনই ইহাকে ধরে (খোল) উৎপাটিত করে খাব’। এই চিন্তা করে সম্মুখে স্থিত হলো। হে ভিক্ষুগণ, যখন স্থল কচ্ছপ গ্রীবাস্থ পঞ্চ অঙ্গের একটি অঙ্গও বের করল না, তখন সেই শৃগাল সুযোগ লাভ না করে হতাশ হয়ে চলে গেল।”</p>
<p>“এভাবেই হে ভিক্ষুগণ, ‘যদি আমি চক্ষু বা শ্রোত্র (কর্ণ) বা ঘ্রার্ণ (নাসিকা) বা জিহ্বা বা কায় (দেহ) বা মনদ্বারে সুযোগ পাই’ এই আশায় পাপমতি মার অবিরত তোমাদের অনুসরণ করে। তাই ভিক্ষুগণ, ইন্দ্রিয়ে গুপ্তদ্বার (সংযতেন্দ্রিয়) হয়ে অবস্থান কর। চক্ষু দ্বারা রূপ দেখে নিমিত্তগ্রাহী হবে না, অনুব্যঞ্জনগ্রাহী হবে না, যে কারণে এই চক্ষু-ইন্দ্রিয়ে অসংযতভাবে অবস্থানকারীর অভিধ্যা দৌর্মনস্যকর পাপ অকুশলধর্মসমূহ অনুস্রাবিত হয়, উহার সংবরের জন্য অগ্রসর হও, চক্ষু-ইন্দ্রিয় রক্ষা করো, চক্ষু-ইন্দ্রিয়ে সংযত হও।” শ্রোত্র, ঘ্রাণ, জিহ্বা, কায় এবং মন সম্পর্কেও এইরূপ।</p>
<p>“হে ভিক্ষুগণ, যখনই তোমরা ইন্দ্রিয়ে গুপ্তদ্বার হয়ে অবস্থান করবে তখন মার তোমাদের নিকট হতেও হতাশ হয়ে প্রস্থান করবে যেমন শৃগাল সুযোগ না পেয়ে কচ্ছপের নিকট হতে প্রস্থান করে।”</p>
<p>কচ্ছপ যেমন অঙ্গসমূহ স্বকীয় খোলকে করে সঙ্কুচিত,</p>
<p>ভিক্ষু তেমন করেন সংযত আপন মনোবিতর্ক।</p>
<p>হয়ে অনাসক্ত অন্যকে পীড়ন না করেন তিনি,</p>
<p>হয়ে পরিনিবৃত, কিঞ্চিৎ মাত্রও পর অপবাদ করেন না তিনি।”</p>
<p class='endsutta'>তৃতীয় সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
