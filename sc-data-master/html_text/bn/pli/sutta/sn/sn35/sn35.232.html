<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.232' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>সমুদ্র বর্গ</li>
</ul>
<h1 class='sutta'>৩৫.২৩২. কোট্ঠিক সূত্র</h1>
</header>
<p>এক সময় আয়ুষ্মান সারিপুত্র ও আয়ুষ্মান মহাকোট্ঠিক বারাণসীতে অবস্থান করছিলেন, ঋষিপতন মিগদায়ে। অতঃপর আয়ুষ্মান মহাকোট্ঠিক সন্ধ্যাকালে সমাধি হতে উঠে আয়ুষ্মান সারিপুত্রের নিকট উপস্থিত হলেন; উপস্থিত হয়ে প্রীতি-আলাপ ও কুশলপ্রশ্নাদি বিনিময় করে সসম্ভ্রমে একান্তে উপবেশন করলেন। একান্তে উপবিষ্ট আয়ুষ্মান মহাকোট্ঠিক আয়ুষ্মান সারিপুত্রকে বললেন :</p>
<p>“বন্ধু সারিপুত্র, চক্ষু রূপসমূহের সংযোজন নাকি রূপসমূহ চক্ষুর সংযোজন? শ্রোত্র শব্দসমূহের সংযোজন নাকি শব্দসমূহ শ্রোত্রের সংযোজন? ঘ্রাণ গন্ধসমূহের সংযোজন নাকি গন্ধসমূহ ঘ্রাণের সংযোজন? জিহ্বা রসসমূহের সংযোজন নাকি রসসমূহ জিহ্বার সংযোজন? কায় স্প্রষ্টব্যসমূহের সংযোজন নাকি স্প্রষ্টব্যসমূহ কায়ের সংযোজন? মন ধর্মসমূহের সংযোজন নাকি ধর্মসমূহ মনের সংযোজন?”</p>
<p>“বন্ধু, চক্ষুও রূপসমূহের সংযোজন নয়, রূপসমূহও চক্ষুর সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। শ্রোত্রও শব্দসমূহের সংযোজন নয়, শব্দসমূহও শ্রোত্রের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। ঘ্রাণও গন্ধসমূহের সংযোজন নয়, গন্ধসমূহও ঘ্রাণের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। জিহ্বাও রসসমূহের সংযোজন নয়, রসসমূহও জিহ্বার সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। কায়ও স্প্রষ্টব্যসমূহের সংযোজন নয়, স্প্রষ্টব্যসমূহও কায়ের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। মনও ধর্মসমূহের সংযোজন নয়, ধর্মসমূহও মনের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন।”</p>
<p>“বন্ধু, মনে করুন, একটি কালো ষাঁড় ও একটি শ্বেত (সাদা) ষাঁড় একটি রজ্জু দ্বারা বা জোয়াল দ্বারা সংযুক্ত আছে। যে এরূপ বলে, কালো ষাড়টি শ্বেত ষাঁড়ের সংযোজন (বন্ধন), শ্বেত ষাঁড়টি কালো ষাড়ের সংযোজন (বন্ধন)। এরূপ ভাষণকারী কি যথার্থই বলে?” “নিশ্চয়ই নয়, বন্ধু।” “বন্ধু, কালো ষাঁড়ও শ্বেত ষাঁড়ের সংযোজন নয়, শ্বেত ষাঁড়ও কালো ষাঁড়ের সংযোজন নয়। যে রজ্জু বা জোয়াল দ্বারা ষাঁড়গুলো সংযুক্ত তা-ই সেখানে সংযোজন।”</p>
<p>“তদ্রূপভাবে, বন্ধু চক্ষুও রূপসমূহের সংযোজন নয়, রূপসমূহও চক্ষুর সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। শ্রোত্রও শব্দসমূহের সংযোজন নয়, শব্দসমূহও শ্রোত্রের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। ঘ্রাণও গন্ধসমূহের সংযোজন নয়, গন্ধসমূহও ঘ্রাণের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। জিহ্বাও রসসমূহের সংযোজন নয়, রসসমূহও জিহ্বার সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। কায়ও স্প্রষ্টব্যসমূহের সংযোজন নয়, স্প্রষ্টব্যসমূহও কায়ের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। মনও ধর্মসমূহের সংযোজন নয়, ধর্মসমূহও মনের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন।”</p>
<p>“বন্ধু, যদি চক্ষু রূপসমূহের সংযোজন হতো, রূপসমূহ চক্ষুর সংযোজন হতো, তাহলে সম্যকরূপে দুঃখক্ষয়ের জন্য এই ব্রহ্মচর্যজীবন প্রজ্ঞাপিত হতো না। যেহেতু বন্ধু, চক্ষুও রূপসমূহের সংযোজন নয়, রূপসমূহও চক্ষুর সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। সেহেতু সম্যকরূপে দুঃখক্ষয়ের জন্য এই ব্রহ্মচর্যজীবন প্রজ্ঞাপিত হয়।” “শ্রোত্র, ঘ্রাণ, জিহ্বা, কায়ও মন সম্পর্কেও এইরূপ।</p>
<p>“বন্ধু, এই পর্যায়েও বিদিত (জ্ঞাত) হওয়া উচিত, যেমন চক্ষুও রূপসমূহের সংযোজন নয়, রূপসমূহও চক্ষুর সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। শ্রোত্রও শব্দসমূহের সংযোজন নয়, শব্দসমূহও শ্রোত্রের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। ঘ্রাণও গন্ধসমূহের সংযোজন নয়, গন্ধসমূহও ঘ্রাণের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। জিহ্বাও রসসমূহের সংযোজন নয়, রসসমূহও জিহ্বার সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। কায়ও স্প্রষ্টব্যসমূহের সংযোজন নয়, স্প্রষ্টব্যসমূহও কায়ের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। মনও ধর্মসমূহের সংযোজন নয়, ধর্মসমূহও মনের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন।”</p>
<p>“বন্ধু, ভগবানের নিকট চক্ষু বিদ্যমান। ভগবান চক্ষু দ্বারা রূপ দেখেন। কিন্তু ভগবানের নিকট ছন্দরাগ (আসক্তি) অবিদ্যমান। ভগবান সুবিমুক্তচিত্ত। বন্ধু, ভগবানের নিকট শ্রোত্র বিদ্যমান। ভগবান শ্রোত্র দ্বারা শব্দ শ্রবণ করেন, কিন্তু ভগবানের নিকট ছন্দরাগ অবিদ্যমান। ভগবান সুবিমুক্তচিত্ত। বন্ধু, ভগবানের নিকট ঘ্রাণ (নাসিকা) বিদ্যমান। ভগবান ঘ্রাণ দ্বারা গন্ধ আঘ্রাণ করেন। কিন্তু ভগবানের নিকট ছন্দরাগ অবিদ্যমান। ভগবান সুবিমুক্তচিত্ত। বন্ধু, ভগবানের নিকট জিহ্বা বিদ্যমান। ভগবান জিহ্বা দ্বারা রস আস্বাদন করেন। কিন্তু ভগবানের নিকট ছন্দরাগ অবিদ্যমান। ভগবান সুবিমুক্তচিত্ত। বন্ধু, ভগবানের নিকট কায় বিদ্যমান। ভগবান কায় দ্বারা স্প্রষ্টব্য স্পর্শ করেন। কিন্তু ভগবানের নিকট ছন্দরাগ অবিদ্যমান। ভগবান সুবিমুক্তচিত্ত। বন্ধু, ভগবানের নিকট মন বিদ্যমান। ভগবান মন দ্বারা ধর্ম জ্ঞাত হন। কিন্তু ভগবানের নিকট ছন্দরাগ অবিদ্যমান। ভগবান সুবিমুক্তচিত্ত।”</p>
<p>“বন্ধু, এই পর্যায়েও বিদিত (জ্ঞাত) হওয়া উচিত, যেমন চক্ষুও রূপসমূহের সংযোজন নয়, রূপসমূহও চক্ষুর সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। শ্রোত্রও শব্দসমূহের সংযোজন নয়, শব্দসমূহও শ্রোত্রের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। ঘ্রাণও গন্ধসমূহের সংযোজন নয়, গন্ধসমূহও ঘ্রাণের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। জিহ্বাও রসসমূহের সংযোজন নয়, রসসমূহও জিহ্বার সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। কায়ও স্প্রষ্টব্যসমূহের সংযোজন নয়, স্প্রষ্টব্যসমূহও কায়ের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন। মনও ধর্মসমূহের সংযোজন নয়, ধর্মসমূহও মনের সংযোজন নয়। তথায় তদুভয়ের প্রত্যয়ে উৎপন্ন যে ছন্দরাগ তা সেখানে সংযোজন।”</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
