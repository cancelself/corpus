<!DOCTYPE html>
<html>
<head>
<meta charset='UTF-8'>
<meta name='author' content='জ্ঞানেন্দ্রিয় ভিক্ষু'>
<title></title>
</head>
<body>
<article id='sn35.72' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>ষড়ায়তন-বর্গ</li>
<li class='samyutta'>ষড়ায়তন-সংযুক্তষড়ায়তন-সংযুক্ত</li>
<li class='vagga'>মিগজাল বর্গ</li>
</ul>
<h1 class='sutta'>৩৫.৭২. দ্বিতীয় ছয় স্পর্শায়তন সূত্র</h1>
</header>
<p>হে ভিক্ষুগণ, যে ভিক্ষু ছয় স্পর্শায়তনের সমুদয় (উৎপত্তি), অস্তগমন (বিলয়), আস্বাদ, আদীনব (দোষ) ও নিঃসরণ (মুক্তি) সম্পর্কে যথাযথভাবে জানে না, তার ব্রহ্মচর্য অপূর্ণ এবং সে এই ধর্মবিনয় হতে বহুদূরে স্থিত।”</p>
<p>এরূপ উক্ত হলে জনৈক ভিক্ষু ভগবানকে বললেন, “ভন্তে, আমি এখানে হতাশাগ্রস্ত, ভগ্নোৎসাহ; যেহেতু আমি ছয় স্পর্শায়তনের সমুদয়, বিলয়, আস্বাদ, দোষ ও নিঃসরণ সম্পর্কে যথাযথভাবে সম্যক প্রজ্ঞার দ্বারা জ্ঞাত নই।”</p>
<p>“হে ভিক্ষু, তুমি ইহা কী মনে কর, চক্ষু সম্পর্কে ‘ইহা আমার নয়’, ‘ইহা আমি নই’, ‘ইহা আমার আত্মা নয়’, এভাবে দর্শন করা উচিত কি?</p>
<p>“হ্যাঁ ভন্তে।”</p>
<p>“উত্তম ভিক্ষু, এখানে ভিক্ষু যে চক্ষু সম্পর্কে ‘ইহা আমার নয়’, ‘ইহা আমি নই’, ‘ইহা আমার আত্মা নয়’ বলে বিষয়টি সম্যক প্রজ্ঞার দ্বারা যথাযথভাবে দর্শন করে; এভাবে তার প্রথম স্পর্শায়তন প্রহীন হয় এবং ভবিষ্যতে পুনর্জন্ম রহিত হয়।” শ্রোত্র, ঘ্রাণ, জিহ্বা, কায় ও মন সম্বন্ধেও এইরূপ।</p>
<p class='endsutta'>দশম সূত্র সমাপ্ত।</p>
<footer>
<p>অনুবাদক : <span class='author'>জ্ঞানেন্দ্রিয় ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
