<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn2.14' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবপুত্র-সংযুক্ত</li>
<li class='vagga'>অনাথপিণ্ডিক বর্গ</li>
</ul>
<h1 class='sutta'>২.১৪. নন্দন সূত্র</h1>
</header>
<p>একান্তে দাঁড়ানো নন্দন দেবপুত্র ভগবানকে এই গাথা বললেন :</p>
<p>‘হে মহাপ্রাজ্ঞ গৌতম, আপনার জ্ঞানদৃষ্টি (সর্বদিকে) উন্মুক্ত। আপনাকে জিজ্ঞেস করছি, কিরূপ ব্যক্তি শীলবান? কিরূপ ব্যক্তি প্রজ্ঞাবান? কিরূপে ব্যক্তি দুঃখ অতিক্রম করবে? কিরূপ ব্যক্তিকে দেবতারা পূজা করেন?’</p>
<p>ভগবান বললেন, ‘যিনি শীলবান, প্রজ্ঞাবান, ভাবিতাত্ম (বা আত্মনিয়ন্ত্রিত), সমাহিত, ধ্যানরত, স্মৃতিমান, ক্ষীণাসব ও অন্তিম দেহধারী, তাঁর সর্ব প্রকার শোক বিগত, প্রহীন। এতাদৃশ ব্যক্তিকে বলা হয় শীলবান, প্রজ্ঞাবান, এরা দুঃখ অতিক্রম করেন। দেবতারা এরূপ ব্যক্তিকে পূজা করেন।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
