<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn2.22' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবপুত্র-সংযুক্ত</li>
<li class='vagga'>নানা তীর্থিয় বর্গ</li>
</ul>
<h1 class='sutta'>২.২২. ক্ষেম সূত্র</h1>
</header>
<p>একান্তে দাঁড়ানো ক্ষেম দেবপুত্র ভগবানের সমীপে এই গাথাগুলো বললেন :</p>
<p>‘দুর্বুদ্ধিপরায়ণ অজ্ঞজন তিক্ত ফলপ্রদ পাপকর্ম সম্পাদন করে নিজের প্রতি শত্রুতা আচরণ করে থাকে।’</p>
<p>‘যে কর্ম সম্পাদন করলে অনুতাপ করতে হয় এবং অশ্রুসিক্ত নয়নে কাঁদতে কাঁদতে যার ফল ভোগ করতে হয়, সেরূপ কর্ম না করাই উত্তম।’</p>
<p>‘যে কর্ম সম্পাদন করে অনুতাপ করতে হয় না, যে কাজের ফল সানন্দে ও প্রসন্ন মনে ভোগ করা যায়, সেরূপ কর্ম করা একান্ত বিধেয়।’</p>
<p>‘যা নিজের হিতকর বলে জানবে, তা প্রথমেই করবে। বুদ্ধিমান ধীর ব্যক্তি পথবিভ্রম শকট চালকের মতো দ্বিধাগ্রস্ত হবে না।’</p>
<p>‘অদক্ষ শকট চালক যেমন সমতল মহাসড়ক ত্যাগ করে এবড়ো-থেবড়ো দুর্গম পথ বেয়ে চলে চক্রদণ্ডের ভগ্নদশায় অনুশোচনা করতে থাকে, তেমনি মূর্খ ব্যক্তি ধর্ম ত্যাগ করে অধর্মানুবর্তী হয়ে মৃত্যুমুখে পতিত হলে অনুতাপগ্রস্ত হয়।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
