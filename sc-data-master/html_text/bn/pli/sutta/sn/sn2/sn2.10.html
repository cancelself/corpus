<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn2.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবপুত্র-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>২.১০. সূর্য সূত্র</h1>
</header>
<p>শ্রাবস্তী নিদান। একসময় সূর্য দেবপুত্র অসুরেন্দ্র রাহু কর্তৃক ধৃত হয় (বা রাহুগ্রস্ত হয়)। তখন দেবপুত্র সূর্য ভগবানকে স্মরণ করে এই গাথা বললেন :</p>
<p>‘হে মহাবীর বুদ্ধ, আপনাকে নমস্কার। আপনি তো সমস্ত কিছু বিমুক্ত। আমি মহাবিপদগ্রস্ত হয়েছি। তজ্জন্য আপনি আমার আশ্রয় হোন।’</p>
<p>তখন ভগবান দেবপুত্র সূর্যের জন্য অসুরেন্দ্র রাহুকে এই গাথাগুলো বললেন :</p>
<p>‘সূর্য অর্হৎ তথাগতের শরণাগত। রাহু, তুমি সূর্যকে ছেড়ে দাও। বুদ্ধগণ সকলের প্রতি অনুকম্পাকারী।’</p>
<p>‘যিনি অন্ধকারে আলোক প্রদানকারী, কিরণ বিকাশকারী, গোলাকার উগ্রতেজ। রাহু, আকাশে বিচরণকারী সেই সূর্যকে গিলবে না; হে রাহু, আমার পুত্র সূর্যকে ছেড়ে দাও।’</p>
<p>‘এবার অসুরেন্দ্র রাহু দেবপুত্র সূর্যকে ছেড়ে দিয়ে ভীত হয়ে বেপচিত্তি অসুরেন্দ্রের নিকট উপস্থিত হলেন। আর ভয় বিহ্বলে উদ্বিগ্ন অবস্থায় একপার্শ্বে দাঁড়ালেন। একান্তে দাঁড়িয়ে অসুরেন্দ্র রাহু অসুরেন্দ্র বেপচিত্তিকে গাথায় এরূপ বললেন :</p>
<p>‘তুমি কেন ভীত হয়ে সূর্যকে ছেড়ে দিয়েছ? সংবেগপূর্ণ হয়ে এসে কেনই-বা ভীত সন্ত্রস্ত হয়ে দাঁড়িয়ে রয়েছ?’</p>
<p>(উত্তরে রাহু বললেন) ‘বুদ্ধের আজ্ঞা পেয়ে আমি সূর্যকে ছেড়ে দিয়েছি। তা না হলে আমার মাথা সাতভাগে বিভক্ত হয়ে যেতো এবং আমি জীবনে আর সুখ কখনো পেতাম না।’</p>
<p class='end'>প্রথম বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>দুই কাশ্যপ, মাঘ, মাগধ, দামলি, কামদ,<br>
পঞ্চালচন্দ্র, তায়ন, চন্দ্রিমা, সূর্য এ সূত্র দশম।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
