<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn2.25' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবপুত্র-সংযুক্ত</li>
<li class='vagga'>নানা তীর্থিয় বর্গ</li>
</ul>
<h1 class='sutta'>২.২৫. জন্তু সূত্র</h1>
</header>
<p><span class='evam'>আমি এরূপ শুনেছি।</span> একসময় অনেক ভিক্ষু কোশলরাজ্যে হিমালয় অঞ্চলের অরণ্যকুটিরে অবস্থান করছেন। তারা সবাই উদ্ধত, অহংকারী, চপল, মুখর, অসংযতভাষী, স্মৃতিভ্রষ্ট ও অসমাহিত; বিভ্রান্তচিত্ত এবং অসংযতেন্দ্রিয়।</p>
<p>একসময় পঞ্চদশী উপোসথ দিনে দেবপুত্র জন্তু তাদের কাছে উপস্থিত হয়ে সেই ভিক্ষুদের গাথায় বললেন :</p>
<p>‘পূর্বে গৌতমশ্রাবক ভিক্ষুগণ ভিক্ষান্ন ও শয়নাসন অন্বেষণে নির্লোভ বা নিতৃষ্ণ হয়ে সুখে জীবন-যাপনকারী ছিলেন। তাঁরা ভবের অনিত্যতা হৃদয়ঙ্গম করে দুঃখের অবসান করেছিলেন।’</p>
<p>‘আমি সংঘের প্রতি কৃতাঞ্জলিপুটে বলছি, এখানে কেউ কেউ গ্রাম মোড়লের মতো নিজেকে দুর্পোষ্য করে ভোজনান্তে পরস্ত্রীদের প্রতি মোহগ্রস্ত হয়ে শয়নরত হয়। তারা পরিত্যক্ত মৃতদেহের ন্যায় অনাথ। আমার এই উক্তি : যারা প্রমত্ত হয়ে অবস্থান করে তাদের সম্পর্কে। যাঁরা অপ্রমত্ত হয়ে অবস্থান করেন, আমি তাঁদেরকে প্রণাম করি।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
