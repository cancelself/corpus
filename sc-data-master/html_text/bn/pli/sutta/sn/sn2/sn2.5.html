<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn2.5' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবপুত্র-সংযুক্ত</li>
<li class='vagga'>প্রথম বর্গ</li>
</ul>
<h1 class='sutta'>২.৫. দামলি সূত্র</h1>
</header>
<p>শ্রাবস্তী নিদান। তখন দেবপুত্র দামলি রাতের শেষ প্রহরে সমস্ত জেতবন বিহারকে দিব্যজ্যোতিতে সমুজ্জ্বল করে ভগবানের কাছে এসে উপস্থিত হলেন। একপার্শ্বে দাঁড়ানো দামালি ভগবানকে এরূপ বললেন :</p>
<p>‘নির্মল ও শুদ্ধাত্ম ব্রাহ্মণের করণীয় তথা তপস্যা করা উচিত। তা দ্বারা তিনি কামনা ত্যাগ করে ভব বা জন্ম-জন্মান্তর চান না।’</p>
<p>(ভগবান বললেন) ‘হে দামলি, ব্রাহ্মণ বা শুদ্ধাত্ম লোকের কোনো করণীয় নেই, যেহেতু সে কৃতকৃত্য। যতক্ষণ লোক নদীতে ঠাঁই পায় না, ততক্ষণ সে সর্বশরীর দিয়ে ঠাঁই পেতে চেষ্টা করে থাকে। কিন্তু ঠাঁই পেয়ে স্থলে দাঁড়িয়ে গেলে, নদী পারগত ব্যক্তিকে আর কোনো প্রকার চেষ্টা করতে হয় না।’</p>
<p>‘হে দামলি, ক্ষীণাসব, পূর্ণজ্ঞানী, ধ্যানপরায়ণ ব্রাহ্মণের ক্ষেত্রেও একই উপমা প্রযোজ্য। তিনি জন্ম-মৃত্যুর অতীত, নির্বাণ পারে পৌঁছেন, তাঁকে আর কোনো চেষ্টা করতে হয় না।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
