<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='sn2.18' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>সগাথা-বর্গ</li>
<li class='samyutta'>দেবপুত্র-সংযুক্ত</li>
<li class='vagga'>অনাথপিণ্ডিক বর্গ</li>
</ul>
<h1 class='sutta'>২.১৮. ককুধ সূত্র</h1>
</header>
<p><span class='evam'>আমি এরূপ শুনেছি।</span> একসময় ভগবান সাকেতের অঞ্জনবন মৃগদাবে অবস্থান করছেন। তখন দেবপুত্র ককুধ রাতের শেষ যামে সমস্ত অঞ্জনবন দিব্যজ্যোতিতে সমুজ্জ্বল করে ভগবানের কাছে উপস্থিত হলেন। ভগবানকে শ্রদ্ধাভিবাদন জানিয়ে একপার্শ্বে দাঁড়ালেন। এবার ভগবানের উদ্দেশ্যে বললেন :</p>
<p>‘হে শ্রমণ, তুমি কি নন্দিত হও?’</p>
<p>(উত্তরে ভগবান বললেন) ‘বন্ধু, কিসের লাভে?’</p>
<p>(দেবপুত্র ককুধ বললেন) ‘তাহলে কী অনুশোচনা বা শোক কর?’</p>
<p>(বুদ্ধ বললেন) ‘বন্ধু, কী হারিয়ে?’</p>
<p>(দেবপুত্র বললেন) ‘তাহলে তুমি কী নন্দিতও নও, শোকগ্রস্তও নও?’</p>
<p>(বুদ্ধ বললেন) ‘হ্যাঁ বন্ধু।’</p>
<p>(দেবতা বললেন) ‘হে ভিক্ষু, তুমি কী দুঃখহীন? তোমার কী তৃষ্ণা নেই? একাকী অবস্থান করলে তোমাকে কী উদ্বেগে অভিভূত করে না?’</p>
<p>(ভগবান বললেন) ‘হে যক্ষ, আমি একান্তই দুঃখহীন। আমার কোনো তৃষ্ণা নেই। একাকী অবস্থান করলেও আমাকে উদ্বেগে অভিভূত করতে পারে না কিছুতেই।’</p>
<p>‘ভবদুঃখে স্থিত ব্যক্তিরই তৃষ্ণা বিদ্যমান থাকে আর তৃষ্ণাযুক্ত ব্যক্তিরই দুঃখ বিদ্যমান। বন্ধু, আমাকে তৃষ্ণাহীন, দুঃখহীন ভিক্ষু বলে জানো।’</p>
<p>(দেবতা বললেন) ‘তৃষ্ণাহীন, দুঃখমুক্ত ও জগতের স্রোতোত্তীর্ণ, নিবৃত্তিপ্রাপ্ত ব্রাহ্মণ বা ভিক্ষুকে দীর্ঘকালের পর দর্শন করছি।’</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু ও সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
