<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn14.16' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ধাতু-সংযুক্তধাতু-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৪.১৬. সগাথা সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, সত্ত্বগণ ধাতুগতভাবে মিলিত হয়, একত্রিত হয়। হীনানুরাগী ব্যক্তিরা হীনানুরাগী ব্যক্তিদের সাথে মিলিত হয়, একত্রিত হয়। ভিক্ষুগণ, অতীতেও ধাতুগতভাবে সত্ত্বগণ মিলিত হয়েছিল, একত্রিত হয়েছিল। হীনানুরাগী ব্যক্তিরা হীনানুরাগী ব্যক্তিদের সাথে মিলিত হয়েছিল, একত্রিত হয়েছিল।’</p>
<p>‘ভিক্ষুগণ, ভবিষ্যতেও ধাতুগতভাবে সত্ত্বগণ মিলিত হবে, একত্রিত হবে। হীনানুরাগী ব্যক্তিরা হীনানুরাগী ব্যক্তিদের সাথে মিলিত হবে, একত্রিত হবে।’</p>
<p>‘ভিক্ষুগণ, বর্তমান সময়েও ধাতুগতভাবে সত্ত্বগণ মিলিত হচ্ছে, একত্রিত হচ্ছে। হীনানুরাগী ব্যক্তিরা হীনানুরাগী ব্যক্তিদের সাথে মিলিত হচ্ছে, একত্রিত হচ্ছে।’</p>
<p>‘ভিক্ষুগণ, যেমন মল মলের সাথে মিশে যায়, মিলে যায়; মূত্র মূত্রের সাথে মিশে যায়, মিলে যায়; থুথু থুথুর সাথে মিশে যায়, মিলে যায়; পূঁজ পূঁজের সাথে মিলে যায়, মিশে যায়; রক্ত রক্তের সাথে মিশে যায়, মিলে যায়; ঠিক এভাবেই সত্ত্বগণ ধাতুগতভাবে মিলিত হয়, একত্রিত হয়। হীনানুরাগী ব্যক্তিরা হীনানুরাগী ব্যক্তিদের সাথে মিলিত হয়, একত্রিত হয়। ভিক্ষুগণ, অতীতেও… ভবিষ্যতেও… বর্তমান সময়েও ধাতুগতভাবে সত্ত্বগণ মিলিত হচ্ছে, একত্রিত হচ্ছে। হীনানুরাগী ব্যক্তিরা হীনানুরাগী ব্যক্তিদের সাথে মিলিত হচ্ছে, একত্রিত হচ্ছে।’</p>
<p>‘ভিক্ষুগণ, সত্ত্বগণ ধাতুগতভাবে মিলিত হয়, একত্রিত হয়। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হয়, একত্রিত হয়। অতীতেও ধাতুগতভাবে সত্ত্বগণ মিলিত হয়েছিল, একত্রিত হয়েছিল। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হয়েছিল, একত্রিত হয়েছিল।’</p>
<p>‘ভিক্ষুগণ, ভবিষ্যতেও… বর্তমান সময়েও ধাতুগতভাবে সত্ত্বগণ মিলিত হচ্ছে, একত্রিত হচ্ছে। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হচ্ছে, একত্রিত হচ্ছে।’</p>
<p>‘ভিক্ষুগণ, যেমন দুধ দুধের সাথে মিশে যায়, মিলে যায়; তৈল তৈলের সাথে মিশে যায়, মিলে যায়; ঘৃত ঘৃতের সাথে মিশে যায়, মিলে যায়; মধু মধুর সাথে মিলে যায়, মিশে যায়; গুড় (বা চিনি) গুড়ের সাথে মিশে যায়, মিলে যায়; ঠিক এভাবেই সত্ত্বগণ ধাতুগতভাবে মিলিত হয়, একত্রিত হয়। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হয়, একত্রিত হয়। ভিক্ষুগণ, অতীতেও… ভবিষ্যতেও… বর্তমান সময়েও ধাতুগতভাবে সত্ত্বগণ মিলিত হচ্ছে, একত্রিত হচ্ছে। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হচ্ছে, একত্রিত হচ্ছে।’</p>
<p>ভগবান এরূপ বললেন। সুগত এটি বলার পর অতঃপর শাস্তা এরূপ বললেন :</p>
<p>‘সংসর্গ হতে ক্লেশবন উৎপন্ন হয়, সংসর্গ না করলে তা ধ্বংস হয়ে যায়। ছোটো গাছে আরোহণ বা আশ্রয় করে লোকে যেমন মহাসমুদ্রে নিমজ্জিত হয়; তেমনি সাধুভাবে জীবনযাপনকারী ব্যক্তিও আলস্যপরায়ণ ব্যক্তির সংসর্গে নিমজ্জিত হয়। তদ্ধেতু অলস ও হীনবীর্যসম্পন্ন ব্যক্তিকে পরিবর্জন করবে। প্রবিবিক্ত (নির্জনচারী) আর্যগণের সাথে, প্রেষিতাত্ম (উদ্যমশালী) ধ্যানীদের সাথে, আরব্ধবীর্য ব্যক্তি ও পণ্ডিতগণের সাথে নিত্য বসবাস করবে।’ ষষ্ঠ সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
