<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn14.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ধাতু-সংযুক্তধাতু-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৪.১১. সপ্ত ধাতু সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, ধাতু সাত প্রকার। সাত প্রকার কী কী? আভাধাতু, শুভধাতু, আকাশায়তনধাতু, বিজ্ঞানায়তনধাতু, আকিঞ্চনায়তনধাতু, নৈবসংজ্ঞা-নাসংজ্ঞায়তনধাতু এবং সংজ্ঞাবেদয়িতনিরোধধাতু-এগুলোই সাত প্রকার ধাতু।’</p>
<p>এরূপ বললে জনৈক ভিক্ষু ভগবানকে এরূপ বললেন, ‘ভন্তে, এই যে আভাধাতু, শুভধাতু, আকাশায়তনধাতু, বিজ্ঞানায়াতনধাতু, আকিঞ্চনায়তনধাতু, নৈবসংজ্ঞা-নাসংজ্ঞায়তনধাতু এবং সংজ্ঞাবেদয়িত-নিরোধধাতু-এই ধাতুগুলো কী কারণে প্রত্যক্ষ বা উপলব্ধ হয়?’</p>
<p>‘হে ভিক্ষু, যা এই আভাধাতু-এই ধাতু অন্ধকারের কারণে প্রত্যক্ষ বা উপলব্ধ হয়। যা এই শুভধাতু-এই ধাতু-অশুভের কারণে প্রত্যক্ষ বা উপলব্ধ হয়। যা এই আকাশায়তনধাতু-এই ধাতু রূপের কারণে প্রত্যক্ষ বা উপলব্ধ হয়। যা এই বিজ্ঞানায়তনধাতু-এই ধাতু আকাশায়তনের কারণে প্রত্যক্ষ বা উপলব্ধ হয়। যা এই আকিঞ্চনায়তনধাতু-এই ধাতু বিজ্ঞানায়তনের কারণে প্রত্যক্ষ বা উপলব্ধ হয়। যা এই নৈবসংজ্ঞা-নাসংজ্ঞায়তধাতু-এই ধাতু আকিঞ্চনায়তনের কারণে প্রত্যক্ষ বা উপলব্ধ হয়। যা এই সংজ্ঞাবেদয়িত নিরোধধাতু-এই ধাতু নিরোধের কারণে প্রত্যক্ষ বা উপলব্ধ হয়।’</p>
<p>‘ভন্তে, যা এই আভাধাতু, শুভধাতু, আকাশায়তনধাতু, বিজ্ঞানায়তনধাতু, আকিঞ্চনায়তনধাতু, নৈবসংজ্ঞা-নাসংজ্ঞায়তনধাতু এবং সংজ্ঞাবেদয়িত-নিরোধধাতু-এই ধাতুগুলো কোন সমাপত্তি লাভের যোগ্য?’</p>
<p>‘হে ভিক্ষু, যা এই আভাধাতু, শুভধাতু, আকাশায়তনধাতু, বিজ্ঞানায়তনধাতু ও আকিঞ্চনায়তনধাতু-এই ধাতুগুলো সংজ্ঞা-সমাপত্তি লাভের যোগ্য। যা এই নৈবসংজ্ঞা-নাসংজ্ঞায়তনধাতু-এই ধাতু সংস্কার-অবশেষ-সমাপত্তি লাভের যোগ্য। যা এই সংজ্ঞাবেদয়িতনিরোধধাতু-এই ধাতু নিরোধসমাপত্তি লাভের যোগ্য।’ প্রথম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
