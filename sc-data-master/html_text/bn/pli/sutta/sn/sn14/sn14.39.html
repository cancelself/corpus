<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn14.39' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ধাতু-সংযুক্তধাতু-সংযুক্ত</li>
<li class='vagga'>চতুর্থ বর্গ</li>
</ul>
<h1>১৪.৩৯. তৃতীয় শ্রমণ-ব্রাহ্মণ সূত্র</h1>
</header>
<p>ভগবান শ্রাবস্তীতে অবস্থান করছিলেন… ‘হে ভিক্ষুগণ, যে-সকল শ্রমণ বা ব্রাহ্মণ পৃথিবীধাতুকে জানে না, পৃথিবীধাতুর সমুদয় জানে না, পৃথিবীধাতুর নিরোধ জানে না এবং পৃথিবীধাতু নিরোধের উপায় জানে না… আপধাতুকে জানে না… তেজধাতুকে জানে না… বায়ুধাতুকে জানে না, বায়ুধাতুর সমুদয় জানে না, বায়ুধাতুর নিরোধ জানে না এবং বায়ুধাতু নিরোধের উপায় জানে না, সেসকল শ্রমণ বা ব্রাহ্মণ শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ (শ্রমণ্যফল) বা ব্রাহ্মণ্যার্থ (ব্রাহ্মণ্যফল) অথবা ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।’</p>
<p>‘ভিক্ষুগণ, যে-সকল শ্রমণ বা ব্রাহ্মণ পৃথিবীধাতুকে জানে, পৃথিবীধাতুর সমুদয় জানে, পৃথিবীধাতুর নিরোধ জানে এবং পৃথিবীধাতু নিরোধের উপায় জানে… আপধাতুকে জানে… তেজধাতুকে জানে… বায়ুধাতুকে জানে, বায়ুধাতুর সমুদয় জানে, বায়ুধাতুর নিরোধ জানে এবং বায়ুধাতু নিরোধের উপায় জানে, সেসকল শ্রমণ বা ব্রাহ্মণ শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ (শ্রমণ্যফল) বা ব্রাহ্মণ্যার্থ (ব্রাহ্মণ্যফল) অথবা ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।’ দশম সূত্র।</p>
<p class='endvagga'>চতুর্থ বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>চার ধাতু, পূর্বে, অচরিং, নোচেদং, একান্ত দুঃখ,<br>
অভিনন্দন, উপত্তি আর তিন শ্রমণ-ব্রাহ্মণ সূত্র।</p>
<p class='end'>ধাতু-সংযুক্ত সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
