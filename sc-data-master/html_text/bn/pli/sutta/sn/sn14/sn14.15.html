<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn14.15' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ধাতু-সংযুক্তধাতু-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৪.১৫. চঙ্ক্রমণ সূত্র</h1>
</header>
<p>একসময় ভগবান রাজগৃহের গিজ্ঝাকূট পর্বতে অবস্থান করতেন। সে-সময়ে আয়ুষ্মান সারিপুত্র বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন। আয়ুষ্মান মহামৌদগল্লায়ন বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন। আয়ুষ্মান মহাকাশ্যপ বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন। আয়ুষ্মান অনুরুদ্ধ বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন। আয়ুষ্মান মন্তানিপুত্র পুর্ণ বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন। আয়ুষ্মান উপালি বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন। আয়ুষ্মান আনন্দ বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন এবং দেবদত্তও বহুসংখ্যক ভিক্ষুর সাথে ভগবানের অনতিদূরে চঙ্ক্রমণ করছিলেন।</p>
<p>অতঃপর ভগবান ভিক্ষুগণকে আহ্বান করলেন, ‘হে ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত সারিপুত্রকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই মহাপ্রাজ্ঞ। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত মৌদগল্লায়নকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই মহাঋদ্ধিসম্পন্ন। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত মহাকাশ্যপকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই ধুতাঙ্গবাদী। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত অনুরুদ্ধকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই দিব্যচক্ষুসম্পন্ন। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত মন্তানিপুত্র পূর্ণকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই ধর্মকথিক। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত উপালিকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই বিনয়ধর। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত আনন্দকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই বহুশ্রুত। ভিক্ষুগণ, তোমরা কি বহুসংখ্যক ভিক্ষুর সাথে চঙ্ক্রমণরত দেবদত্তকে দেখছ?’ ‘হ্যাঁ ভন্তে।’ ‘ভিক্ষুগণ, এই ভিক্ষুরা সবাই পাপেচ্ছু।’</p>
<p>‘ভিক্ষুগণ, সত্ত্বগণ ধাতুগতভাবে মিলিত হয়, একত্রিত হয়। হীনানুরাগী ব্যক্তিরা হীনানুরাগী ব্যক্তিদের সাথে মিলিত হয়, একত্রিত হয়। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হয়, একত্রিত হয়।’</p>
<p>‘ভিক্ষুগণ, অতীতেও ধাতুগতভাবে সত্ত্বগণ মিলিত হয়েছিল, একত্রিত হয়েছিল। হীনানুরাগী ব্যক্তিরা হীনানুরাগী ব্যক্তিদের সাথে মিলিত হয়েছিল, একত্রিত হয়েছিল। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হয়েছিল, একত্রিত হয়েছিল।’</p>
<p>‘ভিক্ষুগণ, ভবিষ্যতেও ধাতুগতভাবে সত্ত্বগণ মিলিত হবে, একত্রিত হবে। হীনানুরাগী ব্যক্তিরা হীনানুরাগী ব্যক্তিদের সাথে মিলিত হবে, একত্রিত হবে। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হবে, একত্রিত হবে।’</p>
<p>‘ভিক্ষুগণ, বর্তমান সময়েও ধাতুগতভাবে সত্ত্বগণ মিলিত হচ্ছে, একত্রিত হচ্ছে। হীনানুরাগী ব্যক্তিরা হীনানুরাগী ব্যক্তিদের সাথে মিলিত হচ্ছে, একত্রিত হচ্ছে। কল্যাণানুরাগী (সদাচরণে উৎসাহী) ব্যক্তিরা কল্যাণানুরাগী ব্যক্তিদের সাথে মিলিত হচ্ছে, একত্রিত হচ্ছে।’ পঞ্চম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
