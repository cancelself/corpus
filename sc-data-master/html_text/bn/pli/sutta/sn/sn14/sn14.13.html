<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn14.13' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ধাতু-সংযুক্তধাতু-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৪.১৩. ইটের দালান (গিঞ্জকাবসথ) সূত্র</h1>
</header>
<p>একসময় ভগবান জ্ঞাতিকে ইটের দালানে অবস্থান করতেন। তথায় ভগবান ভিক্ষুগণকে ‘হে ভিক্ষুগণ’ বলে আহ্বান করলেন। সেই ভিক্ষুগণও ‘হ্যাঁ ভদন্ত’ বলে ভগবানের ডাকে সাড়া দিলেন। ভগবান এরূপ বললেন :</p>
<p>‘হে ভিক্ষুগণ, ধাতুর কারণে সংজ্ঞা উৎপন্ন হয়, দৃষ্টি উৎপন্ন হয়, বিতর্ক উৎপন্ন হয়।’ এরূপ বললে আয়ুষ্মান কচ্চান ভগবানকে এরূপ বললেন, “ভন্তে, যা এই দৃষ্টি, ‘অসম্যকসম্বুদ্ধগণের মধ্যে সম্যকসম্বুদ্ধ’, এই দৃষ্টি কী কারণে বোধ বা প্রত্যক্ষ হয়?”</p>
<p>‘হে কচ্চান, এই অবিদ্যাধাতু প্রবলা। হীন-ধাতুর কারণে হীন-সংজ্ঞা, হীন-দৃষ্টি, হীন-বিতর্ক, হীন-চেতনা, হীন-প্রার্থনা, হীন-প্রণিধি, হীন-পুদ্গল ও হীন-বাক্য উৎপন্ন হয়। হীন বিষয় ব্যাখ্যা করে, দেশনা করে, প্রজ্ঞাপ্ত করে, স্থাপন করে, বিবৃত করে, বিভাজন করে, উন্মোচন করে। তার উৎপত্তি হীন বলেই বলি।’</p>
<p>‘কচ্চান, মধ্যম-ধাতুর কারণে মধ্যম-সংজ্ঞা, মধ্যম-দৃষ্টি, মধ্যম-বিতর্ক, মধ্যম-চেতনা, মধ্যম-প্রার্থনা, মধ্যম-প্রণিধি, মধ্যম-পুদ্গল, মধ্যম-বাক্য উৎপন্ন হয়। মধ্যম বিষয় ব্যাখ্যা করে, দেশনা করে, প্রজ্ঞাপ্ত করে, স্থাপন করে, বিবৃত করে, বিভাজন করে, উন্মোচন করে। তার উৎপত্তি মধ্যম বলেই বলি।’</p>
<p>‘কচ্চান, উত্তম-ধাতুর কারণে উত্তম-সংজ্ঞা, উত্তম-দৃষ্টি, উত্তম-বিতর্ক, উত্তম-চেতনা, উত্তম-প্রার্থনা, উত্তম-প্রণিধি, উত্তম-পুদ্গল, উত্তম-বাক্য উৎপন্ন হয়। উত্তম বিষয় ব্যাখ্যা করে, দেশনা করে, প্রজ্ঞাপ্ত করে, স্থাপন করে, বিবৃত করে, বিভাজন করে, উন্মোচন করে। তার উৎপত্তি উত্তম বলেই বলি।’ তৃতীয় সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
