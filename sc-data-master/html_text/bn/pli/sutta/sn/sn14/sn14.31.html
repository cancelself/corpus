<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn14.31' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>ধাতু-সংযুক্তধাতু-সংযুক্ত</li>
<li class='vagga'>চতুর্থ বর্গ</li>
</ul>
<h1>১৪.৩১. সম্বোধির পূর্বে সূত্র</h1>
</header>
<p>ভগবান শ্রাবস্তীতে অবস্থান করছিলেন… “হে ভিক্ষুগণ, সম্বোধি লাভের পূর্বে অনভিসম্বুদ্ধ বোধিসত্ত্ব অবস্থায় আমার এরূপ চিন্তা উদয় হয়েছিল, ‘পৃথিবীধাতুর আস্বাদ কী, আদীনব কী ও নিঃসরণ কী? আপধাতুর আস্বাদ কী, আদীনব কী ও নিঃসরণ কী? তেজধাতুর আস্বাদ কী, আদীনব কী ও নিঃসরণ কী? এবং বায়ুধাতুর আস্বাদ কী, আদীনব কী ও নিঃসরণ কী?’”</p>
<p>“ভিক্ষুগণ, তখন আমার মনে এরূপ হয়েছিল, ‘পৃথিবীধাতুর কারণে যে সুখ ও সৌমনস্যে উৎপন্ন হয়, এটাই পৃথিবীধাতুর আস্বাদ; পৃথিবীধাতু যে অনিত্য, দুঃখ ও বিপরিণামধর্মী, এটাই পৃথিবীধাতুর আদীনব; পৃথিবীধাতুর যে ছন্দরাগবিনয় ও ছন্দরাগ প্রহাণ (পরিত্যাগ), এটাই পৃথিবীধাতুর নিঃসরণ। আপধাতুর কারণে যে… তেজধাতুর কারণে যে… বায়ুধাতুর কারণে যে সুখ ও সৌমনস্যে উৎপন্ন হয়, এটাই বায়ুধাতুর আস্বাদ; বায়ুধাতু যে অনিত্য, দুঃখ ও বিপরিণামধর্মী, এটাই বায়ুধাতুর আদীনব; বায়ুধাতুর যে ছন্দরাগবিনয় ও ছন্দরাগ প্রহাণ (পরিত্যাগ), এটাই বায়ুধাতুর নিঃসরণ।’”</p>
<p>‘ভিক্ষুগণ, যতক্ষণ পর্যন্ত আমি এই চার ধাতুর এরূপ আস্বাদকে আস্বাদরূপে, আদীনবকে আদীনবরূপে ও নিঃসরণকে নিঃসরণরূপে যথাভূতভাবে জানতে সক্ষম হইনি, ততক্ষণ পর্যন্ত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে ও সদেব-মনুষ্যলোকের মধ্যে অনুত্তর সম্যক সম্বোধি ও অভিসম্বুদ্ধত্ব লাভ করতে সক্ষম হইনি।’</p>
<p>‘ভিক্ষুগণ, যখন আমি এই চার ধাতুর এরূপ আস্বাদকে আস্বাদরূপে, আদীনবকে আদীনবরূপে ও নিঃসরণকে নিঃসরণরূপে যথাভূতভাবে জানতে সক্ষম হয়েছি, তখন আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে ও সদেব-মনুষ্যলোকের মধ্যে অনুত্তর সম্যক সম্বোধি ও অভিসম্বুদ্ধত্ব লাভ করতে সক্ষম হয়েছি। তখন আমার জ্ঞানদর্শন উৎপন্ন হয়েছিল, ‘আমার বিমুক্তি অকম্পিত, এটিই আমার অন্তিম জন্ম, আমার আর পুনর্জন্ম হবে না।’” দ্বিতীয় সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
