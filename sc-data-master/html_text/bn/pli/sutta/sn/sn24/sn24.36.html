<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn24.36' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>দৃষ্টি-সংযুক্তদৃষ্টি-সংযুক্ত</li>
<li class='vagga'>দ্বিতীয় গমন বর্গ</li>
</ul>
<h1>২৪.৩৬. অস্তিত্ব থাকে না, থাকে না তাও নয় সূত্র</h1>
</header>
<p>শ্রাবস্তী নিদান :</p>
<p>“হে ভিক্ষুগণ কিসের উপস্থিতিতে, কিরূপ তৃষ্ণার কারণে এবং কিসের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘তথাগতের অস্তিত্ব থাকে না, আবার থাকে না তাও নয়?’”</p>
<p>ভন্তে, ভগবানই আমাদের মূল, …. ।</p>
<p>ভগবান এরূপ বললেন :</p>
<p>“হে ভিক্ষুগণ, রূপের উপস্থিতিতে, রূপতৃষ্ণার কারণে এবং রূপের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর তথাগতের অস্তিত্ব থাকে না, আবার থাকে না তাও নয়।’ বেদনার উপস্থিতিতে…. সংজ্ঞার উপস্থিতিতে…. সংস্কারের উপস্থিতিতে…. বিজ্ঞানের উপস্থিতিতে, বিজ্ঞান তৃষ্ণার কারণে এবং বিজ্ঞানের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর তথাগতের অস্তিত্ব থাকে না, আবার থাকে না তাও নয়’।”</p>
<p>হে ভিক্ষুগণ, তোমরা কী মনে কর, “রূপ নিত্য নাকি অনিত্য?” “অনিত্য ভন্তে।”…. বিপরিণামধর্মী; তার প্রতি বিতৃষ্ণা উৎপাদনে কি আর এরূপ মিথ্যাদৃষ্টি উৎপন্ন হবে যে, ‘মরণের পর তথাগতের অস্তিত্ব থাকে না, আবার থাকে না তাও নয়?’” “না ভন্তে, এরূপ হবে না।”</p>
<p>“হে ভিক্ষুগণ, এরূপে দুঃখের উপস্থিতিতে, দুঃখ তৃষ্ণার কারণে এবং দুঃখের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর তথাগতের অস্তিত্ব থাকে না, আবার থাকে না তাও নয়’।”</p>
<p>“বেদনা…. “সংজ্ঞা…. “সংস্কার…. “বিজ্ঞান নিত্য নাকি অনিত্য?” “অনিত্য ভন্তে।” “যা অনিত্য তা দুঃখ নাকি সুখ?” “দুঃখ ভন্তে।” “যা অনিত্য, দুঃখ, বিপরিণামধর্মী; তার প্রতি বিতৃষ্ণা উৎপাদনে কি আর এরূপ মিথ্যাদৃষ্টি উৎপন্ন হবে যে, ‘মরণের পর তথাগতের অস্তিত্ব থাকে না, আবার থাকে না তাও নয়?’” “না ভন্তে, এরূপ হবে না।”</p>
<p>“হে ভিক্ষুগণ, দুঃখের উপস্থিতিতে, দুঃখ তৃষ্ণার কারণে এবং দুঃখের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর তথাগতের অস্তিত্ব থাকে না, আবার থাকে না তাও নয়’।” [অষ্টাদশ সূত্র]</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
