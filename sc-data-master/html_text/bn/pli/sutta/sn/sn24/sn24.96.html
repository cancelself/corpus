<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু, রাহুল ভিক্ষু'>
<title></title>
</head>
<body>
<article id='sn24.96' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>স্কন্ধ-বর্গ</li>
<li class='samyutta'>দৃষ্টি-সংযুক্তদৃষ্টি-সংযুক্ত</li>
<li class='vagga'>চতুর্থ গমন বর্গ</li>
</ul>
<h1>২৪.৯৬. না-দুঃখী না-সুখী সূত্র</h1>
</header>
<p>শ্রাবস্তী নিদান :</p>
<p>“হে ভিক্ষুগণ, কিসের উপস্থিতিতে, কিরূপ তৃষ্ণার কারণে এবং কিসের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর আত্মা না-দুঃখী না-সুখী এবং নিত্য অবস্থায় বিদ্যমান থাকে?’”</p>
<p>ভন্তে, ভগবানই আমাদের মূল, …. ।</p>
<p>ভগবান এরূপ বললেন :</p>
<p>“হে ভিক্ষুগণ, রূপের উপস্থিতিতে, রূপতৃষ্ণার কারণে এবং রূপের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর আত্মা না-দুঃখী না-সুখী এবং নিত্য অবস্থায় বিদ্যমান থাকে।’ বেদনার উপস্থিতিতে…. সংজ্ঞার উপস্থিতিতে…. সংস্কারের উপস্থিতিতে…. বিজ্ঞানের উপস্থিতিতে, বিজ্ঞান তৃষ্ণার কারণে এবং বিজ্ঞানের প্রতি অনুরক্ত হয়ে এরূপ মিথ্যাদৃষ্টি উৎপন্ন হয় যে, ‘মরণের পর আত্মা না-দুঃখী না-সুখী এবং নিত্য অবস্থায় বিদ্যমান থাকে’।”</p>
<p>হে ভিক্ষুগণ, তোমরা কী মনে কর, “রূপ নিত্য নাকি অনিত্য?” “অনিত্য ভন্তে।” “যা অনিত্য তা দুঃখ নাকি সুখ?” “দুঃখ ভন্তে।” “যা অনিত্য, দুঃখ, বিপরিণামধর্মী; তা কি তোমরা এরূপে দর্শন করতে পার, ‘এটি আমার, এতে আমি অবস্থিত এবং এটি আমার আত্মা?’” “না ভন্তে, এরূপে দেখতে পারি না।”</p>
<p>“বেদনা…. “সংজ্ঞা…. “সংস্কার…. “বিজ্ঞান নিত্য নাকি অনিত্য?” “অনিত্য ভন্তে।” “যা অনিত্য তা দুঃখ নাকি সুখ?” “দুঃখ ভন্তে।” “যা অনিত্য, দুঃখ, বিপরিণামধর্মী; তা কি তোমরা এরূপে দর্শন করতে পার, ‘এটি আমার, এতে আমি অবস্থিতএবং এটি আমার আত্মা?’” “না ভন্তে, এরূপে দেখতে পারি না।”</p>
<p>“তদ্ধেতু ভিক্ষুগণ, অতীত, অনাগত, বর্তমান, আধ্যাত্মিক বা বাহ্যিক, স্থূল বা সূক্ষ্ম, হীন বা উৎকৃষ্ট, দূরবর্তী বা নিকটবর্তী সমস্ত রূপা, ‘আমার নয়, তাতে আমি অবস্থিতনই এবং তা আমার আত্মাও নয়’ এরূপে সম্যক প্রজ্ঞা দ্বারা দর্শন করতে হবে।…. সমস্ত বেদনা…. সমস্ত সংজ্ঞা…. সমস্ত সংস্কার…. সমস্ত বিজ্ঞান, ‘আমার নয়, তাতে আমি অবস্থিতনই এবং তা আমার আত্মাও নয়’ এরূপে সম্যক প্রজ্ঞা দ্বারা দর্শন করতে হবে।</p>
<p>“এভাবে দর্শন করে শ্রুতবান আর্যশ্রাবক রূপের প্রতি নির্বেদপ্রাপ্ত হন, বেদনার প্রতি নির্বেদপ্রাপ্ত হন, সংজ্ঞার প্রতি নির্বেদপ্রাপ্ত হন, সংস্কারের প্রতি নির্বেদপ্রাপ্ত হন, বিজ্ঞানের প্রতি নির্বেদপ্রাপ্ত হন। নির্বেদ-হেতু বিরাগপ্রাপ্ত হন। বিরাগ-হেতু বিমুক্ত হন। বিমুক্ত-হেতু বিমুক্তি জ্ঞানপ্রাপ্ত হন। “জন্ম ক্ষয় হয়েছে, ব্রহ্মচর্য পরিপূর্ণ হয়েছে, করণীয় কৃত হয়েছে এবং ইহজীবনে আসবক্ষয়ের জন্য আমার আর অন্য কর্তব্য নেই” বলে সম্যকরূপে জানেন।” [ষষ্ঠবিংশতি সূত্র]</p>
<p class='endvagga'>চতুর্থ গমন বর্গ সমাপ্ত।</p>
<p class='end'>দৃষ্টি-সংযুক্ত সমাপ্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, সুমন ভিক্ষু, আদিকল্যাণ ভিক্ষু, সীবক ভিক্ষু ও রাহুল ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
