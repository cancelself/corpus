<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn15.19' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>আদি অজ্ঞাত-সংযুক্তআদি অজ্ঞাত-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৫.১৯. কন্যা সূত্র</h1>
</header>
<p>একসময় ভগবান শ্রাবস্তীতে অবস্থান করছিলেন… ‘ভিক্ষুগণ, এই সংসারের আদি অবিদিত। অবিদ্যা-নীবরণ ও তৃষ্ণা-সংযোজনে আবদ্ধ, (সংসারাবর্তে) ধাবমান, সংসরণকারী সত্ত্বগণের পূর্বান্ত দেখা যায় না। ভিক্ষুগণ, এই দীর্ঘকাল সংসার পরিভ্রমণের মধ্যে এমন প্রাণী সুলভ নয়, যে পূর্বে তোমাদের কন্যা হয়নি। তার কারণ কী? ভিক্ষুগণ, এই সংসারের আদি অবিদিত। অবিদ্যা-নীবরণ ও তৃষ্ণা-সংযোজনে আবদ্ধ, (সংসারাবর্তে) ধাবমান, সংসরণকারী সত্ত্বগণের পূর্বান্ত দেখা যায় না। ভিক্ষুগণ, এভাবে তোমরা সুদীর্ঘকাল তীব্র দুঃখ ও ধ্বংসলীলা অনুভব করেছ আর শ্মশান বৃদ্ধি করেছ। তদ্ধেতু তোমাদের সর্ব সংস্কারের প্রতি উদাসীন হওয়া উচিত, অনাসক্ত হওয়া উচিত এবং (সমস্ত বন্ধন হতে) বিমুক্ত হওয়া উচিত।’ নবম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
