<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn15.11' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>আদি অজ্ঞাত-সংযুক্তআদি অজ্ঞাত-সংযুক্ত</li>
<li class='vagga'>দ্বিতীয় বর্গ</li>
</ul>
<h1>১৫.১১. দুর্গত সূত্র</h1>
</header>
<p>একসময় ভগবান শ্রাবস্তীতে অবস্থান করছিলেন। তথায় ভগবান ভিক্ষুগণকে ‘হে ভিক্ষুগণ’ বলে আহ্বান করলেন। সেই ভিক্ষুগণও ‘হ্যাঁ ভদন্ত’ বলে ভগবানের কথায় সম্মুতি দিলেন। (তখন) ভগবান এরূপ বললেন, ‘ভিক্ষুগণ, এই সংসারের আদি অবিদিত। অবিদ্যা-নীবরণ ও তৃষ্ণা-সংযোজনে আবদ্ধ, (সংসারাবর্তে) ধাবমান, সংসরণকারী সত্ত্বগণের পূর্বান্ত দেখা যায় না। ভিক্ষুগণ, তোমরা যখন দুঃস্থ, দুর্গতকে দেখ তখন তোমাদের এই সিদ্ধান্তে উপনীত হওয়া উচিত, ‘এই দীর্ঘকালের সংসার পরিভ্রমণে আমাদেরও কত এরূপ দুঃখ অনুভূত হয়েছে।’ তার কারণ কী?… ভিক্ষুগণ, তদ্ধেতু তোমাদের সর্বসংস্কারের প্রতি উদাসীন হওয়া উচিত, অনাসক্ত হওয়া উচিত এবং (সমস্ত বন্ধন হতে) বিমুক্ত হওয়া কর্তব্য।’ প্রথম সূত্র।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
