<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, বঙ্গীস ভিক্ষু, অজিত ভিক্ষু'>
<title></title>
</head>
<body>
<article id='sn15.10' lang='bn'>
<header>
<ul>
<li class='nikaya'>সংযুক্তনিকায়</li>
<li class='vaggasamyutta'>নিদান-বর্গ</li>
<li class='samyutta'>আদি অজ্ঞাত-সংযুক্তআদি অজ্ঞাত-সংযুক্ত</li>
<li class='vagga'>প্রথম বর্গ</li>
</ul>
<h1>১৫.১০. পুদ্গল সূত্র</h1>
</header>
<p>একসময় ভগবান রাজগৃহের গিজ্ঝাকূট পর্বতে অবস্থান করছিলেন। তথায় ভগবান ভিক্ষুগণকে ‘হে ভিক্ষুগণ’ বলে আহ্বান করলেন। সেই ভিক্ষুগণও ‘হ্যাঁ ভদন্ত’ বলে ভগবানের কথা সম্মতি দিলেন। তখন ভগবান তাদেরকে এরূপ বললেন,</p>
<p>‘হে ভিক্ষুগণ, এই সংসারের আদি অবিদিত… ভিক্ষুগণ, সংসারাবর্তে ধাবমান, সংসরণকারী এক ব্যক্তির কল্পকালের অস্থিকঙ্কাল, অস্থিপুঞ্জ ও অস্থিরাশি যদি সংগ্রহ করা হতো এবং সংগৃহীত অস্থি বিনষ্ট না হতো, তাহলে সেই অস্থিরাশি এই বৈপুল্য পর্বতের ন্যায় হতো। তার কারণ কী? ভিক্ষুগণ, এই সংসারের আদি অবিদিত… বিমুক্ত হওয়া কর্তব্য।’</p>
<p>ভগবান এরূপ বললেন। এটি বলার পর সুগত শাস্তা আবারও গাথায় বললেন :</p>
<p>‘যদি এক কল্পে এক ব্যক্তির অস্থি সঞ্চয় করা হতো, তাহলে সেই অস্থিরাশি পর্বতের সমান হতো, এটি মহর্ষির উক্তি। সেই পর্বত বলতে মগধরাজ্যের পর্বত বেষ্টনীর অন্তর্গত গিজ্ঝাকূট পর্বতের উত্তরে অবস্থিতবৈপুল্য পর্বতকে বলা হয়। যে ব্যক্তি দুঃখ, দুঃখ সমুদয়, দুঃখাতিক্রম, দুঃখোপশমগামী আর্য অষ্টাঙ্গিক মার্গ, এই চারি আর্যসত্য সম্যকজ্ঞানে দর্শন করে, সে সাতবার মাত্র সংসারে জন্মধারণ করে সমস্ত সংযোজন বা বন্ধন ক্ষয় করে দুঃখের অন্তঃসাধন করে।’ দশম সূত্র।</p>
<p class='endvagga'>প্রথম বর্গ সমাপ্ত।</p>
<p class='uddana-intro'>স্মারক-গাথা :</p>
<p class='uddana'>তৃণকাষ্ঠ, পৃথিবী, অশ্রু, ক্ষীরও পর্বত সূত্র,<br>
সর্ষপ, শ্রাবক, গঙ্গা, দণ্ড আর পুদ্গল উক্ত।</p>
<footer>
<p>অনুবাদকমণ্ডলী : <span class='author'>ইন্দ্রগুপ্ত ভিক্ষু, বঙ্গীস ভিক্ষু ও অজিত ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
