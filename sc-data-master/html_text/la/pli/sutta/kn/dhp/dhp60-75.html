<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp60-75' lang='la'>
<header>
<ul>
<li class='division'>Dhammapadam</li>
</ul>
<h1>Cap. 5</h1>
</header>
<blockquote class='gatha'>
<p><a class='ref sc' id='sc60' href='#sc60' data-uid='dhp60'>SC 60</a>Longa (est) nox vigilantis, longa via defatigati, longa stultorum revolutio (saṁsáro), veram legem non intelligentium.</p>
<p><a class='ref sc' id='sc61' href='#sc61' data-uid='dhp61'>SC 61</a>Si (quis) socium itineris non adipiscatur meliorem, sui similem, solitarium iter firmum faciat, non est (enim) penes stultum sodalitas.</p>
<p><a class='ref sc' id='sc62' href='#sc62' data-uid='dhp62'>SC 62</a>“Filii mihi sunt, opes mihi sunt,” ita (cogitans) stultus sollicitatur, compos enim sui non est, nedum filiorum, nedum opum.</p>
<p><a class='ref sc' id='sc63' href='#sc63' data-uid='dhp63'>SC 63</a>Qui stultus se stultum putat, sapiens ille quidem ideo, stultus vero se sapientem putans, is certe stultus dicitur.</p>
<p><a class='ref sc' id='sc64' href='#sc64' data-uid='dhp64'>SC 64</a>Per vitam etiam si stultus ad sapientem assidet, legem ille non sapit, ligula jusculi saporem velut (non sapit).</p>
<p><a class='ref sc' id='sc65' href='#sc65' data-uid='dhp65'>SC 65</a>Momentum etiam si intelligens ad sapientem assidet, cito legem sapit, lingua jusculi saporem velut (sapit).</p>
<p><a class='ref sc' id='sc66' href='#sc66' data-uid='dhp66'>SC 66</a>Versantur stulti, insipientes, cum inimicis velut, secum, patrantes malum facinus, quod fructus amaros profert.</p>
<p><a class='ref sc' id='sc67' href='#sc67' data-uid='dhp67'>SC 67</a>Non id facinus factum bene, quo peracto (quis) cruciatur, cujus mercedem vultu lacrymoso plorans accipit.</p>
<p><a class='ref sc' id='sc68' href='#sc68' data-uid='dhp68'>SC 68</a>Id vero facinus bene factum, quo peracto non cruciatur, cujus mercedem lætus (et) mente hilari accipit.</p>
<p><a class='ref sc' id='sc69' href='#sc69' data-uid='dhp69'>SC 69</a>Quasi mel (malefactum) æstimat stultus, quamdiu malefactum non maturescit; quando vero maturescit malefactum, tum stultus dolorem subit.</p>
<p><a class='ref sc' id='sc70' href='#sc70' data-uid='dhp70'>SC 70</a>Per singulos menses extremo gramine kusæ stultus cibum comedat, non is ornatorum statuum partem adæquat decimam sextam.</p>
<p><a class='ref sc' id='sc71' href='#sc71' data-uid='dhp71'>SC 71</a>Non enim male factum facinus statim lac velut mutatur, urens illum stultum sequitur cinere opertus sicut ignis.</p>
<p><a class='ref sc' id='sc72' href='#sc72' data-uid='dhp72'>SC 72</a>Quandocunque ad nullum fructum cognitio stulti nascitur, occidit stulti fortunam, caput ejus diffringens.</p>
<p><a class='ref sc' id='sc73' href='#sc73' data-uid='dhp73'>SC 73</a>Injustam famam cupit primumque locum inter mendicos et in conventibus principatum et honores in familiis alienis.</p>
<p><a class='ref sc' id='sc74' href='#sc74' data-uid='dhp74'>SC 74</a>“A me perfectum putent gihines (patresfamilias) et pabbajitæ (e vita sæculari profecti) utrique; mihi subjecti sint in iis, quæ facienda vel omittenda, in quacunque (re);” ita stulti animus (volvitur); desiderium et arrogantia (ejus) increscit.</p>
<p><a class='ref sc' id='sc75' href='#sc75' data-uid='dhp75'>SC 75</a>“Aliud nempe (est) muneris studium, aliud quod Nibbánum spectat,” ita hoc intellecto mendicus, Buddhæ auscultator, honorem non cupit, secessum auget.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
