<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp320-333' lang='la'>
<header>
<ul>
<li class='division'>Dhammapadam</li>
</ul>
<h1>Cap. 23</h1>
</header>
<blockquote class='gatha'>
<p><a class='ref sc' id='sc320' href='#sc320' data-uid='dhp320'>SC 320</a>Ego elephantus velut in certamine ex arcu emissam sagittam verba aspera perferam, impium enim vulgus.</p>
<p><a class='ref sc' id='sc321' href='#sc321' data-uid='dhp321'>SC 321</a>Domitum ducunt in coetum, domitum rex ascendit; domitus optimus (est) inter homines, qui verba aspera perfert.</p>
<p><a class='ref sc' id='sc322' href='#sc322' data-uid='dhp322'>SC 322</a>Præstantes (sunt) muli domiti, generosi (equi) sindhuici, magni elephanti kunjaræ; per se domitus adhuc præstantior.</p>
<p><a class='ref sc' id='sc323' href='#sc323' data-uid='dhp323'>SC 323</a>Non enim his vehiculis adire potest (quisquam) non aditam (Nibbáni) regionem (eo modo), quo per se ipsum bene domitum, domitu eo pervenit.</p>
<p><a class='ref sc' id='sc324' href='#sc324' data-uid='dhp324'>SC 324</a>Dhanapálakas nomine elephantus, acri succo præditus, vix coercendus, ligatus frustum non edit; memor est elephantorum sylvæ elephantus.</p>
<p><a class='ref sc' id='sc325' href='#sc325' data-uid='dhp325'>SC 325</a>Torpidus quando (quis) fit et pinguefactus, somnolentus, sese volutans jacens, magnus aper velut cibo sacrificali nutritus, iterum iterumque uterum subit stolidus.</p>
<p><a class='ref sc' id='sc326' href='#sc326' data-uid='dhp326'>SC 326</a>Antea hæc cogitatio migrabat migrationem ex arbitrio, quo voluit, sicut placuit, eam nunc ego retinebo sapientiâ, elephantum furentem velut rector.</p>
<p><a class='ref sc' id='sc327' href='#sc327' data-uid='dhp327'>SC 327</a>Vigilantiâ læti estote, cogitationem vestram custodite, e vix pervio (mundo) extrahite vosmet ipsi, in luto hærens velut elephantus.</p>
<p><a class='ref sc' id='sc328' href='#sc328' data-uid='dhp328'>SC 328</a>Si obtinuerit (quis) prudentem socium, comitem probe viventem sapientemque, omni horrore superato cum eo degat lætus, recordationis plenus.</p>
<p><a class='ref sc' id='sc329' href='#sc329' data-uid='dhp329'>SC 329</a>Si non obtinuerit prudentem socium, comitem probe viventem sapientemque, rex velut regnum occupatum relinquens, solitarius agat mátangarannas velut elephantus.</p>
<p><a class='ref sc' id='sc330' href='#sc330' data-uid='dhp330'>SC 330</a>Solitarii vita melior: non est penes stultum sodalitas; solitarius agat neve mala patret pauca desideria habens mátangarannas velut elephantus.</p>
<p><a class='ref sc' id='sc331' href='#sc331' data-uid='dhp331'>SC 331</a>Negotio exorto suaves (sunt) sodales, gaudium suave quod mutuum, bonum (facinus) suave in vitæ exstinctione, omnis doloris relictio suavis.</p>
<p><a class='ref sc' id='sc332' href='#sc332' data-uid='dhp332'>SC 332</a>Suave (est) munus matris in mundo, item munus patris suave, suave munus samanæ in mundo, item munus brahmanæ suave.</p>
<p><a class='ref sc' id='sc333' href='#sc333' data-uid='dhp333'>SC 333</a>Suavis (est) in senectute virtus, suavis fides firma, suavis intellectus adeptio, mala non facere suave.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
