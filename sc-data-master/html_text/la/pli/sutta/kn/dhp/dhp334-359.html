<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp334-359' lang='la'>
<header>
<ul>
<li class='division'>Dhammapadam</li>
</ul>
<h1>Cap. 24</h1>
</header>
<blockquote class='gatha'>
<p><a class='ref sc' id='sc334' href='#sc334' data-uid='dhp334'>SC 334</a>Hominis socorditer viventis libido increscit máluva velut; is currit huc et illuc fructum desiderans sicut in sylva simia.</p>
<p><a class='ref sc' id='sc335' href='#sc335' data-uid='dhp335'>SC 335</a>Quem illa superat sæva libido in mundo venenosa, dolores ejus augentur, sese audagens velut (gramen) bíranum.</p>
<p><a class='ref sc' id='sc336' href='#sc336' data-uid='dhp336'>SC 336</a>Qui vero illam superat sævam libidinem in mundo vix vincendam, dolores ab eo decidunt gutta velut de loto.</p>
<p><a class='ref sc' id='sc337' href='#sc337' data-uid='dhp337'>SC 337</a>Hoc dico salutare vobis, quotquot hic congressi: libidinis radicem exstirpate usíræ opulentus velut bíranum, ne vos, arundinem velut flumen, Máras frangat iterum iterumque.</p>
<p><a class='ref sc' id='sc338' href='#sc338' data-uid='dhp338'>SC 338</a>Sicut, radice salva, firma arbor tonsa etiam denuo crescit, ita etiam libidinis studio non exstirpato revertitur dolor hic iterum iterumque.</p>
<p><a class='ref sc' id='sc339' href='#sc339' data-uid='dhp339'>SC 339</a>Cui triginta sex fluminibus diffluens jucundi cupiditas (est) valida, (eum) equi (velut) vehunt male edoctum studia amores petentia.</p>
<p><a class='ref sc' id='sc340' href='#sc340' data-uid='dhp340'>SC 340</a>Fluunt ubique (cupiditatis) flumina, planta serpens (velut) pullulans stat (cupiditas), eam vero plantam ortam videntes radicem prudentiâ scindite.</p>
<p><a class='ref sc' id='sc341' href='#sc341' data-uid='dhp341'>SC 341</a>Ruentia et libidinosa gaudia fiunt viri (cupiditati subjecti), illi voluptates petentes et gaudia exoptantes, illi certe generationem senectutemque subeunt viri.</p>
<p><a class='ref sc' id='sc342' href='#sc342' data-uid='dhp342'>SC 342</a>Cupiditatem subsequentes homines serpunt lepus velut (a venatore) pressus; ligamentis et vinculis vincti dolorem subeunt iterum iterumque diu.</p>
<p><a class='ref sc' id='sc343' href='#sc343' data-uid='dhp343'>SC 343</a>Cupiditatem subsequentes homines serpunt lepus velut (a venatore) pressus, propterea cupiditatem dispellat mendicus exoptans suam ipsius a cupidine vacuitatem.</p>
<p><a class='ref sc' id='sc344' href='#sc344' data-uid='dhp344'>SC 344</a>Qui in Nibbánum sylvestri vita intendens cupidine liberatus in cupidinem ipsam incurrit, illum quidem virum contemplamini, solutus in vinculum incurrit.</p>
<p><a class='ref sc' id='sc345' href='#sc345' data-uid='dhp345'>SC 345</a>Non id firmum vinculum dicunt sapientes, quod ferreum, ligneum deciduumque; vehementissimum gemmarum annulorumque, filiorum et uxorum quod (est) desiderium,</p>
<p><a class='ref sc' id='sc346' href='#sc346' data-uid='dhp346'>SC 346</a>hoc firmum vinculum dicunt sapientes, perdens, laxum, vix dissolubile; hoc scisso ambulant desiderii expertes voluptatibus et gaudiis relictis.</p>
<p><a class='ref sc' id='sc347' href='#sc347' data-uid='dhp347'>SC 347</a>Qui cupidini dediti (sunt, hi desiderii) flumen sequuntur ab ipsis factum, araneus velut rete; hoc (vinculo) scisso ambulant sapientes desiderii expertes omni dolore relicto.</p>
<p><a class='ref sc' id='sc348' href='#sc348' data-uid='dhp348'>SC 348</a>Mitte (quæ) ante, mitte (quæ) posthac, (quæ) in medio (jacent) mitte, mundum transiens, omni ex parte liberatam mentem possidens non iterum genituram et senectutem subibis.</p>
<p><a class='ref sc' id='sc349' href='#sc349' data-uid='dhp349'>SC 349</a>Deliberatione agitati hominis, vehementi cupidine capti, jucunda spectantis, magis libido augetur, is certe firmum facit vinculum.</p>
<p><a class='ref sc' id='sc350' href='#sc350' data-uid='dhp350'>SC 350</a>Qui vero deliberationis sedatione delectatus injucundis studet semper recordatione præditus, is certe (libidinem) removebit, is rescindet Máræ vinculum.</p>
<p><a class='ref sc' id='sc351' href='#sc351' data-uid='dhp351'>SC 351</a>Consummationem consecutus, non trepidus, libidinis et angoris expers abscidit mundi dolores; ultimum hoc (ei est) corpus.</p>
<p><a class='ref sc' id='sc352' href='#sc352' data-uid='dhp352'>SC 352</a>Libidinis et cupiditatis expers, niruttis vocabulorum peritus, (et qui) litterarum congeriem cognovit, priores (litteras) posterioresque, is certe ultimum corpus habens admodum sapiens vocatur.</p>
<p><a class='ref sc' id='sc353' href='#sc353' data-uid='dhp353'>SC 353</a>Omnia vincens, omnium gnarus ego sum, omnibus conditionibus non adhærens, omnia relinquens, in libidinis exstinctione solutus, ipse intelligens quemnam edocebo?</p>
<p><a class='ref sc' id='sc354' href='#sc354' data-uid='dhp354'>SC 354</a>Omne donum religionis donum vincit, omnem dulcedinem religionis dulcedo vincit, omne gaudium religionis gaudium vincit, libidinis exstinctio omnem dolorem vincit.</p>
<p><a class='ref sc' id='sc355' href='#sc355' data-uid='dhp355'>SC 355</a>Occidunt opes insipientem, non si (qui forte) ulteriorem ripam quærunt; ob opum cupiditatem insipiens occidit tanquam alios semet ipsum.</p>
<p><a class='ref sc' id='sc356' href='#sc356' data-uid='dhp356'>SC 356</a>Herbis vitiantur agri, cupidine vitiatur hoc vulgus, ideo scilicet cupidinis expertibus donum (oblatum) fit magno fructui.</p>
<p><a class='ref sc' id='sc357' href='#sc357' data-uid='dhp357'>SC 357</a>Herbis vitiantur agri, odio vitiatur hoc vulgus, ideo scilicet odii expertibus donum (oblatum) fit magno fructui.</p>
<p><a class='ref sc' id='sc358' href='#sc358' data-uid='dhp358'>SC 358</a>Herbis vitiantur agri, perturbatione (animi) vitiatur hoc vulgus, ideo scilicet perturbationis expertibus donum (oblatum) fit magno fructui.</p>
<p><a class='ref sc' id='sc359' href='#sc359' data-uid='dhp359'>SC 359</a>Herbis vitiantur agri, desiderio vitiatur hoc vulgus, ideo scilicet desiderii expertibus donum (oblatum) fit magno fructui.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
