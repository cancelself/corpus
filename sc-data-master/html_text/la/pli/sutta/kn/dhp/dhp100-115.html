<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp100-115' lang='la'>
<header>
<ul>
<li class='division'>Dhammapadam</li>
</ul>
<h1>Cap. 8</h1>
</header>
<blockquote class='gatha'>
<p><a class='ref sc' id='sc100' href='#sc100' data-uid='dhp100'>SC 100</a>Millia quoque (verba) si sermo (amplectitur, sed) vanis versibus constat, unus versus sententiosus melior, quo audito sedatur (homo).</p>
<p><a class='ref sc' id='sc101' href='#sc101' data-uid='dhp101'>SC 101</a>Millia quoque (verba) si carmen (amplectitur, sed) vanis versibus constat, unus carminis versus melior, quo audito sedatur (homo).</p>
<p><a class='ref sc' id='sc102' href='#sc102' data-uid='dhp102'>SC 102</a>Quique carmina (vel) centum dicat vanis versibus constantia, unus legis versus melior, quo audito sedatur (homo).</p>
<p><a class='ref sc' id='sc103' href='#sc103' data-uid='dhp103'>SC 103</a>Qui millies mille homines in certamine vincit, et (qui) semet ipsum solum superat, hic certe inter pugnæ victores optimus.</p>
<p><a class='ref sc' id='sc104' href='#sc104' data-uid='dhp104'>SC 104</a>Semet ipsum vincere melius est quam hanc ceteram multitudinem; semet ipsum domantis viri, semper sese cohibentis,</p>
<p><a class='ref sc' id='sc105' href='#sc105' data-uid='dhp105'>SC 105</a>nec deus, nec gandhabbas, nec Máras unacum Brahmane victoriam talis viri cladem facere podest.</p>
<p><a class='ref sc' id='sc106' href='#sc106' data-uid='dhp106'>SC 106</a>Qui singulis mensibus millia sacra facit centum per annos, et (qui) semet ipsum solum tranquillum momentum tantummodo colit, hic ipse cultus melior quam sacrificatio centum per annos.</p>
<p><a class='ref sc' id='sc107' href='#sc107' data-uid='dhp107'>SC 107</a>Et quicunque centum per annos igni ministrat in sylva, et (qui) semet ipsum solum tranquillum momentum tantummodo colit, hic ipse cultus melior quam sacrificatio centum per annos.</p>
<p><a class='ref sc' id='sc108' href='#sc108' data-uid='dhp108'>SC 108</a>Quodcunque vel oblatum vel sacrificatum in (toto) mundo per annum (vulgo) offerat (quis) bona spectans, id cunctum non quartam adæquat partem (animi reverentia pleni); reverentia erga honeste viventes melior.</p>
<p><a class='ref sc' id='sc109' href='#sc109' data-uid='dhp109'>SC 109</a>Reverentia plenam naturam habentis, (virtute) provectiores semper venerantis quatuor qualitates augescunt: ætas, pulchritudo, gaudium, potestas.</p>
<p><a class='ref sc' id='sc110' href='#sc110' data-uid='dhp110'>SC 110</a>Quique centum annos vivit male moratus, non compositus,—vita unius diei melior bene morati, meditabundi.</p>
<p><a class='ref sc' id='sc111' href='#sc111' data-uid='dhp111'>SC 111</a>Quique centum annos vivit insipiens, non compositus,—vita unius diei melior sapientia præditi, meditabundi.</p>
<p><a class='ref sc' id='sc112' href='#sc112' data-uid='dhp112'>SC 112</a>Quique centum annos vivit languidus, viribus destitutus,—vita unius diei melior robur edentis firmum.</p>
<p><a class='ref sc' id='sc113' href='#sc113' data-uid='dhp113'>SC 113</a>Quique centum annos vivit ortum (rerum) et interitum non animadvertens,—vita unius diei melior ortum et interitum animadvertentis.</p>
<p><a class='ref sc' id='sc114' href='#sc114' data-uid='dhp114'>SC 114</a>Quique centum annos vivit viam immortalem non conspiciens,—vita unius diei melior viam immortalem conspicientis.</p>
<p><a class='ref sc' id='sc115' href='#sc115' data-uid='dhp115'>SC 115</a>Quique centum annos vivit summam legem non conspiciens,—vita unius diei melior summam legem conspicientis.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
