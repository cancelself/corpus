<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp209-220' lang='la'>
<header>
<ul>
<li class='division'>Dhammapadam</li>
</ul>
<h1>Cap. 16</h1>
</header>
<blockquote class='gatha'>
<p><a class='ref sc' id='sc209' href='#sc209' data-uid='dhp209'>SC 209</a>Ad distractionem applicans sese et meditationi operam non navans, essentiâ relictâ jucunda capessens invidet iis, qui ad meditandum semet ipsi applicant.</p>
<p><a class='ref sc' id='sc210' href='#sc210' data-uid='dhp210'>SC 210</a>Ne jucunda quærat (homo, neve) injucunda unquam; jucunda non videre dolor (est) et injucunda videre.</p>
<p><a class='ref sc' id='sc211' href='#sc211' data-uid='dhp211'>SC 211</a>Ideo jucunda ne faciat, jucundorum enim jactura mala (est); vincula illis non inveniuntur, quibus nec jucundum est nec injucundum.</p>
<p><a class='ref sc' id='sc212' href='#sc212' data-uid='dhp212'>SC 212</a>Ex jucundo nascitur moeror, ex jucundo nascitur metus; a jucundo soluti non est moeror, nedum metus.</p>
<p><a class='ref sc' id='sc213' href='#sc213' data-uid='dhp213'>SC 213</a>E caritate nascitur moeror, e caritate nascitur metus; a caritate soluti non est moeror, nedum metus.</p>
<p><a class='ref sc' id='sc214' href='#sc214' data-uid='dhp214'>SC 214</a>E voluptate nascitur moeror, e voluptate nascitur metus; a voluptate soluti non est moeror, nedum metus.</p>
<p><a class='ref sc' id='sc215' href='#sc215' data-uid='dhp215'>SC 215</a>E cupiditate nascitur moeror, e cupiditate nascitur metus; a cupiditate soluti non est moeror, nedum metus.</p>
<p><a class='ref sc' id='sc216' href='#sc216' data-uid='dhp216'>SC 216</a>E desiderio nascitur moeror, e desiderio nascitur metus; a desiderio soluti non est moeror, nedum metus.</p>
<p><a class='ref sc' id='sc217' href='#sc217' data-uid='dhp217'>SC 217</a>Virtute et contemplatione præditum, pium, veridicum, suum ipsius opus agentem, eum vulgus reddit sibi gratum;</p>
<p><a class='ref sc' id='sc218' href='#sc218' data-uid='dhp218'>SC 218</a>cupidus (is) ineffabilis (Nibbáni) menteque opulentus est, et cupiditate cogitatio (ejus) non constringitur, (is) uddhamsotas (qui sublime fertur) vocatur.</p>
<p><a class='ref sc' id='sc219' href='#sc219' data-uid='dhp219'>SC 219</a>Diu peregrinatum virum, e longinquo salve redeuntem, cognati et familiares et amici salutant venientem.</p>
<p><a class='ref sc' id='sc220' href='#sc220' data-uid='dhp220'>SC 220</a>Similiter eum, qui bona egit, ex hoc mundo in alterum profectum bona (opera) excipiunt, dilectum propinqui velut redeuntem.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
