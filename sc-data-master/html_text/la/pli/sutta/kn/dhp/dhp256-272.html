<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp256-272' lang='la'>
<header>
<ul>
<li class='division'>Dhammapadam</li>
</ul>
<h1>Cap. 19</h1>
</header>
<blockquote class='gatha'>
<p><a class='ref sc' id='sc256' href='#sc256' data-uid='dhp256'>SC 256</a>Non ideo fit (homo) justus, quod causam ex arbitrio dijudicet; qui autem verum falsumque utrumque considerat sapiens,</p>
<p><a class='ref sc' id='sc257' href='#sc257' data-uid='dhp257'>SC 257</a>(qui) non arbitrario modo (sed) animo æquo judicat alios, legis custos, intelligens, (is) justus appellatur.</p>
<p><a class='ref sc' id='sc258' href='#sc258' data-uid='dhp258'>SC 258</a>Non ideo sapiens fit (homo), quod multa loquatur; placidus, iracundiæ et formidinis expers sapiens appellatur.</p>
<p><a class='ref sc' id='sc259' href='#sc259' data-uid='dhp259'>SC 259</a>Non ideo legis servator (fit homo), quod multa loquatur; sed qui pauca etiamsi edoctus legem corpore perspicit, is certe legis servator est, qui legem non negligit.</p>
<p><a class='ref sc' id='sc260' href='#sc260' data-uid='dhp260'>SC 260</a>Non ideo theras fit (homo), quod sit canum caput, plane matura (quidem) ætas ejus, (attamen) frustra senescens vocatur;</p>
<p><a class='ref sc' id='sc261' href='#sc261' data-uid='dhp261'>SC 261</a>in quo et veritas et pietas, mansuetudo, temperantia, moderatio, is certe culpa vacuus, sapiens, theras appellatur.</p>
<p><a class='ref sc' id='sc262' href='#sc262' data-uid='dhp262'>SC 262</a>Non verba faciendo tantummodo sive coloris pulchritudine venustus fit homo invidus, avarus, fraudulentus;</p>
<p><a class='ref sc' id='sc263' href='#sc263' data-uid='dhp263'>SC 263</a>cui vero id excisum, radicitus exstirpatum, is vitii respuens, sapiens, venustus vocatur.</p>
<p><a class='ref sc' id='sc264' href='#sc264' data-uid='dhp264'>SC 264</a>Non tonsurâ samanas (fit homo) intemperans, falsiloquus; cupiditate et appetitu captus samanas num erit?</p>
<p><a class='ref sc' id='sc265' href='#sc265' data-uid='dhp265'>SC 265</a>Qui vero mala sedat parva magnaque omni ex parte, a sedatione malorum samanas appellatur.</p>
<p><a class='ref sc' id='sc266' href='#sc266' data-uid='dhp266'>SC 266</a>Non idoe bhikkhus fit (homo), quod apud alios mendicet, tota lege assumpta bhikkhus fit non ideo;</p>
<p><a class='ref sc' id='sc267' href='#sc267' data-uid='dhp267'>SC 267</a>qui hic, bono maloque alienato, religiosus considerate in mundo vivit, is profecto bhikkhus appellatur.</p>
<p><a class='ref sc' id='sc268' href='#sc268' data-uid='dhp268'>SC 268</a>Non silentio munis (anachoreta) fit stultus, insciens, qui vero, trutina prehensa, meliore parte sumpta,</p>
<p><a class='ref sc' id='sc269' href='#sc269' data-uid='dhp269'>SC 269</a>sapiens mala evitat, is munis, ideo munis est; qui considerat utrumque in mundo, muni ideo appellatur.</p>
<p><a class='ref sc' id='sc270' href='#sc270' data-uid='dhp270'>SC 270</a>Non ideo ariyas (nobilis) fit (ullus), quod animantia cædat; ob mansuetudinem erga omnia animantia ariyas appellatur.</p>
<p><a class='ref sc' id='sc271' href='#sc271' data-uid='dhp271'>SC 271</a>Non virtute et votis susceptis solis vel rursus multorum recordatione vel etiam meditationis lucratione vel lecto secreto adipiscor</p>
<p><a class='ref sc' id='sc272' href='#sc272' data-uid='dhp272'>SC 272</a>tranquillitatis gaudium viris excellentibus appetitum; o bhikkhus, fiduciam obtinuit qui cupiditatum interitum adeptus est.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
