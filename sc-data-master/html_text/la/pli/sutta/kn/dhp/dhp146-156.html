<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp146-156' lang='la'>
<header>
<ul>
<li class='division'>Dhammapadam</li>
</ul>
<h1>Cap. 11</h1>
</header>
<blockquote class='gatha'>
<p><a class='ref sc' id='sc146' href='#sc146' data-uid='dhp146'>SC 146</a>Quænam (est) lætitia, quodnam gaudium (hoc in mundo)? Semper exardescit recordatio; tenebris involuti (quam ob rem) lucernam non quæretis?</p>
<p><a class='ref sc' id='sc147' href='#sc147' data-uid='dhp147'>SC 147</a>Vide figuram versicolorem, ulcerosum corpus, congestum, ægrotum, multis consiliis captum, cujus non est (vel) firmitas (vel) constantia.</p>
<p><a class='ref sc' id='sc148' href='#sc148' data-uid='dhp148'>SC 148</a>Senio conficitur hæc forma, morborum nidus, fragilis; finditur putridum corpus, mors (est) vita ejus.</p>
<p><a class='ref sc' id='sc149' href='#sc149' data-uid='dhp149'>SC 149</a>Quæ hæc alba ossa, abjectæ cucurbitæ (velut) auctumno,—ea videndo quodnam (est) gaudium?</p>
<p><a class='ref sc' id='sc150' href='#sc150' data-uid='dhp150'>SC 150</a>Ossium arce facta, carnis et sanguinis (fit) conglutinatio, ubi et senium et mors, arrogantia et simulatio deposita est.</p>
<p><a class='ref sc' id='sc151' href='#sc151' data-uid='dhp151'>SC 151</a>Obsolescunt certe regum currus admodum varii, item corpus quoque senectutem subit, proborum vero pietas senectutem non subit, (sic) probi (Buddhæ) certe unacum probis (hominibus) tradunt.</p>
<p><a class='ref sc' id='sc152' href='#sc152' data-uid='dhp152'>SC 152</a>Pauca edoctus hic homo bos velut senescit: carnes ejus increscunt, cognitio ejus non increscit.</p>
<p><a class='ref sc' id='sc153' href='#sc153' data-uid='dhp153'>SC 153</a>Multiplices generationis revolutiones percurrerem, non inveniens, domus (corporis) fabricatorem quærens; doloris plena (est) generatio iterum iterumque (subeunda).</p>
<p><a class='ref sc' id='sc154' href='#sc154' data-uid='dhp154'>SC 154</a>Domus fabricatorem edoctus es, iterum domum non construes; omnes costæ tuæ fractæ sunt, culmen domus destructum; destructionem (Nibbánum) adepta cogitatio ad desideriorum exstinctionem pervenit.</p>
<p><a class='ref sc' id='sc155' href='#sc155' data-uid='dhp155'>SC 155</a>Vita religiosa (statu Brahmacárinis) non culta, divitiis in juventute non comparatis, ardeæ decrepitæ velut in lacu piscibus destituto, tabescunt stulti.</p>
<p><a class='ref sc' id='sc156' href='#sc156' data-uid='dhp156'>SC 156</a>Vita religiosa non culta, divitiis in juventute non comparatis, jacent arcus triti velut pristina lugentes.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
