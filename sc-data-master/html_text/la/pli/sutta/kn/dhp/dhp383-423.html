<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp383-423' lang='la'>
<header>
<ul>
<li class='division'>Dhammapadam</li>
</ul>
<h1>Cap. 26</h1>
</header>
<blockquote class='gatha'>
<p><a class='ref sc' id='sc383' href='#sc383' data-uid='dhp383'>SC 383</a>Exstingue (cupiditatis) flumen connitendo, cupiditates propelle, o bráhmana; naturarum (saṁkhárá) interitu perspecto increatum (Nibbánum) novisti, o bráhmana.</p>
<p><a class='ref sc' id='sc384' href='#sc384' data-uid='dhp384'>SC 384</a>Quando duabus in rebus ripam ulteriorem attingit bráhmanas, tum omnes ejus vincula intereunt intelligentis.</p>
<p><a class='ref sc' id='sc385' href='#sc385' data-uid='dhp385'>SC 385</a>Cui ulterius vel citerius utrumque non invenitur, terroris expertem, solutum, eum ego dico bráhmanam.</p>
<p><a class='ref sc' id='sc386' href='#sc386' data-uid='dhp386'>SC 386</a>Meditabundum, vitii expertem, (solitarium) sedentem, negotio functum, cupidinibus vacuum, summam rem adeptum, eum ego dico bráhmanam.</p>
<p><a class='ref sc' id='sc387' href='#sc387' data-uid='dhp387'>SC 387</a>Die ardet sol, noctu fulget luna, armatus miles ardet, meditabundus ardet bráhmanas, at omnes dies noctesque Buddhas ardet claritate.</p>
<p><a class='ref sc' id='sc388' href='#sc388' data-uid='dhp388'>SC 388</a>Qui malum alienavit bráhmanas (dicitur); ob vitam sedatam samanas dicitur; dimittens suum ipsium vitium, ideo pabbajitas dicitur.</p>
<p><a class='ref sc' id='sc389' href='#sc389' data-uid='dhp389'>SC 389</a>Ne (quis) bráhmanæ vim inferat, ne in illum se mittat bráhmanas; væ ei, qui bráhmanam cædit, dein væ (ei), qui in illum se mittit.</p>
<p><a class='ref sc' id='sc390' href='#sc390' data-uid='dhp390'>SC 390</a>Non bráhmanæ hoc paulo melius, quando retentio (fit) mentis a jucundis; quo ex tempore violenta mens desinit, inde usque sedatur utique dolor.</p>
<p><a class='ref sc' id='sc391' href='#sc391' data-uid='dhp391'>SC 391</a>Cui corpore, sermone, mente non est malefactum, domitum (his) tribus nominibus, eum ego dico bráhmanam.</p>
<p><a class='ref sc' id='sc392' href='#sc392' data-uid='dhp392'>SC 392</a>Quo ex tempore religionem cognoverit (quis) a persapientibus traditam, assidue eam veneretur ignem sanctum velut bráhmanas.</p>
<p><a class='ref sc' id='sc393' href='#sc393' data-uid='dhp393'>SC 393</a>Non capillis religatis, non gente nobilis fit bráhmanas; in quo (vero) et veritas et pietas, is beatus isque bráhmanas.</p>
<p><a class='ref sc' id='sc394' href='#sc394' data-uid='dhp394'>SC 394</a>Quid tibi cum capillis religatis, stulte? Quid tibi cum amictu ex pellibus facto? interna tua impervia (sunt), externa terges.</p>
<p><a class='ref sc' id='sc395' href='#sc395' data-uid='dhp395'>SC 395</a>Sordidam vestem gestantem hominem, macrum, venis consitum, solitarium in sylva meditantem, eum ego dico bráhmanam.</p>
<p><a class='ref sc' id='sc396' href='#sc396' data-uid='dhp396'>SC 396</a>Non ego bráhmanam dico utero natum, matre bráhmanica oruindum, bhovádis (vociferator) nempe is fit, is quidem fit opulentus; inopem, cupiditatis expertem, eum ego dico bráhmanam.</p>
<p><a class='ref sc' id='sc397' href='#sc397' data-uid='dhp397'>SC 397</a>Omni ligamento scisso qui non contremit, vincula qui superavit, solutum, eum ego dico bráhmanam.</p>
<p><a class='ref sc' id='sc398' href='#sc398' data-uid='dhp398'>SC 398</a>Scissis loris et corrigiis (et) funibus ordine, claustra (inscientiæ) qui excussit, sapientem, eum ego dico bráhmanam.</p>
<p><a class='ref sc' id='sc399' href='#sc399' data-uid='dhp399'>SC 399</a>Objurgationem et cædem et vinculum insons qui fert, patientiæ robore instructum (et hoc) robur exercitum habentem, eum ego dico bráhmanam.</p>
<p><a class='ref sc' id='sc400' href='#sc400' data-uid='dhp400'>SC 400</a>Non iracundum, piis operibus ornatum, virtute instructum, non rigidum, domitum, ultimo corpore indutum, eum ego dico bráhmanam.</p>
<p><a class='ref sc' id='sc401' href='#sc401' data-uid='dhp401'>SC 401</a>Aqua in folio loti velut, in sagittæ cuspide velut granum sinapis qui non inhæret libidinibus, eum ego dico bráhmanam.</p>
<p><a class='ref sc' id='sc402' href='#sc402' data-uid='dhp402'>SC 402</a>Qui doloris sui cognoscit hic interitum, onus qui deposuit, solutum, eum ego dico bráhmanam.</p>
<p><a class='ref sc' id='sc403' href='#sc403' data-uid='dhp403'>SC 403</a>Alta intelligentia præditum, sapientem, (quæ sit) via et (quæ) non (sit) via gnarum, summam rem adeptum, eum ego dico bráhmanam.</p>
<p><a class='ref sc' id='sc404' href='#sc404' data-uid='dhp404'>SC 404</a>Non utentem (hominibus) in domo et sine domo versantibus utrisque, sine domicilio grassantem, pauca desiderantem, eum ego dico bráhmanam.</p>
<p><a class='ref sc' id='sc405' href='#sc405' data-uid='dhp405'>SC 405</a>Non adhibita castigatione in animantes infirmos et firmos, qui non ferit neque ferire facit, eum ego dico bráhmanam.</p>
<p><a class='ref sc' id='sc406' href='#sc406' data-uid='dhp406'>SC 406</a>Obstantibus non obstantem, erga (homines) supplicio semet ipsos afficientes mitem, adversus cupientes non cupientem, eum ego dico bráhmanam.</p>
<p><a class='ref sc' id='sc407' href='#sc407' data-uid='dhp407'>SC 407</a>Cujus et cupiditas et odium, arrogantia et simulatio deciderunt, granum sinapis velut de satittæ cuspide, eum ego dico bráhmanam.</p>
<p><a class='ref sc' id='sc408' href='#sc408' data-uid='dhp408'>SC 408</a>Qui lenem, edocentem, veram vocem profert, qua non objurget quemquam, eum ego dico bráhmanam.</p>
<p><a class='ref sc' id='sc409' href='#sc409' data-uid='dhp409'>SC 409</a>Qui hic neque longum neque breve, neque parvum neque magnum, neque jucundum neque injucundum in mundo non datum sibi arripit, eum ego dico bráhmanam.</p>
<p><a class='ref sc' id='sc410' href='#sc410' data-uid='dhp410'>SC 410</a>Cupiditates cui non inveniuntur in hoc mundo alteroque, cupidinis expertem, solutum, eum ego dico bráhmanam.</p>
<p><a class='ref sc' id='sc411' href='#sc411' data-uid='dhp411'>SC 411</a>Cui studia non reperiuntur, (re) perspecta non dubitantem, immortalitatis comprehensionem adeptum, eum ego dico bráhmanam.</p>
<p><a class='ref sc' id='sc412' href='#sc412' data-uid='dhp412'>SC 412</a>Qui hic et bonum et malum, utrumque vinculum superavit, moeroris expertem, vitio liberum, integrum, eum ego dico bráhmanam.</p>
<p><a class='ref sc' id='sc413' href='#sc413' data-uid='dhp413'>SC 413</a>Lunæ instar immaculatum, purum, placatum, inturbidum, voluptatem qui exstinxit, eum ego dico bráhmanam.</p>
<p><a class='ref sc' id='sc414' href='#sc414' data-uid='dhp414'>SC 414</a>Qui hanc adversariam, vix perviam revolutionem, perturbationem superavit, transgressus, ripam ulteriorem adeptus, meditabundus, concupiscentiæ expers, non dubitans, non sibi arripiens tranquillus, eum ego dico bráhmanam.</p>
<p><a class='ref sc' id='sc415' href='#sc415' data-uid='dhp415'>SC 415</a>Qui hic libidinibus relictis sine domo vagatur, libidinem qui exstinxit, eum ego dico bráhmanam.</p>
<p><a class='ref sc' id='sc416' href='#sc416' data-uid='dhp416'>SC 416</a>Qui hic desiderio relicto sine domo vagatur, desiderium qui exstinxit, eum ego dico bráhmanam.</p>
<p><a class='ref sc' id='sc417' href='#sc417' data-uid='dhp417'>SC 417</a>(Qui) relicta humana societate divinam societatem superavit, omni societate liberatum, eum ego dico bráhmanam.</p>
<p><a class='ref sc' id='sc418' href='#sc418' data-uid='dhp418'>SC 418</a>Relicta et lætitia et moestitia tranquillum factum, miseriarum expertem, omnes mundos superantem, heroem, eum ego dico bráhmanam.</p>
<p><a class='ref sc' id='sc419' href='#sc419' data-uid='dhp419'>SC 419</a>Interitum qui novit animantium ortumque omnio, non studiosum, beatum, sapientem, eum ego dico bráhmanam.</p>
<p><a class='ref sc' id='sc420' href='#sc420' data-uid='dhp420'>SC 420</a>Cujus cursum non perspiciunt dii, gandhabbæ hominesque, cupiditates qui exstinxit, venerabilem, eum ego dico bráhmanam.</p>
<p><a class='ref sc' id='sc421' href='#sc421' data-uid='dhp421'>SC 421</a>Cui et ante et posthac et in medio non est quidquam, inopem, appetitus expertem, eum ego dico bráhmanam.</p>
<p><a class='ref sc' id='sc422' href='#sc422' data-uid='dhp422'>SC 422</a>Tauri (instar), eximium, heroem, magnum vatem, concupiscentiæ expertem, lautum, sapientem, eum ego dico bráhmanam.</p>
<p><a class='ref sc' id='sc423' href='#sc423' data-uid='dhp423'>SC 423</a>Pristinas commorationes qui novit et coelum tartarumque perspicit, item generationis interitum (qui) adeptus (et) cognitione confectus (est) anachoreta,—omni confectione confectum, eum ego dico bráhmanam.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
