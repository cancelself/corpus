<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp167-178' lang='la'>
<header>
<ul>
<li class='division'>Dhammapadam</li>
</ul>
<h1>Cap. 13</h1>
</header>
<blockquote class='gatha'>
<p><a class='ref sc' id='sc167' href='#sc167' data-uid='dhp167'>SC 167</a>Perditos mores ne (quis) colat, in socordia ne vitam degat, falsam doctrinam ne colat, ne sit mundi amplificator.</p>
<p><a class='ref sc' id='sc168' href='#sc168' data-uid='dhp168'>SC 168</a>Surgat, ne sit socors, vitam probam degat; qui pie vivit bene agit in hoc mundo et in altero.</p>
<p><a class='ref sc' id='sc169' href='#sc169' data-uid='dhp169'>SC 169</a>Vitam degat honestam, inhonestam ne degat; qui pie vivit bene agit in hoc mundo et in altero.</p>
<p><a class='ref sc' id='sc170' href='#sc170' data-uid='dhp170'>SC 170</a>Sicut bullam contemplatur (quis), sicut contemplatur imagines aerias—tali modo mundum despicientem rex mortis non conspicit.</p>
<p><a class='ref sc' id='sc171' href='#sc171' data-uid='dhp171'>SC 171</a>Venite, contemplamini hunc mundum versicolorem, currui regali similem, ubi stulti perduntur, (ubi) non est desiderium intelligentibus.</p>
<p><a class='ref sc' id='sc172' href='#sc172' data-uid='dhp172'>SC 172</a>Quique antea socordiæ deditus posthac socordiam non colit, is hunc mundum collustrat nube liberata velut luna.</p>
<p><a class='ref sc' id='sc173' href='#sc173' data-uid='dhp173'>SC 173</a>Cujus male factum facinus bono operitur, is hunc mundum collustrat nube liberata velut luna.</p>
<p><a class='ref sc' id='sc174' href='#sc174' data-uid='dhp174'>SC 174</a>Occoecatus est hic mundus, pauci hic clare vident; avis e reti extricata velut pauci coelum adeunt.</p>
<p><a class='ref sc' id='sc175' href='#sc175' data-uid='dhp175'>SC 175</a>Anseres solis via incedunt; in aere incedunt magiâ, tolluntur sapientes e mundo, Mára et comitatu ejus superatis.</p>
<p><a class='ref sc' id='sc176' href='#sc176' data-uid='dhp176'>SC 176</a>Unum præceptum violantis, falsiloqui viri, mundum alterum reprehendentis, non est malefactum, quod non fiat.</p>
<p><a class='ref sc' id='sc177' href='#sc177' data-uid='dhp177'>SC 177</a>Non certe avari deorum mundum adeunt, stulti profecto non laudant liberalitatem, sapiens vero liberalitate gaudet, quare quidem is evadit lætus in altero mundo.</p>
<p><a class='ref sc' id='sc178' href='#sc178' data-uid='dhp178'>SC 178</a>Terræ imperio coeli adituve, totius mundi dominatione fructus e statu sotápannæ (sotápatti) oriundus præstantior est.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Sabbamitta</span>.</p>
</footer>
</article>
</body>
</html>
