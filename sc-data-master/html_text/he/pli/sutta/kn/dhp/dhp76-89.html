<!DOCTYPE html>
<html>
<head>
<meta charset='UTF-8'>
<meta name='author' content='Shai Schwartz'>
<title></title>
</head>
<body>
<article id='dhp76-89' lang='he' dir='rtl'>
<header>
<ul>
<li class='division'>דרך האמת - דהמפדה</li>
</ul>
<h1>החכם—Panditavagga</h1>
</header>
<blockquote class='gatha'>
<p><a class='ref sc' id='sc76' href='#sc76' data-uid='dhp76'>SC 76</a><a class='ref ss' id='ss76' href='#ss76'>SS 76</a>כאדם המְכַוֵן אל אוצר<br>
הוא החכם<br>
המצביע על טעויותיך.<br>
התרועע עם חכם מעין זה,<br>
התחבר עם אדם כזה—<br>
רעות כזו הינה לטובה, לא לרעה.</p>
<p><a class='ref sc' id='sc77' href='#sc77' data-uid='dhp77'>SC 77</a><a class='ref ss' id='ss77' href='#ss77'>SS 77</a>תן לו להתריע, להדריך<br>
ולשמור אותך מהתנהגות לא נאותה.<br>
אדם כזה הינו יקר לאנשים טובים,<br>
ומתועב על ידי הרעים.</p>
<p><a class='ref sc' id='sc78' href='#sc78' data-uid='dhp78'>SC 78</a><a class='ref ss' id='ss78' href='#ss78'>SS 78</a>אל תתחבר עם ידידים רעים,<br>
אל תתחבר עם שפלים.<br>
התחבר עם ידידים טובים,<br>
התחבר עם אנשים נעלים.</p>
<p><a class='ref sc' id='sc79' href='#sc79' data-uid='dhp79'>SC 79</a><a class='ref ss' id='ss79' href='#ss79'>SS 79</a>אדם ששמח בדְהַמַּה,<br>
ישן באושר עם תודעה בהירה.<br>
החכם נהנה תמיד מהדְהַמַּה<br>
שהוצגה על ידי הנעלה.</p>
<p><a class='ref sc' id='sc80' href='#sc80' data-uid='dhp80'>SC 80</a><a class='ref ss' id='ss80' href='#ss80'>SS 80</a>חופרי תעלות מובילים מים,<br>
עושי חיצים מיישרים חיצים,<br>
נגרים מעצבים עץ,<br>
החכמים שולטים בעצמם.</p>
<p><a class='ref sc' id='sc81' href='#sc81' data-uid='dhp81'>SC 81</a><a class='ref ss' id='ss81' href='#ss81'>SS 81</a>כשם שסלע מוצק<br>
אינו נע ברוח,<br>
כך החכמים לא מושפעים<br>
משבחים והאשמות.</p>
<p><a class='ref sc' id='sc82' href='#sc82' data-uid='dhp82'>SC 82</a><a class='ref ss' id='ss82' href='#ss82'>SS 82</a>כפי שאגם עמוק<br>
צלול ושליו,<br>
כך החכם הופך צלול<br>
כאשר הוא שומע את הדְהַמַּה.</p>
<p><a class='ref sc' id='sc83' href='#sc83' data-uid='dhp83'>SC 83</a><a class='ref ss' id='ss83' href='#ss83'>SS 83</a>אכן, הטובים מוותרים על הכל,<br>
הם לא משוחחים על תשוקות להנאות החושים.<br>
החכמים אינם חשים התעלות או דיכאון,<br>
כאשר נוגעים בהם אושר או כאב.</p>
<p><a class='ref sc' id='sc84' href='#sc84' data-uid='dhp84'>SC 84</a><a class='ref ss' id='ss84' href='#ss84'>SS 84</a>הוא לא ישתוקק להצלחה באמצעים לא כשרים,<br>
לא למען עצמו ולא למען אחר.<br>
הוא לא ישתוקק לבנים, עושר או שלטון—<br>
כך הוא יהיה מוסרי, חכם והגון.</p>
<p><a class='ref sc' id='sc85' href='#sc85' data-uid='dhp85'>SC 85</a><a class='ref ss' id='ss85' href='#ss85'>SS 85</a>מעטים האנשים<br>
שחוצים אל הגדה שמעבר.<br>
רובם רק רצים<br>
מעלה ומטה בגדה הקרובה.</p>
<p><a class='ref sc' id='sc86' href='#sc86' data-uid='dhp86'>SC 86</a><a class='ref ss' id='ss86' href='#ss86'>SS 86</a>אלו הפועלים בהתאם<br>
לדְהַמַּה המוצגת בשלמות<br>
יחצו אל מעבר לממלכת המוות<br>
הקשה כל כך לצליחה.</p>
<p><a class='ref sc' id='sc87' href='#sc87' data-uid='dhp87'>SC 87</a><a class='ref ss' id='ss87' href='#ss87'>SS 87</a>משעזב את התורות האפלות,<br>
החכם מפתח בהירות.<br>
משעזב את הבית לטובת חיי חסר-בית,<br>
הוא חי הרחק בבדידות.</p>
<p><a class='ref sc' id='sc88' href='#sc88' data-uid='dhp88'>SC 88</a><a class='ref ss' id='ss88' href='#ss88'>SS 88</a>משזנח את התאווה,<br>
בלי דבר—<br>
שם עליו לבקש הנאה.<br>
החכם ינקה עצמו מזיהומי התודעה.</p>
<p><a class='ref sc' id='sc89' href='#sc89' data-uid='dhp89'>SC 89</a><a class='ref ss' id='ss89' href='#ss89'>SS 89</a>אלו שתודעתם פותחה היטב<br>
לכדי שלמות בגורמי ההתעוררות,<br>
אשר לא נאחזים<br>
ובשמחה מוותרים על ההיקשרות,<br>
הזוהרים, החופשיים מהתחלואים—<br>
הם הגשימו נִיבָּאנַה בעולם הזה.</p>
</blockquote>
<footer>
<p>Translator: <span class='author'>Shai Lior Schwartz</span></p>
<p>Translated from the Pali and the English translation by Shai Lior Schwartz.</p>
<p>Full translation of the Dhammapada to Hebrew. Original Hebrew name <cite class='book' translate='no' dir='rtl'>"דרך האמת - דהמפדה"</cite>. First edition, <span class='publication-date'>2014</span></p>
<p>Copyright © 2014 by Shai Schwartz. Dhammadana Publications.</p>
<p>This text has been made available by the kind permission of Shai Schwartz. It was released under the following licence terms:</p>
<p>For free distribution. This work may be republished, reformatted, reprinted and redistributed in any medium. However, any such republication and redistribution is to be made available to the public on a free and unrestricted basis, and translations and other derivative works are to be clearly marked as such.</p>
<p>Dhammadana Publication<br>
Tel-Aviv<br>
Israel<br>
<a href='http://www.buddha.co.il/'>www.buddha.co.il</a><br>
<a href='mailto:sahi@buddha.co.il'>shai@buddha.co.il</a></p>
<p>Complete book available from Shai Schwartz, Dhammadana Publications.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
