<!DOCTYPE html>
<html>
<head>
<meta charset='UTF-8'>
<meta name='author' content='Mor'>
<title></title>
</head>
<body>
<article id='kp9' lang='he' dir='rtl'>
<header>
<ul>
<li class='division'>Khuddakapāṭha 9</li>
</ul>
<h1>אהבה נטולת אנוכיות</h1>
</header>
<blockquote class='gatha'>
<p>כך צריך לעשות אדם המיומן בטוב,<br>
הרוצה לחוות את המצב השליו:</p>
<p>עליו להיות כשיר, כנה, ישר מאוד,<br>
רך במילותיו, עדין, וצנוע.</p>
<p>עליו להיות שבע רצון, נתמך בקלות,<br>
עם מעט מחויבויות, בעל אורח חיים פשוט,<br>
עם חושים שלווים, נבון, נטול יהירות,<br>
נטול חמדנות לתמיכתן של משפחות.</p>
<p>עליו להימנע מכל פעולה מזיקה, ולו הזעירה ביותר, שאותה החכם עלול לגנות.</p>
<p>מי ייתן שכל היצורים החיים יהיו מאושרים ומוגנים,<br>
מי ייתן שכולם יהיו מאושרים בליבם.</p>
<p>כל היצורים החיים אשר יהיו, ללא יוצאי מן הכלל;<br>
שבריריים או חסונים, ארוכים או גדולים,<br>
בינוניים או נמוכים, גסים או עדינים.</p>
<p>הנראים או הבלתי נראים, אלו השוכנים רחוק או קרוב,<br>
אלו שנולדו או אלו שבדרכם להיוולד,<br>
מי ייתן שכל היצורים החיים יהיו מאושרים בליבם.</p>
<p>מי ייתן שאף אדם לא ירמה אחר, או יבוז לאף אחד בשום מקום.<br>
בגלל כעס וסלידה, אל לאף אדם לאחל סבל לאחר.</p>
<p>בדיוק כפי שאמא תקריב את חייה בכדי להגן על בנה היחיד,<br>
באותו אופן, על אדם לפתח תודעה חסרת גבולות כלפי כל היצורים החיים.<br>
לפתח מחשבות של אהבה נטולת אנוכיות כלפי כל העולם, ללא גבולות.<br>
למעלה, למטה, ולכל כיוון, ללא הפרעות, חופשי מטינה ומשנאה.</p>
<p>כשהוא עומד, הולך, יושב או שוכב, כל עוד האדם ער,<br>
עליו לשמור על מודעות זו.<br>
וזו, כך אמרו, היא דרך החיים הנשגבת.</p>
<p>מבלי ליפול להשקפות שגויות,<br>
כשהוא מבוסס במוסריות ובחכמה,<br>
לאחר שנפטר מחמדנות לתענוגות החושים,<br>
אדם לעולם לא חוזר לשכב שוב ברחם.</p>
</blockquote>
<footer>
<p>Translated by <span class='author'>Mor</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
