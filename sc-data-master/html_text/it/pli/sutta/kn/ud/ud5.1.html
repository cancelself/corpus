<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='ud5.1' lang='it'>
<header>
<ul>
<li class='division'>Udāna</li>
<li lang='pli' translate='no'>Raja Sutta</li>
</ul>
<h1>5.1. Il Re</h1>
</header>
<p><span class='evam'>Così ho sentito</span>. In una certa occasione il Beato soggiornava presso Savatthi, nel boschetto di Jeta, al monastero di Anathapindika. In quella circostanza il re Pasenadi del Kosala era al piano superiorre del palazzo con la regina Mallika. Quindi le disse: “C’è qualcuno che ti sia più caro di te stessa?”</p>
<p>“No, vostra maestà.”—ella rispose. “Non c’è nessuno che mi sia più caro di me stessa. E voi maestà? C’è qualcuno che vi sia più caro di voi stesso?”</p>
<p>“No, Mallika. Non c’è nessuno che mi sia più caro di me stesso.”</p>
<p>Allora il re, dopo essere disceso dal palazzo, andò dal Beato e, dopo averlo salutato, si sedette ad un lato. Appena seduto, disse al Beato: “Poco fa ero al piano superiore del palazzo con la regina Mallika. E le ho chiesto:‘C’è qualcuno che ti sia più caro di te stessa?’</p>
<p>“‘No, vostra maestà,’—ella rispose. ‘Non c’è nessuno che mi sia più caro di me stessa. E voi maestà? C’è qualcuno che vi sia più caro di voi stesso?’</p>
<p>“No, Mallika. Non c’è nessuno che mi sia più caro di me stesso.”</p>
<p>Allora il Beato, in quella occasione, declamò questi solenni versi ispirati:</p>
<blockquote class='gatha'>
<p>“Cercando in ogni direzione<br>
con la propria consapevolezza,<br>
non si trova nessuno più caro<br>
di noi stessi.<br>
Allo stesso modo, gli altri<br>
sono fieramente cari a loro stessi.<br>
Perciò non dovrebbe nuocere agli altri<br>
chi ama se stesso.”</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span></p>
<p>PTS: Ud 47</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
