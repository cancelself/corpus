<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='iti45' lang='it'>
<header>
<ul>
<li class='division'>Itivuttaka</li>
<li>La Sezione Delle Coppie</li>
</ul>
<h1>45</h1>
</header>
<p>Questo è stato detto dal Beato, è stato detto dall’Arahant, e così ho sentito: “Monaci, vivete godendo il distacco, provando gioia nel distacco, impegnandovi nella pratica della presenza mentale, senza trascurare gli assorbimenti meditativi (jhana), dotati della visione profonda (vipassana), e frequentando luoghi isolati. Vivendo così godendo il distacco, provando gioia nel distacco, impegnandovi nella pratica della presenza mentale, senza trascurare gli assorbimenti meditativi (jhana), dotati della visione profonda (vipassana), e frequentando luoghi isolati, allora vi tocca uno dei due frutti: la perfetta conoscenza in questa vita, o—se ci fosse ancora un residuo di brama—il non ritorno.”</p>
<blockquote class='gatha'>
<p>Coloro con calma mentale—<br>
saggi,<br>
consapevoli,<br>
assorti nei jhana—<br>
vedono le cose chiaramente,<br>
non attaccati ai piaceri dei sensi.<br>
Provando gioia nell’attenzione vigile,<br>
in pace,<br>
vedendo il pericolo nella mancanza<br>
della presenza mentale, essi<br>
—incapaci di fallire—<br>
sono vicini al Nibbana.</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
