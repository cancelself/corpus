<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='iti69' lang='it'>
<header>
<ul>
<li class='division'>Itivuttaka</li>
<li>La Sezione Delle Triadi</li>
</ul>
<h1>69</h1>
</header>
<p>Questo è stato detto dal Beato, è stato detto dall’Arahant, e così ho sentito: “Chiunque—monaco o monaca—non abbia abbandonato il desiderio bramoso, l’avversione, l’ignoranza, è chiamato colui che non ha attraversato l’oceano con i suoi flutti, i suoi frangenti, i suoi vortici, i suoi mostri e i suoi demoni. Chiunque—monaco o monaca—abbia abbandonato il desiderio bramoso, l’avversione, l’ignoranza, è chiamato colui che ha attraversato l’oceano con i suoi flutti, i suoi frangenti, i suoi vortici, i suoi mostri e i suoi demoni . Avendo attraversato, avendo raggiunto l’ultima spiaggia, se sta in piedi sulla parte più alta, un bramano.”</p>
<blockquote class='gatha'>
<p>Colui che ha distrutto<br>
il desiderio bramoso, l’avversione e l’ignoranza,<br>
ha attraversato questo oceano<br>
con i suoi squali,<br>
i suoi demoni,<br>
con i suoi pericolosi flutti,<br>
così difficili da superare.<br>
Libero da ogni attaccamento<br>
—da ogni legame,<br>
lasciato la morte—<br>
ha abbandonato la sofferenza<br>
e le future nascite.<br>
Avendo ottenuto la meta<br>
non può essere definito,<br>
ha superato in astuzia, io vi dico,<br>
il Re della Morte.</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
