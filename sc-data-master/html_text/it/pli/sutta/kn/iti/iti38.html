<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='iti38' lang='it'>
<header>
<ul>
<li class='division'>Itivuttaka</li>
<li>La Sezione Delle Coppie</li>
</ul>
<h1>38</h1>
</header>
<p>Questo è stato detto dal Beato, è stato detto dall’Arahant, e così ho sentito: “Due pensieri vengono spesso in mente al Tathagata, il Perfettamente Risvegliato: quello della sicurezza e quello dell’isolamento.</p>
<p>“Il Tathagata gioisce e gode nel non commettere azioni malvagie. Questo pensiero ricorre spesso nella sua mente: ‘Con questo comportamento io non reco danno a nessun essere vivente, sia debole sia forte.’</p>
<p>“Il Tathagata gioisce e gode nell’isolamento. Questo pensiero ricorre spesso nella sua mente: ‘Tutto ciò che non è salutare è stato abbandonato.’</p>
<p>“Così, monaci, dovete anche voi gioire e godere nel non commettere azioni malvagie. Così questo pensiero ricorrerà spesso nella vostra mente: ‘Con questo comportamento noi non rechiamo danno a nessun essere vivente, sia debole sia forte.’</p>
<p>“Così, monaci, dovete anche voi gioire e godere nell’isolamento. Questo pensiero ricorrerà spesso nella vostra mente: ‘Cos’è non salutare? Cosa non abbiamo ancora abbandonato? Cosa stiamo abbandonando?’”</p>
<blockquote class='gatha'>
<p>Al Tathagata,<br>
il risvegliato,<br>
che ha vinto ciò che è duro da vincere,<br>
due pensieri ricorrono nella sua mente:<br>
la sicurezza è il primo;<br>
l’isolamento è il secondo.<br>
Il dissipatore dell’oscurità, libero<br>
dalle impurità,<br>
il grande veggente<br>
colui che è andato oltre,<br>
ed ha raggiunto la meta suprema,<br>
di profonda conoscenza,<br>
vinto i veleni;<br>
colui che ha distrutto la brama:<br>
quel saggio<br>
porta il suo ultimo corpo,<br>
che ha sconfitto Mara, io vi dico,<br>
superando la vecchiaia.<br>
Così come uno che sta sul picco di una montagna<br>
vede le persone che sono sotto,<br>
così il saggio,<br>
che tutto vede,<br>
avendo scalato la torre<br>
del Dhamma,<br>
avendo superato la sofferenza,<br>
scorge tutti coloro oppressi dalla sofferenza,<br>
vinti dalla vecchiaia e dalla morte.</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
