<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='iti102' lang='it'>
<header>
<ul>
<li class='division'>Itivuttaka</li>
<li>La Sezione Delle Tetradi</li>
</ul>
<h1>102</h1>
</header>
<p>Questo è stato detto dal Beato, è stato detto dall’Arahant, e così ho sentito: “Per colui che conosce e vede, vi dico, vi è la distruzione degli influssi impuri, non per colui che non conosce e non vede. Che cosa conosce e che cosa vede? Per colui che conosce e vede, ‘Questo è dolore,’ vi è la distruzione degli influssi impuri. Per colui che conosce e vede, ‘Questa è l’origine del dolore,’ vi è la distruzione degli influssi impuri. Per colui che conosce e vede, ‘Questa è la cessazione del dolore,’ vi è la distruzione degli influssi impuri. Per colui che conosce e vede, ‘Questo è il sentiero che conduce alla cessazione del dolore,’ vi è la distruzione degli influssi impuri. Per colui che conosce e vede in questo modo vi è la distruzione degli influssi impuri.”</p>
<blockquote class='gatha'>
<p>Per un discepolo che sta praticando<br>
il retto sentiero, sorge:<br>
primo, la conoscenza della distruzione;<br>
poi, la conoscenza insuperabile;<br>
e poi, la conoscenza della liberazione—<br>
la suprema conoscenza,<br>
la conoscenza della distruzione:<br>
‘I vincoli sono distrutti.’<br>
Non certamente dal pigro e<br>
dallo stolto,<br>
può essere ottenuto<br>
il Nibbana,<br>
che scioglie tutti i nodi.</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
