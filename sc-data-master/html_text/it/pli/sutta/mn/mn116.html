<!DOCTYPE html>
<html>
<head>
<meta charset='UTF-8'>
<meta name='author' content='De Lorenzo, Pier Antonio Morniroli, Enrico Federici'>
<title></title>
</head>
<body>
<article id='mn116' lang='it'>
<header>
<ul>
<li class='division' lang='pli' translate='no'>Majjhima Nikāya</li>
<li lang='pli' translate='no'>Isigili Sutta</li>
</ul>
<h1>116. Alla gota del valle</h1>
</header>
<p><span class='evam'>Questo ho sentito.</span> Una volta il Sublime dimorava presso Rājagaham, al monte della Gola del Vate. Là ora il Sublime si rivolse ai monaci dicendo [vi mostrerò una serie di monti il cui nome, il cui titolo è mutato]: “Il monte di Massa, il monte Chiaro, il monte Cresciuto, il monte del Picco del Vulture, e il monte della Gola del Vate. Anticamente, monaci, cinque centinaia di singoli Svegliati (paccekabuddha) successivamente si stabilirono su questo monte. Essi si vedevano entrare: entrati non comparivano più. Le genti guardandolo dicevano: ‘Questo monte ingoia i vati!’ E Gola del Vate fu appunto il nome che venne dato.</p>
<p>Indicherò ora i nomi dei singoli Svegliati che vissero a lungo da eremiti su questo monte: ascoltate con attenzione. Intatto, Ottimo, Incenso, Famoso, Benvisto, Grazioso, Fragrante, Limosinante, Superuomo, Costante, Sicuro, Saputo e Divenuto.”</p>
<blockquote class='gatha'>
<p>«Di questi esseri invitti ed intatti,<br>
ognuno per sé conquistante il risveglio:<br>
di quei superuomini eccelsi<br>
i nomi voi sentiste da me.</p>
<p>Questi e gli altri grandi uomini,<br>
svegliati per sé, estinti di brama,<br>
svincolati e risvegliati:<br>
salutate all’infinito».</p>
</blockquote>
<footer>
<p>Riscrittura a partire dall’italiano di <span class='author'>De Lorenzo</span>, da <span class='author'>Pier Antonio Morniroli</span> ed <span class='author'>Enrico Federici</span>.</p>
<p>Per distribuzione gratuita esclusivamente.</p>
<p>canonepali.net. © <span class='publication-date'>2007</span>, Tutti i diritti riservati.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
