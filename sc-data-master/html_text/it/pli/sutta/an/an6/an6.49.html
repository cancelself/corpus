<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='an6.49' lang='it'>
<header>
<ul>
<li class='division' lang='pli' translate='no'>Aṅguttara Nikāya</li>
<li lang='pli' translate='no'>Khema Sutta</li>
</ul>
<h1>6.49. Khema</h1>
</header>
<p>Una volta il Beato soggiornava presso Savatthi nel Boschetto di Jeta, al convento di Anathapindika. In quel tempo il Ven. Khema e il Ven. Sumana soggiornavano presso Savatthi nel Boschetto dell’Uomo Cieco. Quindi il Ven. Khema e il Ven. Sumana andarono dal Beato e appena giunti, lo salutarono con rispetto e si sedettero ad un lato. Appena seduto, il Ven. Khema disse al Beato: “Quando un monaco è un arahant, con i suoi influssi impuri distrutti—uno che è giunto all’adempimento, fatto il compito, raggiunto la vera meta, distrutto la catena del divenire ed è liberato attraverso la giusta conoscenza—non pensa: ‘C’è qualcuno migliore di me’, o ‘C’è qualcuno uguale a me’, o ‘C’è qualcuno peggio di me.’ “Così disse il Ven. Khema ed il Maestro approvò . Avuta l’approvazione del Maestro il Ven. Khema si alzò dal suo posto, si inchinò al Beato e mantenendo la destra—andò via.</p>
<p>Poi il Ven. Sumana, poco dopo che il Ven. Khema era andato via, disse al Beato: “Quando un monaco è un arahant, con i suoi influssi impuri distrutti—uno che è giunto all’adempimento, fatto il compito, raggiunto la vera meta, distrutto la catena del divenire ed è liberato attraverso la giusta conoscenza—non pensa: ‘C’è qualcuno migliore di me’, o ‘C’è qualcuno uguale a me’, o ‘C’è qualcuno peggio di me.’ “Così disse il Ven. Sumana ed il Maestro approvò. Avuta l’approvazione del Maestro il Ven. Sumana si alzò dal suo posto, si inchinò al Beato e mantenendo la destra—andò via.</p>
<p>Poi il Beato, poco dopo che il Ven. Khema e il Ven. Sumana erano andati via, disse ai monaci: “Monaci, così un membro di una comunità dichiara la conoscenza. Il significato [della conoscenza] è affermato, ma senza menzione di un Sé. Ci sono ancora delle persone indegne che dichiarano la conoscenza come inutile. Avranno, in seguito, dei guai.</p>
<blockquote class='gatha'>
<p>Non come il più alto, il più basso, né uguale<br>
si riferiscono a loro.<br>
Con la nascita finita,<br>
la vita santa adempiuta<br>
vanno avanti<br>
totalmente liberi da catene.”</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>. Copyright © 2004 Thanissaro Bhikkhu. Access to Insight edition © 2004.</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
