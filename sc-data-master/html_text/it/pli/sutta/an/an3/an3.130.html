<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='an3.130' lang='it'>
<header>
<ul>
<li class='division' lang='pli' translate='no'>Aṅguttara Nikāya</li>
<li lang='pli' translate='no'>Lekha Sutta</li>
</ul>
<h1>3.130. Scritte</h1>
</header>
<p>“Monaci, ci sono questi tre tipi di individui esistenti nel mondo. Quali tre? Un individuo come una scritta sulla pietra, un individuo come una scritta sul terreno, ed un individuo come una scritta sull’acqua.</p>
<p>“E com’è un individuo come una scritta sulla pietra? Quando un individuo spesso è irritato, e la sua rabbia rimane con lui per lungo tempo. Come una scritta sulla pietra non è cancellata rapidamente dal vento o dall’acqua e dura a lungo, così è un individuo irritato, e la sua rabbia rimane con lui per lungo tempo. Costui è chiamato un individuo come una scritta sulla pietra.</p>
<p>“E com’è un individuo come una scritta sul terreno? Quando un individuo spesso è irritato, ma la sua rabbia non rimane con lui per lungo tempo. Come una scritta sul terreno è cancellata rapidamente dal vento o dall’acqua e non dura molto, così è un individuo irritato, ma la sua rabbia non rimane con lui per molto tempo. Costui è chiamato un individuo come una scritta sul terreno.</p>
<p>“E com’è un individuo come una scritta sull’acqua? Quando un individuo—offeso o trattato in modo sgradevole—malgrado ciò è gentile, socievole e cortese. Come una scritta sull’acqua immediatamente scompare e non dura per molto tempo, così è un individuo—offeso e trattato in modo sgarbato—è sempre gentile, socievole e cortese. Costui è chiamato un individuo come una scritta sull’acqua.</p>
<p>“Questi sono i tre tipi di individui esistenti nel mondo.</p>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>. Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
