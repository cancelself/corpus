<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn13.1' lang='it'>
<header>
<ul>
<li class='division' lang='pli' translate='no'>Saṁyutta Nikāya</li>
<li lang='pli' translate='no'>Nakhasikha Sutta</li>
</ul>
<h1>13.1. L’estremità dell’unghia</h1>
</header>
<p><span class='evam'>Così ho sentito</span>. Una volta il Benedetto soggiornava presso Savatthi nel Boschetto di Jeta, al monastero di Anathapindika. Allora il Benedetto, raccogliendo un poco di polvere nell’estremità della sua unghia, disse ai monaci: “Cosa pensate, monaci? Qual è più grande: la poca polvere che ho raccolto dall’estremità della mia unghia o la grande terra?”</p>
<p>“La grande terra è sicuramente più grande, signore. La poca polvere che il Benedetto ha raccolto nell’estremità della sua unghia non è praticamente niente. Non è un centesimo, un millesimo, un centomillesimo—questa poca polvere che il Benedetto ha raccolto nell’estremità della sua unghia—quando la si paragona alla grande terra.”</p>
<p>“Allo stesso modo, monaci, per un discepolo dei nobili, compiuto nella retta visione, ‘entrato nella corrente’, la sofferenza e il dolore sono totalmente distrutti. Ciò che resta del tempo durante sette rinascite non è praticamente niente: non è un centesimo, un millesimo, un centomillesimo, quando lo si paragona con la precedente massa di sofferenza. È là la grandezza del beneficio di seguire e praticare il Dhamma, monaci. È là la grandezza del beneficio di ottenere l’occhio del Dhamma.”</p>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>.</p>
<p>Copyright © <span class='publication-date'>1999</span> Thanissaro Bhikkhu. Access to Insight edition © 1999.</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
