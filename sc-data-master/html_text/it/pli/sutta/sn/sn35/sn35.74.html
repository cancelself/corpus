<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn35.74' lang='it'>
<header>
<ul>
<li class='division' lang='pli' translate='no'>Saṁyutta Nikāya</li>
<li lang='pli' translate='no'>Gilana Sutta</li>
</ul>
<h1>35.74. Il malato</h1>
</header>
<p>A Savatthi. Un monaco si recò dal Sublime e, dopo averlo salutato con rispetto, si sedette ad un lato. Appena seduto, gli disse: “Signore, in un monastero c’è un monaco novizio che è ammalato e sofferente. Può, il Benedetto, recarsi da lui per compassione?”</p>
<p>Quindi il Benedetto, ascoltate le parole del monaco, si recò dal novizio ammalato.</p>
<p>Quando il novizio vide da lontano il Benedetto cercò di alzarsi dal giaciglio, ma il Benedetto gli disse: “Non alzarti! Ci sono delle sedie già pronte, siederò là.” Sedutosi, il Benedetto chiese al novizio: “Stai meglio? Sono diminuite le tue sofferenze? Migliori o peggiori?”</p>
<p>“Non sto meglio, Signore. Le mie sofferenze aumentano invece di diminuire. Peggioro e non miglioro.”</p>
<p>“Monaco, hai qualche rimorso?”</p>
<p>“Sì, Signore. Ho un leggero rimorso.”</p>
<p>“Forse hai da rimproverarti qualche malsana condotta?”</p>
<p>“No, Signore.”</p>
<p>“Allora, da dove viene questo tuo rimorso?”</p>
<p>“Signore, io non conosco il retto Dhamma esposto dal Benedetto.”</p>
<p>“Se non conosci il retto Dhamma perché lo vuoi apprendere?”</p>
<p>“Perché voglio distruggere il desiderio, perciò voglio apprendere il retto Dhamma.”</p>
<p>“Bene,monaco. E’ giusto che tu voglia apprendere il retto Dhamma per distruggere il desiderio. Per questo motivo è stato da me esposto il Dhamma. Cosa pensi, monaco: la vista è permanente o impermanente?”</p>
<p>“Impermanente, Signore.”</p>
<p>“L’udito è permanente o impermanente?</p>
<p>“Impermanente, signore.”</p>
<p>“L’olfatto è …Il gusto…Il tatto…Il pensiero è permanente o impermanente?</p>
<p>“Impermanente, Signore.”</p>
<p>“Così vedendo, il discepolo istruito è distaccato dalla vista, dall’udito, dall’olfatto, dal tatto e dal pensiero. Distaccato egli è libero dal desiderio. Libero dal desiderio ottiene il Nibbana. Egli discerne: La nascita è finita, la vita santa vissuta, il compito terminato e non vi saranno altre rinascite.”</p>
<p>Così disse il Benedetto. Lieto, quel monaco gioì alle sue parole, e durante quell’insegnamento, distrusse ogni influsso impuro e raggiunse la completa liberazione.</p>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>.</p>
<p>Copyright © 2004 Thanissaro Bhikkhu. Access to Insight edition © 2004.</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
