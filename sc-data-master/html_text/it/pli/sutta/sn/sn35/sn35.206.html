<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn35.206' lang='it'>
<header>
<ul>
<li class='division' lang='pli' translate='no'>Saṁyutta Nikāya</li>
<li lang='pli' translate='no'>Chappana Sutta</li>
</ul>
<h1>35.206. I sei animali (estratto)</h1>
</header>
<p>“Supponete, monaci, un uomo catturasse sei animali di specie diverse — un serpente, un coccodrillo, un uccello, un cane, uno sciacallo ed una scimmia, e li legasse ognuno con una robusta corda. Dopo averli legati con una robusta corda, annodasse le corde al centro, e poi li lasciasse andare.</p>
<p>Ora, monaci, questi sei animali di specie diverse iniziassero a girare in tondo ed a lottare tentando di ritornare al loro naturale territorio.</p>
<p>Il serpente lottasse, pensando: ‘Arriverò al formicaio’; il coccodrillo: ‘Tornerò nell’acqua’; l’uccello: ‘Io volerò’ ; il cane: ‘Tornerò al villaggio’; lo sciacallo: ‘Raggiungerò l’ossario.’; la scimmia: ‘Ritornerò nella foresta.’</p>
<p>Ora, monaci, quando quei sei animali affamati fossero esausti, si sottomettessero al più forte, e si arrendessero al suo potere. Allo stesso modo, monaci, ogni qualvolta un monaco non riesce a praticare e a sviluppare la presenza mentale del corpo, l’occhio lotta per attirare un oggetto attraente, e ripugna quelli non attraenti … La mente lotta per attirare oggetti mentali attraenti, mentre oggetti mentali poco attraenti sono rifiutati. Ciò accade, monaci, quando si è privi di distacco. E cos’è, monaci, il distacco?</p>
<p>Quando, un monaco, nel vedere un oggetto con l’occhio, non è né attratto né disgustato. Egli dimora saldamente con presenza mentale del corpo, la sua mente non è limitata. Egli è consapevole di quella liberazione della mente e di quella liberazione della conoscenza attraverso cui quegli stati nocivi, non salutari vengono totalmente distrutti senza residuo.</p>
<p>Supponete che un uomo catturasse i sei animali, li legasse ognuno con una robusta corda ad una colonna. Dopo averli legati … (<i>come prima</i>). Poi, quando quei sei animali fossero esausti, si fermassero, si accovacciassero o giacessero accanto alla colonna. Allo stesso modo, monaci , quando un monaco pratica e sviluppa la presenza mentale del corpo, l’occhio non lotta per attirare un oggetto attraente, né ripugna quelli non attraenti … La mente non lotta per attirare oggetti mentali attraenti, né rifiuta oggetti mentali poco attraenti. Questa, monaci, è il distacco.</p>
<p>‘Legato ad una colonna,’ monaci, indica la presenza mentale del corpo.</p>
<p>Quindi, monaci, così dovete esercitarvi: “Dobbiamo praticare la presenza mentale del corpo, svilupparla, renderla nostra guida, nostra dimora, nostra risorsa, farla rettamente crescere. Così, monaci, dovete esercitarvi.</p>
<footer>
<p>Traduzione in Inglese dalla versione Pāli</p>
di <span class='author'>Maurice O’Connell Walshe</span>
<p>PTS: S iv 198 / CDB ii 1255 (corrisponde a CDB SN 35.247)</p>
<p>Fonte: <cite class='book' translate='no'>Samyutta Nikaya: An Anthology</cite> (WH 318–321), di M. O’C. Walshe (Kandy: Buddhist Publication Society, 1985).</p>
<p>Copyright © 1985 Buddhist Publication Society.</p>
<p>Access to Insight edition © 2007</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
