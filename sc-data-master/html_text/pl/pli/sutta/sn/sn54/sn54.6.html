<!DOCTYPE html>
<html>
<head>
<meta charset='UTF-8'>
<meta name='author' content='Piotr Jagodziński'>
<title></title>
</head>
<body>
<article id='sn54.6' lang='pl'>
<header>
<ul>
<li class='division'>Zbiór połączonych mów</li>
<li lang='pli' translate='no'>Ariṭṭha Sutta</li>
</ul>
<h1>Mowa do Ariṭṭhy</h1>
</header>
<p>W Sāvatthī. Tam Błogosławiony powiedział:</p>
<p>„Mnisi, czy doskonalicie uważność oddechu?”</p>
<p>Gdy to zostało powiedziane Czcigodny Ariṭṭha tak rzekł do Błogosławionego:</p>
<p>„Ja, Bhante, doskonalę uważność oddechu.”</p>
<p>„Jak więc, Ariṭṭho, doskonalisz uważność oddechu?”</p>
<p>„Wyzbyłem się pragnienia przyjemności zmysłowych, które były przeszłymi przyjemnościami zmysłowymi, wyzbyłem się pragnienia przyjemności zmysłowych, które byłyby przyszłymi przyjemnościami zmysłowymi, zniszczyłem w sobie wszelką percepcję odrazy odnośnie jakichkolwiek stanów wewnątrz i na zewnątrz. W ten sposób świadomie wdycham, świadomie wydycham, tak, Bhante, doskonalę uważność oddechu.”</p>
<p>„To jest, Ariṭṭho, uważność oddechu, nie mówię, że nie jest. Co do dokładnego i pełnego wyjaśnienia, Ariṭṭho, odnośnie uważności oddechu, słuchaj z należytą uwagą tego co powiem.”</p>
<p>„Tak będzie, Bhante.” Czcigodny Ariṭṭha posłyszał Błogosławionego.</p>
<p>Oto co Błogosławiony powiedział:</p>
<p>Jak wygląda, Ariṭṭho, dokładne i pełne wyjaśnienie odnośnie uważności oddechu? Otóż, Ariṭṭho, mnich taki, udaje się w ustępy leśne, u stóp drzewa bądź w pustym pomieszczeniu siada ze skrzyżowanymi nogami, utrzymując wyprostowane ciało i umiejscawia swoją uważność przed sobą, w okolicach twarzy. W ten sposób świadomie wdycha, świadomie wydycha.</p>
<ol>
<li>Robiąc głęboki wdech, rozumie właściwie: „Robię głęboki wdech”. Robiąc głęboki wydech, rozumie właściwie: „Robię głęboki wydech”.</li>
</ol>
<p>( …pe… - tak jak w <a href='../pl/sn54.1'>Ekadhamma Sutta (SN.54.01—Mowa o jednej rzeczy)</a> …pe… )</p>
<ol start='16'>
<li>„Obserwując poniechanie, robię wdech”—tak praktykuje. „Obserwując poniechanie, robię wydech”—tak praktykuje.</li>
</ol>
<p>Tak wygląda, Ariṭṭho, dokładne i pełne wyjaśnienie odnośnie uważności oddechu.</p>
<footer>
<p>Tłumaczenie <span class='author'>Piotr Jagodziński</span> z <cite translate='no'><a href='http://sasana.wikidot.com'>Sasana.pl</a></cite></p>
<p>Chcąc wykorzystać część lub całość tego dzieła, należy używać licencji GFDL:</p>
<p>Udziela się zgody na kopiowanie, dystrybucję lub/i modyfikację tego tekstu na warunkach licencji <a href='http://www.gnu.org/copyleft/fdl.html'>GNU Free Documentation License</a> w wersji 1.2 lub nowszej, opublikowanej przez <a href='http://pl.wikipedia.org/wiki/Free_Software_Foundation'>Free Software Foundation</a>.</p>
<p>Można także użyć następującej licencji Creative Commons: <a href='http://creativecommons.org/licenses/by-nc-sa/3.0/deed.pl'>Uznanie autorstwa—Użycie niekomercyjne—Na tych samych warunkach 3.0</a></p>
<p>Przygotował dla Suttacentral <span class='editor'>Piotr Marcinów</span>.</p>
</footer>
</article>
</body>
</html>
