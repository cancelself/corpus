<!DOCTYPE html>
<html>
<head>
<meta charset='UTF-8'>
<meta name='author' content='Piotr Jagodziński'>
<title></title>
</head>
<body>
<article id='sn54.7' lang='pl'>
<header>
<ul>
<li class='division'>Zbiór połączonych mów</li>
<li lang='pli' translate='no'>Mahākappina Sutta</li>
</ul>
<h1>Mowa do Mahākappiny</h1>
</header>
<p>W Sāvatthī. Wtedy to Czcigodny Mahākappina będąc niedaleko Błogosławionego, siedział ze skrzyżowanymi nogami, utrzymując wyprostowane ciało i umiejscawiając swoją uważność przed sobą, w okolicach twarzy. Błogosławiony dostrzegł go niedaleko siebie, siedzącego ze skrzyżowanymi nogami, utrzymującego wyprostowane ciało i umiejscawiającego swoją uważność przed sobą, w okolicach twarzy. Dostrzegłszy go, Błogosławiony zwrócił się do mnichów:</p>
<p>„Mnisi czy dostrzegacie jakiekolwiek drżenie bądź poruszenie ciała tego mnicha?”</p>
<p>„Bhante, za każdym razem gdy widzimy tego czcigodnego, czy to siedzącego wśród zgromadzenia, czy siedzącego samemu, nigdy nie dostrzegamy jakiegokolwiek drżenia bądź poruszenia ciała tego mnicha.”</p>
<p>„Mnisi, nie ma jakiegokolwiek drżenia bądź poruszenia ciała, nie ma jakiegokolwiek drżenia bądź poruszenia umysłu, ponieważ mnich ten, gdy tylko chce, bez trudu, bez najmniejszego kłopotu doskonali i praktykuje koncentrację. Jaki to rodzaj koncentracji należy doskonalić i praktykować, tak by nie było jakiegokolwiek drżenia bądź poruszenia ciała, by nie było jakiegokolwiek drżenia bądź poruszenia umysłu?</p>
<p>Jest to, o mnisi, koncentracja dzięki uważności oddechu, jaką należy doskonalić i praktykować, dzięki której nie ma jakiegokolwiek drżenia bądź poruszenia ciała, nie ma jakiegokolwiek drżenia bądź poruszenia umysłu. Jak, o mnisi, tę koncentrację dzięki uważności oddechu, należy doskonalić i praktykować, tak by nie było jakiegokolwiek drżenia bądź poruszenia ciała, by nie było jakiegokolwiek drżenia bądź poruszenia umysłu.</p>
<p>Otóż, mnisi, mnich taki, udaje się w ustępy leśne, u stóp drzewa bądź w pustym pomieszczeniu siada ze skrzyżowanymi nogami, utrzymując wyprostowane ciało i umiejscawia swoją uważność przed sobą, w okolicach twarzy. W ten sposób świadomie wdycha, świadomie wydycha.</p>
<ol>
<li>Robiąc głęboki wdech, rozumie właściwie: „Robię głęboki wdech”. Robiąc głęboki wydech, rozumie właściwie: „Robię głęboki wydech”.</li>
</ol>
<p>( …pe… - tak jak w <a href='../pl/sn54.1'>Ekadhamma Sutta (SN.54.01—Mowa o jednej rzeczy)</a> …pe… )</p>
<ol start='16'>
<li>„Obserwując poniechanie, robię wdech”—tak praktykuje. „Obserwując poniechanie, robię wydech”—tak praktykuje.</li>
</ol>
<p>W taki oto sposób, mnisi, koncentracja dzięki uważności oddechu jest doskonalona i praktykowana, dzięki której nie ma jakiegokolwiek drżenia bądź poruszenia ciała, nie ma jakiegokolwiek drżenia bądź poruszenia umysłu.</p>
<footer>
<p>Tłumaczenie <span class='author'>Piotr Jagodziński</span> z <cite translate='no'><a href='http://sasana.wikidot.com'>Sasana.pl</a></cite></p>
<p>Chcąc wykorzystać część lub całość tego dzieła, należy używać licencji GFDL:</p>
<p>Udziela się zgody na kopiowanie, dystrybucję lub/i modyfikację tego tekstu na warunkach licencji <a href='http://www.gnu.org/copyleft/fdl.html'>GNU Free Documentation License</a> w wersji 1.2 lub nowszej, opublikowanej przez <a href='http://pl.wikipedia.org/wiki/Free_Software_Foundation'>Free Software Foundation</a>.</p>
<p>Można także użyć następującej licencji Creative Commons: <a href='http://creativecommons.org/licenses/by-nc-sa/3.0/deed.pl'>Uznanie autorstwa—Użycie niekomercyjne—Na tych samych warunkach 3.0</a></p>
<p>Przygotował dla Suttacentral <span class='editor'>Piotr Marcinów</span>.</p>
</footer>
</article>
</body>
</html>
