<!DOCTYPE html>
<html>
<head>
<meta charset='UTF-8'>
<meta name='author' content='Piotr Jagodziński'>
<title></title>
</head>
<body>
<article id='sn1.1' lang='pl'>
<header>
<ul>
<li class='division'>Zbiór połączonych mów</li>
<li lang='pli' translate='no'>Oghataraṇa Sutta</li>
</ul>
<h1>Mowa o przekroczeniu potopu</h1>
</header>
<p><span class='evam'>Oto com usłyszał:​</span></p>
<p>Pewnego razu Błogosławiony przebywał niedaleko miasta Sāvatthi w klasztorze Anāthapiṇḍiki w gaju Jety.</p>
<p>Wtedy pewna devatā w samym środku nocy z niezrównaną wspaniałością rozświetliwszy swym blaskiem cały gaj Jety przybyła do Błogosławionego.</p>
<p>Przybliżywszy się, złożyła z wielkim szacunkiem ukłon i stanęła z boku. Stojąc tam, zwróciła się do Błogosławionego:</p>
<p><span class='add'>Devatā</span>: „Jak, Drogi Panie przekroczyłeś potop?”</p>
<p><span class='add'>Buddha</span>: „Nie zatrzymując się, przyjacielu, ani nie wierzgając przekroczyłem potop.”</p>
<p><span class='add'>Devatā</span>: „Jakim sposobem, Drogi Panie nie zatrzymując się ani nie wierzgając przekroczyłeś potop?”</p>
<p><span class='add'>Buddha</span>: „Gdy zatrzymałem się, przyjacielu, zacząłem tonąć, gdy wierzgałem natomiast — poniosło mnie. W taki sposób nie zatrzymując się, ani nie wierzgając przekroczyłem potop.”</p>
<blockquote class='gatha'>
<p><span class='add'>Devatā</span>: „Po tak długim czasie wreszcie<br>
spotykam świętego, któremu nic nie braknie,<br>
który nie zatrzymując się, nie wierzgając,<br>
przekroczył potop, do świata się nie przywiązując.”</p>
</blockquote>
<p>To rzekła devatā. Nauczyciel zaakceptował słowa devaty. Wtedy devatā myśląc: „Nauczyciel zaakceptował moje słowa” złożyła pokłon przed Błogosławionym, a potem, mając go z prawej strony, rozpłynęła się.</p>
<footer>
<p>Tłumaczenie <span class='author'>Piotr Jagodziński</span> z <cite translate='no'><a href='http://sasana.wikidot.com'>Sasana.pl</a></cite></p>
<p>Chcąc wykorzystać część lub całość tego dzieła, należy używać licencji GFDL:</p>
<p>Udziela się zgody na kopiowanie, dystrybucję lub/i modyfikację tego tekstu na warunkach licencji <a href='http://www.gnu.org/copyleft/fdl.html'>GNU Free Documentation License</a> w wersji 1.2 lub nowszej, opublikowanej przez <a href='http://pl.wikipedia.org/wiki/Free_Software_Foundation'>Free Software Foundation</a>.</p>
<p>Można także użyć następującej licencji Creative Commons: <a href='http://creativecommons.org/licenses/by-nc-sa/3.0/deed.pl'>Uznanie autorstwa—Użycie niekomercyjne—Na tych samych warunkach 3.0</a></p>
<p>Przygotował dla Suttacentral <span class='editor'>Piotr Marcinów</span>.</p>
</footer>
</article>
</body>
</html>
