<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp179-196' lang='ta'>
<header>
<ul>
<li class='division'>தம்மபதம்</li>
</ul>
<h1>14. புத்த வர்க்கம-விழிப்பு</h1>
</header>
<p><a class='ref sc' id='sc179' href='#sc179' data-uid='dhp179'>SC 179</a><a class='ref nst' id='nst179-180' href='#nst179-180'>Nst 179-180</a>பிறப்பு இறப்பாகிய வழியை நீக்கி, ஆசையறுத்து, வெல்லப்படாத வெற்றியையுடைய ஞானி யாகிய புத்தரை (உலக வழியில்) நீ எந்தப் பாதையில் செலுத்தமுடியும்?</p>
<p><a class='ref sc' id='sc180' href='#sc180' data-uid='dhp180'>SC 180</a>(உலக) நெறியை நீத்தவரும் அளவற்ற ஞானம் உடையவரும் நச்சுத்தன்மையுள்ள ஆசைத் தளையை அறுத்தவருமாகிய புத்தரை நீ எந்த (உலக) வழியில் செலுத்த இயலும்?</p>
<p><a class='ref sc' id='sc181' href='#sc181' data-uid='dhp181'>SC 181</a><a class='ref nst' id='nst181' href='#nst181'>Nst 181</a>விழிப்புடன் தியானத்தில் அமர்ந்து துறவு பூண்டு முழுஞானம் பெற்றவரை தேவரும் விரும்பு கிறார்கள்.</p>
<p><a class='ref sc' id='sc182' href='#sc182' data-uid='dhp182'>SC 182</a><a class='ref nst' id='nst182' href='#nst182'>Nst 182</a>மனிதராகப் பிறப்பது அருமையானது. மனிதராக வாழ்வது அருமையானது. ‘சத்’ தர்மத்தைக் கேட்பது அருமையானது. புத்தராகப் பிறப்பது (புத்த பதவியை அடைவது) அருமையானது.</p>
<p><a class='ref sc' id='sc183' href='#sc183' data-uid='dhp183'>SC 183</a><a class='ref nst' id='nst183-185' href='#nst183-185'>Nst 183-185</a>'பாவங்களைச் செய்யாதிரு; நல்லவற்றைச் செய்; மனதைச் சுத்தப்படுத்து' என்னும் இவை புத்தருடைய போதனைகளாக இருக்கின்றன.</p>
<p><a class='ref sc' id='sc184' href='#sc184' data-uid='dhp184'>SC 184</a>'பொறுமையைக் கடைப்பிடிப்பது நல்ல துறவு ஆகும், நிர்வாண மோக்ஷம் மேலான பதவி யாகும்' என்று புத்தர்கள் கூறுகிறார்கள். பிறரைத் துன்புறுத்திக் கஷ்டப்படுத்துகிறவர் சந்நியாசியும் ஆகமாட்டார்; சமணரும் ஆகமாட்டார்.</p>
<p><a class='ref sc' id='sc185' href='#sc185' data-uid='dhp185'>SC 185</a>'நிந்திக்காதே; துன்புறுத்தாதே; பாதி மோக்க வழியைப் பின்பற்றிநட; மித உணவுகொள், ஏகாந்தமாக இருந்து தியானத்தில் பழகு' என்னும் இவையே புத்தருடைய உபதேசங்களாகும்.</p>
<p><a class='ref sc' id='sc186' href='#sc186' data-uid='dhp186'>SC 186</a><a class='ref nst' id='nst186-187' href='#nst186-187'>Nst 186-187</a>பொன் காணத்தை (நாணயத்தை)ப் பொழிந்தாலும் காம ஆசையைத் திருப்திப்படுத்த முடியாது.</p>
<p><a class='ref sc' id='sc187' href='#sc187' data-uid='dhp187'>SC 187</a>காம இச்சை சிறு போது இன்பமும் பிறகு துக்கத்தையும் கொடுக்கிறது என்பதை அறிந்தவனே ஞானியாவான். தேவசுகங்களையும் விரும்பாதே. முழுஞானம் பெற்றவரின் சீடர்கள் சையை (பற்றை) அழிக்க ஊக்கமுள்ளவராய் இருக்கிறார்கள்.</p>
<p><a class='ref sc' id='sc188' href='#sc188' data-uid='dhp188'>SC 188</a><a class='ref nst' id='nst188-192' href='#nst188-192'>Nst 188-192</a>அச்சங்கொண்டவர், மலைகளையும், காடுகளையும், சோலைகளையும், துறவிகள் வசிக்கும் இடங்களையும் தமக்குப் புகலிடமாகச் சரணம் அடைகிறார்கள்.</p>
<p><a class='ref sc' id='sc189' href='#sc189' data-uid='dhp189'>SC 189</a>இவை யாவும் நல்ல புகலிடம் ஆகா. மேலும் இப்புகலிடங்கள் துக்கத்தைப் போக்குவன அல்ல.</p>
<p><a class='ref sc' id='sc190' href='#sc190' data-uid='dhp190'>SC 190</a>புத்தரையும் தர்மத்தையும் சங்கத்தையும் சரணம் அடைந்து, நற்சாட்சி பெற்று நான்கு வாய்மை களான:- துக்கம், துக்க காரணம், துக்க நீக்கம், துக்கத்தை நீக்கும் வழி ஆகிய இவைகளையும், துன்பத்தை நீக்குகிற மார்க்கத்திற்கு அழைத்துச் செல்கிற அஷ்டாங்க மார்க்கத்தையும் காண்கிறவர்கள்,</p>
<p><a class='ref sc' id='sc191' href='#sc191' data-uid='dhp191'>SC 191</a><a class='ref sc' id='sc192' href='#sc192' data-uid='dhp192'>SC 192</a>உண்மையான புகலிடத்தை யடைகிறார்கள். இந்தப் புகலிடம் மேலானது. இதை யடைந்தவர் எல்லாத்துன்பங்களிலிருந்தும் விடுபடுகிறார்கள்.</p>
<p><a class='ref sc' id='sc193' href='#sc193' data-uid='dhp193'>SC 193</a><a class='ref nst' id='nst193' href='#nst193'>Nst 193</a>புருஷ ஞானி (புத்தர்) கிடைப்பது அருமை. அவர்கள் எப்போதும் தோன்றுவது இல்லை. இந்தத் தீரன் பிறந்த குலம் மேன்மையடைகிறது.</p>
<p><a class='ref sc' id='sc194' href='#sc194' data-uid='dhp194'>SC 194</a><a class='ref nst' id='nst194' href='#nst194'>Nst 194</a>புத்தர்களின் தோற்றம் சுகமானது. அவர்கள் போதிக்கும் ‘சத்’ தர்மம் சுகமானது. சங்கத்தில் சேர்வது சுகமானது. சங்கத்தில் சேர்ந்தவரின் சன்மார்க்க ஞானம் சுகமானது.</p>
<p><a class='ref sc' id='sc195' href='#sc195' data-uid='dhp195'>SC 195</a><a class='ref nst' id='nst195-196' href='#nst195-196'>Nst 195-196</a><a class='ref sc' id='sc196' href='#sc196' data-uid='dhp196'>SC 196</a>ஆசையைக் கடந்து, பொய்க்காட்சியை நீக்கித் துன்பங்களையும் துக்கங்களையும் அறுத்த புத்தர்களையாவது அவருடைய சீடர்களையாவது போற்றி வணங்குகிறவர்கள், நிர்வாண மோக்ஷம் அடைந்து, எவ்வித அச்சங்களையும் அகற்றினவர்களைப் போற்றி வணங்கு கிறவர்கள், இவ்வளவு அவ்வளவு என்று மதிப்பிட முடியாத புண்ணிய சீலர் ஆவார்கள்.</p>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
