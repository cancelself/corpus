<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp44-59' lang='ta'>
<header>
<ul>
<li class='division'>தம்மபதம்</li>
</ul>
<h1>4. புஷ்ப வர்க்கம்-பூக்கள்</h1>
</header>
<p><a class='ref sc' id='sc44' href='#sc44' data-uid='dhp44'>SC 44</a><a class='ref nst' id='nst44-45' href='#nst44-45'>Nst 44-45</a>இமயலோகமும் தேவலோகமும் ஆகிய இந்த உலகத்தை வெற்றி கொள்கிறவர் யார்? அறிவுள்ள பூக்காரன் ஒருவன், (மாலைதொடுக்க) நல்ல பூக்களைக் கொய்வது போல, நல்ல தர்ம உபதேசங்களைக் கொய்து எடுப்பவர் யார்?</p>
<p><a class='ref sc' id='sc45' href='#sc45' data-uid='dhp45'>SC 45</a>இமயலோகமும் தேவலோகமும் ஆகிய இந்த உலகத்தைச் சேகர் வெற்றி கொள்வார்கள்; அவர்கள்தாம், நல்ல பூக்காரன் நல்ல பூக்களைக் கொய்வது போல, நல்ல தர்மோசங்களைக் கொய்தெடுப்பார்கள்.</p>
<p>(சேகர்: ஒன்று முதல் ஏழாவது படியாகிய சோதாபத்தி மார்க்கத்திலிருந்து அர்ஹந்த மார்க்கத்தை அடைந்தவர்)</p>
<p><a class='ref sc' id='sc46' href='#sc46' data-uid='dhp46'>SC 46</a><a class='ref nst' id='nst46' href='#nst46'>Nst 46</a>இவ்வுடம்பு நீறிற் குமிழி போன்றது என்பதையறிந்து, இது கானல் நீர் போன்ற இயல்புடையது என்பதையுணர்ந்து, மாரனுடைய புஷ்ப பாணங்களை அழித்து இயமனுடைய பார்வையிலிருந்து தப்பித்துக் கொள்ள வேண்டும்.</p>
<p><a class='ref sc' id='sc47' href='#sc47' data-uid='dhp47'>SC 47</a><a class='ref nst' id='nst47-48' href='#nst47-48'>Nst 47-48</a>ஒருவர் (ஐம்புல இன்பமாகிய) பூக்களைப் பறித்துக் கொண்டும், அவைகளில் அவர் மனது பற்றுக் கொண்டும் இருக்கும் போது, பெருவெள்ளம் கிராமத்தை அடித்துக் கொண்டு போவது போல, அவரை மரணம் அடித்துக் கொண்டு போகிறது.</p>
<p><a class='ref sc' id='sc48' href='#sc48' data-uid='dhp48'>SC 48</a>ஒருவர் (ஐம்புல இன்பங்களாகிய) பூக்களைப் பறித்துக் கொண்டும், அவைகளில் அவர் மனது பற்றுக் கொண்டும் இருக்கும்போது, அவைகளால் திருப்தி அடைவதற்கு முன்பே, அவர் மரணத்தினால் வெல்லப்படுகிறார்.</p>
<p><a class='ref sc' id='sc49' href='#sc49' data-uid='dhp49'>SC 49</a><a class='ref nst' id='nst49' href='#nst49'>Nst 49</a>தேனீக்கள், பூவின் அழகையும் மணத்தையும் கெடுக்காமலே பூவிலுள்ள தேனை மட்டும் கொண்டு போவது போல, துறவிகள் கிராமங்களில் (உணவுக்காகப்) போவாராக.</p>
<p><a class='ref sc' id='sc50' href='#sc50' data-uid='dhp50'>SC 50</a><a class='ref nst' id='nst50' href='#nst50'>Nst 50</a>மற்றவருடைய குற்றங்களையும் அவர்கள் செய்ததும் செய்துகொண்டிருப் பதுமான காரியங்களையும் ஒருவர் காணாமலிருப்பாராக; அவர் தான் செய்த காரியங் களையும் செய்துகொண்டிருக்கும் காரியங்களையும் காண்பாராக.</p>
<p><a class='ref sc' id='sc51' href='#sc51' data-uid='dhp51'>SC 51</a><a class='ref nst' id='nst51-52' href='#nst51-52'>Nst 51-52</a>ஒருவர் தாம் உபதேசிப்பது போலச் செய்கையிலும் நடக்காமலிருப்பாரானால், அவருடைய உபதேசங்கள், மணம் இல்லாத பூவைப்போலப் பயனற்றவையாகும்.</p>
<p><a class='ref sc' id='sc52' href='#sc52' data-uid='dhp52'>SC 52</a>ஒருவர் தாம் உபதேசிப்பது போலவே செய்கையிலும் நடப்பாரானால், அவருடைய போதனைகள் மிக்க அழகுள்ள பூவுக்கு நறுமணம் அமைந்திருப்பது போல, மிக்க பயனுடையவையாகும்</p>
<p><a class='ref sc' id='sc53' href='#sc53' data-uid='dhp53'>SC 53</a><a class='ref nst' id='nst53' href='#nst53'>Nst 53</a>பூக்களைக்கொண்டு பலவிதமான மாலைகள் தொடுக்கப்படுவது போல, செத்துப் போகும் தன்மையுள்ள மனத்தைக் கொண்டு பல நன்மைகளைச் செய்ய கூடும்.</p>
<p><a class='ref sc' id='sc54' href='#sc54' data-uid='dhp54'>SC 54</a><a class='ref nst' id='nst54-55' href='#nst54-55'>Nst 54-55</a>பூக்களின் மணமும், சந்தனம் தகரம் (வாசனை மர வகை) மல்லிகை முதலியவை களின் மணமும் காற்றுக்கு எதிர்ப்புறமாக வீசுவதில்லை. ஆனால் அறிஞர்களின் (புகழாகிய) மணம் காற்றுக்கு எதிர்ப்புறமாகவும் வீசுகிறது அறிவாளி எல்லாத் திசைகளிலும் புகழப்படுகிறான்.</p>
<p><a class='ref sc' id='sc55' href='#sc55' data-uid='dhp55'>SC 55</a>சந்தனம், தகரம், தாமரை, மல்லிகை முதலிய எல்லா மணங்களையும் விட, அறிஞருடைய நறுமணம் சிறந்தது.</p>
<p><a class='ref sc' id='sc56' href='#sc56' data-uid='dhp56'>SC 56</a><a class='ref nst' id='nst56' href='#nst56'>Nst 56</a>தகரம், சந்தனம், இவைகளினுடைய நறுமணம் அற்பமானது. அறிஞருடைய மேன்மையுள்ள நறுமணம் தேவர்களிடத்திலும் சென்று விடுகிறது.</p>
<p><a class='ref sc' id='sc57' href='#sc57' data-uid='dhp57'>SC 57</a><a class='ref nst' id='nst57' href='#nst57'>Nst 57</a>அறிஞராகவும், விழிப்புள்ள வாழ்க்கையுடையவராகவும், முழுஞானத்தினால் உயர்வு பெற்றவராகவும் உள்ளவர்களை (அவர்கள் இருக்கும் இடத்தை) மாரன் அறிய மாட்டான்</p>
<p><a class='ref sc' id='sc58' href='#sc58' data-uid='dhp58'>SC 58</a><a class='ref nst' id='nst58-59' href='#nst58-59'>Nst 58-59</a><a class='ref sc' id='sc59' href='#sc59' data-uid='dhp59'>SC 59</a>வழியில் கொட்டப்பட்ட குப்பைகளிலிருந்து நறுமணம் உள்ள அழகான தாமரைப்பூ மலர்கிறது அதுபோல, முழுஞானம் பெற்றவர்களின் சீடர்கள், குப்பை கூளங்களைப் போல அறியாமை நிறைந்துள்ள மக்களுக்குள்ளே, அறிவு ஒளிவீசி விளங்குகிறார்கள்.</p>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
