<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp60-75' lang='ta'>
<header>
<ul>
<li class='division'>தம்மபதம்</li>
</ul>
<h1>5. பால வர்க்கம்-மூடர்கள்</h1>
</header>
<p><a class='ref sc' id='sc60' href='#sc60' data-uid='dhp60'>SC 60</a><a class='ref nst' id='nst60' href='#nst60'>Nst 60</a>விழித்திருப்போருக்கு இரவு நீண்டிருக்கிறது. களிப்படைந்திருப்போருக்கு வழி பெருந் தூரமாய் இருக்கிறது. ‘சத்’ தர்மத்தையறியாத மூடர்களுக்கு, பிறப்பு இறப்பாகிய சம்சார வட்டம் பெரியதாக இருக்கிறது</p>
<p><a class='ref sc' id='sc61' href='#sc61' data-uid='dhp61'>SC 61</a><a class='ref nst' id='nst61' href='#nst61'>Nst 61</a>தன்னைவிட மேலான, அல்லது தன்னைப் போன்ற அறிவுள்ள நண்பர்களை அடைய முடியா விட்டால் அறிஞர்கள் தன்னந்தனியே உறுதியாக இருக்கட்டும். ஏனென்றால், மூடர்களோடு நேசம் கூடாது.</p>
<p><a class='ref sc' id='sc62' href='#sc62' data-uid='dhp62'>SC 62</a><a class='ref nst' id='nst62' href='#nst62'>Nst 62</a>"எனக்கு மக்கள் உள்ளனர், செல்வம் இருக்கிறது" என்று மூடர்கள் கவலைப்படு கிறார்கள். அவர்கள் தமக்குத் தாமே சொந்தமில்லாத போது, மக்களைப் பற்றியும், செல்வத்தைப்பற்றியும் பேசுவதற்கு என்ன இருக்கிறது?</p>
<p><a class='ref sc' id='sc63' href='#sc63' data-uid='dhp63'>SC 63</a><a class='ref nst' id='nst63' href='#nst63'>Nst 63</a>ஒருவர் தம் குற்றத்தை அறிவாரானால்,, அதனாலேயே அவர் அறிவாளி யாகிறார். தான் அறிவாளி என்று நினைக்கிற ஒரு மூடன், உண்மையிலேயே மூடனாக இருக்கிறான்.</p>
<p><a class='ref sc' id='sc64' href='#sc64' data-uid='dhp64'>SC 64</a><a class='ref nst' id='nst64-65' href='#nst64-65'>Nst 64-65</a>மூடர், அறிஞருடன் தம் வாழ்நாள் முழுவதும் பழகினாலும், அகப்பை, குழம்பின் சுவையை அறியாதது போல, அவர் தர்மத்தை அறியாமலிருக்கிறார்.</p>
<p><a class='ref sc' id='sc65' href='#sc65' data-uid='dhp65'>SC 65</a>அறிவுள்ளவர் ஞானிகளுடன் சிறிது நேரம் பழகினாலும், நாவானது குழம்பின் சுவையை அறிவது போல, அவர்கள் உடனே தர்மபோதனையை அறிந்து கொள்கிறார்கள்.</p>
<p><a class='ref sc' id='sc66' href='#sc66' data-uid='dhp66'>SC 66</a><a class='ref nst' id='nst66' href='#nst66'>Nst 66</a>அறிவற்ற மூடர், தாமே தமக்குப் பகைவர்களாய்ப், பாபச்செயல்களைச் செய்து கொண்டு அலைகிறார்கள் அப்பாவச் செயல்களின் பலன் மிகவும் துன்பமாக இருக்கிறது.</p>
<p><a class='ref sc' id='sc67' href='#sc67' data-uid='dhp67'>SC 67</a><a class='ref nst' id='nst67-68' href='#nst67-68'>Nst 67-68</a>தீய காரியங்களைச் செய்வதவர், தாம் செய்த கர்மங்களுக்காக ஏங்குகிறார்கள். அதன் பயனைக் கண்ணீர் ததும்பும் முகத்துடன் அழுதுகொண்டே அனுபவிக்கிறார்கள்.</p>
<p><a class='ref sc' id='sc68' href='#sc68' data-uid='dhp68'>SC 68</a>நல்ல காரியங்களைச் செய்தவர், தாம் செய்த நல்ல காரியத்திற்காக ஏங்கித் தவிப்ப தில்லை அதன் பயனை இன்பமாகவும் உவகையுடனும் அனுபவிக் கிறார்கள்.</p>
<p><a class='ref sc' id='sc69' href='#sc69' data-uid='dhp69'>SC 69</a><a class='ref nst' id='nst69' href='#nst69'>Nst 69</a>மூடன், தான் செய்த பாவச் செயல்கள் பலன் தராத வரையில், அச்செயல் களைத் தேன் போன்று இனியதாகக் கருதுகிறான். பாவச் செயல்கள் பழுத்துப் பலன் தருகிற போது அந்த மூடன் துன்பம் அடைகிறான்.</p>
<p><a class='ref sc' id='sc70' href='#sc70' data-uid='dhp70'>SC 70</a><a class='ref nst' id='nst70' href='#nst70'>Nst 70</a>ஒவ்வொரு மாதக் கடைசியிலும் மூடர்கள் தர்ப்பைப் புல்லின் நுனியளவு ஆகாரத்தை மட்டும் சாப்பிடுகிறார்கள். * ஆனால், அவர்கள் சங்கத் தர்மத்தை அறிந்தவர்களுக்கு வீசம் பங்கு போலும் சமானமாக மாட்டார்கள்.</p>
<p>* (இது உண்ணா நோன்பிருந்து கடுந் தபசு செய்பவர்களைப் பற்றிக் கூறுகிறது)</p>
<p><a class='ref sc' id='sc71' href='#sc71' data-uid='dhp71'>SC 71</a><a class='ref nst' id='nst71' href='#nst71'>Nst 71</a>பாலானது விரைவாகத் தயிர் ஆகாதது போல, பாபச் செயல்கள் விரைவில் பலன் தருவதில்லை. நெருப்பில் நீறு பூத்தது போல மூடர்கள் அதை உணராமல் அதையே செய்கிறார்கள்.</p>
<p><a class='ref sc' id='sc72' href='#sc72' data-uid='dhp72'>SC 72</a><a class='ref nst' id='nst72-74' href='#nst72-74'>Nst 72-74</a>இப்படியாக மூடர்களுடைய அறிவு, அவருடைய சொந்த அழிவுக்குக் காரணமாக இருந்து அவர் தலையைப் பிளந்து அவருடைய நன்மையை அழிக்கிறது.</p>
<p><a class='ref sc' id='sc73' href='#sc73' data-uid='dhp73'>SC 73</a>மூடனாக உள்ள பிக்கு, தனக்குத் தகுதியில்லாத புகழையும், பிக்குகளின் தலைமைப் பதவியையும் விகாரைகளின் அதிகாரத்தையும், இல்லறத்தாரின் மரியாதையையும் அடைய விரும்புகிறார்.</p>
<p><a class='ref sc' id='sc74' href='#sc74' data-uid='dhp74'>SC 74</a>'இதை நான் செய்தேன் என்று இல்லறத்தாரும் துறவறத்தாரும் கருத வேண்டும்; சிறிதும் பெரிதுமான எல்லாக் காரியங்களையும் அவர்கள் என்னை முன்னிறுத்திச் செய்ய வேண்டும்' என்று மூடர் நினைக்கிறார். அவருடைய ஆசையும். 'தான்' என்ற உணர்ச்சியும் அவரிடம் வளர்கிறது.</p>
<p><a class='ref sc' id='sc75' href='#sc75' data-uid='dhp75'>SC 75</a><a class='ref nst' id='nst75' href='#nst75'>Nst 75</a>உண்மையில், உலக மோகங்களில் செலுத்தும் வழிவேறு; நிர்வாண மோக்ஷத்திற்குச் செலுத்தும் நெறி இன்னொன்று ஆகவே, புத்தருடைய சீடர்களான பிக்குகள் இதை அறிந்து, உலகப் புகழை நாடாமல், தனிமையை விரும்பி வளர்க்க வேண்டும்.</p>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
