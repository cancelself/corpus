<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp129-145' lang='ta'>
<header>
<ul>
<li class='division'>தம்மபதம்</li>
</ul>
<h1>10. தண்ட வர்க்கம்-தண்டணை</h1>
</header>
<p><a class='ref sc' id='sc129' href='#sc129' data-uid='dhp129'>SC 129</a><a class='ref nst' id='nst129-130' href='#nst129-130'>Nst 129-130</a>எல்லோரும் தண்டனைக்கு அஞ்சுகிறார்கள். எல்லோரும் மரணத்தை அஞ்சுகிறார்கள். மற்ற உயிர்களையும் தம்முயிர் போலவே கருதி, கொல்லாமலும் கொலைக்கு உடன் படாமலும் இருப்பாராக.</p>
<p><a class='ref sc' id='sc130' href='#sc130' data-uid='dhp130'>SC 130</a>எல்லோரும் தண்டனைக்கு அஞ்சுகிறார்கள். எல்லோருக்கும் வாழ்க்கை இனிமையானது.</p>
<p>மற்ற உயிர்களையும் உன் உயிரோடு ஒப்பிட்டு நோக்கி ஒன்றையும் கொல்லாதே; கொல்விக்கவும் உடன்படாதே.</p>
<p><a class='ref sc' id='sc131' href='#sc131' data-uid='dhp131'>SC 131</a><a class='ref nst' id='nst131-132' href='#nst131-132'>Nst 131-132</a>இன்பமாக வாழ விரும்புகிற உயிர்களை ஒருவர், தன் சுகத்தை மட்டும் விரும்பித் தண்டித்துத் துன்புறுத்தினால், அப்படிப்பட்டவர் இறந்த பிறகு சுகம்பெற மாட்டார்.</p>
<p><a class='ref sc' id='sc132' href='#sc132' data-uid='dhp132'>SC 132</a>சுகமாயிருக்க விரும்புகிற ஏனைய உயிர்களை ஒருவர், தம்முடைய சொந்த சுகத்தின் பொருட்டு, தண்டித்துத் துன்புறுத்தாது இருப்பாரானால், அவர் இறந்த பிறகும் சந்தோஷத்தை அடைகிறார்.</p>
<p><a class='ref sc' id='sc133' href='#sc133' data-uid='dhp133'>SC 133</a><a class='ref nst' id='nst133' href='#nst133'>Nst 133</a>யாரிடத்திலும் கடுஞ்சொற்களைப் பேசாதே. கடுஞ்சொல் பேசியவர் கடுஞ்சொற்களால் தாக்கப்படுவர்; சுடு சொற்கள், உண்மையாகவே, துன்பந் தருகின்றன. அடிக்கு அடி திருப்பி அடிக்கப்படும்.</p>
<p><a class='ref sc' id='sc134' href='#sc134' data-uid='dhp134'>SC 134</a><a class='ref nst' id='nst134' href='#nst134'>Nst 134</a>உடையுண்ட வெண்கலமணி ஓசையற்றிப்பது போல, நீ உன்னை அடக்கிக்கொண்டால், நிர்வாண மோக்ஷத்தை அடைந்தவன் ஆவாய். ஏனென்றால் வினைசெய்யும் தன்மை உன்னிடம் இல்லை.</p>
<p><a class='ref sc' id='sc135' href='#sc135' data-uid='dhp135'>SC 135</a><a class='ref nst' id='nst135' href='#nst135'>Nst 135</a>இடையன் கோல்கொண்டு ஆனிரைகளைப் புற்றரைக்கு ஓட்டுவது போல, நரை திரையும் சாக்காடும் மனித ஆயுளை ஓட்டுகின்றன.</p>
<p><a class='ref sc' id='sc136' href='#sc136' data-uid='dhp136'>SC 136</a><a class='ref nst' id='nst136' href='#nst136'>Nst 136</a>ஆயினும் மூடன், தான் செய்யும் காரியத்தின் தன்மையை உணராமலே, தீயகாரியங்களைச் செய்கிறான். தன்னைத்தானே எரித்துக் கொள்வது போல, அவன் தன் செய்கையாலேயே துக்கத்தினால் எரிக்கப் படுகிறான்.</p>
<p><a class='ref sc' id='sc137' href='#sc137' data-uid='dhp137'>SC 137</a><a class='ref nst' id='nst137-140' href='#nst137-140'>Nst 137-140</a>தீமையற்றவரும் சாத்வீகமாக உள்ளவரும் ஆகிய நல்லவரைத் தண்டித்துத் துன்புறுத்து கிறவர்கள், இந்தப் பத்து நிலைகளை அடைவார்கள்:-</p>
<p><a class='ref sc' id='sc138' href='#sc138' data-uid='dhp138'>SC 138</a><a class='ref sc' id='sc139' href='#sc139' data-uid='dhp139'>SC 139</a><a class='ref sc' id='sc140' href='#sc140' data-uid='dhp140'>SC 140</a>அவர்கள் மிக்க வேதனையையாவது, நஷ்டத்தை யாவது, தேகத்துன்பத்தையாவது, துன்பத்தைத் தரும் நோயையாவது, மனமாறாட்டத்தையாவது; அரச தண்டனையையாவது, சுடுவது போன்ற நிந்தனையையாவது, சுற்றத்தாரை இழந்து விடுவதையாவது, பொருள் அழிவையாவது; தீப்பிடித்து வீடு எரிந்து போவதையாவது அடையப் பெறுவார்கள். மேலும் இறந்த பின்னர் அவர்கள் நரகத்தில் சென்று பிறப்பார்கள்.</p>
<p><a class='ref sc' id='sc141' href='#sc141' data-uid='dhp141'>SC 141</a><a class='ref nst' id='nst141-142' href='#nst141-142'>Nst 141-142</a>அம்மனமாகத் திரிந்தாலும், சடைத்தலையாக இருந்தாலும், அழுக்குடம்புடன் இருந்தாலும், பட்டினி நோன்பு நோற்றாலும், வெற்றுத்தரையில் படுத்தாலும், அழுக்கிலும் தூசியாலும் புரண்டாலும், காலில் நின்று தவம் செய்தாலும், இவர்கள் தமது ஐயங்களை நீக்கிகொள்ளாத வராயிருந்தால், இவை யாவும் அவரைத் தூய்மைப்படுத்த மாட்டா.</p>
<p><a class='ref sc' id='sc142' href='#sc142' data-uid='dhp142'>SC 142</a>நல்லுடை உடித்தியவராக இருந்தாலும் (உடம்பை வருத்தி தவம் செய்யாமல் இருந்தாலும்)</p>
<p>அவர், சாந்தமும், அமைதியும், அடக்கமும், தூய்மையும் உடையவராய், உயிர்களைத் துன்புறுத்தாமல் இருப்பாரானால், அவரே பிராமணர் ஆவார்; (தீமைகளை விலக்கினவர்) அவரே சமணர் ஆவார்; (தீமைகளை வரவொட்டாமல் தடுத்தவர்) அவரே பிக்கு ஆவார்; (தீமைகளை நீக்கியும், தண்டித்தும், ஒழித்தும் விட்டவர் பிக்கு)</p>
<p><a class='ref sc' id='sc143' href='#sc143' data-uid='dhp143'>SC 143</a><a class='ref nst' id='nst143' href='#nst143'>Nst 143</a>நன்கு வளர்க்கப்பட்ட குதிரையானது தன்மீது குறடா அடிவிழாதபடி நடந்து கொள்வது போல, பழி பாவங்களுக்கு அஞ்சி நிந்தனைக்கு நாணி நல்வழியில் ஒழுகுவோர் மிகச் சிலர்.</p>
<p><a class='ref sc' id='sc144' href='#sc144' data-uid='dhp144'>SC 144</a><a class='ref nst' id='nst144' href='#nst144'>Nst 144</a>குறடாவினால் அடியுண்ட நல்ல குதிரையப் போன்று, உற்சாகமாகவும் குற்றத்தைத் திருத்திக் கொள்பவனாகவும் இரு. மன உறுதியினாலும், தர்மத்தை ஆராய்வதினாலும், ஞானம் ஒழுக்கங்களை உடைமையினாலும் விழிப்புடன் இருப்பதினாலும் அளவற்ற துக்கங்களைப் போக்குவாயாக.</p>
<p><a class='ref sc' id='sc145' href='#sc145' data-uid='dhp145'>SC 145</a><a class='ref nst' id='nst145' href='#nst145'>Nst 145</a>நீர்ப் பாசனக்காரர் நீரைச் செலுத்துகிறார்கள்; அம்புகளைச்செய்வோர் அம்புகளை அமைக் கிறார்கள்; தச்சர் மரங்களை வளைக்கிறார்கள். நல்லவர்கள் தம்மைத் தாமே அடக்குகிறார்கள்.</p>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
