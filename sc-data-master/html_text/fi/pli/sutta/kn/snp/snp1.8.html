<!DOCTYPE html>
<html>
<head>
<meta charset='UTF-8'>
<meta name='author' content='Tae Hye Sunim'>
<title></title>
</head>
<body>
<article id='snp1.8' lang='fi'>
<header>
<ul>
<li class='subdivision'>Sutta Nipāta</li>
<li lang='pli' translate='no'>Metta-sutta</li>
</ul>
<h1>1.8. Lempeyden Suutra</h1>
</header>
<blockquote class='gatha'>
<p>Näin toimikoon taitavasti<br>
rauhaan johtavan tien kulkija.<br>
Olkoon hän kyvykäs, rehellinen ja hyväsydäminen.<br>
Puhukoon hän rakentavasti, lempeästi ja nöyrästi.</p>
<p>Olkoon hän tyytyväinen, kärsivällinen,<br>
huoleton ja vaatimaton,<br>
aistinsa rauhoittanut ja järkevä,<br>
kohtuullinen, ihmisten keskuudessa pyyteetön.</p>
<p>Älköön hän käyttäytykö alhaisesti,<br>
niin että viisaat myöhemmin moittisivat.<br>
Vallitkoon rauha ja hyvä tahto.<br>
Olkoot kaikki olennot onnellisia.</p>
<p>Kaikki elävät olennot poikkeuksetta,<br>
pelokkaat ja rohkeat,<br>
pitkät ja suuret, keskikokoiset ja pienet,<br>
hennot ja rotevat.</p>
<p>Näkyvät ja näkymättömät,<br>
lähellä ja kaukana elävät,<br>
synteyneet ja syntymää lähestyvät,<br>
tulkoot kaikki onnellisiksi.</p>
<p>Älköön toinen toistaan pettäkö.<br>
Älköön kukaan ketään halveksiko,<br>
älköön vihasta tai vastenmielisyydestä<br>
toisille pahaa toivoko.</p>
<p>Kuten äiti oman elämänsäkin vaarantaen<br>
suojelee ainoaa lastaan,<br>
samoin olkoon hänellä rajaton hyvä tahto<br>
kaikkia olentoja kohtaan.</p>
<p>Säteilköön hänen mielensä rajattomasti<br>
lempeyttä koko maailmaan,<br>
korkeuksiin, syvyyksiin ja ympärilleen,<br>
esteettä, vailla vihaa ja kateutta.</p>
<p>Seistessään, kulkiessaan, istuessaan<br>
tai levätessään, alati hereillä ollessaan,<br>
pysyköön hän tässä tietoisuudessa,<br>
jota sanotaan maailman jaloimmaksi mielentilaksi.</p>
<p>Urautumatta näkökantoihin, hyvelllisenä,<br>
oivallettuaan todellisuuden<br>
ja hylättyään aistinautintojen halun<br>
hän ei synny enää uudelleen.</p>
</blockquote>
<footer>
<p>Kääntänyt <span class='author'>Tae Hye sunim</span>. Luvan antanut.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
