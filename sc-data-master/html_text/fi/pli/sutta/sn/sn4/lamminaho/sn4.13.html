<!DOCTYPE html>
<html>
<head>
<meta charset='UTF-8'>
<meta name='author' content='Juha Lamminaho'>
<title></title>
</head>
<body>
<article id='sn4.13' lang='fi'>
<header>
<h1 class='sutta-title'>4.13. Kivensirpale</h1>
</header>
<p><a class='ref sc' id='sc1' href='#sc1'>SC 1</a><span class='evam'>Näin olen kuullut</span>.</p>
<p><a class='ref sc' id='sc2' href='#sc2'>SC 2</a>Kerran Mestari oleili Maddakucchin Kaurispuistossa lähellä Rajagahaa.</p>
<p><a class='ref sc' id='sc3' href='#sc3'>SC 3</a>Noihin aikoihin Mestari oli loukannut jalkansa kivensirpaleeseen, jonka takia hän kärsi raastavista kivuista. Hänellä oli fyysisisiä tuntemuksia, jotka olivat tuskallisia, viiltäviä, ankaria, välittömiä, epämiellyttäviä ja epämieluisia. Mestari kuitenkin kesti kivut ilman huolia tarkkaavaisuuden ja selkeän ymmärryksen avulla. Hän levitti neljään osaan taitellun päällyskaapunsa ja asettui tietoisena ja valppaana makaamaan leijona-asentoon – oikealle kyljelle, jalka toisen päällä.</p>
<p><a class='ref sc' id='sc4' href='#sc4'>SC 4</a>Silloin Mara-ilkimys meni Mestarin luo ja lausui hänelle säkeet:</p>
<blockquote class='gatha'>
<p><a class='ref sc' id='sc5' href='#sc5'>SC 5</a>”Oletko menettänyt voimasi, kun noin makaat? Vai oletko juopunut runoudesta?<br>
Eikö sinulla ole kaikki, mitä tarvitset?<br>
Yksin syrjäisessä majassa;</p>
<p><a class='ref sc' id='sc6' href='#sc6'>SC 6</a>mistä johtuu tämä nukkuminen, unikeko?”</p>
<p><a class='ref sc' id='sc7' href='#sc7'>SC 7</a>”En makaa voimattomuuttani, enkä myöskään ole juopunut runoudesta.<br>
Päämäärän saavuttaneena olen surusta vapaa.<br>
Yksin syrjäisessä majassa</p>
<p><a class='ref sc' id='sc8' href='#sc8'>SC 8</a>makaan tuntien syvää myötätuntoa kaikkia olentoja kohtaan.</p>
<p><a class='ref sc' id='sc9' href='#sc9'>SC 9</a>Jopa he, joita rintaan ammuttu nuoli jatkuvasti raastaa,<br>
saavat jonkin verran nukuttua.</p>
<p><a class='ref sc' id='sc10' href='#sc10'>SC 10</a>Joten miksi en minä, jonka nuoli on vedetty ulos, nukkuisi?</p>
<p><a class='ref sc' id='sc11' href='#sc11'>SC 11</a>En makaa hereillä jännittyneenä, enkä pelkää nukahtamista.<br>
Päivät ja yöt eivät häiritse minua,<br>
koska en näe kohdalleni taantumista maailmassa.</p>
<p><a class='ref sc' id='sc12' href='#sc12'>SC 12</a>Siksi makaan tuntien syvää myötätuntoa kaikkia olentoja kohtaan.”</p>
</blockquote>
<p><a class='ref sc' id='sc13' href='#sc13'>SC 13</a>Siinä samassa Mara-ilkimys katosi ajatellen surkeana ja onnettomana:</p>
<p><a class='ref sc' id='sc14' href='#sc14'>SC 14</a> ”Mestari tuntee minut! Hyvinmennyt tuntee minut!”</p>
<footer>
<p>Kääntäjä <span class='author'>Juha Lamminaho</span> (<span class='publication-date'>2020</span>).</p>
<p><span class='editor'>Aminah Borg-Luck</span> valmisteli SuttaCentralia.</p>
</footer>
</article>
</body>
</html>
