<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp174-194' lang='pra'>
<header>
<ul>
<li class='division'>Patna Dharmapada</li>
</ul>
<h1>11. Bāla</h1>
</header>
<blockquote class='gatha'>
<p><a class='ref cone' id='cone174' href='#cone174' data-uid='pdhp174'>Cone 174</a><span class='metre'>⏑ − ⏑ − । − ,− − − ।। ⏑ − − ⏑ ⏑ । ⏑ − ⏑ − mavipulā / 9 syllables<br></span>caranti bālā dummedhā amitteṇa-r-iva āttanā ।<br>
<span class='metre'>⏑ − − − । ⏑ − − − ।। − − ⏑ ⏑ । ⏑ − ⏑ −<br></span> karontā pāpakaṁ kammaṁ yaṁ hoti kaṭukapphalaṁ ।।</p>
<p><a class='ref cone' id='cone175' href='#cone175' data-uid='pdhp175'>Cone 175</a><span class='metre'>⏑ − ⏑ − । ⏑ − − − ।। − − − ⏑ । ⏑ − ⏑ −<br></span> kathañ ca taṁ kare kaṁmaṁ yaṁ kattā anutappati ।<br>
<span class='metre'>− ⏑ − ⏑ । ⏑ − − − ।। ⏑ − − ⏑ । ⏑ − ⏑ −<br></span> yassa aṁśumukho rodaṁ vipākaṁ paṭisevati ।।</p>
<p><a class='ref cone' id='cone176' href='#cone176' data-uid='pdhp176'>Cone 176</a><span class='metre'>− ⏑ − − । ⏑ − − − ।। − − − − । ⏑ − ⏑ −<br></span> taṁ ca kaṁmaṁ kataṁ sādhu yaṁ kattā nānutappati ।<br>
<span class='metre'>− − ⏑ − । − ⏑ ⏑ − ।। ⏑ − − ⏑ । ⏑ − ⏑ − bhavipulā<br></span>yassa pratīto sumano vipākaṁ paṭisevati ।।</p>
<p><a class='ref cone' id='cone177' href='#cone177' data-uid='pdhp177'>Cone 177</a><span class='metre'>− ⏑ − ⏑ । ⏑ − − − ।। − − − − । ⏑ − ⏑ −<br></span> yāvad eva anatthāya ñāttaṁ bālassa jāyati ।<br>
<span class='metre'>− ⏑ − − । ⏑ − − − ।। − ⏑ − ⏑ । ⏑ − ⏑ −<br></span> hanti bālassa śukrāṅggaṁ (?) muddham assa nipātaye ।।</p>
<p><a class='ref cone' id='cone178' href='#cone178' data-uid='pdhp178'>Cone 178</a><span class='metre'>⏓ ⏓ − − ⏑ । ⏑ − − − ।। ⏑ − − − । ⏑ − ⏑ −<br></span> asatāṁ bhāvanam icchanti purekkhārañ ca bhikkhusu ।<br>
<span class='metre'>− − − ⏑ । ⏑ − − − ।। − − ⏑ ⏑ । ⏑ − ⏑ −<br></span> āvāsesu ca essar<sup>i</sup>yaṁ pūjāṁ parakulesu ca ।।</p>
<p><a class='ref cone' id='cone179' href='#cone179' data-uid='pdhp179'>Cone 179</a><span class='metre'>⏑ − ⏑ ⏑ । ⏑ − − − ।। ⏑ − − ⏑ । ⏑ − ⏑ −<br></span> mameva katamannentu gṛhī pravrajitā ca ye ।<br>
<span class='metre'>⏑ − ⏑ ⏑ । ⏑ − − − ।। − − − − । ⏑ − ⏑ −<br></span> na me pratibalā assa kiccā ’kiccesu kesuci ।।</p>
<p><a class='ref cone' id='cone180' href='#cone180' data-uid='pdhp180'>Cone 180</a><span class='metre'>⏑ ⏑ − − । ⏑ − − − ।। − − − − । ⏑ − ⏑ −<br></span> iti bālassa saṁkappo icchāmāno ca vaddhati ।<br>
<span class='metre'>− − ⏑ − । − ⏑ ⏑ − ।। − − − − । ⏑ − ⏑ − bhavipulā<br></span>aṁñā hi lābhopaniśā aṁñā nibbāṇagāminī ।।</p>
<p><a class='ref cone' id='cone181' href='#cone181' data-uid='pdhp181'>Cone 181</a><span class='metre'>− ⏑ − − । ⏑ − − − ।। − − − − । ⏑ − ⏑ −<br></span> evam etaṁ yathābhūtaṁ paśśaṁ buddhassa sāvako ।<br>
<span class='metre'>− − − − । ⏑ − − − ।। ⏑ − ⏑ ⏑ । ⏑ − ⏑ −<br></span> sakkāraṁ nābhinandeyā vivekam anubrūhaye ।।</p>
<p><a class='ref cone' id='cone182' href='#cone182' data-uid='pdhp182'>Cone 182</a><span class='metre'>⏑ − − − । ⏑ − − − ।। − − ⏑ ⏑ । ⏑ − ⏑ −<br></span> jayaṁ ve manyate bālo vācāya paruṣaṁ bhaṇaṁ ।<br>
<span class='metre'>⏑ − − ⏑ । ⏑ − − − ।। − ⏑ − − । ⏑ − ⏑ −<br></span> satāṁ hesa jayo hoti yā titikkhā vijānato ।।</p>
<p><a class='ref cone' id='cone183' href='#cone183' data-uid='pdhp183'>Cone 183</a><span class='metre'>⏓ ⏓ − − ⏑ । ⏑ − − − ।। − ⏑ − ⏑ । ⏑ − ⏑ −<br></span> abalaṁ tassa balaṁ hoti yassa bālabalaṁ balaṁ ।<br>
<span class='metre'>⏑ − ⏑ − । ⏑ − − − ।। ⏑ ⏑ − − । ⏑ − ⏑ −<br></span> balassa dhammaguttassa paṭivattā na vijjati ।।</p>
<p><a class='ref cone' id='cone184' href='#cone184' data-uid='pdhp184'>Cone 184</a><span class='metre'>− − − − । ⏑ − − ।। − ⏑ − − । ⏑ − ⏑ − 7 syllables<br></span>yo bālo bālamānī paṇḍito cāpi tattha so ।<br>
<span class='metre'>− − ⏑ − । ⏑ ⏑ − − ।। ⏑ − − − । ⏑ − ⏑ − savipulā<br></span>bālo tu paṇḍitamānī sa ve bālo ti vuccati ।।</p>
<p><a class='ref cone' id='cone185' href='#cone185' data-uid='pdhp185'>Cone 185</a><span class='metre'>− − − ⏑ । ⏑ − − − ।। − − − − । ⏑ − ⏑ −<br></span> drīghā assupato rātrī drīghaṁ śāntassa yojanaṁ ।<br>
<span class='metre'>− − − − । − ,− − − ।। − − ⏑ ⏑ । ⏑ − ⏑ − mavipulā<br></span>drīgho bālānā saṁsāro saddhaṁmam avijānatāṁ ।।</p>
<p><a class='ref cone' id='cone186' href='#cone186' data-uid='pdhp186'>Cone 186</a><span class='metre'>− ⏑ − − । ⏑ − − − ।। − ⏑ − ⏑ । ⏑ − ⏑ −<br></span> pūtimacche kuśāggreṇa yo naro upanahyati ।<br>
<span class='metre'>⏑ − ⏑ − । − ,− − − ।। − − − − । ⏑ − ⏑ − mavipulā<br></span>kuśā pi pūtiṁ vāyanti evaṁ bālopasevanā ।।</p>
<p><a class='ref cone' id='cone187' href='#cone187' data-uid='pdhp187'>Cone 187</a><span class='metre'>⏑ ⏑ − ⏑ । ⏑ − − − ।। − ⏑ − ⏑ । ⏑ − ⏑ −<br></span> tagarañ ca palāśamhi yo naro upanahyati ।<br>
<span class='metre'>− − ⏑ ⏑ । ⏑ − − − ।। − − − − । ⏑ − ⏑ −<br></span> pattaṁ pi surabhiṁ vāti evaṁ dhīropasevanā ।।</p>
<p><a class='ref cone' id='cone188' href='#cone188' data-uid='pdhp188'>Cone 188</a><span class='metre'>⏑ ⏑ − − । ⏑ − − − ।। ⏑ − − ⏑ । ⏑ − ⏑ −<br></span> akaronto pi ce pāpaṁ karonte upasevati ।<br>
<span class='metre'>− ⏑ − − । ⏑ − − − ।। ⏑ − − − । ⏑ − ⏑ −<br></span> śaṅkiyo hoti pāpamhi avaṇṇo cāssa rūhati ।।</p>
<p><a class='ref cone' id='cone189' href='#cone189' data-uid='pdhp189'>Cone 189</a><span class='metre'>− ⏑ − − । − ⏑ − − ।। − − − − । ⏑ − ⏑ − ravipulā<br></span>sevamāno sevamāne saṁpuṭṭho saṁphusaṁ pare ।<br>
<span class='metre'>⏑ − − − । ⏑ − − − ।। ⏑ − − ⏑ । ⏑ − ⏑ −<br></span> śaro litto kalāpe vā alitte upaliṁpati ।<br>
<span class='metre'>⏑ ⏑ − ⏑ । ⏑ − − − ।। − ⏑ − ⏑ । ⏑ − ⏑ −<br></span> upalepabhayā dhīro neva pāpasakhā siyā ।।</p>
<p><a class='ref cone' id='cone190' href='#cone190' data-uid='pdhp190'>Cone 190</a><span class='metre'>− − ⏑ ⏑ । ⏑ − − − ।। − − − − । ⏑ − ⏑ −<br></span> tassā phalapuṭasseva ñāyyā saṁpākam āttano ।<br>
<span class='metre'>⏑ − − − । ⏑ − − − ।। − − − − । ⏑ − ⏑ −<br></span> asanto nopaseveyā santo seveya paṇḍito ।।</p>
<p><a class='ref cone' id='cone191' href='#cone191' data-uid='pdhp191'>Cone 191</a><span class='metre'>− − − − । ⏑ − − − ।। − ⏑ − − । ⏑ − ⏑ −<br></span> yāvaj jīvaṁ pi ce bālo paṇḍite pay<sup>i</sup>rupāsati ।<br>
<span class='metre'>− ⏑ − − । ⏑ − − − ।। − − − ⏑ । ⏑ − ⏑ −<br></span> neva dhammaṁ vijānāti dravvī sūparasān iva ।।</p>
<p><a class='ref cone' id='cone192' href='#cone192' data-uid='pdhp192'>Cone 192</a><span class='metre'>⏑ − ⏑ ⏑ । ⏑ − − − ।। − ⏑ − − । ⏑ − ⏑ −<br></span> muhuttam api ce praṁño paṇḍite pay<sup>i</sup>rupāsati ।<br>
<span class='metre'>− − − − । ⏑ − − − ।। − − − ⏑ । ⏑ − ⏑ −<br></span> khipraṁ dhammaṁ vijānāti jivhā sūparasān iva ।।</p>
<p><a class='ref cone' id='cone193' href='#cone193' data-uid='pdhp193'>Cone 193</a><span class='metre'>− − − − । ⏑ − − − ।। ⏑ − − − । ⏑ − ⏑ −<br></span> nāppaṁ pāpassa maṁñeyā na me taṁ āgamiṣyati ।<br>
<span class='metre'>⏑ ⏑ − ⏑ । ⏑ − − − ।। ⏑ ⏑ − − । ⏑ − ⏑ −<br></span> udabindunipātena udakuṁbho pi pūrati ।।<br>
<span class='metre'>− ⏑ − − । − ,− − − ।। − ⏑ − − । ⏑ − ⏑ − mavipulā<br></span>pūrate bālo pāpassa thokathokaṁ pi ācinaṁ ।</p>
<p><a class='ref cone' id='cone194' href='#cone194' data-uid='pdhp194'>Cone 194</a><span class='metre'>− − − − । ⏑ − − − ।। ⏑ − − − । ⏑ − ⏑ −<br></span> nāppaṁ puṁñassa manyeyā na me taṁ āgamiṣyati ।।<br>
<span class='metre'>⏑ ⏑ − ⏑ । ⏑ − − − ।। ⏑ ⏑ − − । ⏑ − ⏑ −<br></span> udabindunipātena udakumbho pi pūrati ।<br>
<span class='metre'>− ⏑ − − । − ,− − − ।। − ⏑ − − । ⏑ − ⏑ − mavipulā<br></span>pūrate praṁño puṁñassa thokathokaṁ pi ācinaṁ ।।</p>
</blockquote>
<p class='endsection'>Bālavarggaḥ<br>
Bālavaggo</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
