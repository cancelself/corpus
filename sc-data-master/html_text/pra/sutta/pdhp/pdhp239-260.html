<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp239-260' lang='pra'>
<header>
<ul>
<li class='division'>Patna Dharmapada</li>
</ul>
<h1>14. Khānti</h1>
</header>
<blockquote class='gatha'>
<p><a class='ref cone' id='cone239' href='#cone239' data-uid='pdhp239'>Cone 239</a><span class='metre'>− − ⏑ ⏑ । − ⏑ − ⏑ − − ।। − − − ⏑ ⏑ । − ⏑ − ⏑ − − Aupacchandasaka × 4<br></span>khāntī paramaṁ tapo titikkhā nibbāṇaṁ paramaṁ vadanti buddhā ।<br>
<span class='metre'>⏑ ⏑ − ⏑ ⏑ । − ⏑ − ⏑ − − ।। ⏑ ⏑ − − ⏑ ⏑ । − ⏑ − ⏑ − −<br></span> na hi pravrajito paropaghātī śamaṇo hoti pare vihesayāno ।।</p>
<p><a class='ref cone' id='cone240' href='#cone240' data-uid='pdhp240'>Cone 240</a><span class='metre'>⏑ − ⏑ − । − ⏑ ⏑ − ।। − − − − । ⏑ − ⏑ − bhavipulā<br></span>ahiṁsakā ye munayo niccaṁ kāyena saṁvṛtā ।<br>
<span class='metre'>− − ⏑ − । ⏑ − − − ।। − ⏑ − − । ⏑ − ⏑ −<br></span> te yānti accutaṁ ṭṭhāṇaṁ yattha gantā na śocati ।।</p>
<p><a class='ref cone' id='cone241' href='#cone241' data-uid='pdhp241'>Cone 241</a><span class='metre'>− ⏑ − − । ⏑ − − − ।। ⏑ − − ⏑ । ⏑ − ⏑ −<br></span> suprabuddhaṁ prabujjhanti sadā gotamasāvakā ।<br>
<span class='metre'>− − ⏑ − । ⏑ − − − ।। ⏑ − − ⏑ । ⏑ − ⏑ −<br></span> yesāṁ divā ca rātto ca ahiṁsāya rato mano ।।</p>
<p><a class='ref cone' id='cone242' href='#cone242' data-uid='pdhp242'>Cone 242</a><span class='metre'>− ⏑ − − । ⏑ − − − ।। ⏑ − − ⏑ । ⏑ − ⏑ −<br></span> suprabuddhaṁ prabujjhanti sadā gotamasāvakā ।<br>
<span class='metre'>− − ⏑ − । ⏑ − − − ।। − ⏑ − ⏑ । ⏑ − ⏑ −<br></span> yesāṁ divā ca rātto ca bhāvanāya rato mano ।।</p>
<p><a class='ref cone' id='cone243' href='#cone243' data-uid='pdhp243'>Cone 243</a><span class='metre'>− ⏑ − − । ⏑ − − − ।। ⏑ − − ⏑ । ⏑ − ⏑ −<br></span> suprabuddhaṁ prabujjhanti sadā gotamasāvakā ।<br>
<span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> yesāṁ divā ca rātto ca niccaṁ kāyagatā satī ।।</p>
<p><a class='ref cone' id='cone244' href='#cone244' data-uid='pdhp244'>Cone 244</a><span class='metre'>− − − ⏑ । ⏑ − − − ।। − − − ⏑ । ⏑ − ⏑ −<br></span> ye jhānaprasutā dhīrā nekkhaṁmo ’paśame ratā ।<br>
<span class='metre'>− − ⏑ − । − ,⏓ ⏓ − − ।। − − − − । ⏑ − ⏑ − mavipulā<br></span>devā pi tesaṁ prihayanti saṁbuddhānāṁ satīmatāṁ ।।</p>
<p><a class='ref cone' id='cone245' href='#cone245' data-uid='pdhp245'>Cone 245</a><span class='metre'>⏑ − − ⏑ । ⏑ − − − ।। − − − ⏑ । ⏑ − ⏑ −<br></span> aranne yadi vā ggrāme ninne vā yadi vā thale ।<br>
<span class='metre'>− ⏑ − − − । ⏑ ⏑ − − ।। − − − − । ⏑ − ⏑ − savipulā / 9 syllables<br></span>yattha ar<sup>a</sup>hanto viharaṁti taṁ bhomaṁ rāmaṇīyakaṁ ।।</p>
<p><a class='ref cone' id='cone246' href='#cone246' data-uid='pdhp246'>Cone 246</a><span class='metre'>− − ⏑ − ,। − ⏑ ⏑ । − ⏑ − − ।। − − ⏑ − ,। ⏑ ⏑ − । − ⏑ − − Triṣṭubh × 4<br></span>ekaṁ pi ce prāṇam aduṣṭacitto mettāyate kuśalī tena hoti ।<br>
<span class='metre'>− − ⏑ − । − ,⏑ ⏑ । − ⏑ − − ।। ⏑ − ⏑ − । − ,⏑ ⏑ । − ⏑ − −<br></span> sabbe ca prāṇe manasā ’nukaṁpī prabhūtam ay<sup>i</sup>ro prakaroti puṁñaṁ ।।</p>
<p><a class='ref cone' id='cone247' href='#cone247' data-uid='pdhp247'>Cone 247</a><span class='metre'>− − ⏑ − । − ,⏑ ⏑ । − ⏑ − − ।। − − ⏑ − ,। ⏑ ⏑ − । − ⏑ − ⏑ − Triṣṭubh / Jagatī<br></span>ye sattaśaṇḍāṁ paṭhaviṁ vijettā rājar<sup>i</sup>ṣayo yajamānā ’nupar<sup>i</sup>yagu ।<br>
<span class='metre'>− ⏑ − − ⏑ ⏑ ⏑ − − ।। − − − − ,। − ⏑ − । − ⏑ − ⏑ − irregular / Jagatī<br></span>aśśamedhaṁ puruṣamedhaṁ saṁmaprāsaṁ vāyupeyaṁ nirāggaḍaṁ ।<br>
<span class='metre'>− − ⏑ ,− । − ⏑ ⏑ । − ⏑ − − ।। ⏑ − ⏑ − ,। − ⏑ ⏑ । − ⏑ − ⏑ − Triṣṭubh / Jagatī<br></span>mettassa cittassa subhāvitassa kalāṁ pi te nānubhavanti soḍaśiṁ ।<br>
<span class='metre'>− − ⏑ − ,। − ⏑ ⏑ । − ⏑ − − Triṣṭubh<br></span>candaprabhāṁ tāragaṇā va sabbe ।।</p>
<p><a class='ref cone' id='cone248' href='#cone248' data-uid='pdhp248'>Cone 248</a><span class='metre'>− ⏑ − − । ⏑ − − − ।। − − − − । ⏑ − ⏑ −<br></span> yo ’tha metteṇa cittena sabbe prāṇe nukaṁpati ।<br>
<span class='metre'>− − − − । ⏑ − − − ।। − − − ⏑ । ⏑ − ⏑ −<br></span> mettaṁ se sabbabhūtesu veraṁ tassa na kenaci ।।</p>
<p><a class='ref cone' id='cone249' href='#cone249' data-uid='pdhp249'>Cone 249</a><span class='metre'>− ⏑ − − । ⏑ − − − ।। ⏑ − − ⏑ । ⏑ − ⏑ −<br></span> yassa sabbe ahorātte ahiṁsāya rato mano ।<br>
<span class='metre'>− − − − । ⏑ − − − ।। − − − ⏑ । ⏑ − ⏑ −<br></span> mettaṁ se sabbabhūtesu veraṁ tassa na kenaci ।।</p>
<p><a class='ref cone' id='cone250' href='#cone250' data-uid='pdhp250'>Cone 250</a><span class='metre'>− ⏑ − − । ⏑ − − − ।। − ⏑ − ⏑ । ⏑ − ⏑ −<br></span> yassa sabbe ahorātte bhāvanāya rato mano ।<br>
<span class='metre'>− − − − । ⏑ − − − ।। − − − ⏑ । ⏑ − ⏑ −<br></span> mettaṁ se sabbabhūtesu veraṁ tassa na kenaci ।।</p>
<p><a class='ref cone' id='cone251' href='#cone251' data-uid='pdhp251'>Cone 251</a><span class='metre'>− ⏑ − − । ⏑ − − − ।। − − − ⏑ । ⏑ − ⏑ −<br></span> yassa sabbe ahorātte niccaṁ kāyagatā satī ।<br>
<span class='metre'>− − − − । ⏑ − − − ।। − − − ⏑ । ⏑ − ⏑ −<br></span> mettaṁ se sabbabhūtesu veraṁ tassa na kenaci ।।</p>
<p><a class='ref cone' id='cone252' href='#cone252' data-uid='pdhp252'>Cone 252</a><span class='metre'>− ⏑ − ⏑ । ⏑ − − − ।। ⏑ ⏑ − ⏑ । ⏑ − ⏑ −<br></span> yo na hanti na ghāteti na jināti na jāpaye ।<br>
<span class='metre'>− − − − । ⏑ − − − ।। − − − ⏑ । ⏑ − ⏑ −<br></span> mettaṁ se sabbabhūtesu veraṁ tassa na kenaci ।।</p>
<p><a class='ref cone' id='cone253' href='#cone253' data-uid='pdhp253'>Cone 253</a><span class='metre'>⏑ ⏑ − − । ⏑ − − − ।। − − − ⏑ । ⏑ − ⏑ −<br></span> na hi vereṇa verāṇi śāmantīha kadācanaṁ ।<br>
<span class='metre'>⏑ − − ⏑ । ⏑ − − − ।। − ⏑ − − । ⏑ − ⏑ −<br></span> avereṇa tu śāmaṁti esa dhaṁmo sanātano ।।</p>
<p><a class='ref cone' id='cone254' href='#cone254' data-uid='pdhp254'>Cone 254</a><span class='metre'>⏑ − ⏑ ⏑ । ⏑ − − − ।। ⏑ ⏑ − ⏑ । ⏑ − ⏑ −<br></span> pare ca na vijānaṁti vayam ettha jayāmatha ।<br>
<span class='metre'>− ⏑ − ⏑ । ⏑ − − − ।। ⏑ − − − । ⏑ − ⏑ −<br></span> ye ca tattha vijānaṁti tato śāṁmaṁti medhakā ।।</p>
<p><a class='ref cone' id='cone255' href='#cone255' data-uid='pdhp255'>Cone 255</a><span class='metre'>⏑ ⏑ − ⏑ । ⏑ − − − ।। − ⏑ − ⏑ । ⏑ − ⏑ −<br></span> susukhaṁ vata jīvāmo veriṇesu averiṇo ।<br>
<span class='metre'>− ⏑ − ⏑ । ⏑ − − − ।। ⏑ ⏑ − ⏑ । ⏑ − ⏑ −<br></span> veriṇesu manuṣyesu viharāma averiṇo ।।</p>
<p><a class='ref cone' id='cone256' href='#cone256' data-uid='pdhp256'>Cone 256</a><span class='metre'>⏑ ⏑ − ⏑ । ⏑ − − − ।। − ⏑ − ⏑ । ⏑ − ⏑ −<br></span> susukhaṁ vata jīvāmo ussukesu anussukā ।<br>
<span class='metre'>− ⏑ − ⏑ । ⏑ − − − ।। ⏑ ⏑ − ⏑ । ⏑ − ⏑ −<br></span> ussukesu manuṣyesu viharāma anussukā ।</p>
<p><a class='ref cone' id='cone257' href='#cone257' data-uid='pdhp257'>Cone 257</a><span class='metre'>⏑ ⏑ − ⏑ । ⏑ − − − ।। − − − − । ⏑ − ⏑ −<br></span> susukhaṁ vata jīvāmo yesaṁ no nāsti kiṁcanaṁ ।<br>
<span class='metre'>⏑ − ⏑ − ⏑ । ⏑ − − − ।। ⏑ ⏑ − ⏑ । ⏑ − ⏑ − 9 syllables<br></span>sakiñcanesu manuṣyesu viharāma akiṁcanā ।।</p>
<p><a class='ref cone' id='cone258' href='#cone258' data-uid='pdhp258'>Cone 258</a><span class='metre'>⏑ − − ⏑ । ⏑ − − − ।। ⏑ − − − । ⏑ − ⏑ −<br></span> yathā bubbudakaṁ paśśe yathā paśśe marīcikaṁ ।<br>
<span class='metre'>− − − − । ⏑ − − − ।। − ⏑ − − । ⏑ − ⏑ −<br></span> evaṁ lokaṁ avecchānam maccurājā na paśśati ।।</p>
<p><a class='ref cone' id='cone259' href='#cone259' data-uid='pdhp259'>Cone 259</a><span class='metre'>⏑ ⏑ − ⏑ । ⏑ − − − ।। − ⏑ − − । ⏑ − ⏑ −<br></span> parijinnam idaṁ rūpaṁ roganīḍaṁ prabhaṁguraṁ ।<br>
<span class='metre'>− − ⏑ ⏑ − । ⏑ − − − ।। ⏑ ⏑ − − । ⏑ − ⏑ − 9 syllables<br></span>bhijjīhiti pūtisaṁdeho maraṇāttaṁ hi jīvitaṁ ।।</p>
<p><a class='ref cone' id='cone260' href='#cone260' data-uid='pdhp260'>Cone 260</a><span class='metre'>− − ⏑ − । − ,⏑ ⏑ । − ⏑ − ⏑ − ।। − − ⏑ − । − ,⏑ ⏑ । − ⏑ − ⏑ − Jagatī × 2<br></span>jihmaṁ ca driṣṭā dukhitaṁ ca vyādhitaṁ pretañ ca driṣṭā na cirassa mānavo ।<br>
<span class='metre'>− − − − । − ,⏑ ⏑ । − ⏑ − ⏑ − ।। − − ⏑ − । − ,⏑ ⏑ । − ⏑ − − Jagatī / Triṣṭubh<br></span>saṁvego tīppe (?) vipulo (?) ajāyatha acchecchi dhīro gṛhibandhanāni ।।</p>
</blockquote>
<p class='endsection'>Khāntivarggaḥ</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
