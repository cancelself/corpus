<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.6' lang='sl'>
<header>
<ul>
<li class='division'>Sutta Nipata</li>
</ul>
<h1>1:6 Parābhava sutta—Izguba</h1>
</header>
<p>Tako sem slišal. Nekoč je Blaženi bival v Sāvatthīju, v Džetavani, Anāthapindikajevem parku. Neka boginja je, ko je noč že zelo napredovala, s svojim sijočim telesom osvetlila celotni gaj, pristopila k Blaženemu in ga vzvišeno spoštljivo pozdravila. Stoječa tam, je boginja v verzih ogovorila Blaženega:</p>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> »Človek doživlja izgubo.<br>
prosim vas, Gotama,<br>
prišla sem k Blaženemu z vprašanjem:<br>
Kaj je razlog za izgubo?«</p>
<p><a class='ref ah' id='ah2' href='#ah2'>Hiri-bh 2</a> »Ni ga težko spoznati v izgubi,<br>
ni ga težko spoznati v uspehu.<br>
Uspešni ljubijo Dhammo,<br>
neuspešni sovražijo Dhammo.«</p>
<p><a class='ref ah' id='ah3' href='#ah3'>Hiri-bh 3</a> »To seveda vemo,<br>
to je prva izguba.<br>
Povejte še naslednjo, Blaženi,<br>
kaj je druga izguba?«</p>
<p><a class='ref ah' id='ah4' href='#ah4'>Hiri-bh 4</a> »Slabi ljudje so njemu dragi,<br>
a krepostni mu niso dragi,<br>
Učenje slabih ima rad -<br>
to je razlog za izgubo.«</p>
<p><a class='ref ah' id='ah5' href='#ah5'>Hiri-bh 5</a> »To seveda vemo,<br>
to je druga izguba.<br>
Povejte še naslednjo, Blaženi,<br>
kaj je tretja izguba?«</p>
<p><a class='ref ah' id='ah6' href='#ah6'>Hiri-bh 6</a> »Kdo se predaja spanju, družbi,<br>
je človek brez volje,<br>
len in kaže jezo -<br>
to je razlog za izgubo.«</p>
<p><a class='ref ah' id='ah7' href='#ah7'>Hiri-bh 7</a> »To seveda vemo,<br>
to je tretja izguba.<br>
Povejte še naslednjo, Blaženi,<br>
kaj je četrta izguba?«</p>
<p><a class='ref ah' id='ah8' href='#ah8'>Hiri-bh 8</a> »Kljub temu, da je sposoben, ne podpira<br>
svoje matere in svojega očeta,<br>
ko sta starejša in je njuna mladost že minila -<br>
to je razlog za izgubo.«</p>
<p><a class='ref ah' id='ah9' href='#ah9'>Hiri-bh 9</a> »To seveda vemo,<br>
to je četrta izguba.<br>
Povejte še naslednjo, Blaženi,<br>
kaj je peta izguba?«</p>
<p><a class='ref ah' id='ah10' href='#ah10'>Hiri-bh 10</a> »Kdor duhovnikom, menihom,<br>
ali tudi popotujočim iskalcem<br>
napačno govori -<br>
to je razlog za izgubo.«</p>
<p><a class='ref ah' id='ah11' href='#ah11'>Hiri-bh 11</a> »To seveda vemo,<br>
to je peta izguba.<br>
Povejte še naslednjo, Blaženi,<br>
kaj je šesta izguba?«</p>
<p><a class='ref ah' id='ah12' href='#ah12'>Hiri-bh 12</a> »Človek, ki ima veliko premoženja,<br>
zlato in pridelke,<br>
uporablja samo za svojo korist -<br>
to je razlog za izgubo.«</p>
<p><a class='ref ah' id='ah13' href='#ah13'>Hiri-bh 13</a> »To seveda vemo,<br>
to je šesta izguba.<br>
Povejte še naslednjo, Blaženi,<br>
kaj je sedma izguba?«</p>
<p><a class='ref ah' id='ah14' href='#ah14'>Hiri-bh 14</a> »Kdo je ponosen na svoje rojstvo, bogastvo,<br>
in ponosen na svoje prednike,<br>
a podcenjuje sorodstvo -<br>
to je razlog za izgubo.«</p>
<p><a class='ref ah' id='ah15' href='#ah15'>Hiri-bh 15</a> »To seveda vemo,<br>
to je sedma izguba.<br>
Povejte še naslednjo, Blaženi,<br>
kaj je osma izguba?«</p>
<p><a class='ref ah' id='ah16' href='#ah16'>Hiri-bh 16</a> »Kdor ženskari in popiva,<br>
je zasvojen s kockanjem,<br>
in vse kar dobi, zapravi -<br>
to je razlog za izgubo.«</p>
<p><a class='ref ah' id='ah17' href='#ah17'>Hiri-bh 17</a> »To seveda vemo,<br>
to je osma izguba.<br>
Povejte še naslednjo, Blaženi,<br>
kaj je deveta izguba?«</p>
<p><a class='ref ah' id='ah18' href='#ah18'>Hiri-bh 18</a> »Nezadovoljen s svojo ženo,<br>
greši s prostitutkami,<br>
greši z drugimi ženskami -<br>
to je razlog za izgubo.«</p>
<p><a class='ref ah' id='ah19' href='#ah19'>Hiri-bh 19</a> »To seveda vemo,<br>
to je deveta izguba.<br>
Povejte še naslednjo, Blaženi,<br>
kaj je deseta izguba?«</p>
<p><a class='ref ah' id='ah20' href='#ah20'>Hiri-bh 20</a> »Moški, čigar mladost je minila,<br>
si k sebi prinese mlado, vitko dekle,<br>
zaradi ljubosumja ne spi -<br>
to je razlog za izgubo.«</p>
<p><a class='ref ah' id='ah21' href='#ah21'>Hiri-bh 21</a> »To seveda vemo,<br>
to je deseta izguba.<br>
Povejte še naslednjo, Blaženi,<br>
kaj je enajsta izguba?«</p>
<p><a class='ref ah' id='ah22' href='#ah22'>Hiri-bh 22</a> »Zapravljivi in popivajoči ženski<br>
ali takemu moškemu<br>
ponudi avtoriteto -<br>
to je razlog za izgubo.«</p>
<p><a class='ref ah' id='ah23' href='#ah23'>Hiri-bh 23</a> »To seveda vemo,<br>
to je enajsta izguba.<br>
Povejte še naslednjo, Blaženi,<br>
kaj je dvanajsta izguba?«</p>
<p><a class='ref ah' id='ah24' href='#ah24'>Hiri-bh 24</a> »Kdo ima majhno premoženje in velike želje,<br>
rojen v družini borcev,<br>
si želi postati vodja naroda -<br>
to je razlog za izgubo.</p>
<p><a class='ref ah' id='ah25' href='#ah25'>Hiri-bh 25</a> Ko te vrste polomov na svetu<br>
modrec preuči,<br>
plemeniti človek, obdarjen z vizijo,<br>
v svetu varno živi.«</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
