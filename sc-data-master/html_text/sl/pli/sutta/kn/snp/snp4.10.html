<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.10' lang='sl'>
<header>
<ul>
<li class='division'>Sutta Nipata</li>
</ul>
<h1>4:10 Purābheda Sutta—Učenje o pred razpadom</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> <i>S kakšno vizijo, s kakšno moralo<br>
se lahko komu pravi, da je v miru?<br>
Povejte mi to, o Gotama.<br>
Sprašujem vas o najboljšem človeku.</i></p>
<p><a class='ref ah' id='ah2' href='#ah2'>Hiri-bh 2</a> S prenehanjem hrepenenja pred razpadom,<br>
ni odvisen od preteklosti,<br>
ni pogojen v sedanjosti,<br>
si ta ničesar ne daje v ospredje.</p>
<p><a class='ref ah' id='ah3' href='#ah3'>Hiri-bh 3</a> Brez jeze in strahu,<br>
brez hvale in skrbi,<br>
jasen govornik, ni domišljav,<br>
pravi modrec, ki se obvladuje v govoru.</p>
<p><a class='ref ah' id='ah4' href='#ah4'>Hiri-bh 4</a> Brez navezanosti na prihodnost,<br>
ne obžaluje preteklosti.<br>
Vidi osamo med vsemi kontakti,<br>
ničesar med pogledi ga ne zapelje.</p>
<p><a class='ref ah' id='ah5' href='#ah5'>Hiri-bh 5</a> Je odmaknjen, ni spletkar,<br>
ni pohlepen in se ne boji izgube,<br>
ni drzen, je brez odpora<br>
in ni naklonjen žalitvam.</p>
<p><a class='ref ah' id='ah6' href='#ah6'>Hiri-bh 6</a> Se ne predaja prijetnostim,<br>
ni naklonjen zaničevanju,<br>
je blag in bistrega duha,<br>
ni pobožen niti ni pasiven.</p>
<p><a class='ref ah' id='ah7' href='#ah7'>Hiri-bh 7</a> Ne vodijo ga želje po koristih<br>
in ni razočaran, če le teh ni.<br>
Hrepenenje ga ne ovira,<br>
niti ni lakomen za okusne draži.</p>
<p><a class='ref ah' id='ah8' href='#ah8'>Hiri-bh 8</a> Za ravnodušnega opazovalca, ki je vedno pozoren,<br>
in se nima za enakega,<br>
za boljšega ali slabšega—<br>
za njega ni časti.</p>
<p><a class='ref ah' id='ah9' href='#ah9'>Hiri-bh 9</a> Za njega ni odvisnosti,<br>
z razumevanjem Poti je neodvisen.<br>
V njem ne obstaja hrepenenje<br>
niti po obstoju niti po ne-obstoju.</p>
<p><a class='ref ah' id='ah10' href='#ah10'>Hiri-bh 10</a> Takemu pravim, da je v miru:<br>
takem, ki si ne želi čutnih užitkov,<br>
v katerem ni najti nobenih vezi,<br>
saj je za seboj pustil vse navezanosti.</p>
<p><a class='ref ah' id='ah11' href='#ah11'>Hiri-bh 11</a> Zanj ne obstajajo sinovi ali živina,<br>
niti polja ali lastnina.<br>
Skratka, pri njem ni ničesar,<br>
kar bi lahko pridobil ali zavrgel.</p>
<p><a class='ref ah' id='ah12' href='#ah12'>Hiri-bh 12</a> S tem, s čimer bi ga lahko nevedni ljudje kritizirali,<br>
ali tudi misleci in sveti možje,<br>
on ničesar ne daje v ospredje,<br>
zato je tudi sredi kritike miren.</p>
<p><a class='ref ah' id='ah13' href='#ah13'>Hiri-bh 13</a> Je brez pohlepa in se ne boji izgub,<br>
takšen modrijan se nima za nadrejenega,<br>
niti za enakega niti za podrejenega.<br>
Ni zapadel v predstave; on je brez predstav.</p>
<p><a class='ref ah' id='ah14' href='#ah14'>Hiri-bh 14</a> Tistemu, ki ničesar ne poseduje,<br>
ki se ne žalosti, ker ničesar nima,<br>
in ki ne sledi nobenim idejam—<br>
le takemu se lahko resnično pravi, da je v miru s seboj.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
