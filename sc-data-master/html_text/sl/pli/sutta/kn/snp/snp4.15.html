<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.15' lang='sl'>
<header>
<ul>
<li class='division'>Sutta Nipata</li>
</ul>
<h1>4:15 Attadaṇḍa Sutta—Učenje o nasilju</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> Strah nastane tam, kjer je nasilje—<br>
le poglej ljudi v sporu!<br>
Naj vam povem, kaj sem občutil,<br>
kakšna tesnoba me je obšla nekoč.</p>
<p><a class='ref ah' id='ah2' href='#ah2'>Hiri-bh 2</a> Vidim, kako se človeštvo premetava,<br>
kot ribe v plitki vodi<br>
tekmujejo med sabo—<br>
ko sem videl to, me strah je prevzel.</p>
<p><a class='ref ah' id='ah3' href='#ah3'>Hiri-bh 3</a> Svet mi je bil povsem brez pomena,<br>
treslo se je iz vseh strani.<br>
Želel sem si najti zavetje,<br>
a je bilo vse že zasedeno.</p>
<p><a class='ref ah' id='ah4' href='#ah4'>Hiri-bh 4</a> Naseljenost je bila polna nasprotovanja.<br>
Ko sem to videl, so me obšli tesni občutki.<br>
A potem sem našel pravi trn,<br>
skoraj neopaznega, zataknjenega v srcu.</p>
<p><a class='ref ah' id='ah5' href='#ah5'>Hiri-bh 5</a> Ko sem bil obremenjen s tem trnom,<br>
sem tekal na vse strani.<br>
A ko sem ga izdrl,<br>
nisem nič več tekal, niti se več utapljal.</p>
<p><a class='ref ah' id='ah6' href='#ah6'>Hiri-bh 6</a> <i>Naj zdaj tu recitiramo o vadbi:</i><br>
Kjerkoli so posvetne vezi,<br>
naj človek od njih ne bo odvisen.<br>
In ko se prebije skozi vse vrste čutnih užitkov,<br>
naj vadi samo-ugasnitev.</p>
<p><a class='ref ah' id='ah7' href='#ah7'>Hiri-bh 7</a> Naj bo resnicoljuben, ne drzen,<br>
naj ne ustvarja iluzij in naj nikogar ne žali,<br>
naj bo brez jeze, kot modrec, ki je prekoračil<br>
zlo hrepenenja in mnogovrstne želje.</p>
<p><a class='ref ah' id='ah8' href='#ah8'>Hiri-bh 8</a> Naj premaga zaspanost, dolgčas in lenobo,<br>
naj se ne ukloni lahkomiselnosti,<br>
naj ne vztraja trmasto v ponosu,<br>
v sebi naj bo odločen za <i>nibbāno</i>.</p>
<p><a class='ref ah' id='ah9' href='#ah9'>Hiri-bh 9</a> Naj ne zaide v laži,<br>
v materialnem si naj ne gradi želja,<br>
naj dobro pozna naravo domišljavosti<br>
ter naj se izogiba nasilju.</p>
<p><a class='ref ah' id='ah10' href='#ah10'>Hiri-bh 10</a> Naj se ne veseli starega,<br>
naj se ne ukloni novemu,<br>
naj ne žaluje po tem, kar je bilo izgubljeno<br>
ter naj se ne ujame v to, kar se blešči in sije.</p>
<p><a class='ref ah' id='ah11' href='#ah11'>Hiri-bh 11</a> Pohlepu pravim »velika poplava«,<br>
hrepenenju pravim »tok«<br>
in iskanje poživil s čutnim poželenjem,<br>
je kot blato, ki se ga je težko otresti.</p>
<p><a class='ref ah' id='ah12' href='#ah12'>Hiri-bh 12</a> Brez odstopanja od resnic, modrec,<br>
sveti človek, stoji na visokih tleh.<br>
In ko je opustil vse stvari,<br>
biva v svojem miru.</p>
<p><a class='ref ah' id='ah13' href='#ah13'>Hiri-bh 13</a> On je resnično človek, ki je spoznal resnico, on je tisti, ki ve,<br>
postal je neodvisen z razumevanjem Dhamme.<br>
S tem znanjem hodi skozi svet;<br>
nikomur ničesar ne zavida.</p>
<p><a class='ref ah' id='ah14' href='#ah14'>Hiri-bh 14</a> Kdorkoli je prešel čutna poželenja—<br>
ta navezovanja v svetu za premagat težka—<br>
je brez žalosti in brez skrbi,<br>
je prekinil tok, je brez vezi.</p>
<p><a class='ref ah' id='ah15' href='#ah15'>Hiri-bh 15</a> Karkoli je bilo, naj zdaj zamre<br>
in za njega naj ne bo ničesar, kar naj bi še prišlo.<br>
V sedanjosti se naj ničesar ne oprime,<br>
saj le tako lahko živi v miru.</p>
<p><a class='ref ah' id='ah16' href='#ah16'>Hiri-bh 16</a> Če ničesar ne jemlje in ne doživlja kot »moje«<br>
v kakršnemkoli pogledu na ime in materijo,<br>
in ko ga ne žalosti to, česar ni,<br>
ta resnično ne trpi posvetne izgube.</p>
<p><a class='ref ah' id='ah17' href='#ah17'>Hiri-bh 17</a> Tistega, ki ne goji misli »to je zame«,<br>
in ki ne misli »to je za druge«,<br>
tistega, ki se zaveda nesmiselnosti »mojega«,<br>
tega ne žalostijo misli »oh, ničesar ni zame!«</p>
<p><a class='ref ah' id='ah18' href='#ah18'>Hiri-bh 18</a> Ni krut, niti ni pohlepen,<br>
je vedno v miru brez strasti—<br>
to je tisto, za kar sem vprašan,<br>
čemur pravim prava korist.</p>
<p><a class='ref ah' id='ah19' href='#ah19'>Hiri-bh 19</a> Ko je brez poželenja in ima znanje,<br>
nobenih pogojenosti ni več za njega.<br>
Vzdržal se je vse sile<br>
in za njega ni nevarnosti.</p>
<p><a class='ref ah' id='ah20' href='#ah20'>Hiri-bh 20</a> Ne med enakimi, niti ne med nižjimi<br>
in ne med višjimi, modrec govori.<br>
On je v miru, brez strahu pred izgubo,<br>
saj ni tu ničesar, od česar bi jemal slovo.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
