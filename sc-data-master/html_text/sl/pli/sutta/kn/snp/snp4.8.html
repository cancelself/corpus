<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.8' lang='sl'>
<header>
<ul>
<li class='division'>Sutta Nipata</li>
</ul>
<h1>4:8 Pasūra Sutta — Učenje Pasūri</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> »Samo tukaj je čistost«—tako trdijo.<br>
Pravijo, da čistosti ni v drugih ideologijah,<br>
da je Dobro le v tem, v kar oni zaupajo—<br>
tako so prepričani vsak v svojo resnico.</p>
<p><a class='ref ah' id='ah2' href='#ah2'>Hiri-bh 2</a> Z željami po prepirih se zapodijo v zborovanja,<br>
nasprotniki, drug drugega imajo za bedaka.<br>
Navezani na debate razpravljajo med seboj,<br>
častihlepni trdijo, da so mojstri.</p>
<p><a class='ref ah' id='ah3' href='#ah3'>Hiri-bh 3</a> V razpravi sredi zborovanja,<br>
želeč pohval, skrbi ga, da bo poražen.<br>
In ko je ovržen, je otožen,<br>
razburjen zaradi graje, išče šibkosti.</p>
<p><a class='ref ah' id='ah4' href='#ah4'>Hiri-bh 4</a> Ko sodniki povedo, da je njegov dokaz<br>
pomanjkljiv in izpodbit,<br>
se s slabimi argumenti objokuje in žalosti;<br>
»Premagal me je,« se joče.</p>
<p><a class='ref ah' id='ah5' href='#ah5'>Hiri-bh 5</a> Taki prepiri nastajajo med misleci,<br>
med njimi so le zmagovalci in poraženci.<br>
S tem razumevanjem naj se vsak izogiba prerekanjem,<br>
saj v njih ni drugega namena, kot gonja za slavo.</p>
<p><a class='ref ah' id='ah6' href='#ah6'>Hiri-bh 6</a> A če je pohvaljen sredi zborovanja<br>
ob razglasitvi svojih argumentov,<br>
je pri tem prešeren in samozadovoljen,<br>
saj je dosegel svoj namen.</p>
<p><a class='ref ah' id='ah7' href='#ah7'>Hiri-bh 7</a> Toda vsako samozadovoljstvo je vir lastne škode,<br>
saj se prereka z domišljavostjo in zaničevanjem.<br>
Ko človek to razume, naj se ne prepira—<br>
mojstri pravijo, da v tem zagotovo ni čistosti.</p>
<p><a class='ref ah' id='ah8' href='#ah8'>Hiri-bh 8</a> Kot junak, nahranjen s kraljevsko hrano,<br>
človek kot grom vneto išče si nasprotnika.<br>
Pobegni, kjerkoli se pojavi on, junak.<br>
Tu ni ničesar zate, kar je vredno boja.</p>
<p><a class='ref ah' id='ah9' href='#ah9'>Hiri-bh 9</a> Tisti, ki so si prisvojili poglede,<br>
prepirajoč trdijo: »Le to je resnica.«<br>
A ti jim reci, da zate ni nihče nasprotnik,<br>
ne glede na to, do kakšnih prepirov je prišlo.</p>
<p><a class='ref ah' id='ah10' href='#ah10'>Hiri-bh 10</a> Tisti, ki so prenehali z bojem,<br>
ne izpodbijajo pogleda s pogledom.<br>
Kaj bi rad pridobil od njih, Pasūra,<br>
ko pa si ti ničesar ne lastijo?</p>
<p><a class='ref ah' id='ah11' href='#ah11'>Hiri-bh 11</a> In sedaj si prišel sem razpravljat,<br>
razmišljaš pod vplivom notranjega prepričanja.<br>
A stopil si v kontakt s prečiščenim človekom<br>
in na tak način res ne boš mogel napredovati.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
