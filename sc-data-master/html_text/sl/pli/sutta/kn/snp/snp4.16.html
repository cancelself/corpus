<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.16' lang='sl'>
<header>
<ul>
<li class='division'>Sutta Nipata</li>
</ul>
<h1>4:16 Sāriputta Sutta—Učenje Sāriputti</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> Nikoli poprej nisem videl,<br>
niti od drugih slišal,<br>
o učitelju, ki tako lepo govori,<br>
ki je prišel sem v družbi zadovoljnih.</p>
<p><a class='ref ah' id='ah2' href='#ah2'>Hiri-bh 2</a> Kot svet s svojimi bogovi<br>
vidi tega Vidca,<br>
ki je razblinil vso temo,<br>
ki je sam zase prišel do zadovoljstva,</p>
<p><a class='ref ah' id='ah3' href='#ah3'>Hiri-bh 3</a> k temu Razsvetljenemu, neodvisnemu, ki je takšen kot je,<br>
nespletkarskemu, ki je prišel s to skupino,<br>
v imenu tistih tukaj, ki so še navezani,<br>
k temu sem pristopil z vprašanjem:</p>
<p><a class='ref ah' id='ah4' href='#ah4'>Hiri-bh 4</a> Za meniha, ki je potrt<br>
in biva v praznem bivališču<br>
ali ob vznožju drevesa ali na grobu<br>
ali v jamah ali v gorah</p>
<p><a class='ref ah' id='ah5' href='#ah5'>Hiri-bh 5</a> ali v drugih bivališčih,<br>
katero mero strahu mora menih prenesti,<br>
ne da bi se vznemiril<br>
v svojem tihem bivališču?</p>
<p><a class='ref ah' id='ah6' href='#ah6'>Hiri-bh 6</a> Koliko je tistih posvetnih nevarnosti<br>
za nekoga, ki gre proti neznanem kraju,<br>
ki bi jih moral menih zlahka preseči<br>
v svojem odmaknjenem bivališču?</p>
<p><a class='ref ah' id='ah7' href='#ah7'>Hiri-bh 7</a> Kakšen naj bi bil njegov govor?<br>
Kako naj v sebi žanje polja?<br>
Kakšna naj bodo morala in običaji<br>
za meniha, ki je osredotočen vase?</p>
<p><a class='ref ah' id='ah8' href='#ah8'>Hiri-bh 8</a> Kako naj vadi tisti,<br>
ki je zedinjen, bister, pozoren,<br>
da lahko odpihne stran svojo nečistost<br>
kot kovač, ki oblikuje srebro?</p>
<p><a class='ref ah' id='ah9' href='#ah9'>Hiri-bh 9</a> Kakšno naj bo udobje za potrtega, Sāriputta,<br>
ki vadi v praznem bivališču,<br>
ki si želi popolno razsvetljenje v skladu z Dhammo—<br>
naj ti povem to, kar je v skladu z mojim razumevanjem.</p>
<p><a class='ref ah' id='ah10' href='#ah10'>Hiri-bh 10</a> Modrijan se ne bo bal petih neprijetnih stvari,<br>
menih, ki je pozoren in živi v odrekanju:<br>
pikov muh, komarjev in drugih žuželk,<br>
stikov z ljudmi in tudi štirinožcev.</p>
<p><a class='ref ah' id='ah11' href='#ah11'>Hiri-bh 11</a> Ne bo mu neprijetno niti med privrženci drugih idej,<br>
čeprav je v njih videl veliko strahu.<br>
Človek, ki je iskalec resnice,<br>
bo zlahka presegel tudi te probleme:</p>
<p><a class='ref ah' id='ah12' href='#ah12'>Hiri-bh 12</a> prenašal bo bolezen in lakoto,<br>
mraz in vročino.<br>
Ko bo v stiku z mnogimi stvarmi,<br>
se bo uril v trdnosti svoje odločnosti.</p>
<p><a class='ref ah' id='ah13' href='#ah13'>Hiri-bh 13</a> Ne bo se umazal s krajami, ne bo napačno govoril,<br>
njegov dotik bo prijazen do trpečih in šibkih.<br>
Vsako prepoznano motnjo v umu<br>
bo pregnal z mislijo: »To je temna stran!«</p>
<p><a class='ref ah' id='ah14' href='#ah14'>Hiri-bh 14</a> Ne bo padel pod vpliv jeze in zaničevanja,<br>
izkopal bo njuno korenino.<br>
Zlahka bo presegel vse: kar je prijetno<br>
in tudi neprijetno—on bo resnično spoštovan.</p>
<p><a class='ref ah' id='ah15' href='#ah15'>Hiri-bh 15</a> Ker daje prednost modrosti in se veseli pravičnosti,<br>
bo premagal te probleme—<br>
v svojem odmaknjenem bivališču bo kos nezadovoljstvu<br>
in dvignil se bo nad štiri oblike trpljenja:</p>
<p><a class='ref ah' id='ah16' href='#ah16'>Hiri-bh 16</a> »Kaj bom jedel?« ali »Kje bom jedel?«<br>
»Zagotovo bom neprijetno spal.« »Kjer naj spim nocoj?«<br>
Teh misli, ki povzročajo trpljenje,<br>
se učenec, ki ni nikjer nastanjen, ne oprime.</p>
<p><a class='ref ah' id='ah17' href='#ah17'>Hiri-bh 17</a> Ko dobiva hrano in oblačila ob pravem času ve,<br>
da ga le zmernost vodi v zadovoljstvo.<br>
Zavarovan glede teh stvari in obvladan gre po vasi,<br>
ne da bi govoril ostro, četudi bi bil izzvan.</p>
<p><a class='ref ah' id='ah18' href='#ah18'>Hiri-bh 18</a> S povešenimi očmi, brez želje po pohajkovanju<br>
ter predan meditaciji je vedno buden.<br>
Z začetno ravnodušnostjo in samoobvladanostjo,<br>
bo prenehal s težnjo uma k razglabljanju in skrbem.</p>
<p><a class='ref ah' id='ah19' href='#ah19'>Hiri-bh 19</a> Ko je okaran, v pozornosti se veseli,<br>
saj je prekinil trmo do kolegov v svetem življenju.<br>
Dovoli si le govor, ki je dober in ne predolg<br>
in ne posveča pozornosti priljubljenim govoricam.</p>
<p><a class='ref ah' id='ah20' href='#ah20'>Hiri-bh 20</a> Poleg vsega tega obstaja v svetu pet onesnaženosti,<br>
ki se jim mora pozoren človek z vadbo odpovedati:<br>
kos naj bo strastem oblike, zvoka,<br>
tudi okusa, vonja in dotika.</p>
<p><a class='ref ah' id='ah21' href='#ah21'>Hiri-bh 21</a> Menih s pozornostjo in s popolnoma osvobojenim srcem,<br>
zavrne vsako željo po teh čutnih objektih.<br>
Pravočasno, pravilno in temeljito preiskuje Dhammo,<br>
z zedinjenim umom naj izniči vso to temo.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
