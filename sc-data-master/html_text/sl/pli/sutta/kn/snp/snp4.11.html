<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.11' lang='sl'>
<header>
<ul>
<li class='division'>Sutta Nipata</li>
</ul>
<h1>4:11 Kalahavivāda Sutta—Učenje o prepirih in sporih</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> <i>Od kod izvirajo prepiri in spori,</i><br>
<i>žalostinke in skrbi, skupaj s strahom pred izgubo,</i><br>
<i>od kod domišljavost in prezir, skupaj z žalitvami?</i><br>
<i>Od kod vse to izvira? Prosimo, povejte nam to.</i></p>
<p><a class='ref ah' id='ah2' href='#ah2'>Hiri-bh 2</a> Prepiri in spori nastanejo, ko jemljemo stvari, kot nam drage,<br>
enako tudi žalostinke in skrbi, skupaj s strahom pred izgubo,<br>
kot tudi domišljavost in prezir, skupaj z žalitvami.<br>
Prepiri in spori so združeni s strahom pred izgubo,<br>
in temu sledijo žalitve.</p>
<p><a class='ref ah' id='ah3' href='#ah3'>Hiri-bh 3</a> <i>Na čem je osnovano to, da si jemljemo stvari, kot nam drage,</i><br>
<i>na čem je osnovano hrepenenje, ki se pretaka v svetu?</i><br>
<i>In na čem so osnovani upi in cilji,</i><br>
<i>ta človekova prihodnja stanja?</i></p>
<p><a class='ref ah' id='ah4' href='#ah4'>Hiri-bh 4</a> To, kar nam je drago, je osnovano na željah,<br>
kakor tudi vsako hrepenenje, ki se pretaka v svetu.<br>
In na tem so osnovani tudi upi in cilji,<br>
ta človekova prihodnja stanja.</p>
<p><a class='ref ah' id='ah5' href='#ah5'>Hiri-bh 5</a> <i>A na čem so osnovane želje?</i><br>
<i>In</i> <i>od kod izhajajo teorije,</i><br>
<i>jeza, laži, in negotovost,</i><br>
<i>ter razne ideologije, ki jih razglašajo misleci?</i></p>
<p><a class='ref ah' id='ah6' href='#ah6'>Hiri-bh 6</a> Želje so osnovane na tem,<br>
kar je »prijetno« in »neprijetno« v svetu.<br>
Z videnjem obstoja in ne-obstoja materije,<br>
si človek ustvarja teorije o svetu.</p>
<p><a class='ref ah' id='ah7' href='#ah7'>Hiri-bh 7</a> Jeza, laž, negotovost in ideje so tu,<br>
ko je prisotna ta dvojnost.<br>
Negotovi človek naj zato vadi na poti razumevanja,<br>
s pomočjo razumevanja spoznanj mislecev.</p>
<p><a class='ref ah' id='ah8' href='#ah8'>Hiri-bh 8</a> <i>V čem je osnovano prijetnost in neprijetnost?</i><br>
<i>Kaj mora biti odsotno, da to ne bi več obstajalo?</i><br>
<i>In tudi obstoj in ne-obstoj, karkoli že to pomeni,</i><br>
<i>povejte mi, v čem je vse to osnovano?</i></p>
<p><a class='ref ah' id='ah9' href='#ah9'>Hiri-bh 9</a> V kontaktih sta osnovana prijetnost in neprijetnost;<br>
če ni kontakta, ti občutki ne obstajajo.<br>
In tudi obstoj in ne-obstoj, karkoli že to pomeni,<br>
povem ti, da sta osnovana prav v tem.</p>
<p><a class='ref ah' id='ah10' href='#ah10'>Hiri-bh 10</a> <i>Na čem je na svetu osnovan kontakt?</i><br>
<i>Kaj mora izginiti, da kontakt se ne sklene?</i><br>
<i>In iz česa izhaja imetje?</i><br>
<i>Kaj mora biti odsotno, da ne obstaja »moje«?</i></p>
<p><a class='ref ah' id='ah11' href='#ah11'>Hiri-bh 11</a> Kontakt je pogojen od imena in materije.<br>
Če materija izgine, se kontakt ne sklene.<br>
Imetje je osnovano v željah.<br>
Ko ni prisotne želje, ni potrebe po »mojem«.</p>
<p><a class='ref ah' id='ah12' href='#ah12'>Hiri-bh 12</a> <i>Kaj se more doseči, da materija izgine?<br>
In kako lahko nezadovoljstvo in zadovoljstvo izgine?<br>
Povejte mi, na kakšen način stvari izginejo,<br>
saj rad bi razumel prav to.</i></p>
<p><a class='ref ah' id='ah13' href='#ah13'>Hiri-bh 13</a> Ko nima zaznave o zaznavi; ko nima zaznave o nezaznavi;<br>
ko ni brez zaznave; ko nima zaznave »izginitve«.<br>
Za tistega, ki to doseže, materija izgine,<br>
saj zaznava je osnova za uveljavljeno obsedenost.</p>
<p><a class='ref ah' id='ah14' href='#ah14'>Hiri-bh 14</a> <i>To, kar smo vas vprašali, ste nam pojasnili.</i><br>
<i>Toda, naj vas vprašamo še nekaj—prosimo, povejte nam —</i><br>
<i>ali je res, da nekateri pametni ljudje razpravljajo,</i><br>
<i>da je to</i> <i>najvišja</i> <i>čistost duha le do te mere,</i><br>
<i>in ali ti razpravljajo, da je tu še nekaj več?</i></p>
<p><a class='ref ah' id='ah15' href='#ah15'>Hiri-bh 15</a> Res je, da nekateri pametni ljudje razpravljajo,<br>
da je to najvišja čistost duha.<br>
In nekateri mojstri pravijo, da je to le začasno—<br>
da imajo znanje o ugasnitvi.</p>
<p><a class='ref ah' id='ah16' href='#ah16'>Hiri-bh 16</a> Modrec razume, da je vse to odvisnost,<br>
raziskovalec razume naravo odvisnosti.<br>
Z razumevanjem je osvobojen in se ne prepira.<br>
Modri človek ne sprejema nikakršnega obstoja.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
