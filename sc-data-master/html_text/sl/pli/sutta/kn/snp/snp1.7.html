<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.7' lang='sl'>
<header>
<ul>
<li class='division'>Sutta Nipata</li>
</ul>
<h1>1:7 Vasala sutta—Izobčenec</h1>
</header>
<p>Tako sem slišal. Nekoč je Blaženi bival v Sāvatthīju, v Džetavani, Anāthapindikajevem parku. Zgodaj zjutraj se je Blaženi oblekel, vzel s sabo skledo in ogrinjalo in šel v Sāvatthī po hrano. V tistem času je v hiši brahmana Aggikabhāradvādža gorel žrtveni ogenj in darovanje je že potekalo. Ko je Blaženi hodil po hrano po Sāvatthīju, je šel tudi proti brahmanu Aggikabhāradvādži. Brahman opazi Blaženega v daljavi, kako je se je približeval in mu pravi: »Stoj, obritoglavec! Stoj, nadloga! Stoj, izobčenec!« Ko je bilo to izrečeno, je Blaženi odvrnil brahmanu Aggikabhāradvādži: »Ali veste, brahman, kaj je izobčenec, ali kaj naredi nekoga za izobčenca?« »Ne vem, Gotama, kaj je izobčenec, ali kaj naredi nekoga za izobčenca. Bi bilo dobro, če bi me častiti Gotama učil Dhammo, tako da bom vedel, kaj je izobčenec, ali kaj naredi nekoga izobčenca.« »Potem poslušaj, brahman, dobro prisluhni, kaj ti bom povedal.« »Da, častiti,« odgovori brahman Aggikabhāradvādža.</p>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> Tisti človek, ki je jezen, sovražen,<br>
zloben in hinavec,<br>
ima napačne poglede in je goljuf,<br>
bi moral biti poznan kot izobčenec.</p>
<p><a class='ref ah' id='ah2' href='#ah2'>Hiri-bh 2</a> Kdor v tem svetu škodi živim bitjem,<br>
ne glede, če so nastala spolno ali nespolno,<br>
in nima nobenega sočutja do živega bitja,<br>
bi moral biti poznan kot izobčenec.</p>
<p><a class='ref ah' id='ah3' href='#ah3'>Hiri-bh 3</a> Kdor uničuje ali oblega<br>
vasi in mesta,<br>
je razvpit kot zatiralec,<br>
bi moral biti poznan kot izobčenec.</p>
<p><a class='ref ah' id='ah4' href='#ah4'>Hiri-bh 4</a> Kdor v vasi ali v gozdu<br>
vzame s krajo, kar mu ni bilo dano,<br>
stvari, ki so lastnikom vredne,<br>
bi moral biti poznan kot izobčenec.</p>
<p><a class='ref ah' id='ah5' href='#ah5'>Hiri-bh 5</a> Kdor si vzame kredit,<br>
in ko je pozvan, da povrne, se skriva, rekoč:<br>
»Jaz nimam do vas nobenih dolgov,«<br>
bi moral biti poznan kot izobčenec.</p>
<p><a class='ref ah' id='ah6' href='#ah6'>Hiri-bh 6</a> Kdor zaradi želje po neki malenkosti<br>
udari neko osebo na cesti<br>
in jo ubije za tisto malenkost,<br>
bi moral biti poznan kot izobčenec.</p>
<p><a class='ref ah' id='ah7' href='#ah7'>Hiri-bh 7</a> Kdor je direktno vprašan kot priča,<br>
a govori napačno v svojo korist ali v korist drugega<br>
ali za dobiček bogastva,<br>
bi moral biti poznan kot izobčenec.</p>
<p><a class='ref ah' id='ah8' href='#ah8'>Hiri-bh 8</a> Kdor je viden z drugimi ženskami<br>
od sorodstva ali od prijateljev,<br>
pa naj bo to s silo ali s privolitvijo,<br>
bi moral biti poznan kot izobčenec.</p>
<p><a class='ref ah' id='ah9' href='#ah9'>Hiri-bh 9</a> Kdor, kljub temu, da je sposoben,<br>
ne podpira svojo mater in svojega očeta,<br>
ki sta starejša in je njuna mladost že minila -<br>
bi moral biti poznan kot izobčenec.</p>
<p><a class='ref ah' id='ah10' href='#ah10'>Hiri-bh 10</a> Kdor udari ali izgovori jezne besede<br>
svoji materi ali očetu,<br>
bratu ali sestri ali zakonskim staršem,<br>
bi moral biti poznan kot izobčenec.</p>
<p><a class='ref ah' id='ah11' href='#ah11'>Hiri-bh 11</a> Kdor je vprašan za dober nasvet,<br>
a ponudi le slabega<br>
in daje nasvete s prekritim namenom,<br>
bi moral biti poznan kot izobčenec.</p>
<p><a class='ref ah' id='ah12' href='#ah12'>Hiri-bh 12</a> Kdor je naredil prej zlo dejanje,<br>
a ker si ne želi, da se ga odkrije,<br>
začne skrivati svoja slaba dejanja,<br>
bi moral biti poznan kot izobčenec.</p>
<p><a class='ref ah' id='ah13' href='#ah13'>Hiri-bh 13</a> Kdor je vstopil v hišo drugega<br>
in bil deležen velike gostoljubnosti,<br>
a nazaj ne izkaže spoštovanje,<br>
bi moral biti poznan kot izobčenec.</p>
<p><a class='ref ah' id='ah14' href='#ah14'>Hiri-bh 14</a> Kdor duhovnikom, menihom,<br>
ali tudi popotujočim iskalcem<br>
napačno govori,<br>
bi moral biti poznan kot izobčenec.</p>
<p><a class='ref ah' id='ah15' href='#ah15'>Hiri-bh 15</a> Kdor je bil deležen sprejetja hrane,<br>
razjezi z besedami duhovnike in menihe<br>
in si je z njimi ne deli,<br>
bi moral biti poznan kot izobčenec.</p>
<p><a class='ref ah' id='ah16' href='#ah16'>Hiri-bh 16</a> Kdor je še zavit v zablodo<br>
in v želji po malenkostih<br>
napoveduje neresničnosti,<br>
bi moral biti poznan kot izobčenec.</p>
<p><a class='ref ah' id='ah17' href='#ah17'>Hiri-bh 17</a> Kdor hvali sebe<br>
medtem ko podcenjuje druge,<br>
čeprav je slabši zaradi svoje domišljavosti,<br>
bi moral biti poznan kot izobčenec.</p>
<p><a class='ref ah' id='ah18' href='#ah18'>Hiri-bh 18</a> Kdor razjezi drugega, je sebičen,<br>
zloben, pohlepen, prebrisan,<br>
brez sramu in kesanja,<br>
bi moral biti poznan kot izobčenec.</p>
<p><a class='ref ah' id='ah19' href='#ah19'>Hiri-bh 19</a> Kdor zasramuje Budnega,<br>
ali njegovega učenca,<br>
brezdomnega iskalca in družine,<br>
bi moral biti poznan kot izobčenec.</p>
<p><a class='ref ah' id='ah20' href='#ah20'>Hiri-bh 20</a> Ta, ki dejansko ni Sveti,<br>
a se izpoveduje kot da je,<br>
je tat na svetu, vključno v svetu Boga,<br>
je resnično najnižji od izobčencev.<br>
Ti so poznani kot izobčenci,<br>
katere sem tu oznanil.</p>
<p><a class='ref ah' id='ah21' href='#ah21'>Hiri-bh 21</a> Ne postane po rodu nekdo izobčenec,<br>
ne postane po rodu nekdo brahman.<br>
Z dejanjem postane izobčenec,<br>
z dejanjem postane brahman.</p>
<p><a class='ref ah' id='ah22' href='#ah22'>Hiri-bh 22</a> Spoznaj, da je tako tudi<br>
s sledečim primerom:<br>
o izobčencu iz skupine nedotakljivih,<br>
tebi bolje poznanega kot Mātaṅga.</p>
<p><a class='ref ah' id='ah23' href='#ah23'>Hiri-bh 23</a> Mātaṅga je dosegel največjo slavo,<br>
ki jo je zelo težko pridobiti.<br>
Veliko borcev, duhovnikov in drugih<br>
je šlo k njemu služiti.</p>
<p><a class='ref ah' id='ah24' href='#ah24'>Hiri-bh 24</a> On se je odpravil na neonesnaženo Pot,<br>
ki vodi proti nebesom,<br>
in zavrgel strast in čutne užitke,<br>
je dosegel svet Boga.<br>
Njegov izvor mu ni preprečil,<br>
da se je lahko pojavil v božjem svetu.</p>
<p><a class='ref ah' id='ah25' href='#ah25'>Hiri-bh 25</a> Čeprav se brahman je rodil v rodbini plemenitih,<br>
kjer pravijo, da je sveto besedilo njihov rod,<br>
a prav tako tudi oni spet in spet<br>
zaidejo v zla dejanja.</p>
<p><a class='ref ah' id='ah26' href='#ah26'>Hiri-bh 26</a> Taki so obsodbe vredni že na tem svetu<br>
in tudi naslednje bo sledilo v obžalovanju.<br>
Njihov rodni izvor jih ne bo zadržal<br>
od slabih stanj in obsodb.</p>
<p><a class='ref ah' id='ah27' href='#ah27'>Hiri-bh 27</a> Ne postane po rodu nekdo izobčenec,<br>
ne postane po rodu nekdo brahman.<br>
Z dejanjem postane izobčenec,<br>
z dejanjem postane brahman.</p>
</blockquote>
<p>Ko je bilo to rečeno, je brahman Aggikabhāradvādža rekel Blaženemu: »Čudovito, častiti Gotama! Čudovito, častiti Gotama! Častiti Gotama je napravil Dhammo jasno v mnogih pogledih, tako kot bi obrnil pokonci to, kar je bilo prevrnjeno, razkril to, kar je bilo skrito, pokazal pot temu, ki se je izgubil ali držal luč v temi, tako da je ta z dobrim vidom lahko videl oblike. Sedaj grem po zatočišče k častitemu Gotami, k Dhammi in k Sanghi. Naj me častiti Gotama sprejme kot laičnega privrženca, ki je prišel po zatočišče, od danes pa do konca življenja.«</p>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
