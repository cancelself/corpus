<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko (2)'>
</head>
<body>
<article id='snp1.8' lang='sl'>
<header>
<ul>
<li class='division'>Sutta Nipata</li>
</ul>
<h1>Sn 1:8 Metta Sutta—Buddhove besede o prijaznosti</h1>
</header>
<p><span class='add'>(poetična različica)</span></p>
<blockquote class='gatha'>
<p>Tako naj bo storjeno…<br>
Kot modrec, ki dobro vadi,<br>
kot bitje, izkušeno v dobroti,<br>
ki pot miru dobro pozna -<br>
naj mu tudi jaz sledim.</p>
<p>Naj bom:<br>
odkrit in vljuden,<br>
vesel in zadovoljen,<br>
toda ne domišljav in pohleven,<br>
z zaupanjem naj grem po poti.</p>
<p>Naj bom:<br>
moder in miren,<br>
dober in skromen,<br>
toda ne ponosen in zahteven,<br>
z znanjem naj grem naprej.</p>
<p>Želja…<br>
Naj bodo vsa živa bitja<br>
srečna in varna,<br>
vesela in mirna.<br>
Naj se blagoslov razširi po svetovih,<br>
kakor voda, po katerih teče.</p>
<p>Vsa živa bitja:<br>
slabotna in močna,<br>
ogromna in suha,<br>
velika, srednja in majhna,<br>
vidna in nevidna,<br>
rojena in nerojena,<br>
ki so blizu in daleč,<br>
naj bodo srečna in mirna!</p>
<p>Naj jih ne varam,<br>
niti ne zaničujem,<br>
neodvisno od besed in dejanj.<br>
Brez sovraštva in jeze,<br>
ne želim jim nesreče.</p>
<p>Kakor mati,<br>
ki varuje s svojim življenjem<br>
svojega otroka, edinega otroka,<br>
z brezmejnim ljubečim srcem,<br>
tako naj tudi jaz varujem vsa bitja!</p>
<p>Naj ljubezen žari<br>
na celi svet!<br>
Čim višje proti nebu<br>
tem globlje v zemljo -<br>
povsod, brezmejno.</p>
<p>Naj bom:<br>
neomajen in trden,<br>
brez sovraštva in zamere,<br>
ko stojim, hodim, sedim ali ležim,<br>
nikoli naj ne zaspim.</p>
<p>Naj gojim nesebično ljubezen<br>
s srcem prijaznim in moči polnim,<br>
tukaj in zdaj, od idej neodvisnim.<br>
In tako bom dosegel vrata nibbane,<br>
brezčutne svobode.</p>
<p>Ugasnjen in razpihan.<br>
Ne vračam se več v ta svet.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
