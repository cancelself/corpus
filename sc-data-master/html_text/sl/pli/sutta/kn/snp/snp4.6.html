<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.6' lang='sl'>
<header>
<ul>
<li class='division'>Sutta Nipata</li>
</ul>
<h1>4:6 Jarā Sutta—Učenje o starosti</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> Resnično, to življenje je malenkostno.<br>
Človek umre še preden doživi sto let.<br>
Pa tudi, če živi dlje,<br>
zagotovo umre od onemoglosti.</p>
<p><a class='ref ah' id='ah2' href='#ah2'>Hiri-bh 2</a> Ljudje objokujejo nad tem, kar imenujejo »moje«;<br>
Resnično, trajno imetje ne obstaja.<br>
S spoznanjem, da so ločitve neizogibne,<br>
se naj človek izogne tudi družinskemu življenju.</p>
<p><a class='ref ah' id='ah3' href='#ah3'>Hiri-bh 3</a> Ob smrti izgine vse,<br>
v kar človek je verjel, da je njegovo.<br>
Ko pametni človek uvidi to spoznanje,<br>
moj učenec, ta ne bo naklonjen posedovanju.</p>
<p><a class='ref ah' id='ah4' href='#ah4'>Hiri-bh 4</a> Tako, kot prebujeni človek<br>
nikoli več ne sreča tistega iz sanj,<br>
tako tudi mi ne vidimo več<br>
naših ljubljenih, ki so umrli, preminuli.</p>
<p><a class='ref ah' id='ah5' href='#ah5'>Hiri-bh 5</a> V vsakdanu srečujemo in slišimo ljudi,<br>
ki jih poznamo pod različnimi imeni—<br>
za mrtvim bo ostalo samo ime,<br>
po katerem se ga bomo spominjali.</p>
<p><a class='ref ah' id='ah6' href='#ah6'>Hiri-bh 6</a> Tisti, ki si lastijo in posedujejo,<br>
so v oblasti žalosti, tegobe in strahu pred izgubo.<br>
Zato so modreci, ki so zapustili imetje,<br>
postali redovniki in si našli zatočišče.</p>
<p><a class='ref ah' id='ah7' href='#ah7'>Hiri-bh 7</a> O menihu, ki živi odmaknjeno,<br>
ki se zateka v samotna bivališča,<br>
pravijo, da to ustreza njegovi naravi<br>
ter da se ne bo nikoli ustalil v trajnem bivališču.</p>
<p><a class='ref ah' id='ah8' href='#ah8'>Hiri-bh 8</a> Modrijan je povsod neodvisen:<br>
ne izmišlja si, kar je ljubljeno, niti kar je neljubljeno.<br>
Žalovanje in strah pred izgubo<br>
se ga ne oprimeta, tako kot voda lista ne.</p>
<p><a class='ref ah' id='ah9' href='#ah9'>Hiri-bh 9</a> Tako kot kaplja vlage na vodni liliji<br>
in voda na lokvanju spolzita,<br>
tako tudi modrijan ni omadeževan<br>
s tem, kar je videl, slišal ali čutil.</p>
<p><a class='ref ah' id='ah10' href='#ah10'>Hiri-bh 10</a> Prečiščen človek si ničesar ne predstavlja,<br>
o tem kar je videl, slišal ali čutil.<br>
Ne želi si pridobiti čistosti preko nebistvenih stvari,<br>
ni več strasten niti ravnodušen.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
