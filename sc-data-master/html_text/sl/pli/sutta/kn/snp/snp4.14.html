<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.14' lang='sl'>
<header>
<ul>
<li class='division'>Sutta Nipata</li>
</ul>
<h1>4:14 Tuvaṭaka Sutta—Učenje o hitrosti</h1>
</header>
<blockquote class='gatha'>
<p><a class='ref ah' id='ah1' href='#ah1'>Hiri-bh 1</a> <i>Sprašujem sorodnika sonca,<br>
Njegovo svetost, o samoti in o stanju miru:<br>
s kakšnim védenjem je lahko menih ugasnjen,<br>
da se ne bi vezal na nič v tem svetu?</i></p>
<p><a class='ref ah' id='ah2' href='#ah2'>Hiri-bh 2</a> Popolnoma naj bi prenehal misliti: »Jaz sem«,<br>
to celotno korenino uveljavljene obsedenosti.<br>
Ne glede koliko hrepenenja je še v njem,<br>
bo v popolni pozornosti vadil to razrešitev.</p>
<p><a class='ref ah' id='ah3' href='#ah3'>Hiri-bh 3</a> Katerekoli ideje, ki jih pozna,<br>
ne glede če te izvirajo od znotraj ali prihajajo od zunaj,<br>
z njimi si ne bo utrjeval stališča,<br>
saj krepostni tega ne bi imenovali »mir«.</p>
<p><a class='ref ah' id='ah4' href='#ah4'>Hiri-bh 4</a> Ne bo se imel za boljšega,<br>
ne za slabšega niti ne za enakovrednega.<br>
Čeprav dotaknjen z mnogimi stvarmi,<br>
ne bo zagovarjal misli o sebi.</p>
<p><a class='ref ah' id='ah5' href='#ah5'>Hiri-bh 5</a> Le v sebi lahko pride do miru,<br>
menih ga ne bo iskal v zunanjem svetu.<br>
Za tistega, ki je v miru sam s seboj,<br>
ni ničesar za pridobiti, kaj šele za zavreči.</p>
<p><a class='ref ah' id='ah6' href='#ah6'>Hiri-bh 6</a> Tako, kot je sredi morja<br>
popolnoma mirno in ni nobenih valov,<br>
tako tudi brez hrepenenja človek mirno biva—<br>
tak menih si ne bo jemal časti.</p>
<p><a class='ref ah' id='ah7' href='#ah7'>Hiri-bh 7</a> <i>Čigar oči so odprte z odloženimi težavami,<br>
ta je razložil Dhammo, kot jo je sam spoznal.<br>
Častiti gospod, povejte nam o poteku napredka,<br>
o etični dolžnosti in tudi o koncentraciji.</i></p>
<p><a class='ref ah' id='ah8' href='#ah8'>Hiri-bh 8</a> Menih ne dovoli, da so njegove oči nemirne,<br>
svoja ušesa zapre pred vaškimi govoricami,<br>
ni požrešen na okuse<br>
in ničesar v svetu ne jemlje, kot »to je moje«.</p>
<p><a class='ref ah' id='ah9' href='#ah9'>Hiri-bh 9</a> Kadarkoli je menih v stiku z neprijetnostmi,<br>
se ne predaja žalovanju.<br>
Ne hrepeni po obstoju,<br>
niti ni pretresen zaradi strahu.</p>
<p><a class='ref ah' id='ah10' href='#ah10'>Hiri-bh 10</a> Hrano in pijačo,<br>
živila in tudi oblačila—<br>
vsa ta imetja ne bo imel za zaklad<br>
niti se ne bo bal njihovega pomanjkanja.</p>
<p><a class='ref ah' id='ah11' href='#ah11'>Hiri-bh 11</a> Meditant, ki se brez želja po tavanju naokrog<br>
vzdrži obžalovanih dejanj, je pazljiv.<br>
Kjerkoli ima namen sedeti ali ležati,<br>
menih naj živi v kraju z malo motenj.</p>
<p><a class='ref ah' id='ah12' href='#ah12'>Hiri-bh 12</a> Naj ne spi predolgo,<br>
marljiv v opreznosti naj vztraja v budnosti.<br>
Tako bo zapustil vse: lenobo, iluzije, smeh, igre,<br>
spolnost in vse njihove izpeljanke.</p>
<p><a class='ref ah' id='ah13' href='#ah13'>Hiri-bh 13</a> Ritualno zdravljenje naj ne bo njegova praksa,<br>
niti ne razlaga sanj, tolmačenje znakov in astrologije.<br>
Učenec ne bo tolmačil živalskih krikov,<br>
zdravil neplodnost ali druge bolezni.</p>
<p><a class='ref ah' id='ah14' href='#ah14'>Hiri-bh 14</a> Menih naj ne bo pretresen zaradi kritik,<br>
niti ne vzvišen zaradi pohval.<br>
Pregnal bo celotno hrepenenje,<br>
skupaj s strahom pred izgubo, jezo in žalitve.</p>
<p><a class='ref ah' id='ah15' href='#ah15'>Hiri-bh 15</a> Menih naj ne kupuje in ne prodaja,<br>
nobenih kritik naj ne raznaša,<br>
naj ne bo nadloga med ljudmi<br>
in laskajoč z željami po koristi.</p>
<p><a class='ref ah' id='ah16' href='#ah16'>Hiri-bh 16</a> Menih naj se ne hvali,<br>
niti naj ne izreka besed s skritimi motivi,<br>
naj ne vadi v predrznem obnašanju,<br>
in naj se izogne govorom o spornih temah.</p>
<p><a class='ref ah' id='ah17' href='#ah17'>Hiri-bh 17</a> Naj se ne predaja lažem;<br>
tako s popolno pozornostjo ne bo zlorabljal zaupanja.<br>
Hkrati naj nobenega ne prezira<br>
zaradi njegovega življenja, razumevanja, morale ali običajev.</p>
<p><a class='ref ah' id='ah18' href='#ah18'>Hiri-bh 18</a> Ko sliši mnogo besed in je izzvan<br>
od mislecev in nevednih ljudi,<br>
nazaj naj jim ne odgovarja ostro,<br>
saj si tisti z vrlinami ne dela sovražnikov.</p>
<p><a class='ref ah' id='ah19' href='#ah19'>Hiri-bh 19</a> Menih bo s takim razumevanjem Dhamme,<br>
vadil v skladu s proučevanjem, s pozornostjo<br>
in z razumevanjem stanja prenehanja kot miru,<br>
tako ne bo zanemarjal Gotamovega učenja.</p>
<p><a class='ref ah' id='ah20' href='#ah20'>Hiri-bh 20</a> On je resnično osvajalec neosvojenega,<br>
uvidel je resnico, ki temelji na izkušnji in ne na govoricah.<br>
Zato se vedno spoštljivo pokloni<br>
in pazljivo vadi po vodilu Blaženega.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
