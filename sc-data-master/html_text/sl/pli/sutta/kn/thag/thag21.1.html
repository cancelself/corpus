<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='thag21.1' lang='sl'>
<header>
<ul>
<li class='division'>Theragatha</li>
</ul>
<h1>21:1 Vaṅgīsattheragāthā—Verzi od Vaṅgīse There</h1>
</header>
<blockquote class='gatha'>
<p><span class='speaker'>Vera</span></p>
<p><a class='ref ah' id='ah1' href='#ah1'>Hiri-bh 1</a> »Zdaj, ko sem postal menih<br>
in odšel od doma v brezdomstvo,<br>
me napadajo<br>
brezumne in zle misli.</p>
<p><a class='ref ah' id='ah2' href='#ah2'>Hiri-bh 2</a> Četudi bi me napadlo<br>
tisoč mogočnih vladarjev in odličnih,<br>
dobro treniranih lokostrelcev z močnimi loki,<br>
ne bi bežal.</p>
<p><a class='ref ah' id='ah3' href='#ah3'>Hiri-bh 3</a> In če bi prišle ženske,<br>
tudi če bi jih bilo veliko,<br>
ne bi drhtel,<br>
saj stojim trdno v Dhammi.</p>
<p><a class='ref ah' id='ah4' href='#ah4'>Hiri-bh 4</a> Samo enkrat sem slišal<br>
osebno od Budnega, Sina Sončnega,<br>
o poti, ki vodi do Razbremenitve;<br>
to učenje je vzradostilo moje srce.</p>
<p><a class='ref ah' id='ah5' href='#ah5'>Hiri-bh 5</a> Hudič, če se mi boš približal,<br>
ko bom živel na tak način,<br>
bom deloval tako, da ti, Smrt,<br>
ne boš niti videla poti, po kateri hodim.</p>
<p><span class='speaker'>Pot</span></p>
<p><a class='ref ah' id='ah6' href='#ah6'>Hiri-bh 6</a> Popolnoma opusti radost in sovraštvo<br>
skupaj z mislimi, navezanimi na dom,<br>
ne zapletaj se v nič,<br>
saj tako je menih brez bremen.</p>
<p><a class='ref ah' id='ah7' href='#ah7'>Hiri-bh 7</a> Na Zemlji in na nebu,<br>
ne glede na to, kakšno obliko prevzameš ob vstopu v svet,<br>
se le-ta obrabi, saj je vse to nestalno;<br>
razumni ljudje živijo s tem razumevanjem.</p>
<p><a class='ref ah' id='ah8' href='#ah8'>Hiri-bh 8</a> Ljudje so vezani na predpostavke,<br>
glede na to, kar so videli, slišali in mislili.<br>
Ta, ki je miren, brez želja po teh stvareh<br>
in se ne umaže z njimi, se imenuje modrec.</p>
<p><a class='ref ah' id='ah9' href='#ah9'>Hiri-bh 9</a> Navezani na mnogo vrst napačnih pogledov na načine mišljenja<br>
imajo neprebujeni ljudje uveljavljena napačna načela;<br>
toda menih se ne bo vezal v te skupine,<br>
kaj šele, da bi šel po tej stranpoti.</p>
<p><a class='ref ah' id='ah10' href='#ah10'>Hiri-bh 10</a> Pameten in že dolgo časa utrjen v meditaciji,<br>
brez prevar in zavisti, discipliniran<br>
modrec je spoznal stanje miru,<br>
saj je odkril Razbremenitev in zdaj čaka na svoj čas.</p>
<p><a class='ref ah' id='ah11' href='#ah11'>Hiri-bh 11</a> Opusti domišljavost, Gotama!<br>
Popolnoma opusti pot do domišljavosti;<br>
zaslepljenost s potjo do domišljavosti<br>
boš obžaloval dolgo časa.</p>
<p><a class='ref ah' id='ah12' href='#ah12'>Hiri-bh 12</a> Zablateni s hinavščino in uničeni zaradi domišljavosti<br>
padejo ljudje v pekel.<br>
Ko so ljudje uničeni zaradi domišljavosti<br>
in ponovno rojeni v peklu, žalujejo še dolgo časa.</p>
<p><a class='ref ah' id='ah13' href='#ah13'>Hiri-bh 13</a> Toda menih nikoli ne žaluje.<br>
Če prakticira pravilno, je zmagovalec na poti.<br>
Ti imajo ugled in srečo<br>
in take lahko upravičeno imenujemo »Vidci Dhamme«.</p>
<p><a class='ref ah' id='ah14' href='#ah14'>Hiri-bh 14</a> Torej, ne imej težkega srca, bodi odločen.<br>
Opusti ovire, bodi očiščen,<br>
popolnoma opusti domišljavost<br>
in z znanjem dosezi mir.«</p>
<p><span class='speaker'>Užitek</span></p>
<p><a class='ref ah' id='ah15' href='#ah15'>Hiri-bh 15</a> »Imam pekočo željo po užitku;<br>
moje srce je v ognju!<br>
Prosim, iz sočutja, Gotama,<br>
povejte mi, kako naj ohladim plamena.«</p>
<p><a class='ref ah' id='ah16' href='#ah16'>Hiri-bh 16</a> »Tvoje srce je v ognju<br>
zaradi izkrivljenih zaznav.<br>
Izogibaj se privlačnih videzov,<br>
saj ti povzročajo poželenje.</p>
<p><a class='ref ah' id='ah17' href='#ah17'>Hiri-bh 17</a> Razvijaj srce v gnusnosti,<br>
naj bo enotno v meditaciji.<br>
S pozornostjo, usmerjeno v telo,<br>
dosežeš močno streznitev.</p>
<p><a class='ref ah' id='ah18' href='#ah18'>Hiri-bh 18</a> Razvijaj se v neoskrunjenosti,<br>
ustavi nagnjenost k ponosu<br>
in ko boš razumel ponos,<br>
boš živel v miru.«</p>
<p><span class='speaker'>Govor</span></p>
<p><a class='ref ah' id='ah19' href='#ah19'>Hiri-bh 19</a> »Govori le tako,<br>
da z besedami ne škoduješ niti sebi<br>
niti drugim.<br>
Tak govor je resnično dober.</p>
<p><a class='ref ah' id='ah20' href='#ah20'>Hiri-bh 20</a> Govori samo prijetne besede,<br>
besede, ki so sprejete z veseljem–<br>
prijetne besede so tiste,<br>
ki nimajo slabih učinkov na druge.</p>
<p><a class='ref ah' id='ah21' href='#ah21'>Hiri-bh 21</a> Resnica je sama po sebi nesmrtna beseda:<br>
to je večno načelo.<br>
Krepostni pravijo, da sta Dhamma in njen pomen<br>
utemeljeni v resnici.</p>
<p><a class='ref ah' id='ah22' href='#ah22'>Hiri-bh 22</a> Budni izgovarja zanesljive besede<br>
za uresničitev Razbremenitve,<br>
za dosego konca nemira:<br>
to je resnično najboljša vrsta govora.«</p>
<p><span class='speaker'>Sāriputta</span></p>
<p><a class='ref ah' id='ah23' href='#ah23'>Hiri-bh 23</a> »Njegovo razumevanje je globoko, je pameten,<br>
je strokovnjak s poznavanjem, kaj je pot in kaj ni;<br>
Sāriputta z velikim razumevanjem<br>
uči menihe Dhammo.</p>
<p><a class='ref ah' id='ah24' href='#ah24'>Hiri-bh 24</a> Ne glede na to, ali poučuje na kratko<br>
ali pa govori na dolgo,<br>
njegov glas, ki zveni kot škorec,<br>
navdihuje intuicijo.</p>
<p><a class='ref ah' id='ah25' href='#ah25'>Hiri-bh 25</a> Medtem ko uči,<br>
menihi slišijo njegov sladek,<br>
zveneče privlačen,<br>
jasen in speven glas;<br>
poslušajo veselo<br>
s povzdignjenimi srci.«</p>
<p><span class='speaker'>Hvalnica</span></p>
<p><a class='ref ah' id='ah26' href='#ah26'>Hiri-bh 26</a> »Danes, na petnajsti dan sabata<br>
se je zbralo petsto menihov, da bi obnovili svoje zapovedi.<br>
Ti modreci, brez stiske, s pretrganimi okovi in sponami,<br>
se ne bodo ponovno rodili.</p>
<p><a class='ref ah' id='ah27' href='#ah27'>Hiri-bh 27</a> Tako kot je cesar na bojnem vozu<br>
obdan z ministri,<br>
ko potuje po vsej tej zemlji,<br>
obkroženi z morjem,</p>
<p><a class='ref ah' id='ah28' href='#ah28'>Hiri-bh 28</a> tako učenci s tremi znanji,<br>
uničevalci smrti,<br>
služijo zmagovalcu bitke,<br>
neprekosljivemu vodji karavane.</p>
<p><a class='ref ah' id='ah29' href='#ah29'>Hiri-bh 29</a> Vsi so sinovi Blaženega.<br>
Tu ni praznega govoričenja.<br>
Klanjam se Sinu Sončnemu,<br>
uničevalcu puščic hrepenenja.</p>
<p><a class='ref ah' id='ah30' href='#ah30'>Hiri-bh 30</a> Več kot tisoč menihov<br>
služi Srečnemu,<br>
medtem ko on uči brezmadežno Dhammo:<br>
Razbremenitev, svobodo od vsestranskega strahu.</p>
<p><a class='ref ah' id='ah31' href='#ah31'>Hiri-bh 31</a> Slišijo brezmadežno Dhammo,<br>
kot jo uči Budni.<br>
Budni je tako briljanten,<br>
čaščen v meniški skupnosti.</p>
<p><a class='ref ah' id='ah32' href='#ah32'>Hiri-bh 32</a> Blaženi, poznani ste kot »slon«,<br>
najvišji med vsemi modreci.<br>
Vi ste kot velik oblak,<br>
ki dežuje na svoje učence.</p>
<p><a class='ref ah' id='ah33' href='#ah33'>Hiri-bh 33</a> Stopil sem ven iz svojega bivalnika<br>
z željo, da bi videl učitelja.<br>
Veliki junak, jaz Vaṅgisa, vaš učenec,<br>
se klanjam pred Vašimi nogami.«</p>
<p><span class='speaker'>Prvo učenje</span></p>
<p><a class='ref ah' id='ah34' href='#ah34'>Hiri-bh 34</a> »S premagovanjem hudičevih izkrivljenih poti,<br>
grem naprej s prelomljeno palico.<br>
Glej ga, osvoboditelja vezi,<br>
nenavezanega, ki postopoma uči Dhammo.</p>
<p><a class='ref ah' id='ah35' href='#ah35'>Hiri-bh 35</a> Na mnogo načinov je pokazal<br>
pot, kako prečkati poplavo.<br>
Nesmrtnost je bila pojasnjena,<br>
zato vidci Dhamme stojijo neomajno.</p>
<p><a class='ref ah' id='ah36' href='#ah36'>Hiri-bh 36</a> Kot žarečo svetlobo<br>
je videl transcedenco vseh stanj preporoda;<br>
s tem znanjem in videnjem<br>
je to najprej učil skupino petih učencev.</p>
<p><a class='ref ah' id='ah37' href='#ah37'>Hiri-bh 37</a> Ko se je Dhammo tako dobro podalo,<br>
kako so lahko tisti, ki razumejo Dhammo, nepazljivi?<br>
Zato se moraš uriti v učenju Blaženega,<br>
skrbno in vedno s spoštovanjem.«</p>
<p><span class='speaker'>Koṇḍañña</span></p>
<p><a class='ref ah' id='ah38' href='#ah38'>Hiri-bh 38</a> »Menih starešina, ki se je prebudil po Budnemu,<br>
Koṇḍañña, je zelo prizadeven<br>
in redno pridobiva meditativna stanja<br>
sreče in osame.</p>
<p><a class='ref ah' id='ah39' href='#ah39'>Hiri-bh 39</a> Karkoli lahko učenec uresniči<br>
po sledenju učitelju,<br>
je on vse to dosegel<br>
prizadevno s svojim usposabljanjem.</p>
<p><a class='ref ah' id='ah40' href='#ah40'>Hiri-bh 40</a> Z veliko močjo in s tremi znanji,<br>
usposobljen za branje misli drugih,<br>
Koṇḍañña, dedič učenja Budnega,<br>
se pokloni pred učiteljevimi nogami.«</p>
<p><span class='speaker'>Moggallāna</span></p>
<p><a class='ref ah' id='ah41' href='#ah41'>Hiri-bh 41</a> »Kot modrec, ki je šel onkraj nemira,<br>
sedi na gori,<br>
spoštovan med učenci s tremi znanji,<br>
uničevalci smrti.</p>
<p><a class='ref ah' id='ah42' href='#ah42'>Hiri-bh 42</a> Moggallāna, ki ima veliko nadnaravnih moči,<br>
išče s svojim umom,<br>
gleda v ume drugih,<br>
da bi našel tistega, ki je osvobojen in brez navezovanj.</p>
<p><a class='ref ah' id='ah43' href='#ah43'>Hiri-bh 43</a> Tako vsi spoštujejo Gotamo,<br>
modreca, ki je šel onkraj nemira,<br>
ki je obdarjen z vsemi atributi<br>
in z mnogimi dobrimi lastnostmi.«</p>
<p><span class='speaker'>Aṅgīrasa</span></p>
<p><a class='ref ah' id='ah44' href='#ah44'>Hiri-bh 44</a> »Tako kot, ko oblaki izginejo,<br>
luna zasije na nebu, brez madeža kot sonce,<br>
tako tudi, Aṅgīrasa, veliki modrec,<br>
vaš sloves razsvetli ves svet.«</p>
<p><span class='speaker'>Onkraj</span></p>
<p><a class='ref ah' id='ah45' href='#ah45'>Hiri-bh 45</a> »Včasih smo tavali, pijani od poezije,<br>
od vasi do vasi, od mesta do mesta.<br>
Potem smo videli Budnega,<br>
ki je šel preko vseh idej.</p>
<p><a class='ref ah' id='ah46' href='#ah46'>Hiri-bh 46</a> Svetnik, ki je šel onkraj nemira,<br>
nas je učil Dhammo.<br>
Ko smo slišali Dhammo, smo postali samozavestni–<br>
v nas je zrastla vera.</p>
<p><a class='ref ah' id='ah47' href='#ah47'>Hiri-bh 47</a> Ko sem slišal njegovo učenje<br>
o agregatih, čutnih območjih<br>
in elementih, sem razumel–<br>
takoj sem šel v brezdomstvo.</p>
<p><a class='ref ah' id='ah48' href='#ah48'>Hiri-bh 48</a> Resnično, Tathāgate se pojavljajo<br>
v korist mnogih,<br>
moških in žensk,<br>
ki sledijo njihovim naukom.</p>
<p><a class='ref ah' id='ah49' href='#ah49'>Hiri-bh 49</a> Resnično, to je za njihovo korist,<br>
da je modrec spoznal prebujenje:<br>
zdaj menihi in nune<br>
vidijo naravna načela za dosego čistosti.</p>
<p><a class='ref ah' id='ah50' href='#ah50'>Hiri-bh 50</a> Videc, Budni,<br>
Sončni Sin,<br>
je dobro učil štiri plemenite resnice<br>
iz sočutja do živih bitij:</p>
<p><a class='ref ah' id='ah51' href='#ah51'>Hiri-bh 51</a> nemir, izvor nemira,<br>
konec nemira<br>
in plemenito osemčleno pot,<br>
ki vodi do končanja nemira.</p>
<p><a class='ref ah' id='ah52' href='#ah52'>Hiri-bh 52</a> Tako kot so bile te stvari spregovorjene,<br>
tako sem jih tudi sam uvidel.<br>
Spoznal sem svoj pravi cilj.<br>
Vodilo Budnega je zdaj končano.</p>
<p><a class='ref ah' id='ah53' href='#ah53'>Hiri-bh 53</a> Spoznanje je bilo tako močno,<br>
kot da bi bil v prisotnosti Budnega.<br>
Od stvari, ki so nam bil podane,<br>
sem vzel najboljše.</p>
<p><a class='ref ah' id='ah54' href='#ah54'>Hiri-bh 54</a> Spoznal sem popolnost neposrednega znanja,<br>
imam nadnaraven posluh,<br>
imam tri znanja in nadnaravne moči,<br>
lahko berem misli drugih ljudi.«</p>
<p><span class='speaker'>Nigrodhakappa</span></p>
<p><a class='ref ah' id='ah55' href='#ah55'>Hiri-bh 55</a> »Prosim učitelja, neprekosljivega v razumevanju,<br>
ki je prekinil vse dvome že prav v tem življenju:<br>
ali je menih, ki je umrl v Aggāḷavi,<br>
zelo znan, sloveč, dosegel Razbremenitev?</p>
<p><a class='ref ah' id='ah56' href='#ah56'>Hiri-bh 56</a> Nigrodhakappa je bilo njegovo ime,<br>
ime, ki je bilo dano temu brahmanu od Vas, Blaženi.<br>
S hrepenenjem po svobodi, odločen,<br>
ki je jasno videl Dhammo, je hodil v vašo čast.</p>
<p><a class='ref ah' id='ah57' href='#ah57'>Hiri-bh 57</a> O, Šakjan, ki vidi daleč naokoli,<br>
vsi želimo vedeti o tem učencu.<br>
Naša ušesa si želijo slišati,<br>
saj Vi ste resnično najboljši učitelj.</p>
<p><a class='ref ah' id='ah58' href='#ah58'>Hiri-bh 58</a> Razrešite naše dvome, spregovorite nam.<br>
Vaše razumevanje je ogromno, povejte nam o njegovi Razbremenitvi!<br>
Vidite daleč naokoli, torej govorite pred nami,<br>
kot bi nadangel Sakka s tisočerimi očesi pred božanskim zborom!</p>
<p><a class='ref ah' id='ah59' href='#ah59'>Hiri-bh 59</a> Ne glede na to, kakšne vezi obstajajo ali poti zablod<br>
ali stvari, ki so na strani nevednosti,<br>
ali pa osnovani na dvomih:<br>
ko se gre za Tathāgato, teh ni–<br>
med ljudmi, njegovo oko je najboljše.</p>
<p><a class='ref ah' id='ah60' href='#ah60'>Hiri-bh 60</a> Če ne bi nihče nikoli razpršil nečistosti,<br>
kakor veter razpiha veliko gmoto oblakov,<br>
bi tema prekrila ves svet<br>
in celo luč ne bi svetila.</p>
<p><a class='ref ah' id='ah61' href='#ah61'>Hiri-bh 61</a> Modrijan je ustvarjalec svetlobe,<br>
moj junak, tako si mislim o Vas.<br>
Prišli smo k Vam po Vaš vpogled in znanje:<br>
tukaj, tej skupini, razglasite o Kappājani.</p>
<p><a class='ref ah' id='ah62' href='#ah62'>Hiri-bh 62</a> Hitro pošljite svoj sladek glas.<br>
Kot gos razteguje vrat, nežno gagajoča,<br>
njen glas je nežen, z ljubkim tonom:<br>
budno Vas vsi poslušamo.</p>
<p><a class='ref ah' id='ah63' href='#ah63'>Hiri-bh 63</a> Popolnoma ste opustili rojstvo in smrt,<br>
vzdržani in čisti. Govorite Dhammo!<br>
Neprebujeni ljudje ne morejo zadovoljiti vseh svojih želja,<br>
toda Tathāgate lahko dosežejo, kar so si namenile.</p>
<p><a class='ref ah' id='ah64' href='#ah64'>Hiri-bh 64</a> Vaš odgovor je dokončen in ga bomo sprejeli,<br>
ker imate popolno razumevanje.<br>
Še zadnjič bomo dvignili roke, z dlanjo ob dlan.<br>
Vaše razumevanje je neprimerljivo,<br>
torej nas ne morete zavestno zmesti.</p>
<p><a class='ref ah' id='ah65' href='#ah65'>Hiri-bh 65</a> Poznate plemenito Dhammo od vrha do dna,<br>
vaše razumevanje je neprimerljivo, torej nas ne morete zavestno zmesti.<br>
Kot bi človek pod pekočim poletnim soncem hrepenel po vodi,<br>
tako hrepenim po dežju vašega glasu, da pade na moja ušesa.</p>
<p><a class='ref ah' id='ah66' href='#ah66'>Hiri-bh 66</a> Zagotovo Kappājana<br>
ni živel duhovno življenje zaman.<br>
Je dosegel Razbremenitev<br>
ali je imel še vedno ostanek nečistosti?<br>
Poslušajmo, kakšno osvoboditev je imel.«</p>
<p><a class='ref ah' id='ah67' href='#ah67'>Hiri-bh 67</a> »O, prekinil je hrepenenje po pojavnosti v tem življenju,<br>
to temno reko, ki je dolgo ležala v njem.<br>
On je v celoti prešel skozi rojstvo in smrt,«<br>
je razglasil Blaženi, vodja prvih petih učencev.</p>
<p><a class='ref ah' id='ah68' href='#ah68'>Hiri-bh 68</a> »Zdaj, ko sem slišal Vaše besede,<br>
od najboljšega modreca, zdaj sem prepričan.<br>
Moje vprašanje, kot se zdi, ni bilo zaman,<br>
brahman me ni zavedel.</p>
<p><a class='ref ah' id='ah69' href='#ah69'>Hiri-bh 69</a> Tako kot je govoril, tako je deloval,<br>
bil je učenec Budnega.<br>
Prerezal je veliko in močno<br>
mrežo smrti.</p>
<p><a class='ref ah' id='ah70' href='#ah70'>Hiri-bh 70</a> Blaženi, Kappājana je videl<br>
izhodišče predpostavk.<br>
Šel je preko področja smrti,<br>
ki ga je tako zelo težko prečkati.</p>
<p><a class='ref ah' id='ah71' href='#ah71'>Hiri-bh 71</a> Bog bogov, najboljši človek, klanjam se Vam<br>
in tudi Vašemu sinu,<br>
ki sledi Vašemu vzoru, je velik junak,<br>
»slon«, pravi sin »slona«.«</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
