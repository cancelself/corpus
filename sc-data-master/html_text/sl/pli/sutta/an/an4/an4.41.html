<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='an4.41' lang='sl'>
<header>
<ul>
<li class='division' lang='pli' translate='no'>Anguttara Nikāya</li>
</ul>
<h1>4:41 Samadhi Sutta—Zbranost</h1>
</header>
<p>“Menihi, to so štiri posledice zbranosti. Katere štiri? Obstaja posledica zbranosti, ki ko je zbranost razvita in se ji sledi, vodi do prijetnega bivanja tukaj in sedaj. Obstaja posledica zbranosti. ki ko je zbranost razvita in se ji sledi, vodi do pridobitve znanja in uvida. Obstaja posledica zbranosti, ki ko je zbranost razvita in se ji sledi, vodi do pozornosti in čuječnosti. Obstaja posledica zbranosti, ki ko je zbranost razvita in se ji sledi, vodi do končanja izlivov.</p>
<p>“In kaj je posledica zbranosti, ki ko je zbranost razvita in se ji sledi, vodi do prijetnega bivanja tukaj in sedaj? Tukaj je primer, ko menih —umaknjen od čutnosti, umaknjen od neveščih kvalitet—vstopi in ostane v prvi jhani: navdušenost in užitek, rojena iz umaknjenosti, spremljata usmerjena misel in vrednotenje. Z umiritvijo usmerjenih misli in vrednotenja, vstopi in ostane v drugi jhani: navdušenost in užitek, rojena iz umirjenosti, poenotenje zavedanja, brez usmerjenih misli in vrednotenja—notranja samozavest. S pojemanjem navdušenja ostaja enakodušen, pozoren in čuječ in občuti užitek s telesom. On vstopi in ostane v tretji jhani, o kateri Plemeniti pravi: ‘Enakodušno in pozorno, on prijetno biva.’ Z opuščanjem užitka in bolečine—kot s poprejšnjo izginitvijo navdušenja in žalosti—on vstopi in ostane v četrti jhani: čistost enakodušnosti in pozornosti, niti užitek niti bolečina. To je posledica zbranosti, ki ko je zbranost razvita in se ji sledi, vodi do prijetnega bivanja tukaj in sedaj.</p>
<p>“In kaj je posledica zbranosti, ki ko je zbranost razvita in se ji sledi, vodi do pridobitve znanja in uvida? Tukaj je primer, kjer menih zasleduje zaznavanje svetlobe in je odločen zaznavati dan [ob katerikoli uri]. Dan [za njega] je isto kot noč, noč je isto kot dan. S pomočjo odprtega in neoviranega zavedanja razvije razjasnjen um. To je posledica zbranosti, ki ko je zbranost razvita in se ji sledi, vodi do pridobitve znanja in uvida.</p>
<p>“In kaj je posledica zbranosti, ki ko je zbranost razvita in se ji sledi, vodi do pozornosti in čuječnosti? Tukaj je primer, kjer so menihu poznani občutki, ko se pojavijo, poznani ko vztrajajo in poznani, ko ponehajo. Zaznave so mu poznane ko se pojavijo, poznane ko vztrajajo in poznane, ko ponehajo. Misli so mu poznane ko se pojavijo, poznane ko vztrajajo in poznane ko ponehajo. To je posledica zbranosti, ki ko se zbranost razvije in se ji sledi, vodi do pozornosti in čuječnosti.</p>
<p>“In kaj je posledica zbranosti, ki ko je zbranost razvita in se ji sledi, vodi do končanja izlivov? Tukaj je primer, ko menih ostane usmerjen na pojavljanje in izginjanje petih agregatov oprijemanja: ‘Takšna je materija, takšen njen začetek, takšno njeno izdinevanje. Takšen je občutek, takšen njegov začetek, takšno njegovo izginevanje. Takšno je zaznavanje, takšen njen začetek, takšno njeno izginevanje. Takšne so tvorbe, takšen njihov začetek, takšno njihovo izginevanje. Takšno je zavedanje, takšen njegovo začetek in takšno njegovo izginevanje.’ To je posledica zbranosti, ki ko je zbranost razvita in se ji sledi, vodi do konca izlivov.</p>
<p>“To so štiri posledice zbranosti.</p>
<p>“To je bilo v povezavi s tem, kar sem izjavil v Punnakijevem Vprašanju na poti do daljne obale:</p>
<blockquote class='gatha'>
<p>‘Ta, ki je dognal<br>
vse v svetu,<br>
za katerega ni ničesar<br>
vznemirljivega v svetu—<br>
njegove pregrehe izhlapele,<br>
brez želja, brez težav,<br>
v miru—<br>
on, vam rečem,<br>
je presegel rojstvo in staranje.’”</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
