<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='sn3.3' lang='sl'>
<header>
<ul>
<li class='division' lang='pli' translate='no'>Samyutta Nikāya</li>
</ul>
<h1>3:3 Rāja Sutta—Staranje in smrt</h1>
</header>
<p>V Sāvatthīju je kralj Pasenadi iz Kosale rekel Blaženemu: “Častivredni gospod, ali je kdorkoli, ki je rojen, osvobojen staranja in smrti?”</p>
<p>“Veliki kralj, nihče ki se je rodil, ni osvobojen staranja in smrti. Celo ti premožni plemiči—bogati, z velikim premoženjem in lastnino, z obilo zlata in srebra, obilo dragocenosti in blaga, obilo bogastva—ker so se rodili, niso osvobojeni staranja in smrti. Celo ti premožni brahmani… premožni gospodarji—bogati… z obilnim bogastvom—ker so se rodili, niso osvobojeni od staranja in smrti. Celo menihi, ki so arahanti, katerih tok prerajanja je prekinjen, ki so živeli sveto življenje, naredili to, kar je bilo treba, odložili breme, dosegli svoj lasten cilj, popolnoma uničili okove eksistence in so s popolnim vedenjem dokončno osvobojeni: celo za njih je to telo predmet propada, predmet, ki ga je treba odložiti.</p>
<blockquote class='gatha'>
<p>“Čudovite kraljeve kočije se izrabijo,<br>
in tudi to telo je podvrženo razkroju.<br>
Vendar Dhamma dobrih se ne razkroji:<br>
tako se dobri razglašajo skupaj z dobrim.”</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
