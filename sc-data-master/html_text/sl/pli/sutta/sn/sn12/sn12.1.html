<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='sn12.1' lang='sl'>
<header>
<ul>
<li class='division' lang='pli' translate='no'>Samyutta Nikāya</li>
</ul>
<h1>12:1 Paṭiccasamuppāda Sutta—Kaj je odvisnost izviranja?</h1>
</header>
<p>“Menihi, učil vas bom o odvisnosti izviranja. Poslušajte to in skrbno pazite, govoril bom.”—“Da, častiti gospod,” so ti menihi odgovorili. Blaženi je rekel:</p>
<p>“In kaj, menihi, je odvisnost izviranja? Z nevednostjo kot pogojem, tvorbe [nastanejo]; s tvorbami kot pogojem, zavest; z zavestjo kot pogojem, ime-in-materija; z imenom-in-materijo kot pogojem, šest osnov čutov; s šestimi osnovami čutov kot pogojem, kontakt; s kontaktom kot pogojem, občutek; z občutkom kot pogojem, hrepenenje; s hrepenenjem kot pogojem, oprijemanje; z oprijemanjem kot pogojem, eksistenca; z eksistenco kot pogojem, rojstvo; z rojstvom kot pogojem, nastane staranje-in-smrt, žalost, objokovanje, bolečina, potrtost in obup. Takšen je izvor vsega tega velikega trpljenja. To, menihi, se imenuje odvisnost izviranja.</p>
<p>“Ampak z ugašanjem brez ostanka in prenehanjem nevednosti, pride prenehanje tvorb; s prenehanjem tvorb, prenehanje zavesti; s prenehanjem zavesti, prenehanje imena-in-materije; s prenehanjem imena-in-materije, prenehanje temeljev šestih čutov; s prenehanjem temeljev šestih čutov, prenehanje kontakta; s prenehanjem kontakta, prenehanje občutkov; s prenehanjem občutkov, prenehanje hrepenenja; s prenehanjem hrepenenja, prenehanje oprijemanja; s prenehanjem oprijemanja, prenehanje eksistence; s prenehanjem eksistence, prenehanje rojstva; s prenehanjem rojstva, preneha staranje-in-smrt, žalost, objokovanje, bolečina, potrtost in obup. Takšno je prenehanje vsega tega velikega trpljenja.”</p>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
