<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='sn22.7' lang='sl'>
<header>
<ul>
<li class='division' lang='pli' translate='no'>Samyutta Nikāya</li>
</ul>
<h1>22:7 Upadaparitassana Sutta—Strah zaradi sprememb</h1>
</header>
<p>“Menihi, učil vas bom o vznemirjenju skozi navezanost in ne-vznemirjenju skozi nenavezanost. Poslušajte pazljivo. Spregovoril bom.”</p>
<p>“Da, častivredni gospod,” so odgovorili menihi. Blaženi je rekel tole:</p>
<p>“In kako, menihi, je vznemirjenje skozi navezanost? Tukaj, menihi, nepoučeni posvetnež, ki ne prepozna plemenitih in je nevešč in nediscipliniran v njihovi Dhammi, ki ne prepozna vzvišenih oseb in je nevešč in nediscipliniran v njihovi Dhammi, ima materijo za sebstvo, ali da sebstvo poseduje materijo, ali da je materija v sebstvu, ali sebstvo v materiji. Ta njegova materija se spreminja in prenareja. S spremembo in prenarejanjem materije, postane njegova zavedanje prezasedeno s spremembo. Vznemirjenje in konstelacija mentalnih stanj, ki so nastala iz prezasedenosti s spremembo materije, še naprej obsedajo um. Ker je njegov um obseden, je prestrašen in zaskrbljen in skozi navezanost postane vznemirjen.</p>
<p>“On ima občutek za sebstvo... zaznavanje za sebstvo... tvorbe za sebstvo... zavedanje za sebstvo, ali da sebstvo poseduje zavedanje, ali da je zavedanje v sebstvu, ali sebstvo v zavedanju. To njegovo zavedanje se spreminja in prenareja. S spremembo in prenarejanjem zavedanja, postane njegova zavest prezasedena s spremembo. Vznemirjenje in konstelacija mentalnih stanj, ki so nastala iz prezasedenosti zaradi sprememb zavedanja, obsedata njegov um. Ker je njegov um obseden, je prestrašen in zaskrbljen in skozi navezanost postane vznemirjen.</p>
<p>“Na tak način, menihi, je tu vznemirjenje skozi navezanost.</p>
<p>“In kako, menihi, je ne-vznemirjenje skozi nenavezanost? Tukaj, menihi, poučeni plemeniti učenec, ki je prerok plemenitih in je vešč in discipliniran v njihovi Dhammi, ki je prerok vzvišenih oseb in je vešč in discipliniran v njihovi Dhammi, nima materije za sebstvo, ali sebstva, da ima materijo, ali materijo da je v sebstvu ali sebstvo, da je v materiji. Ta njegova materija se spreminja in prenareja. Navkljub spremembi in predrugačenju materije, njegovo zavedanje ne postane prezasedeno s spremembo materije. Nobeno vznemirjenje in konstelacija mentalnih stanj, ki je nastalo zaradi prezasedenosti s spremembo oblike, ne obseda njegovega uma. Ker njegov um ni obseden, ni prestrašen, tesnoben ali zaskrbljen in skozi nenavezanost ne postane vznemirjen.</p>
<p>“On ne jemlje občutek kot sebstvo... zaznavanje kot sebstvo... tvorbe kot sebstvo... zavedanje kot sebstvo, ali da sebstvo poseduje zvedanje, ali da je zavedanje v sebstvu, ali da je sebstvo v zavedanju. To njegovo zavedanje se spreminja in prenareja. Navkljub spremembi in prenarejanju zavedanja, njegovo zavedanje ne postane prezasedeno s spremembo zavedanja. Vznemirjenje in konstelacija mentalnih stanj, ki so nastala iz prezasedenosti s spremembami zavedanja, ne obsedajo njegovega uma. Ker njegov um ni obseden, ni prestrašen, tesnoben ali zaskrbljen in skozi nenavezanost ne postane vznemirjen.</p>
<p>“Na tak način, menihi, je tu ne-vznemirjenje skozi nenavezanost.”</p>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
