<!DOCTYPE html>
<html>
<head>
<meta charset='UTF-8'>
<meta name='author' content='Rahul Sankrityayan'>
<title></title>
</head>
<body>
<article id='mn151' lang='hi'>
<header>
<ul>
<li class='division'>मज्झिम निकाय</li>
</ul>
<h1>151. पिंडपात-पारिसुद्धि-सुत्तन्त</h1>
</header>
<p class='evam'>ऐसा मैंने सुना —</p>
<p>एक समय भगवान् राजगृह में वेणुवन-कलंदक-निवाप में विहार करते थे।</p>
<p>तब आयुष्मान् सारिपुत्र सायंकाल ध्यान से उठ, जहाँ भगवान् थे, वहाँ गये, जाकर भगवान् को अभिवादनकर एक ओर बैठ गये। एक ओर बैठे आयुष्मान् सारिपुत्र से भगवान् ने यह कहा—</p>
<p>“सारिपुत्र! तेरी इन्द्रियाँ (=शरीर) विप्रसन्न हैं, छवि-वर्ण (=शरीर के चमडे का रंग) परिशुद्ध=पर्यवदात है। सारिपुत्र! आजकल किस विहार में अधिकतर विहार करता है?”</p>
<p>“भन्ते! आजकल मैं अधिकतर शून्यता-विहार से विहरता हूँ।”</p>
<p>“साधु, साधु, सारिपुत्र! महापुरूष-विहार से ही, सारिपुत्र! तू आजकल अधिकतर विहर रहा है। सारिपुत्र! यह शून्यता महापुरूष विहार है। इसलिये सारिपुत्र! जो भिक्षु भी आकांक्षा करे, शून्यता विहार से मैं अधिकतर विहरूँ; उस भिक्षु को, सारिपुत्र! यह सोचना चाहिये—‘जिस मार्ग से मैं भिक्षु के लिये गाँव में प्रविष्ट हुआ, जिस प्रदेश में पिंड क लिये घूमा, और जिस मार्ग से पिंड (ले) गाँव से बाहर हुआ। क्या, वहाँ चक्षुर्विज्ञेय रूपों में मेरे मन का छन्द=राग, द्वेष, मोह या प्रतिघ (=प्रतिहिंसा) हैं या नहीं!’ यदि, सारिपुत्र! भिक्षु प्रत्यवेक्षण (=परीक्षण) करते ऐसा जाने—‘जिस मार्ग से मैं ॰ प्रविष्ट हुआ, ॰ बाहर हुआ; वहाँ चक्षुर्विज्ञेय रूपों में मेरे चित्त का ॰ राग ॰ प्रतिघ है’ तो सारिपुत्र! उस भिक्षु को उन्हीं पापों=अकुशल धर्मों के प्रहाण (=नाश) के लिये उद्योग करना चाहिये। यदि, सारिपुत्र! भिक्षु प्रत्यवेक्षण करते ऐसा जाने—‘॰ चक्षुर्विज्ञेय रूपों में मेरे चित्त का ॰ राग ॰ प्रतिघ नहं है’। तो सारिपुत्र! उस भिक्षु को उसी प्रीति=प्रामोद्य के साथ, रात-दिन कुशल-धर्मो (=अच्छे कर्मो) का परिशीलन करते, विहार करना चाहये।</p>
<p>“और फिर, सारिपुत्र! भिक्षु को यह सोचना चाहिये—‘जिस मार्ग से ॰ गाँव से बाहर हुआ? क्या वहाँ श्रोत्र-विज्ञेय शब्दों में ॰। ॰ घ्राण-विज्ञेय गन्धों में ॰। ॰ जिह्वा-विज्ञेय रसों में ॰। ॰ काय-विज्ञेय स्प्रष्टव्यों में ॰। ॰ मनो-विज्ञेय धर्मों में ॰ रात-दिन कुशल-धर्मों का परिशीलन करते विहार करना चाहिये।</p>
<p>“और फिर, सारिपुत्र! भिक्षु को यह सोचना चाहिये—‘मेरे पाँच काम-गुण (=विष्ज्ञय भोग) प्रहीण हो गये हैं न?’ यदि, सारिपुत्र! भिक्षु प्रत्यवेक्षण करते ऐसा जाने—‘मेरे पाँच काम-गुण प्रहीण (=नष्ट) नहीं हुयें तो, सारिपुत्र! उस भिक्षु को पाँच काम-गुणों के प्रहाण के लिये उद्योग करना चाहिये। यदि सारिपुत्र! भिक्षु प्रत्यवेक्षण करते ऐसा जाने—‘मेरे पाँच काम-गुण प्रहीण हो गये’। तो, सारिपुत्र! उस भिक्षु को उसी प्रीति=प्रामोद्य के साथ रात-दिन कुशल-धर्मों का परिशीलन करते, विहार करना चाहिये।</p>
<p>“और फिर, सारिपुत्र! भिक्षु को यह सोचना चाहिये—‘मेरे पाँच नीवरण प्रहीण हो गये हैं न?’ ॰।</p>
<p>“॰—‘मैंने पाँच उपादान-स्कन्धों को परिज्ञात (=ज्ञात) कर लिया न? ॰।</p>
<p>“॰—‘मैंने चार स्मृति-प्रस्थानों की भावना की है न? ॰।</p>
<p>“॰—‘मैंने चार सम्यक्-प्रधानों की भावना की है न? ॰।</p>
<p>“॰—‘मैंने चार ऋषि-पादों की भावना की है न? ॰।</p>
<p>“॰—‘मैंने पाँच इन्द्रियों की भावना की है न? ॰।</p>
<p>“॰—‘मैंने पाँच बलों की भावना की है न? ॰।</p>
<p>“॰—‘मैंने सात बोध्यंगो की भावना की है न? ॰।</p>
<p>“॰—‘मैंने आर्य अष्टांगिक मार्ग की भावना की है न? ॰।</p>
<p>“॰—‘मैंने शमथ (=समाधि) और विपश्यना (=प्रज्ञा) की भावना की है न? ॰।</p>
<p>“॰—‘मैंने विद्या और विमुक्ति का साक्षात्कार किया है न? ॰।</p>
<p>“सारिपुत्र! जो कोई श्रमण-ब्राह्मणों ने अतीत काल में पिंडपात-परिशुद्धि (=भिक्षान्न की शुद्धि) की; उस सभी ने इसी प्रकार प्रत्यवेक्षण (=परीक्षण) कर करके पिंडपात को परिशोधित किया। सारिपुत्र! जो कोई श्रमण या ब्राह्मण भविष्यकाल में पिंडपात-परिशुद्धि करेंगे; वह सभी इसी प्रकार ॰। जो कोई श्रमण या ब्राह्मा इस समय पिंडपात-परिशुद्धि करते हैं, वह सभी इसी प्रकार पिंडपात को परिशोधित करते हैं। इसलिये, सारिपुत्र! प्रत्यवेक्षण कर करके पिंडपात को परिशोधित करूँगा’—ऐसे सारिपुत्र! सीखना चाहिये।”</p>
<p>भगवान् ने यह कहा, सन्तुष्ट हो आयुष्मान् सारिपुत्र ने भगवान् के भाषण का अभिनंदन किया।</p>
<footer>
<p>Translated by <span class='author'>Rahul Sankrityayan</span>.</p>
<p>Text digitized by <a href='http://www.hitechos.com/' target='_blank'>Hi-Tech Outsourcing Services</a>.</p>
<p>Based on the 1933 edition of <cite class='book'>Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class='editor'>Saurabh Kapoor</span>.</p>
</footer>
</article>
</body>
</html>
