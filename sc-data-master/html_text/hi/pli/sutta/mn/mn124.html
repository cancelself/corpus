<!DOCTYPE html>
<html>
<head>
<meta charset='UTF-8'>
<meta name='author' content='Rahul Sankrityayan'>
<title></title>
</head>
<body>
<article id='mn124' lang='hi'>
<header>
<ul>
<li class='division'>मज्झिम निकाय</li>
</ul>
<h1>124. वक्कुल-सुत्तन्त</h1>
</header>
<p class='evam'>ऐसा मैंने सुना —</p>
<p>एक समय आयुष्मान् वक्कुल राजगृह में वेणुवन कलन्दक निवाप में विहार करते थे।</p>
<p>तब आयुष्मान् वक्कुल का पहिले गृही होते वक्त का मित्र अचेल (=नग्न) काश्यप, जहाँ आयुष्मान् वक्कुल थे, वहाँ गया, जाकर आयुष्मान् वक्कुल के साथ…संमोदन कर एक ओर बैठ गया। एक ओर बैठे अचेल काश्यप ने आयुष्मान् वक्कुल से यह कहा—</p>
<p>“आवुस वक्कुल! प्रब्रजित (संन्यासी) हुये कितना समय हुआ?”</p>
<p>“आवुस! मुझे प्रब्रजित हुये अस्सी वर्ष हो गये।”</p>
<p>“आवुस! प्रब्रजित हुये इन अस्सी वर्षो में कितनी बार तुमने मैंथुन सेवन किया?”</p>
<p>“आवुस काश्यप! मुझे इस तरह नहीं पूछना चाहिये—‘॰ कितनी बार तुमने मैथुन सेवन किया?’” आवुस काश्यप! मुझसे इस प्रकार पूछना चाहिये—‘॰ कितनी बार काम-संज्ञा (=काम का ख्याल) उत्पन्न हुई?’—आवुस काश्यप! (=एक बार भी) काम-संज्ञा उत्पन्न होना मैं नही जानता।</p>
<p>“जो कि (आप) आयुष्मान् वक्कुल प्रब्रजित हुये इन अस्सी वर्षो में काम-संज्ञा का उत्पन्न होना भी नहीं जानते; इसे हम आयुष्मान् वक्कुल का आश्चर्य=अद्भुत धर्म धारण करते (=समझते) है।”</p>
<p>“आवुस! अपने प्रब्रजित हुये इन अस्सी वर्षो में व्यापाद (=द्वेष) संज्ञा उत्पन्न होने को नहीं जानता।”</p>
<p>“॰ इसे भी हम आयुष्मान् वक्कुल का आश्चर्य-अद्भुत धर्म समझते है।”</p>
<p>“॰ विहिंसा (=हिंसा) संज्ञा ॰ नहीं जानता। ” “इसे भी ॰।”</p>
<p>“॰ काम-वितर्क (=काम संबंधी विचार) ॰ नहीं जानता।” “इसे भी ॰।”</p>
<p>“॰ व्यापाद-वितर्क ॰ नहीं जानता।” “इसे भी ॰।”</p>
<p>“॰ विहिंसा-वितर्क ॰ नहीं जानता।’ “इसे भी ॰।”</p>
<p>“॰ गृहपति-चीवर सेवन किया नहीं जानता।” “इसे भी ॰।”</p>
<p>“॰ शस्त्र (=कैंची आदि) से चीवर का काटना नहीं जानता।” “इसे भी ॰।”</p>
<p>“॰ सूई से चीवर का सीना नहीं जानता।” “इसे भी ॰।”</p>
<p>“॰ कठीन चीवर का सीना नहीं जानता।”—“इसे भी ॰।”</p>
<p>“॰ सब्रह्मचारियों के चीवर बनाने को सीना नहीं जानता।”—“इसे भी ॰।”</p>
<p>“॰ निमन्त्रण खाना नहीं जानता।”—“इसे भी ॰।”</p>
<p>“॰ अहो! मुझे कोई निमंत्रित करे, इस प्रकार चित्त को उत्पन्न होना भी नहीं जानता।”—‘इसे भी ॰।”</p>
<p>“॰ अन्तर-घर (=गृहस्थ के घर) में बैठने को नहीं जानता।”—‘इसे भी ॰।”</p>
<p>“॰ मातृ-ग्राम (=स्त्रियों) के आकार प्रकार को ख्याल में लाने को नहीं जानता।”—‘इसे भी ॰।”</p>
<p>“॰ मातृग्राम को चार पद की गाथा तक उपदेश धर्म को नहीं जानता।”—‘इसे भी ॰।”</p>
<p>“॰ भिक्षुणियों के निवास (=उपश्रय) में जाने को भी नहीं जानता।”—‘इसे भी ॰।”</p>
<p>“॰ भिक्षुणियों को धर्म उपदेशने को ॰।”—‘इसे भी ॰।”</p>
<p>“॰ शिक्षमाणा को धर्म उपदेशने को ॰।”—‘इसे भी ॰।”</p>
<p>“॰ श्रामणेरी को धर्म उपदेशने को ॰।”—‘इसे भी ॰।”</p>
<p>“॰ (किसी को) प्रब्रज्या दी ॰।”—‘इसे भी ॰।”</p>
<p>“॰ उपसम्पदा दी ॰।”—‘इसे भी ॰।”</p>
<p>“॰ निःश्रय (=गुरू बनना) देने को ॰।”—‘इसे भी ॰।”</p>
<p>“॰ श्रामणेर से सेवा लेने को ॰।”—‘इसे भी ॰।”</p>
<p>“॰ जन्ताघर (=स्नानघर) में नहाने को ॰।”—‘इसे भी ॰।”</p>
<p>“॰ (स्नानीय) चूर्ण से नहाने को ॰।”—‘इसे भी ॰।”</p>
<p>“॰ सब्रह्मचारियों से देह मलवाने को ॰।”—‘इसे भी ॰।”</p>
<p>“॰ क्षण भर के लिये भी बीमारी की उत्पत्ति को ॰।”—‘इसे भी ॰।”</p>
<p>“॰ हर्रै के टुकडे भर भी औषध खाने को ॰।”—‘इसे भी ॰।”</p>
<p>“॰ अपश्रयण (=खाट) बिछाने को ॰।”—‘इसे भी ॰।”</p>
<p>“॰ शय्या पर सोने को ॰।”—‘इसे भी ॰।”</p>
<p>“॰ वर्षा में गाँव के भीतर निवास को ॰।”—‘इसे भी ॰।”</p>
<p>“आवुस! सप्ताह भर ही मैंने स-रण (=चित्त-मल युक्त=अन्-अर्हत्) हो राष्ट्र-पिंड खाया,, फिर आठवें दिन आज्ञा (=अर्हत्व) उत्पन्न हुई।”—“यह भी ॰।”</p>
<p>“आवुस वक्कुल! इस धर्म-विनय (=धर्म) में मैं प्रब्रज्या पाऊँ, ॰ उपसंपदा पाऊँ।”</p>
<p>अचेल काश्यप ने इस धर्म में प्रब्रज्या पाई, उपसंपदा पाई। आयुष्मान् काश्यप उपसंपदा पाने के थोडे ही समय बाद, एकाकी ॰ और कुछ यहाँ करने को नहीं रहा’—यह जान गये। आयुष्मान् काश्यप अर्हतों में से एक हुये।</p>
<p>तब पीछे एक समय आयुष्मान् वक्कुल कंजी (=अपापूरण) ले (एक) विहार से (दूसरे) विहार में जा कहते थे—“निकलो आयुष्मानों! निकलो, आयुष्मानों! आज मेरा परिनिर्वाण होगा।”</p>
<p>जो कि आयुष्मान् वक्कुल कुंजी ले विहार से विहार में जा कहते थे—‘निकलो ॰ परिनिर्वाण होगा’—यह भी हम आयुष्मान् वक्कुल का आश्चर्य अद्भुत धर्म समझते है। आयुष्मान् वक्कुल भिक्षु-संघ के बीच में बैठे बैठे परिनिर्वाण को प्राप्त हुये। यह भी हम आयुष्मान् वक्कुल का आश्चर्य अद्भुत धर्म समझते है।</p>
<footer>
<p>Translated by <span class='author'>Rahul Sankrityayan</span>.</p>
<p>Text digitized by <a href='http://www.hitechos.com/' target='_blank'>Hi-Tech Outsourcing Services</a>.</p>
<p>Based on the 1933 edition of <cite class='book'>Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class='editor'>Saurabh Kapoor</span>.</p>
</footer>
</article>
</body>
</html>
