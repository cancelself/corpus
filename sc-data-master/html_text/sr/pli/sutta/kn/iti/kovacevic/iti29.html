<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti29" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Život u sreći</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, združen sa dve stvari, monah živi u sreći u ovome životu, bez konfuzije, jada i muka. A posle sloma tela, posle smrti, može očekivati da će se preporodi na dobrom odredištu. Koje su te dve stvari? Motrenja na vratima čula i umerenost u jelu. Združen sa te dve stvari, monah živi u sreći u ovome životu, bez konfuzije, jada i muka. A posle sloma tela, posle smrti, može očekivati sa se preporodi na dobrom odredištu.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Oko i uho, nos, jezik i telo, kao i um:<br>
kada monah na tim vratima dobro stražari,<br>
umeren u jelu i obuzdanih čula,<br>
tada doživljava sreću i u telu i u umu.<br>
Bilo da je dan, bilo da je noć,<br>
telo mu nije u plamenu, a ni um.<br>
Živi on tako obasur srećom.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
