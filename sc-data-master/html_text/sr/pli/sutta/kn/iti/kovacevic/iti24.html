<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti24" lang="sr">
<header>
<ul>
<li>Tako Je Rečeno</li>
<li>Prvi odeljak</li>
</ul>
<h1 class="sutta-title">Hrpa kostiju</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Jedna osoba koja luta i preporađa se čitav eon, ostavila bi za sobom čitavu gomilu kostura, masu kostiju, hrpu kostiju visoku poput ove Vepula planine, ako bi ih samo neko sakupio na gomilu i ta gomila ostala nerazorena.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Skup kostiju samo jedne osobe<br>
tokom jednog eona<br>
činio bi hrpu ravnu planini,<br>
tako reče veliki mudrac.</p>
<p>Objavio je da bi bila poput<br>
velike Vepula planine<br>
severno od Lešinareve hridi,<br>
kraj Giribbađe, u zemlji Māgadhi.</p>
<p>Ali kada takva osoba uvidi<br>
s pravim razumevanjem<br>
četiri plemenite istine –<br>
patnju, stvaranje patnje,<br>
nadilaženje patnje i plemeniti osmostruki put,<br>
tu stazu što vodi smirenju od patnje –<br>
takav, preporodivši se još najviše sedam puta,<br>
na kraj čitave te patnje stiže,<br>
tako što raskine sve okove.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
