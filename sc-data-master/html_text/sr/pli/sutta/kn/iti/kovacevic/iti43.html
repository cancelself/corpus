<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti43" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Nerođeno</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoji nerođeno, nenastalo, nesačinjeno, neuslovljeno. Kada ne bi postojalo nerođeno, nenastalo, nesačinjeno, neuslovljeno, ne biste mogli da uočite izlaz iz rođenog, nastalog, sačinjenog, uslovljenog. Ali zato što postojalo nerođeno, nenastalo, nesačinjeno, neuslovljeno, vi možete da uočite izlaz iz rođenog, nastalog, sačinjenog, uslovljenog.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Rođeno, nastalo, postalo, načinjeno, iz uzroka nastalo,<br>
sa starošću i smrću združeno, gnezdo bolesti, pogibelj,<br>
iz sve novog zahvatanja nastaje, iz nezasitosti za užitkom.<br>
Tim smerom idući, nikad do istinskog smirenja ne stižemo.<br>
Bekstvo od svega toga jeste mir, trajan, stanje nepomućenosti,<br>
nerođeno, nestvoreno, bez žalosti i prljanja,<br>
nestanak onoga što patnji vodi, smirenje uma, blaženstvo.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
