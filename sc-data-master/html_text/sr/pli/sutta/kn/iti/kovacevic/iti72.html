<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti72" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Izlazak</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoje tri elementa koje treba iskoristiti kao izlazak. Koja tri? Iz klopke čulne želje odvraćenost je izlazak. Iz klopke oblika bezoblično je izlazak. Iz klopke svega što je postalo, uobličeno, uslovljeno, prestanak toga jeste izlazak. To su, monasi, tri elementa koje treba iskoristiti kao izlazak.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Znajući za beg od čulnosti i prevazilaženje oblika,<br>
marljiv uvek doseže smirenje.<br>
Takav monah dobro vidi<br>
i time ovde oslobođen biva;<br>
savršen u znanju, spokojan,<br>
okove odbacivši, mudrac postaje.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
