<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti85" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Kontemplacija odvratnosti</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, živite ustaljeni u kontemplaciji odvratnosti prema telu. Neka pažnja usmerene na udah i izdah bude u vama čvrsto ustaljena. Ostanite usredsređeni na prolaznost svega što se u svesti javi. Jer onaj ko je sabran na odvratnost prema telu, svaka sklonost ka opčinjenosti lepotom iščezava. U onom čija je pažnja usmerena na udah i izdah opsesivne misli i sklonosti ka tome što ga okružuje ne postoje. U onom ko je usredsređen na prolaznost svega što se u umu javi neznanje se smanjuje, a jasno znanje narasta.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Sabran na prljavštinu tela, svestan udaha i izdaha,<br>
uviđajući gde se smiruju sve misli, marljiv bez prestanka:<br>
takav monah dobro vidi i time ovde oslobođen biva;<br>
savršen u znanju, spokojan, okove odbacivši, mudrac postaje.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
