<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti102" lang="sr">
<header>
<ul>
<li>Tako Je Rečeno</li>
<li>Grupa četvorki 100–112</li>
</ul>
<h1 class="sutta-title">Uklanjanje nečistoća</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, kažem vam, za onoga ko zna, za onoga ko vidi, moguće je uklanjanje nečistoća, ne za onoga ko ne zna, ko ne idi. A šta to zna, šta vidi, onaj za kojeg je moguće uklanjanje nečistoća? Za onoga ko zna i vidi: ʼOvo je patnjaʼ, moguće je uklanjanje nečistoća. Za onoga ko zna i vidi: ʼOvo je nastanak patnjeʼ, moguće je uklanjanje nečistoća. Za onoga ko zna i vidi: ʼOvo je prestanak patnjeʼ, moguće je uklanjanje nečistoća. Za onoga ko zna i vidi: ʼOvo je put koji vodi do prestanka patnjeʼ, moguće je uklanjanje nečistoća. Na taj način je, monasi, za onoga ko zna, za onoga ko vidi, moguće uklanjanje nečistoća.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„U učeniku koji vežba<br>
u skladu sa ispravnim putem,<br>
znanje o uklanjanju rađa se prvo,<br>
odmah zatim sledi krajnje znanje.</p>
<p>U onome ko je oslobođen takvim krajnjim znanjem,<br>
najvišim znanjem oslobođenja,<br>
javlja se znanje o uklanjanju:<br>
„Okovi preporađanja su raskinuti”.</p>
<p>Nibbānu, koja je razvezivanje<br>
svih veza za ovim svetom<br>
svakako ne može postići lenjivac,<br>
a ni neznalica nepromišljena.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
