<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti37" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Radost</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, združen sa dve stvari, monah živi srećan i radostan u ovome životu, odlučan da okonča sve nečistoće. Koje su te dve stvari? Osećaj neodložnosti u stvarima koje jesu neodložne i tim osećajem vođen istinski napor. Združen sa te dve stvari, monah živi srećan i radostan u ovome životu, odlučan da okonča sve nečistoće.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Osećajući nedložnost, znalac podstaknut biva.<br>
Mudar, marljiv monah istražuje uz pomoć uvida.<br>
Živi on tako revnosno, nepomućen, u miru;<br>
držeći se čvrsto spokojstva, na kraj patnje stiže.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
