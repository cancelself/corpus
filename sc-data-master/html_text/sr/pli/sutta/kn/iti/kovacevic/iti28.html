<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti28" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Život u patnji</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, združen sa dve stvari, monah živi u patnji u ovome životu, konfuzan, ojađen i na mukama. A posle sloma tela, posle smrti, može očekivati da će se preporodi na lošem odredištu. Koje su te dve stvari? Odsustvo motrenja na vratima čula i neumerenost u jelu. Združen sa te dve stvari, monah živi u patnji u ovome životu, konfuzan, ojađen i na mukama. A posle sloma tela, posle smrti, može očekivati sa se preporodi na lošem odredištu.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Oko i uho, nos, jezik i telo, kao i um:<br>
kada monah ta vrata ostavi bez straže,<br>
neumeren u jelu i neobuzdanih čula,<br>
tada doživljava patnju i u telu i u umu.<br>
Bilo da je dan, bilo da je noć,<br>
telo mu je u plamenu, um mu u plamenu.<br>
Živi on tako ophrvan patnjom.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
