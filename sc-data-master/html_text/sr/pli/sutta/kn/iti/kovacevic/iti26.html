<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti26" lang="sr">
<header>
<ul>
<li>Tako Je Rečeno</li>
<li>Prvi odeljak</li>
</ul>
<h1 class="sutta-title">Darivanje</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, kada bi druga bića znala, kao što ja znam, rezultat davanja i deljenja sa drugim, ona ne bi jela, a da ne daju, niti bi sebičnost obuzela njihove umove i tu ostala. Čak i da im je to poslednji zalogaj, poslednji komad, ne bi jela, a da ne dele, ako bi bilo nekog da primi njihov dar. Ali pošto bića ne znaju, kao što ja znam, rezultat davanja i deljenja sa drugim, ona jedu, a da ne dele. Sebičnost im obuzme umove i tu ostane.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Kada bi samo bića znala – reče veliki mudrac –<br>
koliko veliki plod donosi deljenje sa drugima,<br>
tada bi iz uma prljavštinu pohlepe uklonili<br>
i u pravi čas s radošću darivali plemenite,<br>
što svaki dar u blagoslov pretvaraju.</p>
<p>Dajući obilje hrane kao ponudu<br>
onima koji su te ponude najvredniji,<br>
mnogi darovatelji kada sa ovoga sveta odu,<br>
pravo na nebo odlaze.</p>
<p>Obrevši se tamo na nebu,<br>
uživaju preplavljeni čulnim užicima.<br>
I tako sebičnosti lišeni baštine<br>
plodove svoje velikodušnosti.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
