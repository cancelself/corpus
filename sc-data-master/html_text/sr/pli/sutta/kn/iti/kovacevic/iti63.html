<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti63" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Vreme</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoje tri vremena. Koja tri? Prošlo vreme, buduće vreme i sadašnje vreme. To su tri vremena.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Opažajući ono što se izraziti može,<br>
bića postaju ustaljena u tome.<br>
Ne razumevajući ga do kraja,<br>
bivaju sapeta jarmom koji im Smrt stavi.</p>
<p>Ali ko razume do kraja to što se izraziti može,<br>
taj ne stvara ʼonoga ko izražavaʼ.<br>
Dodirnuvši slobodu srcem,<br>
stanje mira nenadmašnog,</p>
<p>usavršen u onome što se izraziti može,<br>
spokojan, uživa u miru svome.<br>
Razborit, osvajač mudrosti,<br>
razvrstava, ali svrstan biti ne može.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
