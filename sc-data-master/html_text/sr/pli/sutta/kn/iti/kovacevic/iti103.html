<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti103" lang="sr">
<header>
<ul>
<li>Tako Je Rečeno</li>
<li>Grupa četvorki 100–112</li>
</ul>
<h1 class="sutta-title">Askete i brahmani</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, koji god askete i brahmani ne znaju onako kako zaista jeste: ʼOvo je patnjaʼ, ʼOvo je nastanak patnjeʼ, ʼOvo je prestanak patnjeʼ i ʼOvo je put koji vodi do prestanka patnjeʼ – sve takve askete i brahmane ja ne smatram istinskim asketama među asketama, ne smatram istinskim brahmanima među brahmanima. Ti poštovani žive a da nisu ovde i sada, neposrednim iskustvom razumeli i dosegli cilj asketskog života, cilj brahmanskog života.</p>
<p>Ali, monasi, koji god askete i brahmani znaju onako kako zaista jeste: ʼOvo je patnjaʼ, ʼOvo je nastanak patnjeʼ, ʼOvo je prestanak patnjeʼ i ʼOvo je put koji vodi do prestanka patnjeʼ – sve takve askete i brahmane ja smatram istinskim asketama među asketama, smatram istinskim brahmanima među brahmanima. Ti poštovani žive tako što su ovde i sada, neposrednim iskustvom razumeli i dosegli cilj asketskog života, cilj brahmanskog života.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Oni koji ne razumeju patnju,<br>
oni koji koren patnje ne razumeju,<br>
a ni gde patnja potpuno prestaje,<br>
gde ona bez ostatka iščezava;<br>
oni koji ne poznaju taj put<br>
koji vodi do smirenja patnje:<br>
za takve oslobođenja uma nema,<br>
baš kao ni oslobođenja mudrošću;<br>
Pošto nisu u stanju da je okončaju,<br>
nastavljaju da idu iz života u smrt.</p>
<p>Ali oni koji razumeju patnju,<br>
oni koji koren patnje razumeju,<br>
i gde patnja potpuno prestaje,<br>
gde ona bez ostatka iščezava,<br>
oni koji dobro poznaju taj put<br>
što vodi do smirenja patnje,<br>
za takve oslobođenja uma ima,<br>
baš kao i oslobođenja mudrošću.<br>
Pošto jesu u stanju da patnju okončaju,<br>
za njih putovanja iz života u smrt više nema.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
