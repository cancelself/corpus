<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti48" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Osuđen na pakao</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, dvojica su osuđena na loše odredište, na pakao, jer ne odustaju od svojih postupaka. Koja dvojica? Onaj ko se pretvara da živi u celibata, iako takav nije, i onaj ko bez razloga optužuje nekoga ko živi savršenim i čistim životom celibata da ne živi tako. Ta dvojica su osuđena na loše odredište, na pakao, jer ne odustaju od svojih postupaka.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„U pakao odlazi ko tvrdi ono što se dogodilo nije,<br>
kao i onaj ko učinivši nešto kaže: ʼNisam.’<br>
Oba ta čoveka, nedela čineći, postaju isti:<br>
posle smrti, u narednom životu.</p>
<p>Sa žutim ogrtačem preko ramena,<br>
mnogi sa lošim osobinama, neobuzdani, rđavi,<br>
preporađaju se, zbog rđavih dela, u paklu.</p>
<p>Bolje progutati gvozdenu kuglu, usijanu,<br>
nego neukroćen, prekršivši pravila,<br>
jesti iz zdele hranu isprošenu.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
