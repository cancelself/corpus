<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti19" lang="sr">
<header>
<ul>
<li>Tako Je Rečeno</li>
<li>Prvi odeljak</li>
</ul>
<h1 class="sutta-title">Jedinstvo monaške zajednice</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Jedna stvar, kada nastane u ovom svetu, nastane na korist mnogih, na sreću mnogih, na korist, dobrobit i sreću mnogih bića, ljudskih i božanskih. A koja? Jedinstvo monaške zajednice. Kada je zajednica jedinstvena, nema međusobnih svađa, nema vređanja, ni udruživanja jednih protiv drugih, nema udaljavanja jednih od drugih. Tada oni sa malo poverenja u učenje stiču veće poverenje, dok kod onih koji već imaju poverenje, ono postaje još čvršće.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Sreća je jedinstvo u sanghi i srećan je ko doprinosi tome.<br>
Uživajući u skladu, razborit, nije lišen prilike da okove zbaci.<br>
Unevši jedinstvo u sanghu, uživa on čitav eon na nebesima.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
