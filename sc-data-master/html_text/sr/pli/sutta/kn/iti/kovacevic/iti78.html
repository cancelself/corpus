<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti78" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Poput elemenata</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, u skladu sa svojim svojstvima bića se okupljaju i druže jedna sa drugima. Bića slabog karaktera se okupljaju i druže sa bićima slabog karaktera. Bića hvale vrednog karaktera se okupljaju i druže sa bićima hvale vrednog karaktera. U prošlosti, bića su se u skladu sa svojim svojstvima okupljala i družila jedna sa drugima… U budućnosti, bića će se u skladu sa svojim svojstvima okupljati i družiti jedna sa drugima. Isto tako se sada bića u skladu sa svojim svojstvima okupljaju i druže jednoa sa drugim. Bića slabog karaktera se okupljaju i druže sa bićima slabog karaktera. Bića hvale vrednog karaktera se okupljaju i druže sa bićima hvale vrednog karaktera.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>Šibljika što obično raste u grupi biva posečena ako je sama.<br>
Kao što neko ko plovi na običnoj dasci potone u velikom moru,<br>
tako i onaj ko ispravno živi potone, ako je združen s lenjivcem.</p>
<p>Izbegavaj zato lenjog čoveka, ljude slabe posvećenosti.<br>
Živi s plemenitima – osamljenima, odlučnima, zadubljenima,<br>
sa onima čija posvećenost stalno raste. Živi sa mudrima.</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
