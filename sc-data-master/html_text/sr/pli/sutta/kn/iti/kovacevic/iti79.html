<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti79" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Propadanje</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, tri stvari vode ka propasti onoga ko vežba. Koje tri? Ima slučajeva kada on uživa u aktivnosti, ushićen je aktivnošću, postane rob tog zadovoljstva aktivnosti. Uživa u ćaskanju, ushićen je ćaskanjem, postane rob tog zadovoljstva ćaskanja. On uživa u spavanju, ushićen je spavanjem, postane rob tog zadovoljstva spavanja. Te tri stvari vode u propast onoga ko vežba.</p>
<p>„Monasi, tri stvari vode na sigurno onoga ko vežba. Koje tri? Ima slučajeva kada on ne uživa u aktivnosti, nije ushićen aktivnošću, niti rob tog zadovoljstva aktivnosti. Ne uživa u ćaskanju, nije ushićen ćaskanjem, niti rob tog zadovoljstva ćaskanja. On ne uživa u spavanju, nije ushićen spavanjem, niti rob tog zadovoljstva spavanja. Te tri stvari vode na sigurno onoga ko vežba.</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>Uživa u aktivnosti i naklapanju, spavalica i nespokojan,<br>
takav nije u stanju do probuđenja da stigne.<br>
Zato bi čovek trebalo da bude bez mnogo obaveza,<br>
neopterećen lenjošću, bez nespokoja.<br>
Tek takav je u stanju do probuđenja da stigne.</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
