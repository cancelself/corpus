<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti46" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Korist od vežbanja</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, treba da živite kao oni čija je korist u vežbanju, za koje je uvid najviša vrednost, oslobođenje suština, a svesnost najviši autoritet. Ako živite kao oni čija je korist u vežbanju, za koje je uvid najviša vrednost, oslobođenje suština, a svesnost najviši autoritet, tada se mogu očekivati dva ploda: ili oslobađajuće znanje već u ovom životu ili, ako je preostalo još vezivanja, dostizanje stanja ne-povratnika.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Savršen u vežbanju, ne nazadujući, zahvaljujući uvidu kraj uočava,<br>
okončanje preporađanja. Takav mudrac nosi svoje poslednje telo,<br>
odagnao je Māru, kažem vam, otišao izvan starosti i smrti.<br>
Zato, monasi, radujući se zadubljenju, usredsređeni, marljivi,<br>
uočavajući kraj, kraj preporađanja, pobedivši Maru i vojsku njegovu,<br>
budite oni koji su zauvek nadišli starost i smrt.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
