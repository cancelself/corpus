<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti39" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Pouka</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, Tathagata, uzvišeni i potpuno probuđeni, dao je dve pouke o Dhammi, jednu za drugom. Koje dve? ’Vidi loše kao loše.’ Ovo je prva pouka o Dhammi. ’Prepoznavši loše kao loše, zgađen nad tim, udalji se od toga, oslobodi sebe toga.’ Ovo je druga pouka o Dhammi. To su dve pouke o Dhami koje je Tathagata, uzvišeni i potpuno probuđeni, dao jednu za drugom.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Saslušaj dve pouke, koje jednu za drugom<br>
dade Tathagata, pun saosećanja za sva bića.<br>
ʼVidi loše i postani time obestrašćen. Jer potom,<br>
um lišen strasti, na kraj patnje i nespokojstva stiže.’”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
