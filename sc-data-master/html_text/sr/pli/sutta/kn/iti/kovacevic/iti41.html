<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti41" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Paññāparihīna – Uskraćenost u mudrosti</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, bića su zaista uskraćena kada su lišena plemenite mudrosti. Ona žive u patnji u sadašnjem životu, konfuzna, puna iskušenja, kao u groznici, a posle sloma tela, posle smrti, mogu očekivati da se preporode na lošem odredištu.</p>
<p>Nisu uskraćena ona bića koja nisu lišena plemenite mudrosti. Ona žive spokojno u sadašnjem životu, bez konfuzije, iskušenja i groznice, a posle sloma tela, posle smrti, mogu očekivati da se preporode na dobrom odredištu.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Pogledaj svet, sa njegovim nebeskim bićima, mudrosti lišen.<br>
Našavši utočište u imenu i formi, on zaključuje: ʼTo je istina!’<br>
Zaista najbolja je mudrost, jer njome jasno uviđamo<br>
gde je potpuni kraj preporađanju i bivanju.</p>
<p>Ljudska i nebeska bića smatraju sebi dragima<br>
takve koji su samoprobuđeni, sabrani,<br>
što svoje poslednje otelovljenje žive<br>
s lakoćom nastalom iz uvida.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
