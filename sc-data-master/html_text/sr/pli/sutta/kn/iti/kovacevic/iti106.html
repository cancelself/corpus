<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti106" lang="sr">
<header>
<ul>
<li>Tako Je Rečeno</li>
<li>Grupa četvorki 100–112</li>
</ul>
<h1 class="sutta-title">Sa Brahmom</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Sa Brahmom žive one porodice gde, u domu, deca poštuju svoje majke i očeve. Sa ranim božanstvima žive one porodice gde, u domu, deca poštuju svoje majke i očeve. Sa ranim učiteljima žive one porodice gde, u domu, deca poštuju svoje majke i očeve. Sa onima koji su vredni poštovanja žive one porodice gde, u domu, deca poštuju svoje majke i očeve.</p>
<p>Monasi, ʼBrahmaʼ je naziv za majku i oca. ʼRana božanstvaʼ je naziv za majku i oca. ʼRani učiteljiʼ je naziv za majku i oca. ʼOni koji su vredni poštovanjaʼ je naziv za majku i oca. A zašto? Zato što su majka i otac od velike koristi svojoj deci, jer se brinu o njima, odgajaju ih i podučavaju o ovome svetu.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Majka i otac se nazivaju ʼBrahmaʼ, ʼrani učiteljiʼ,<br>
ʼoni koji su poštovanja vredniʼ za svoju decu,<br>
jer su puni saosećanja za svoje potomke.</p>
<p>Tako bi mudar trebalo da ih štuje, ukazuje počast,<br>
obezbeđuje im i hranu i piće, odeću i prenoćište,<br>
kupa ih i neguje, stope njihove pere.</p>
<p>Kada sve to za svoje roditelje čini,<br>
takvog mudraca hvala u ovom životu,<br>
a kasnije se takav na nebu raduje.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
