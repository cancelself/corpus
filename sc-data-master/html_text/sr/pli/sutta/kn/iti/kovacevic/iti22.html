<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti22" lang="sr">
<header>
<ul>
<li>Tako Je Rečeno</li>
<li>Prvi odeljak</li>
</ul>
<h1 class="sutta-title">Prijateljska ljubav</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, ne oklevajte se da činite dobra dela. Njihovi plodovi su samo drugo ime za sreću, za ono što je poželjno, užitak, drago i prijatno. Ja to dobro znam, jer sam dugo plodove svojih dela doživljavao kao poželjne, kao užitak, drage i prijatne. Razvijajući u umu prijateljsku ljubav tokom sedam godina, potom se sedam eona skupljanja i širenja ovoga sveta nisam vraćao u njega. Tokom skupljanja, išao sam u područje neprekidnog sjaja. Tokom širenja preporađao sam se u praznom Brahminom boravištu. Tamo sam bio veliki Brahma, nenadmašni pobednik, svevideći i svemoćan. Takođe sam trideset šest puta bio Sakka, gospodar bogova. Više stotina puta bio sam kralj, pravedni vladar što pokreće točak Zakona, pravedni kralj Dhamme, osvajač sve četiri strane sveta, što potpuno gospodari unutrašnjošću, opremljen sa sedam blaga – a da ne govorim koliko puta sam bio lokalni kralj. I tako mi se ova misao javila: ʼKojeg mog postupka je sve ovo plod, kojeg postupka rezultat, pa sada posedujem tako ogromnu snagu i moć?’ Zatim ovako pomislih: ʼOvo je plod [tri vrste] mojih postupaka, rezultat tri vrste postupaka: velikodušnosti, samousavršavanja i umerenosti.’ Zato sada posedujem tako ogromnu snagu i moć.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Vežbati sebe treba u hvale vrednim delima,<br>
što dugotrajno blaženstvo donose –<br>
negovati darežljivost, život u miru<br>
i um ispunjen ljubavlju.<br>
Razvijajući te tri stvari koje sreću donose,<br>
mudrac se preporađa u svetu nepomućenog blaženstva.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
