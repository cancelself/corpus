<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti81" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Poštovanje</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, video sam bića koja su zaokupljena, opsednuta time da im drugi iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu. Video sam bića koja su zaokupljena, opsednuta time da im drugi ne iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu. Video sam bića koja su u isto vreme zaokupljena, opsednuta time da im jedni iskazuju i drugi ne iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu.</p>
<p>Ne zato, monasi, što sam to čuo od drugih asketa i brahmana, ja kažem: ʼVideo sam bića koja su zaokupljena, opsednuta time da im drugi iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu. Video sam bića koja su zaokupljena, opsednuta time da im drugi ne iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu. Video sam bića koja su u isto vreme zaokupljena, opsednuta time da im jedni iskazuju i drugi ne iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu.’</p>
<p>Umesto toga, na osnovu sopstvenog znanja, sopstvenog uvida, onoga što sam sâm uočio, kažem: Video sam bića koja su zaokupljena, opsednuta time da im drugi iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu. Video sam bića koja su zaokupljena, opsednuta time da im drugi ne iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu. Video sam bića koja su u isto vreme zaokupljena, opsednuta time da im jedni iskazuju i drugi ne iskazuju poštovanje, kako se posle sloma tela, posle smrti, preporađaju u svetu lišavanja, na lošem odredištu, u nižim svetovima, u paklu.’”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Živi sa pažnjom, koncentracije nepomućene,<br>
i kad je obasut pažnjom i kada nije:<br>
takav, neprekidno uronjen u zadubljenje,<br>
suptilan u posmatranju i jasnom uvidu,<br>
raduje se okončanju vezivanja<br>
– takav se naziva vrlim čovekom.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
