<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti96" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Jaram želje</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, onaj ko je okovan jarmom želje i jarmom bivanja opet dolazi, vraća se u ovo stanje. Onaj ko je raskinuo jaram želje, ali ne i jaram bivanja jeste nepovratnik, ne vraća se u ovo stanje. Ali onaj ko je raskinuo i jaram želje i jaram bivanja, takav postaje arahant, sve nečistoće u njemu su uklonjene.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Okovana sa oba jarma – želje i bivanja,<br>
bića idu kroz samsaru, od života ka smrti.<br>
Oni što žudnje napustiše, ali još otrova u njima ima,<br>
okovani jarmom bivanja, nepovratnicima se zovu.<br>
Ali oni što razveju sumnje, bez gordosti su i preporađanja,<br>
dosegli stanje bez otrova, nadiđoše ovaj svet u kojem su.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
