<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti74" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Dete</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoje tri vrste deteta na ovome svetu. Koje tri? Ono višeg rođenja, ono sličnog rođenja i ono nižeg rođenja.</p>
<p>Kakvo je to dete višeg rođenja? Ima slučajeva kada roditelji deteta nisu uzeli kao utočište Budu, nisu uzeli kao utočište <em>Dhammu</em>, nisu uzeli kao utočište <em>Sanghu</em>. Oni su odustali od ubijanja, krađe, preljube, pogrešnog govora, od pića koja izazivaju omamljenost. Oni su bez principa i loši po svojoj prirodi. Međutim, njihovo dete jeste uzelo kao utočište Budu, jeste uzelo kao utočište <em>Dhammu</em>, jeste uzelo kao utočište <em>Sanghu</em>. Ono je odustalo od ubijanja, krađe, preljube, pogrešnog govora, od pića koja izazivaju omamljenost. Ono se drži principa i izvrsno je po svojoj prirodi. To se naziva detetom višeg rođenja.”</p>
<p>A kakvo je to dete sličnog rođenja? Ima slučajeva kada su roditelji deteta uzeli kao utočište Budu, uzeli kao utočište <em>Dhammu</em>, uzeli kao utočište <em>Sanghu</em>. Oni su odustali od ubijanja, krađe, preljube, pogrešnog govora, od pića koja izazivaju omamljenost. Oni se drže principa i izvrsni su po svojoj prirodi. Njihovo dete je takođe uzelo kao utočište Budu, uzelo kao utočište <em>Dhammu</em>, uzelo kao utočište <em>Sanghu</em>. Ono je odustalo od ubijanja, krađe, preljube, pogrešnog govora, od pića koja izazivaju omamljenost. Ono se drži principa i izvrsno je po svojoj prirodi. To se naziva detetom sličnog rođenja.</p>
<p>A kakvo je to dete nižeg rođenja? Ima slučajeva kada su roditelji deteta uzeli kao utočište Budu, uzeli kao utočište <em>Dhammu</em>, uzeli kao utočište <em>Sanghu</em>. Oni su odustali od ubijanja, krađe, preljube, pogrešnog govora, od pića koja izazivaju omamljenost. Oni se drže principa i izvrsni su po svojoj prirodi. Njihovo dete, međutim, nije uzelo kao utočište Budu, nije uzelo kao utočište <em>Dhammu</em>, nije uzelo kao utočište <em>Sanghu</em>. Ono nije odustalo od ubijanja, krađe, preljube, pogrešnog govora, od pića koja izazivaju omamljenost. Ono je bez principa i loše po svojoj prirodi. To se naziva detetom nižeg rođenja. I to su, dakle, tri vrste deteta na ovome svetu”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Mudri se nadaju potomstvu višeg ili sličnog rođenja,<br>
ali ne i nižeg rođenja, jer unosi razdor u porodicu.<br>
Takvo potomstvo u ovome svetu, nezaređeni sledbenici,<br>
usavršeni u vrlini, uverenju, velikodušni, bez imalo tvrdičluka,<br>
blistaju gde god se nađe, poput Meseca kad oblaku umakne.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
