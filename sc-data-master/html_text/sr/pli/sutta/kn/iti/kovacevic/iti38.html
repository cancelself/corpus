<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti38" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Misao</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, u umu Tathāgate, uzvišenog i potpuno probuđenoga, često se jave dve vrste misli : misao o sigurnosti i misao o osami.Tathagata se zaista raduje odsustvu mržnje, uživa on u odsustvu mržnje. I zato se u njemu ova misao često javi: ’Postupajući ovako, ne povređujem baš nikoga, bilo da je slab ili snažan.’ „Tathagata se zaista raduje osami, uživa on u osami. I zato se u njemu ova misao često javi: ’Sve što je štetno, napušteno je.’</p>
<p>„Tako bi i vi, monasi, trebalo da se zaista radujete odsustvu mržnje, uživate u odsustvu mržnje. I zato će se u vama ova misao često javiti: ’Postupajući ovako, ne povređujemo baš nikoga, bilo da je slab ili snažan.’ I vi bi trebalo da se zaista radujete osami, uživa on u osami. I zato će se u vama ova misao često javiti: ʼŠta je štetno? Šta još nije napušteno? Šta to treba da napustimo?ʼ”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„U Tathagati, probuđenome, koji istraja<br>
u onome u čemu je teško istrajati,<br>
dve misli se javljaju:<br>
sigurnost, kao prva, i osama, kao druga.</p>
<p>Razgonitelj tame, onaj koji je<br>
na drugu obalu stigao, veliki mudrac,<br>
dostigao cilj, savladao veštinu,<br>
izdigao se iznad opasnosti;</p>
<p>koji je oslobođen iskorenjivanjem žudnje:<br>
taj mudrac svoje poslednje telo nosi,<br>
oslobodio se iz carstva Māre<br>
i, kažem vam, više se rađati neće.</p>
<p>Kao što neko na vrhu planine,<br>
vidi ljudski rod svuda unaokolo,<br>
tako i mudrac božanskog vida,<br>
popevši se na kulu od Dhamme sačinjenu,<br>
prešavši bujicu patnje,<br>
gleda na one ophrvane patnjom,<br>
starošću i smrću pobeđene.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
