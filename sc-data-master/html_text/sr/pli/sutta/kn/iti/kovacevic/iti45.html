<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti45" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Osama</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, živite u blagodeti osame, radujte se osami, u sebi posvećeni stišavanju uma, ne zapostavljajući zadubljenje, oplemenjeni jasnim uvidom, odani osami. Ukoliko živite u blagodeti osame, radujete se osami, u sebi posvećeni stišavanju uma, ne zapostavljajući zadubljenje, oplemenjeni jasnim uvidom, odani osami, tada se mogu očekivati dva ploda: ili oslobađajuće znanje već u ovom životu ili, ako je preostalo još vezivanja, dostizanje stanja ne-povratnika.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Oni stišanih umova, znalci, sabrani, u zadubljenje utonuli,<br>
jasno vide stvari kakve jesu, neprivučeni zadovoljstvima čula.<br>
Radujući se pažljivosti i uočavajući opasnost od nepažnje,<br>
sigurni da nazadovati ne mogu, na pragu slobode stoje.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
