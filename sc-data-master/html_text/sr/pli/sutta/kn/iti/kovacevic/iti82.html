<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti82" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Božanske objave</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, tri božanske objave odjeknu među bogovima kada je prava prilika. Koje tri? Kada plemeniti učenik čvrsto odluči da napusti dom i postane beskućnik, te obrije kosu i bradu, ogrne narandžasti ogrtač. Tada ovakva božanska objava odjekne među bogovima: ʼOnaj plemeniti učenik je odlučio da bije bitku sa Mārom!’ Ovo je prva božanska objava koja odjekne među bogovima kada je prava prilika.</p>
<p>Kada plemeniti učenik živi predan razvijanju sedam [grupa] svojstava koja čine krila probuđenja. Tada ovakva božanska objava odjekne među bogovima: ʼOnaj plemeniti učenik je odlučio da bije bitku sa Mārom!’ Ovo je druga božanska objava koja odjekne među bogovima kada je prava prilika.</p>
<p>Kada plemeniti učenik, ovde i sada uđe i boravi u oslobođenosti uma i oslobođenosti mudrošću, koje su bez nečistoća, svaki od otrova uklonjen. Tada ovakva božanska objava odjekne među bogovima: ʼOnaj plemeniti učenik je odlučio da bije bitku sa Mārom!’ Ovo je treća božanska objava koja odjekne među bogovima kada je prava prilika.</p>
<p>To su tri božanske objave koje odjeknu među bogovima kada je prava prilika.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>Videvši da je učenik Probuđenoga dobio bitku<br>
bogovi odaju poštovanje tom velikanu, mudrome.<br>
ʼSlava tebi, o vrli čoveče, jer postiže teško ostvarivu pobedu.<br>
Oslobođenjem svojim porazio si nepobedivu armiju smrti!’<br>
Tako bogovi kliču onome što cilj svoj dostiže,<br>
jer u njemu ne vide išta da ga u naručje Smrti vrati.</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
