<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti98" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Dar</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoje dve vrste darova: materijalni dar i dar učenja. Među njima, vredniji je dar učenja. Monasi, postoje dve vrste deljenja: deljenje materijalnih stvari i deljenje učenja. Među njima, vrednije je deljenje učenja. Monasi, postoje dve vrste pomoć: pomoć u materijalnim stvarina i učenje kao pomoć. Među njima, vrednije je učenje kao pomoć.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Kada za dar kažu da je najviši, nenadmašan,<br>
kad deljenje Blaženi toliko hvali,<br>
ko uman i razborit, srca predanog najvećem polju<br>
za sticanje zasluga, ne bi u pravo vreme dao?</p>
<p>U onima koji učenje objavljuju, kao i onima koji,<br>
ispunjeni poverenjem u pouku Srećnoga to slušaju,<br>
ono što je najbolje u takvima biva pročišćeno,<br>
jer marljivo slede pouku Srećnoga.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
