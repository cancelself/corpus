<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="iti36" lang="sr">
<header>
<ul>
<li>Tako Je Rečeno</li>
<li>Drugi odeljak</li>
</ul>
<h1 class="sutta-title">Neobmanjivanje (2)</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, ovaj svetački život se ne živi da bi se drugi obmanjivali, niti da bi im se laskalo, ne zbog nekog dobitka, poštovanja i slave, a niti sa mišlju: ʼNeka me ljudi pamte po ovome.’ Umesto toga, ovaj svetački život ima za cilj neposredno znanje i potpuno razumevanje.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Radi neposrednog znanja i potpunog razumevanja je<br>
Blaženi, podučavao svetačkom životu,<br>
koji svako za sebe iskusiti mora,<br>
a vodi ka uranjanju u stanje oslobođenosti.<br>
Tim putem su išli oni čiji cilj beše najviši, veliki mudraci.<br>
Oni koji ga slede kako je Budni podučavao,<br>
pomno motreći na Učiteljevu poruku,<br>
stići će na kraj patnje i nespokojstva.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
