<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti53" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Osećaji (2)</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoje tri vrste osećaja. Koje tri? Prijatan osećaj, bolan osećaj i ni bolan ni prijatan osećaj. To su tri osećaja. Na prijatan osećaj, monasi, treba gledati kao na izvor patnje. Na bolan osećaj treba gledati kao na strelu. Na ni bolan ni prijatan osećaj treba gledati kao na nestalan. Kada neki monah prijatan osećaj vidi kao izvor patnje, bolan osećaj vidi kao strelu, a ni bolan ni prijatan osećaj vidi kao nestalan, za takvog monaha se kaže da je plemenit, ispravnog razumevanja, presekao žudnju, raskinuo okove, da je zahvaljujući tome što je prozreo obmanu, okončao patnju.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Ko god je prijatno video kao patnju, a bol kao strelu,<br>
ko god je ni bolno ni prijatno video kao nestalno,<br>
takav monah dobro vidi<br>
i time ovde oslobođen biva;<br>
savršen u znanju, spokojan,<br>
okove odbacivši, mudrac postaje.</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
