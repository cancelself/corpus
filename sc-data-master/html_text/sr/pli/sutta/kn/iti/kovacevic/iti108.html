<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti108" lang="sr">
<header>
<ul>
<li>Tako Je Rečeno</li>
<li>Grupa četvorki 100–112</li>
</ul>
<h1 class="sutta-title">Obmanjivači</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, koji god monasi da su skloni obmanama, tvrdoglavi, brbljivi, varalice, arogantni i rastreseni, to nisu moji monasi. Oni su se udaljili od učenja i pravila, takvi ne postižu rast, napredak i zrelost u ovom učenju i pravilima. Ali oni monasi koji su pošteni, iskreni, postojani, prilagodljivi i koncentrisani jesu moji monasi. Oni se nisu udaljili od učenja i pravila, takvi postižu rast, napredak i zrelost u ovom učenju i pravilima.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Oni koji su obmanjivači, tvrdoglavi, brbljivi,<br>
varalice, arogantni i rastreseni,<br>
ti ne napreduju u učenju<br>
koje je objavio potpuno probuđeni.</p>
<p>Ali oni koji su pošteni i iskreni,<br>
postojani, prilagodljivi i koncentrisani,<br>
takvi napreduju u učenju<br>
koje je objavio potpuno probuđeni.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
