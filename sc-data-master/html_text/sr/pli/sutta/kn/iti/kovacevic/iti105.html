<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti105" lang="sr">
<header>
<ul>
<li>Tako Je Rečeno</li>
<li>Grupa četvorki 100–112</li>
</ul>
<h1 class="sutta-title">Nastanak žudnje</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, kada god nastane, žudnja u nekom monahu nastaje zbog četiri stvari. Koje četiri? Kada god nastane, žudnja u monahu nastaje zbog ogrtača. Kada god nastane, žudnja u monahu nastaje zbog isprošene hrane. Kada god nastane, žudnja u monahu nastaje zbog smeštaja. Kada god nastane, žudnja u monahu nastaje zbog lekova. To su, monasi, četiri stvari zbog koje žudnja nastaje u nekom monahu.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Kada mu je žudnja saputnik,<br>
čovek dugo putuje krugom preporađanja.<br>
U jednom obliku postojanja ili drugom,<br>
on iz kruga preporađanja ne izlazi.</p>
<p>Videvši tu opasnost,<br>
da žudnja patnju porađa,<br>
žudnje oslobođen, bez vezivanja,<br>
monah sabran, putem beskućnika hodi”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
