<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti69" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Strast (2)</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, za svakoga u kome strast još bukti, odbojnost još bukti, konfuzija još bukti, bilo da je monah ili monahinja, kaže se da još nije prešao okean, sa svim njegovim talasima, kovitlacima i strujama, sa svim njegovim alama i čudovištima. Za svakoga u kome strasti više nema, odbojnosti više nema, obmanutosti više nema, bilo da je monah ili monahinja, kaže se da jeste prešao okean, sa svim njegovim talasima, kovitlacima i strujama, sa njegovim alama i čudovištima. Prešavši ga, stigavši na drugu obalu, visoko se ispeo on, uzvišeni.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Ko je sebe od strasti, odbojnosti i konfuzije pročistio,<br>
taj je prešao okean sa njegovim alama, demonima<br>
i opasnim talasima, koji je tako teško preći.<br>
Okove je raskinuo, smrt nadišao, bez ikakvih veza<br>
patnju za sobom ostavio, da se nikada više ne rodi.<br>
Stigavši na cilj, on je neopisiv, jer je<br>
nadmudrio, kažem vam, čak i kralja smrti.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
