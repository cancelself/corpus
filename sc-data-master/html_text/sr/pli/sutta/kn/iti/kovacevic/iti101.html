<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti101" lang="sr">
<header>
<ul>
<li>Tako Je Rečeno</li>
<li>Grupa četvorki 100–112</li>
</ul>
<h1 class="sutta-title">Lak dobitak</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, postoje četiri stvari koje su sitnice i lako ih je obezbediti, a ništa im se ne može zameriti. Koje četiri? Ogrtač načinjen od odbačenih krpa je sitnica među ogrtačima i lako ga je obezbediti, a ništa mu se ne može zameriti. Isprošeni ostaci hrane su sitnica među obrocima i lako ih je obezbediti, a ništa im se ne može zameriti. Podnožje drveta je sitnica među boravištima i lako ga je obezbediti, a ništa mu se ne može zameriti. Odstojala mokraća je sitnica među lekovima i lako ju je obezbediti, a ništa joj se ne može zameriti. Te četiri stvari su sitnice i lako ih je obezbediti, a ništa im se ne može zameriti. Kada je monah zadovoljan sa onim što je sitnica i lako ga je obezbediti, tada kažem da on ima ono što mu je potrebno za asketski život.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Ko je zadovoljan sa onim čemu se ništa ne može zameriti,<br>
malo vrednom stvari koju je lako obezbediti,<br>
kada njegov um uznemiren nije smeštajem, ogrtačem, pićem i hranom,<br>
tada za takvoga nigde više prepreka nema.</p>
<p>Takve kvalitete, s pravom nazvane<br>
prikladnima za asketsko življenje,<br>
stiče samo onaj monah<br>
koji je zadovoljan i pažljiv.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
