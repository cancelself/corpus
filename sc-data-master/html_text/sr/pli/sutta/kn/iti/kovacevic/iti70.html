<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti70" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Oni koji pogrešno razumeju</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, video sam bića koja su činila loša dela telom, govorom ili mišlju, bez razloga kritikovala plemenite, zastupala pogrešna gledišta i onda postupala pod njihovim uticajem, pa su se posle sloma tela, posle smrti, preporađala u svetu lišavanja, na lošem odredištu, u nižim svetovima, čak u paklu. Ja vama ovo ne govorim kao nešto što sam čuo od drugih brahmana i asketa. Sâm sam saznao, sâm uvideo, sâm razumeo to što vam kažem: ʼMonasi, video sam bića koja su činila loša dela telom, govorom ili mišlju, bez razloga kritikovala plemenite, zastupala pogrešna gledišta i onda postupala pod njihovim uticajem, pa su se posle sloma tela, posle smrti, preporađala u svetu lišavanja, na lošem odredištu, u nižim svetovima, čak u paklu.’”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Sa pogrešno usmerenim umom, pogrešno izgovorenim rečima,<br>
pogrešnim delima svojim telom učinjenim,<br>
takva osoba, slabo upućena, mnogo nedela za sobom ima.<br>
I upravo u ovom životu, tako kratkom, ne stekavši uvid,<br>
posle sloma tela, posle smrti, u paklu se preporađa.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
