<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti87" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Slepilo</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, tri vrste loših misli donose konfuziju, slepilo, nestanak znanja; one umanjuju mudrost, porađaju nevolju i vode sve dalje od <em>nibbāne</em>. Koje tri? Misao vođena požudom donosi konfuziju, slepilo, nestanak znanja; ona umanjuje mudrost, porađa nevolju i vodi sve dalje od <em>nibbāne</em>. Misao vođena besom… Misao vođena zlom namerom donosi konfuziju, slepilo, nestanak znanja; ona umanjuje mudrost, porađa nevolju i vodi sve dalje od <em>nibbāne</em>. To su tri vrste pogrešnih misle koje donose konfuziju, slepilo, nestanak znanja; one umanjuju mudrost, porađaju nevolju i vode sve dalje od <em>nibbāne</em>.</p>
<p>Monasi, tri vrste dobrih misli donose otrežnjenje, viđenje, nastanak znanja; one uvećavaju mudrost, otklanjaju nevolju i vode sve bliže <em>nibbāni</em>. Koje tri? Misao vođena obuzdanošću donosi otrežnjenje, viđenje, nastanak znanja; ona uvećava mudrost, otklanja nevolju i vodi sve bliže <em>nibbāni</em>. Misao vođena prijateljskom ljubavlju… Misao vođena dobrom namerom donosi otrežnjenje, viđenje, nastanak znanja; ona uvećava mudrost, otklanja nevolju i vodi sve bliže <em>nibbāni</em>. To su tri vrste dobrih misli koje donose otrežnjenje, viđenje, nastanak znanja; one uvećavaju mudrost, otklanjaju nevolju i vode sve bliže <em>nibbāni</em>.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Tri vrste dobrih misli treba misliti,<br>
tri vrste loših misli treba odbaciti.<br>
Ko god suspregne loše misli,<br>
kao kiša što pobedi oblak prašine,<br>
zahvaljujući sabranosti i umu stišanom,<br>
taj još ovde postiže stanje spokojstva.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
