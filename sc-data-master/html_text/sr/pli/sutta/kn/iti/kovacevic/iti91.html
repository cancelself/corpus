<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti91" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Zarađivanje za život</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, najniži način zarađivanja za život jeste prošenje. Ta reč se koristi kao uvredljiva: „Ti, prosjače, lutaš unaokolo držeći u rukama prosjačku zdelu!” Pa ipak, monasi, sinovi dobrih porodica koji su okrenuti dobrome, odlučuju se na takav način života zbog valjanog razloga. Na tako nešto ih nije naterao kralj, niti lopovi, niti nekakav dug, ni strah, a ni to što nemaju od čega da žive. Oni se na takav život odlučuju sa mišlju: ʼOphrvan sam rođenjem, starošću i smrću, tugom, naricanjem, bolom, jadom i očajanjem. Ophrvan sam patnjom, pritisnut patnjom. Možda je moguće pronaći kraj čitavom tom okeanu patnje!ʼ</p>
<p>Sa takvom mišlju, monasi, taj mladić ode u beskućnike. Pa ipak je gramziv, obuzet žudnjom za zadovoljstvima čula, uma punog zlovolje, namera iskrivljenih mržnjom, nepažljiv, bez jasnog razumevanja, bez sabranosti, rastresen, neobuzdanih čula. Baš kao što suvu granu sa pogrebne lomače, koja gori na oba kraja, a u sredini obavijena goveđom balegom, nije moguće iskoristiti kao građu ni u selu, ni u šumi, , na isti takav način ja govorim o takvoj osobi: niti je iskoristio zadovoljstva domaćinskog života, niti se približava cilju asketskog života.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„I laička zadovoljstva i cilj askete promašio je,<br>
protraćivši što mu je dato, u pogrebnom plamenu nestaje.<br>
Mnogi u žutom ogrtaču do grla, rđave prirode, neobuzdani,<br>
takvi rđavi, rđavim delima zahvaljujući, u paklu se preporode.<br>
Takvima je bolje da usijanu gvozdenu kuglu progutaju,<br>
nego da tako nemoralni, neobuzdani, isprošenu hranu jedu.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
