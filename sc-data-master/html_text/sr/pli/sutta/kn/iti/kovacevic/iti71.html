<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti71" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Oni koji ispravno razumeju</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, video sam bića koja su činila dobra dela telom, govorom ili mišlju, nisu bez razloga kritikovala plemenite, zastupala ispravna gledišta i onda postupala pod njihovim uticajem, pa su se posle sloma tela, posle smrti, preporađala na dobrom odredištu, čak u nebeskom svetu. Ja vama ovo ne govorim kao nešto što sam čuo od drugih brahmana i asketa. Sâm sam saznao, sâm uvideo, sâm razumeo to što vam kažem: ʼMonasi, video sam bića koja su činila dobra dela telom, govorom ili mišlju, nisu bez razloga kritikovala plemenite, zastupala ispravna gledišta i onda postupala pod njihovim uticajem, pa su se posle sloma tela, posle smrti, preporađala na dobrom odredištu, čak u nebeskom svetu.’”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Sa ispravno usmerenim umom, ispravno izgovorenim rečima,<br>
ispravnim delima svojim telom učinjenim,<br>
takva osoba, dobro upućena, jeste dobročinitelj.<br>
I upravo u ovom životu, tako kratkom, stekavši uvid,<br>
posle sloma tela, posle smrti, na nebu se preporađa.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
