<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="iti95" lang="sr">
<header>
<ul>
<li>Tako Je Rečeno</li>
<li>Treći odeljak</li>
</ul>
<h1 class="sutta-title">Bića u svetu čulne želje</h1>
</header>
<p>Ovako reče Blaženi, ovako reče Plemeniti, a ja sam to čula:</p>
<p>„Monasi, tri se vrste bića preporađaju u svetu čulne želje. Koje tri? Ona kojima su zadovoljstva čula uvek dostupna, ona koja se ushićuju svojim tvorevinama i ona koja imaju moć nad tvorevinama drugih. To su, monasi, tri vrste bića koja se preporađaju u svetu čulne želje.”</p>
<p>Tako reče Blaženi. U vezi sa tim bi i ovo rečeno:</p>
<blockquote class="gatha">
<p>„Oni kojima su zadovoljstva čula uvek dostupna,<br>
oni ushićeni svojim tvorevinama,<br>
oni koji moć imaju nad onim što drugi stvore,<br>
kao i drugi koji uživaju u objektima čula –<br>
za svakog ko je u jednom od tih stanja<br>
izlaska iz kruga preporađanja nema.</p>
<p>Uvidevši takvu opasnost,<br>
nek onaj ko je mudar u pogledu čula,<br>
potpuno napusti svaki čulnu užitak,<br>
bilo da je on nebeski ili ljudski.</p>
<p>Presekavši okov što za prijatnost veže,<br>
načinivši korak koji je tako teško učiniti,<br>
takvi oslobođeni bez ostatka bivaju,<br>
oni izvan dohvata patnje odlaze.</p>
<p>Takvi plemeniti znalci, što znanjem su ovladali,<br>
mudraci što se savršenim razumevanjem odlikuju,<br>
shvativši kako točak preporađanja zaustaviti,<br>
više nikada preporođeni ne bivaju.”</p>
</blockquote>
<p>To su reči Blaženog koje sam čula.</p>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
