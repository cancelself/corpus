<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud2.5" lang="sr">
<header>
<ul>
<li>Nadahnuća</li>
<li>Mućalinda</li>
</ul>
<h1 class="sutta-title">Nezaređeni sledbenik</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. U isto vreme je jedan nezaređeni sledbenik iz Iććhānaṅgale došao u Sāvatthī nekim poslom. Kad je završio posao u Sāvatthīju, dođe on do Blaženog, pokloni mu se, pa sede sa strane. Dok je tako sedeo sa strane, Blaženi mu ovako reče: „Veoma dugo ti je trebalo, dobri čoveče, da sve pripremiš kako bi došao ovamo.”</p>
<p>„Dugo sam već, poštovani gospodine, želeo da dođem i vidim Blaženog, ali uvek sam bio zauzet nekim poslom. Eto zato nisam mogao doći da vidim Blaženog.”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Koliko sreće za onoga ko ničeg nema,<br>
ko istražio je Dhammu, za znalca.<br>
A taj koji ima, vidi koliko pati!<br>
Ništa drugo, do rob drugih ljudi.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
