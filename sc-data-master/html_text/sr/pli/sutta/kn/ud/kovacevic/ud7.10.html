<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud7.10" lang="sr">
<header>
<ul>
<li>Nadahnuća</li>
<li>Kratko poglavlje</li>
</ul>
<h1 class="sutta-title">Kralj Udena</h1>
</header>
<p>Ovako sam čuo. Jednom je Blaženi boravio kraj Kosambija, u Ghositinom parku. U tom vreme, dok je kralj Udena boravio u parku, unutrašnji deo njegove palate je izgoreo u požaru, a sa njim i pet stotina žena, na čelu sa kraljicom Sāmāvatī.</p>
<p>Jednoga jutra grupa monaha se obukla, uzeše svaki svoju prosjačku zdelu i gornji ogrtač, pa krenuše do Kosambija da prose hranu. I pošto su prošli Kosambi i vratili se iz prošenja hrane, posle obroka, otidoše oni do Blaženog. Kad su stigli, pokloniše mu se i sedoše sa strane. Sedeći tako sa strane, ovako rekoše Blaženom: „Dok je kralj Udena boravio u parku, unutrašnji deo njegove palate je izgoreo u požaru, a sa njim i pet stotina žena, na čelu sa kraljicom Sāmāvatī. Poštovani gospodine, koje je odredište tim nezaređenim sledbenicama, koje je njihovo buduće stanje?”</p>
<p>„Monasi, među tim nezaređenim sledbenicama ima onih koje su ušle u tok, koje su jednom povratnice, koje su nepovratnice – nijedna od njih nije umrla, a da nije dostigla neki plod.”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Obmanom sputan svet čini se lepim<br>
budali vezanošću savladanoj, tamom okruženoj;<br>
njemu svet izgleda kao večan, iako u njemu ničeg nema<br>
za šta bi se čvrsto uhvatio.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
