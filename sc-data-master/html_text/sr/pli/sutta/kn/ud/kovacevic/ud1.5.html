<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud1.5" lang="sr">
<header>
<ul>
<li>Nadahnuća</li>
<li>Probuđenje</li>
</ul>
<h1 class="sutta-title">Brahman</h1>
</header>
<p id="W29">Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. Tu do njega dođoše poštovani Sāriputta, poštovani Mahāmoggallāna, poštovani Mahākassapa, poštovani Mahākaććāna, poštovani Mahākoṭṭhika, poštovani Mahākappina, poštovani Mahāćunda, poštovani Anuruddha, poštovani Revata i poštovani Nanda.</p>
<p>Blaženi je još izdaleka video poštovane kako dolaze, te reče monasima oko sebe: „Monasi, ti brahmani dolaze, ti brahmani dolaze!”</p>
<p>Kada to ču neki monah poreklom iz brahmanske porodice, upita Blaženog: „Po čemu je, poštovani gospodine, neko brahman? I opet, koje stvari nekoga čine brahmanom?”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Oni koji, kloneći se loših stvari,<br>
uvek sa svesnošću žive,<br>
ti Bude što okove raskinuše,<br>
oni su pravi brahmani u svetu ovome.</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
