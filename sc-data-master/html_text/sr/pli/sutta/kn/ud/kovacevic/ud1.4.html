<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud1.4" lang="sr">
<header>
<ul>
<li>Nadahnuća</li>
<li>Probuđenje</li>
</ul>
<h1 class="sutta-title">Mrzovoljni brahman</h1>
</header>
<p>Ovako sam čuo. Jednom je prilikom, neposredno posle probuđenja, Blaženi boravio kraj Uruvele, na obali reke Nerañđare, u podnožnju pastirovog banjanovog stabla. Tu je nedelju dana, bez prekida, sedeo prekrštenih nogu, obuzet srećom oslobođenja. A na kraju sedmice, Blaženi izađe iz te meditacije.</p>
<p>Onda neki brahman, mrzovoljan po prirodi, dođe do Blaženog. Kad je došao, pozdravi se sa njim. Kada taj učtivi i prijateljski razgovor bi završen, sede on sa strane. Sedeći tako sa strane, ovako reče Blaženom: „Po čemu je, poštovani Gotamo, neko brahman? I opet, koje stvari nekoga čine brahmanom?”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Brahman je koji se loših stvari kloni,<br>
bez mrzovolje i zajedljivosti, obuzdan,<br>
znalac Veda koji čistim životom živi,<br>
taj s pravom o Brahmanu propoveda,<br>
taj se ne gordi ni pred kim na svetu ovome.</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
