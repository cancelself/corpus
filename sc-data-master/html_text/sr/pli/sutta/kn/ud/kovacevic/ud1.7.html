<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud1.7" lang="sr">
<header>
<ul>
<li>Nadahnuća</li>
<li>Probuđenje</li>
</ul>
<h1 class="sutta-title">Demon Ađakalāpaka</h1>
</header>
<p>Ovako sam čuo. Jednom je Blaženi boravio kraj Pāve, kod Ađakalāpaka hrama, na mestu gde je živeo demon Ađakalāpaka. I tako je jednom Blaženi sedeo u sred noći, u mrklom mraku, na otvorenom, dok je padala lagana kiša. Onda demon Ađakalāpaka priđe Blaženom kako bi ga uplašio, prestravio, sledio krv u žilama. Prišavši mu sasvim blizu, tri puta kriknu: „Neka je huka i buka!” i zaista napravi huku i buku: „Ovo je zloduh za tebe, asketo!”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Kada se na svome putu brahman<br>
našao izvan domašaja vezivanja,<br>
tada on zaista umače zloduhu,<br>
svoj huci i buci ovoga sveta.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
