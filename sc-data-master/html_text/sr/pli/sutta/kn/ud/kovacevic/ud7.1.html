<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud7.1" lang="sr">
<header>
<ul>
<li>Nadahnuća</li>
<li>Kratko poglavlje</li>
</ul>
<h1 class="sutta-title">Patuljak Bhaddiya (1)</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. U isto vreme je poštovani Sāriputta svojim govorom o Dhammi na različite načine upućivao, podsticao, nadahnjivao i ohrabrivao poštovanog Patuljka Bhaddiyu.</p>
<p>I tako dok je različitim poukama o Dhammi poštovanog Sāriputte bio upućivan, podstican, nadahnjivan i ohrabrivan, um poštovanog Patuljka Bhadiye postao potpuno oslobođen otrova.</p>
<p>I vide Blaženi kako je Patuljak Bhaddiya upućivan, podstican, nadahnjivan i ohrabrivan različitim poukama o Dhammi poštovanog Sāriputte i kako njegov um postade potpuno oslobođen otrova.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Gore, dole i svuda unaokolo slobodan,<br>
ne razmišlja o obmani ʼja jesamʼ.<br>
Tako oslobođen i prešavši bujicu<br>
do tada neprelaznu, više se ne preporađa.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
