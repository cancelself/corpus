<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud1.3" lang="sr">
<header>
<ul>
<li>Nadahnuća</li>
<li>Probuđenje</li>
</ul>
<h1 class="sutta-title">Posle probuđenja (3)</h1>
</header>
<p>Ovako sam čuo. Jednom je prilikom, neposredno posle probuđenja, Blaženi boravio kraj Uruvele, na obali reke Nerañđare, u podnožnju <em>bodhi</em> drveta. Tu je nedelju dana, bez prekida, sedeo prekrštenih nogu, obuzet srećom oslobođenja. A na kraju te sedmice, izašavši iz te meditacije, Blaženi je tokom poslednje trećine noći duboko promišljao o uobičajenom i obrnutom redosledu uslovljenog nastanka:</p>
<p>„Kada ovo jeste, i ono postoji; sa nastankom ovoga, nastaje i ono. Kada ovo nije, ni ono ne postoji; sa nestankom ovoga, nestaje i ono. Dakle: sa neznanjem kao uzrokom, mentalni obrasci [nastaju]; sa mentalnim obrascima kao uzrokom, svest; sa svešću kao uzrokom, mentalno-materijalno; sa mentalnim-materijalnim kao uzrokom, šest osnova čula; sa šest osnova čula kao uzrokom, kontakt; sa kontaktom kao uzrokom, osećaj; sa osećajem kao uzrokom, žudnja; sa žudnjom kao uzrokom, vezivanje; sa vezivanjem kao uzrokom, bivanje; sa bivanjem kao uzrokom, rođenje; sa rođenjem kao uzrokom, starost i smrt, žalost, naricanje, bol, tuga i očaj nastaju. Tako nastaje čitav ovaj okean patnje.</p>
<p>Ali sa slabljenjem i nestankom neznanja kao uzroka, mentalni obrasci nestaju; sa nestankom mentalnih obrazaca kao uzroka, svest nestaje; sa nestankom svesti kao uzroka, mentalno-materijalno nestaje; sa nestankom mentalno-materijalnog kao uzroka, šest osnova čula nestaju; sa nestankom šest osnova čula kao uzroka, kontakt nestaje; sa nestankom kontakta kao uzroka, osećaj nestaje; sa nestankom osećaja kao uzroka, žudnja nestaje; sa nestankom žudnje kao uzroka, vezivanje nestaje; sa nestankom vezivanja kao uzroka, bivanje nestaje; sa nestankom bivanja kao uzroka, rođenje nestaje; sa nestankom rođenja kao uzroka, starost i smrt, žalost, naricanje, bol, tuga i očaj nestaju. Tako nestaje čitav ovaj okean patnje.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Kada priroda stvari postane zaista vidljiva<br>
marljivom brahmanu dok meditira,<br>
on vojsku Māre razgoni na sve strane<br>
kao i sunce što razveje tamu noći.</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
