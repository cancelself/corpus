<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud2.3" lang="sr">
<header>
<ul>
<li>Nadahnuća</li>
<li>Mućalinda</li>
</ul>
<h1 class="sutta-title">Štap</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. I desilo se da je na putu između Sāvatthīja i Đetinog gaja grupa dečaka štapom udarala neku zmiju. Toga jutra Blaženi se obukao, uzeo svoju prosjačku zdelu i gornji ogrtač, pa krenu do Sāvatthīja da prosi hranu. I vide Blaženi da na putu između Sāvatthīja i Đetinog gaja grupa dečaka štapom udara zmiju.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Onaj ko bića željna sreće<br>
štapom povređuje,<br>
jer i sam sreću priželjkuje,<br>
za toga posle smrti sreće nema.</p>
<p>Onaj ko bića željna sreće<br>
štapom ne povređuje,<br>
jer i sam sreću priželjkuje,<br>
za toga posle smrti sreće ima.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
