<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud4.2" lang="sr">
<header>
<ul>
<li>Nadahnuća</li>
<li>Meghiya</li>
</ul>
<h1 class="sutta-title">Razuzdanost</h1>
</header>
<p>Ovako sam čuo. Jednom je Blaženi boravio kraj Kusināre, u Upavattani, Mallā sālovom gaju. U isto vreme je velika grupa monaha je boravila nedaleko od Blaženog, u šumskim kolibama, razuzdani, bahati, ćudljivi, bučni, razgovarajući o svemu i svačemu, nepažljivi, bez jasnog razumevanja, rastreseni, razdraženih čula.</p>
<p>I vide Blaženi tu veliku grupu monaha kako boravi nedaleko od njega, u šumskim kolibama, razuzdani, bahati, ćudljivi, bučni, razgovarajući o svemu i svačemu, nepažljivi, bez jasnog razumevanja, rastreseni, razdraženih čula.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>Zahvaljujući nezaštićenom telu<br>
i pogrešnom razumevanju što ga učvrsti,<br>
prepuštanjem lenjosti i tuposti,<br>
svako takav u vlast smrti ide.</p>
<p>Zato zaštititi um treba,<br>
učvrstiti se u dobrim namerama,<br>
dobrom razumevanju predan,<br>
znajući rađanje i smrt.</p>
<p>Monah koji lenjost i tupost pobedi,<br>
svaki jad za sobom ostavlja.</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
