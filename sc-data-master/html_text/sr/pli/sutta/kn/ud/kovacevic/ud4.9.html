<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud4.9" lang="sr">
<header>
<ul>
<li>Nadahnuća</li>
<li>Meghiya</li>
</ul>
<h1 class="sutta-title">Upasena</h1>
</header>
<p>Ovako sam čuo. Jednom je Blaženi boravio kraj Rāđagahe, u Bambusovom gaju, na mestu gde se hrane veverice. U isto vreme poštovanom Upasena Vaṅgantaputti, dok je boravio u osami, povučen, javi ova misao: „Dobitak je za mene, zaista je veliki dobitak za mene da za učitelja imam Blaženog, plemenitog i potpuno probuđenoga. I da sam napustivši domaćinski život otišao u beskućnike, u tako dobro objašnjenom učenju i pravilima. Da su moji saputnici u svetačkom životu tako čestiti, dobrog karaktera. Da se pridržavam pravila vrline, da sam dobro učvršćen i potpuno koncentrisan. Da sam arahant, bez nečistoća u umu, moćan, veličanstven. Srećan beše moj život, srećna će biti i moja smrt.”</p>
<p>Onda Blaženi, znajući misao koja se javila u umu poštovanog Upasene Vaṅgantaputte, izgovori ove nadahnute stihove:</p>
<blockquote class="gatha">
<p>”Koga život ne muči, ko ne tuguje kada smrt dođe,<br>
čvrstog temelja, on stanje mira vidi, u sred tuge ne tuguje.<br>
Ko žudnju za novim bivanjem preseče, uma stišanog,<br>
sva preporađanja ko je iskorenio, za takvoga novog bivanja nema.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
