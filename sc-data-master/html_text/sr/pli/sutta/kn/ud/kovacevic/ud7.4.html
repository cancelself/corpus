<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud7.4" lang="sr">
<header>
<ul>
<li>Nadahnuća</li>
<li>Kratko poglavlje</li>
</ul>
<h1 class="sutta-title">Vezanost (2)</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. U to vreme skoro svi ljudi u Sāvatthīju bili su vezani za zadovoljstva čula, ushićeni, omamljeni njima, potpuno im predani, prepušteni, očarani i zaneseni, živeli su potpuno otrovani zadovoljstvima čula.</p>
<p>Jednoga jutra Blaženi se obukao, uze prosjačku zdelu i gornji ogrtač, pa krenu do Sāvatthīja da prosi hranu. I vide Blaženi kako su svi ljudi u Sāvatthīju vezani za zadovoljstva čula, ushićeni, omamljeni njima, potpuno im predani, prepušteni, očarani i zaneseni, žive potpuno otrovani zadovoljstvima čula.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Zaslepljeni zadovoljstvima čula, uhvaćeni u mrežu,<br>
ruke im svezao prijatelj nemarnih;<br>
u klopci žudnje, poput ribe su u mrežu upletene,<br>
ka starosti i smrti jure, poput teleta<br>
što trči za majčininim vimenom.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
