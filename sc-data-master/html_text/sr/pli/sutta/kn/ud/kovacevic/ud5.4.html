<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud5.4" lang="sr">
<header>
<ul>
<li>Nadahnuća</li>
<li>Soṇa</li>
</ul>
<h1 class="sutta-title">Dečaci</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. U isto vreme je na putu između Sāvatthīja i Đetinog gaja jedna grupa dečaka pecala ribe.</p>
<p>Toga jutra Blaženi se obukao, uzeo prosjačku zdelu i gornji ogrtač, pa krenu do Sāvatthīja da prosi hranu. I vide Blaženi na putu između Sāvatthīja i Đetinog gaja tu grupu dečaka kako pecaju ribe. Videvši ih, priđe on dečacima, pa im reče: „Dečaci, bojite li se vi patnje? Je li vam bolna patnja?”</p>
<p>„Da, poštovani gospodine, plašimo se patnje. Patnja nam je bolna.”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Ako se bojite patnje, ako vam je patnja bolna,<br>
ne činite loša dela, ni otvoreno, niti pak potajno.<br>
Ali ako ćete loša dela činiti ili ih činite sada,<br>
za vas slobode od patnje nema, koliko god trčali dalje od nje.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
