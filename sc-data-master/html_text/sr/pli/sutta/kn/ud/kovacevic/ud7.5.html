<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud7.5" lang="sr">
<header>
<ul>
<li>Nadahnuća</li>
<li>Kratko poglavlje</li>
</ul>
<h1 class="sutta-title">Još jedan govor o Patuljku Bhadiyi</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. Onda jednom poštovani Patuljak Bhaddiya, prateći u stopu jednu grupu monaha, dođe do Blaženog.</p>
<p>I vide Blaženi još izdaleka poštovanog Patuljka Bhaddiyu, kako prateći u stopu jednu grupu monaha dolazi, ružan, neugledan, pogrbljen, prezren od većine monaha. Videvi sve to, ovako reče monasima:</p>
<p>„Monasi, vidite li onoga monaha još izdaleka, kako prateći u stopu tu grupu dolazi, ružan, neugledan, pogrbljen, prezren od većine monaha?” – „Vidimo, poštovani gospodine.”</p>
<p>„Monasi, taj monah je moćan, dostojanstven. Nema postignuća koje taj monah još nije ostvario , uključujući i onaj krajnji cilj svetačkog života, zbog kojeg sinovi dobrih porodica napuštaju dom i odlaze u beskućnike, onaj nenadmašni vrhunac svetačkog života. On sada živi tako, pošto ga je razumeo, neposredno iskusio i dostigao već u ovom životu.”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Savršenih točkova i sa nadstrešnicom od belog platna,<br>
kočija s jednim paokom se kotrlja,<br>
vidite ga bez nevolja kako dolazi,<br>
onoga ko preseče tok, nesputanoga.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
