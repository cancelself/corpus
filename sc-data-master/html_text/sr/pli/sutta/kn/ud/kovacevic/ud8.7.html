<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud8.7" lang="sr">
<header>
<ul>
<li>Nadahnuća</li>
<li>Seljani iz Pāṭaligāme</li>
</ul>
<h1 class="sutta-title">Raskršće</h1>
</header>
<p>Ovako sam čuo. Jednom je Blaženi lutao zemljom Kosala, idući glavnim putem, a poštovani Nāgasamāla mu je bio lični pratilac. I vide poštovani Nāgasamāla da se na jednom mestu put račva, pa reče Blaženome: „Blaženi, ovo je put, njime treba da idemo.”</p>
<p>Čuvši to, Blaženi odgovori poštovanom Nāgasamāli: „Ne, Nāgasamāla, ovo je put, njime treba da idemo.”</p>
<p>Po drugi put… Po treći put poštovani Nāgasamāla reče Blaženome: „Blaženi, ovo je put, njime treba da idemo.” Po treći put Blaženi odgovori poštovanom Nāgasamāli: „Ne, Nāgasamāla, ovo je put, njime treba da idemo.”</p>
<p>Na to poštovani Nāgasamāla na licu mesta odloži prosjačku zdelu i ogrtač Blaženog na zemlju: „Evo, poštovani gopodine, zdela i ogrtač Blaženog” i ode.</p>
<p>I idući tim putem, dogodilo se da poštovani Nāgasamāla naiđe na razbojnike, koji ga izudaraše šakama i nogama, razbiše mu zdelu i pocepaše ogrtač. Onda poštovani Nāgasamāla sa razbijenom zdelom i posepanim ogrtačen dođe do Blaženog. Kad je stigao, pokloni se Blaženom, pa sede sa strane. Sedeći tako sa strane, ovako reče Blaženom: „Poštovani gospodine, idući onim putem, naiđoh na razbojnike, koji su me izudarali šakama i nogama, razbili mi zdelu i pocepali ogrtač.”</p>
<p>Onda Blaženi, razumevši značenje svega toga, izgovori ove nadahnute reči:</p>
<blockquote class="gatha">
<p>„Putujući zajedno, pomešan,<br>
sa nekim ko ne zna, znalac<br>
shvativši da je ta osoba loša,<br>
napusti je, kʼo mlada čaplja močvaru.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
