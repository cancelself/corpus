<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud3.1" lang="sr">
<header>
<ul>
<li>Nadahnuća</li>
<li>Nanda</li>
</ul>
<h1 class="sutta-title">Rođen kao plod kamme</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. Tom prilikom je neki monah sedeo nedaleko od Blaženog, te je ukrstivši noge i uspravivši trup, trpeo bolne, oštre, prodorne, razdiruće osećaje nastale kao plod prošle kamme, svestan i s jasnim razumevanjem, bez roptanja.</p>
<p>A Blaženi vide tog monaha što je sedeo nedaleko od njega, kako ukrstivši noge i uspravivši trup, trpi bolne, oštre, prodorne, razdiruće osećaje nastale kao plod prošle kamme, svestan i s jasnim razumevanjem, bez roptanja.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Za monaha koji je sva dela ostavio za sobom,<br>
otresao sa sebe prašinu onoga što je činio,<br>
za onoga ko je nesebičan, postojan, takav,<br>
nema potrebe da o tome priča sa bilo kime.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
