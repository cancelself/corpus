<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud2.9" lang="sr">
<header>
<ul>
<li>Nadahnuća</li>
<li>Mućalinda</li>
</ul>
<h1 class="sutta-title">Visākhā</h1>
</header>
<p>Ovako sam čuo. Jednom je Blaženi boravio kraj Sāvatthīja, u Istočnom parku, u palati Migārine majke. U isto vreme je Visākhā, Migārina majka, imala nekog posla sa Pasenadijem, kraljem Kosale. Ali taj posao nije izašao onako kako je ona očekivala.</p>
<p>Onda, u zoru, Visākhā, Migārina majka otide do Blaženog. Kad je stigla, sede sa strane. Dok je tako sedela sa strane, Blaženi joj reče: „Otkuda da si tako rano došla, Visākhā?”</p>
<p>„Poštovani gospodine, imala sam nekog posla sa Pasenadijem, kraljem Kosale. Ali taj posao nije izašao onako kako sam očekivala.”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Svaka tuđa vlast je bolna, sreća je biti svoj gospodar;<br>
zajedništvo donosi patnju, jer jaram se teško skida.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
