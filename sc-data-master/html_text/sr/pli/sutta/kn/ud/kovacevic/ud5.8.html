<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud5.8" lang="sr">
<header>
<ul>
<li>Nadahnuća</li>
<li>Soṇa</li>
</ul>
<h1 class="sutta-title">Razdor u monaškoj zajednici</h1>
</header>
<p>Ovako sam čuo. Jednom je Blaženi boravio kraj Rāđagahe, u Bambusovom gaju, na mestu gde se hrane veverice. U isto vreme se poštovani Ānanda, na dan predanosti, ujutro obukao, uzeo prosjačku zdelu i gornji ogrtač, te krenu u Rāđagahu u prošenje hrane.</p>
<p>I vide Devadatta poštovanog Ānandu kako prosi hranu u Rāđagahi. Pošto ga je video, dođe do poštovanog Ānande, pa mu ovako reče: „Prijatelju Ānanda, od danas pa nadalje obavljaću dan predanosti i ostale monaške ceremonije odvojeno od Blaženog, odvojeno monaške zajednice.”</p>
<p>Onda poštovani Ānanda, pošto je prošao Rājagahu i vratio se iz prošenja hrane, posle obroka, otide do Blaženog. Kad je stigao do Blaženog, pokloni mu se i sede sa strane. Sedeći tako sa strane, ovako reče Blaženom: „Poštovani gospodine, jutros sam se obukao, uzeo prosjačku zdelu i gornji ogrtač, te krenuo u Rāđagahu u prošenje hrane. I vide me Devadatta kako prosim hranu u Rāđagahi. Pošto me je video, dođe do mene, pa mi ovako reče: „Prijatelju Ānanda, od danas pa nadalje obavljaću dan predanosti i ostale monaške ceremonije odvojeno od Blaženog, odvojeno monaške zajednice.””</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Lako je dobrom činiti dobro,<br>
teško je lošem dobro činiti,<br>
lako je lošem loše činiti,<br>
loše je plemenitima zaista teško učiniti.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
