<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud6.9" lang="sr">
<header>
<ul>
<li>Nadahnuća</li>
<li>Slep od rođenja</li>
</ul>
<h1 class="sutta-title">Strmoglavce</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. I tako je jednom Blaženi sedeo u sred noći, u mrklom mraku, na otvorenom, osvetljen samo uljanom lampom.</p>
<p>A u to vreme mnoštvo insekata je jurilo, strmoglavljivalo se u taj plamen, te upadalo u nevolju, upadalo u propast. I vide Blaženi to mnoštvo insekata kako jureći i upadajući u taj plamen, zapada u nevolju, zapada u propast.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>Jure glavačke, previđaju ono što je suština,<br>
stvaraju nove i jačaju one stare veze.<br>
Nalik bubama što u plamen uleću,<br>
neki bivaju privučeni time što vide ili čuju.</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
