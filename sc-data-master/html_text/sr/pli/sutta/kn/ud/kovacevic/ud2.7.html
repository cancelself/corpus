<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body>
<article id="ud2.7" lang="sr">
<header>
<ul>
<li>Nadahnuća</li>
<li>Mućalinda</li>
</ul>
<h1 class="sutta-title">Sin jedinac</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. U isto vreme je nekom nezaređenom sledbeniku sin jedinac, tako drag i voljen, umro. Onda u cik zore velik grupa sledbenika, mokrih ogrtača i kose, dođe do Blaženog, pokloni mu se pa sede sa strane. Dok su tako sedeli, Blaženi im reče: „Zašto ste to, mokrih ogrtača i kose, došli u cik zore?”</p>
<p>Na to jedan sledbenik reče Blaženom: „Poštovani gospodine, moj sin jedinac, tako drag i voljen, je umro. Zato smo, mokrih ogrtača i kose, došli u cik zore.”</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Mnoštvo bogova i ljudi okovano je<br>
zadovoljstvom oblicima koje vole;<br>
jadni i istrošeni, pod vlast kralja smrti padaju.<br>
Oni zaista kopaju koren patnje, mamac Smrti,<br>
kojem je tako teško odoleti.”</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
