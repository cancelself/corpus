<!DOCTYPE html>
<html>
<head>
<meta charset='UTF-8'>
<meta name='author' content='Branislav Kovačević'>
<title></title>
</head>
<body><article id="ud6.7" lang="sr">
<header>
<ul>
<li>Nadahnuća</li>
<li>Slep od rođenja</li>
</ul>
<h1 class="sutta-title">Subhūti</h1>
</header>
<p>Ovako sam čuo. Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. Tom prilikom je poštovani Subhūti sedeo nedaleko od Blaženog, ukrštenih nogu i uspravnog trupa, dostigavši koncentraciju bez ikakvih misli.</p>
<p>A Blaženi vide poštovanog Subhūtija kako sedi nedaleko od Blaženog, ukrštenih nogu i uspravnog trupa, dostigavši koncentraciju bez ikakvih misli.</p>
<p>Onda Blaženi, razumevši značenje svega toga, izgovori ove nadahnute stihove:</p>
<blockquote class="gatha">
<p>„Onaj koji je razvejao požudne misli,<br>
potpuno ih u sebi sasekao, bez ostatka,<br>
i skinuvši omču, ugledao bezoblično,<br>
takav se, raskinuvši četiri okova, više ne preporađa.</p>
</blockquote>
<footer>
<p>Translated by <span class='author'>Branislav Kovačević</span>, <span class='publication-date'>2022</span>. Prepared for SuttaCentral by <span class='editor'>Bhikkhu Sujato</span>.</p>
<p>This work is dedicated to the public domain via Creative Commons Zero. All copyright and related or neighboring rights together with all associated claims and causes of action with respect to this work have been waived to the extent possible under the law.</p>
</footer>
</article>
</body>
</html>
