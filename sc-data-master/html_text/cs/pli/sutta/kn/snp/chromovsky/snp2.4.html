<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='snp2.4' lang='cs'>
<header>
<h1 class='sutta'>2.4. Rozprava o štěstí</h1>
</header>
<p><span class='evam'>Tak jsem slyšel</span>. Jednou Vznešený prodléval v Sávatthí, v Džétově háji, Anáthapindikově zahradě. Tehdy jistá bohyně, když noc již velmi pokročila, svou nadměrnou krásou celý Džétův háj ozářila, k Vznešenému přistoupila, a takto přistupujíc, Vznešeného uctivě pozdravila a stranou se postavila. Stranou stojíc, ona bohyně Vznešeného ve verších oslovila:</p>
<blockquote class='gatha'>
<p><a class='ref sc' id='sc1' href='#sc1'>SC 1</a>Mnoho bohů a lidí<br>
o štěstí přemítá,<br>
přeje si bezpečí [zdar].<br>
Pověz mi, co je štěstí nejvyšší.</p>
<p><a class='ref sc' id='sc2' href='#sc2'>SC 2</a>Nesdružovat se s pošetilými,<br>
ale s moudrými se sdružovat,<br>
uctívat ty, kdo jsou úcty hodní.<br>
To je štěstí nejvyšší.</p>
<p><a class='ref sc' id='sc3' href='#sc3'>SC 3</a>Pobývat na vhodném místě,<br>
dříve vykonané zásluhy,<br>
správně se usměrnit.<br>
To je štěstí nejvyšší.</p>
<p><a class='ref sc' id='sc4' href='#sc4'>SC 4</a>Rozsáhlé znalosti a dobře naučené řemeslo,<br>
dobré vycvičení v kázni,<br>
dobře pronášená řeč.<br>
To je štěstí nejvyšší.</p>
<p><a class='ref sc' id='sc5' href='#sc5'>SC 5</a>Podporování matky a otce,<br>
péče o potomky a manželku,<br>
klidné zaměstnání.<br>
To je štěstí nejvyšší.</p>
<p><a class='ref sc' id='sc6' href='#sc6'>SC 6</a>Štědrost a řádné chování,<br>
péče o příbuzné,<br>
nezávadné činy<br>
To je štěstí nejvyšší.</p>
<p><a class='ref sc' id='sc7' href='#sc7'>SC 7</a>Zanechání a zdržování se zlého,<br>
ukázněnost ohledně opojných nápojů,<br>
dbalost vůči Dhammě.<br>
To je štěstí nejvyšší.</p>
<p><a class='ref sc' id='sc8' href='#sc8'>SC 8</a>Uctivost a skromnost,<br>
spokojenost a vděčnost,<br>
naslouchání Dhammě ve správný čas.<br>
To je štěstí nejvyšší.</p>
<p><a class='ref sc' id='sc9' href='#sc9'>SC 9</a>Trpělivost a přívětivost,<br>
navštěvování asketů,<br>
rozhovor o Dhammě ve správný čas.<br>
To je štěstí nejvyšší.</p>
<p><a class='ref sc' id='sc10' href='#sc10'>SC 10</a>Správná askeze a čistý život,<br>
vidění ušlechtilých pravd,<br>
uskutečnění odpoutání.<br>
To je štěstí nejvyšší.</p>
<p><a class='ref sc' id='sc11' href='#sc11'>SC 11</a>Dotčena věcmi světa,<br>
koho mysl se nechvěje,<br>
je bez trápení, bez vášně, bezpečná.<br>
To je štěstí nejvyšší.</p>
<p><a class='ref sc' id='sc12' href='#sc12'>SC 12</a>Ti, kdo takto konají,<br>
nikde nejsou poraženi,<br>
všude kráčejí bezpečně [se zdrarem].<br>
To jsou štěstí nejvyšší.</p>
</blockquote>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
