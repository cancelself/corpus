<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
</head>
<body>
<article id='iti78' lang='cs'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Buddhova rčení</li>
<li>Třetí kapitola</li>
</ul>
<h1>78. Stýkající se podle své povahy</h1>
</header>
<p>... „Bytosti se stýkají podle své povahy, mniši. Bytosti s nízkými sklony se vzájemně stýkají s bytostmi, které mají rovněž nízké sklony. Bytosti s dobrými sklony se vzájemně stýkají s bytostmi, které mají rovněž dobré sklony.</p>
<p>I v minulosti se bytosti se stýkaly podle své povahy, mniši. Bytosti s nízkými sklony se vzájemně stýkaly s bytostmi, které měly rovněž nízké sklony. Bytosti s dobrými sklony se vzájemně stýkaly s bytostmi, které měly rovněž dobré sklony.</p>
<p>I v budoucnosti se bytosti budou stýkat podle své povahy, mniši. Bytosti s nízkými sklony se vzájemně budou stýkat s bytostmi, které budou mít rovněž nízké sklony. Bytosti s dobrými sklony se vzájemně budou stýkat s bytostmi, které budou mít rovněž dobré sklony.</p>
<p>I nyní, v současné době, se bytosti stýkají podle své povahy, mniši. Bytosti s nízkými sklony se vzájemně stýkají s bytostmi, které mají rovněž nízké sklony. Bytosti s dobrými sklony se vzájemně stýkají s bytostmi, které mají rovněž dobré sklony.“ ...</p>
<blockquote class='gatha'>
<p>„Zrozená houština sdružování je odetnuta nesdružováním.<br>
Jako ten, kdo pluje po velkém moři na malém dřevěném prkně<br>
se potopí (klesne), tak i ten, kdo správně žije, klesne, když se sdružuje s línými.<br>
Proto se vyhni těm, kdo jsou líní a ochablí.<br>
S ušlechtilími, kteří dlí odloučení, odhodlaně, v meditačním pohroužení,<br>
stále energičtí, s těmi žijí moudří.“ ...</p>
</blockquote>
<footer>
<p>Z páli a angličtiny přeložil <span class='author'>Štěpán Chromovský</span></p>
<p>Redigoval <span class='author'>Bhikkhu Gavésakó</span>.</p>
<p>(C) Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
