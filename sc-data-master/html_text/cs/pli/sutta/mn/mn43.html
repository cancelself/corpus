<!DOCTYPE html>
<html>
<head>
<meta charset='UTF-8'>
<meta name='author' content='Štěpán Chromovský'>
<title></title>
</head>
<body>
<article id='mn43' lang='cs'>
<header>
<ul>
<li class='division'>Sbírka středně dlouhých rozprav</li>
</ul>
<h1>43. Delší série otázek a odpovědí</h1>
</header>
<p><span class='evam'>Tak jsem slyšel</span>. Jednou Vznešený prodléval v Sávatthí, Džétově háji, Anáthapindikově zahradě. Tehdy ctihodný Mahá Kotthita k večeru vstal ze svého meditačního ústraní, přišel k ctihodnému Sáriputtovi, vyměnil si s ním přátelské pozdravy, usedl stranou a takto ctihodného Sáriputtu oslovil:</p>
<h2>Nemoudrý (<i lang='pli' translate='no'>Duppaňňo</i>) a Moudrý (<i lang='pli' translate='no'>Paňňavá</i>)</h2>
<p>„Příteli, říká se: ‚Nemoudrý, nemoudrý‘ (<i lang='pli' translate='no'>duppaňňo</i>). Vzhledem k čemu je však někdo nazýván nemoudrým?“</p>
<p>„Jelikož nezná (<i lang='pli' translate='no'>nappadžánáti</i>), příteli, vzhledem k tomu, že nezná, je někdo nazýván nemoudrým.</p>
<p>A co nezná? ‚Toto je strast‘ (<i lang='pli' translate='no'>idam dukkhan,ti</i>)—to nezná. ‚Toto je vznik strasti‘ (<i lang='pli' translate='no'>ajam dukkhasamudajo,ti</i>)—to nezná. ‚Toto je ustání strasti‘ (<i lang='pli' translate='no'>ajam dukkhanirodho,ti</i>)—to nezná. ‚Toto je cesta vedoucí k ustání strasti‘ (<i lang='pli' translate='no'>ajam dukkhanirodhagáminí patipadá,ti</i>)—to nezná. Jelikož to nezná, příteli, vzhledem k tomu, že to nezná, je někdo nazýván nemoudrým.“</p>
<p>Když se ctihodný Mahá Kotthita, se slovy: ‚Dobře, příteli,‘ spokojen zaradoval ze slov ctihodného Sáriputty, položil mu další otázku:</p>
<p>„Příteli, říká se: ‚Moudrý, moudrý‘ (<i lang='pli' translate='no'>paňňavá</i>). Vzhledem k čemu je však někdo nazýván moudrým?“</p>
<p>„Jelikož zná [ví] (<i lang='pli' translate='no'>padžánáti</i>), příteli, vzhledem k tomu, že zná, je někdo nazýván moudrým.</p>
<p>A co zná? ‚Toto je strast‘ (<i lang='pli' translate='no'>idam dukkhan,ti</i>)—to zná. ‚Toto je vznik strasti‘ (<i lang='pli' translate='no'>ajam dukkhasamudajo,ti</i>)—to zná. ‚Toto je ustání strasti‘ (<i lang='pli' translate='no'>ajam dukkhanirodho,ti</i>)—to zná. ‚Toto je cesta vedoucí k ustání strasti‘ (<i lang='pli' translate='no'>ajam dukkhanirodhagáminí patipadá,ti</i>)—to zná.</p>
<p>Jelikož to zná, příteli, vzhledem k tomu, že to zná, je někdo nazýván moudrým.“</p>
<h2>Vědomí (<i lang='pli' translate='no'>Viňňánam</i>)</h2>
<p>„Příteli, říká se: ‚Vědomí, vědomí‘ (<i lang='pli' translate='no'>viňňánam</i>). Vzhledem k čemu se však něco nazývá vědomím?“</p>
<p>„Jelikož rozpoznává (<i lang='pli' translate='no'>vidžánáti</i>), vzhledem k tomu, že rozpoznává, se něco nazývá vědomím.</p>
<p>A co rozpoznává? Rozpoznává to, co je příjemné [slastné] (<i lang='pli' translate='no'>sukhantipi</i>). Rozpoznává to, co je nepříjemné [strastné] (<i lang='pli' translate='no'>dukkhantipi</i>). Rozpoznává to, co je ani-příjemné-ani-nepříjemné (<i lang='pli' translate='no'>adukkhamasukhantipi</i>).</p>
<p>Jelikož to rozpoznává, příteli, vzhledem k tomu, že to rozpoznává, se něco nazývá vědomím.“</p>
<p>Příteli, moudrost [porozumění] (<i lang='pli' translate='no'>paňňá</i>) a vědomí (<i lang='pli' translate='no'>viňňánam</i>)—jsou tyto věci [stavy] spojené (<i lang='pli' translate='no'>imé dhammá samsatthá</i>) nebo oddělené (<i lang='pli' translate='no'>visamsatthá</i>)? A je možné oddělit jednu z těchto věcí od druhé, za účelem popsání rozdílu mezi nimi?“</p>
<p>„Příteli, moudrost a vědomí—tyto věci jsou spojené, neoddělené. A není možné oddělit jednu z těchto věcí od druhé, za účelem popsání rozdílu mezi nimi. Neboť co člověk zná [ví] (<i lang='pli' translate='no'>jam padžánáti</i>), to rozpoznává (<i lang='pli' translate='no'>tam vidžánáti</i>) a co rozpoznává, to zná. Proto jsou tyto věci spojené, neoddělené, a není možné oddělit jednu z těchto věcí od druhé, za účelem popsání rozdílu mezi nimi.“</p>
<p>„Příteli, moudrost a vědomí—jaký je rozdíl mezi těmito věcmi, které jsou spojené, neoddělené?“</p>
<p>„Příteli, moudrost a vědomí—rozdíl (<i lang='pli' translate='no'>nánákaranam</i>) mezi těmito věcmi, které jsou spojené, neoddělené, je tento: moudrost by měla být rozvinuta (<i lang='pli' translate='no'>paňňá bhávétabbá</i>), vědomí by mělo být plně pochopeno (<i lang='pli' translate='no'>viňňánam pariňňejjam</i>).</p>
<h2>Pociťování (<i lang='pli' translate='no'>Védaná</i>) a Vnímání (<i lang='pli' translate='no'>Saňňá</i>)</h2>
<p>„Příteli, říká se: ‚Pociťování, pociťování‘ (<i lang='pli' translate='no'>védaná</i>). Vzhledem k čemu se však něco nazývá pociťováním?“</p>
<p>„Jelikož pociťuje (<i lang='pli' translate='no'>védéti</i>), vzhledem k tomu, že pociťuje, se něco nazývá pociťováním.</p>
<p>A co pociťuje? Pociťuje to, co je příjemné [slastné] (<i lang='pli' translate='no'>sukhantipi</i>). Pociťuje to, co je nepříjemné [strastné] (<i lang='pli' translate='no'>dukkhantipi</i>). Pociťuje to, co je ani-příjemné-ani-nepříjemné (<i lang='pli' translate='no'>adukkhamasukhantipi</i>).</p>
<p>Jelikož to pociťuje, příteli, vzhledem k tomu, že to pociťuje, se něco nazývá pociťováním.“</p>
<p>„Příteli, říká se: ‚Vnímání, vnímání‘ (<i lang='pli' translate='no'>saňňá</i>). Vzhledem k čemu se však něco nazývá vnímáním?“</p>
<p>„Jelikož vnímá (<i lang='pli' translate='no'>saňdžánáti</i>), vzhledem k tomu, že vnímá, se něco nazývá vnímáním.</p>
<p>A co vnímá? Vnímá to, co je modré (<i lang='pli' translate='no'>nílakampi</i>). Vnímá to, co je žluté (<i lang='pli' translate='no'>pítakampi</i>). Vnímá to, co je červené (<i lang='pli' translate='no'>lohitakampi</i>). Vnímá to, co je bílé (<i lang='pli' translate='no'>odátampi</i>).</p>
<p>Jelikož to vnímá, příteli, vzhledem k tomu, že to vnímá, se něco nazývá vnímáním.“</p>
<p>„Příteli, pociťování (<i lang='pli' translate='no'>védaná</i>), vnímání (<i lang='pli' translate='no'>saňňá</i>) a vědomí (<i lang='pli' translate='no'>viňňánam</i>)—jsou tyto věci [stavy] spojené nebo oddělené? A je možné oddělit jednu z těchto věcí od druhé, za účelem popsání rozdílu mezi nimi?“</p>
<p>„Příteli, pociťování, vnímání a vědomí—tyto věci jsou spojené, neoddělené. A není možné oddělit jednu z těchto věcí od druhé, za účelem popsání rozdílu mezi nimi. Neboť co člověk pociťuje (<i lang='pli' translate='no'>jam védéti</i>), to vnímá (<i lang='pli' translate='no'>tam saňdžánáti</i>), a co vnímá, to rozpoznává (<i lang='pli' translate='no'>tam vidžánáti</i>). Proto jsou tyto věci spojené, neoddělené, a není možné oddělit jednu z těchto věcí od druhé, za účelem popsání rozdílu mezi nimi.“</p>
<h2>Co může být poznáno (<i lang='pli' translate='no'>Nejjam</i>)</h2>
<p>„Příteli, co může být poznáno (<i lang='pli' translate='no'>nejjan,ti</i>) očištěným mentálním vědomím (<i lang='pli' translate='no'>parisuddhéna manoviňňánéna</i>), oproštěným od pěti smyslových schopností (<i lang='pli' translate='no'>nissatthéna paňčahi indrijéhi</i>)?“</p>
<p>„Příteli, očištěným mentálním vědomím, oproštěným od pěti smyslových schopností, může být poznána oblast nekonečného prostoru (<i lang='pli' translate='no'>ákásánaňčájatanam</i>) takto: ‚[toto je] nekonečný prostor‘ (<i lang='pli' translate='no'>ananto ákáso,ti</i>), oblast nekonečného vědomí (<i lang='pli' translate='no'>viňňánaňčájatanam</i>) může být poznána takto: ‚[toto je] nekonečné vědomí‘ (<i lang='pli' translate='no'>anantam viňňánan,ti</i>), oblast ničeho (<i lang='pli' translate='no'>ákiňčaňňájatanam</i>) může být poznána takto: ‚nic zde není‘ (<i lang='pli' translate='no'>natthi kiňčí,ti</i>).“</p>
<p>„Příteli, čím je poznáván (<i lang='pli' translate='no'>padžánátí,ti</i>) stav (<i lang='pli' translate='no'>dhammam</i>), který může být poznán (<i lang='pli' translate='no'>nejjam</i>)?“</p>
<p>„Příteli, stav, který může být poznán, je poznáván okem moudrosti (<i lang='pli' translate='no'>paňňáčakkhuná</i>).“</p>
<p>„Příteli, co je smyslem [cílem] moudrosti (<i lang='pli' translate='no'>paňňá kimatthijá,ti</i>)?“</p>
<p>„Příteli, smyslem moudrosti je přímé poznání (<i lang='pli' translate='no'>paňňá abhiňňatthá</i>), jeho smyslem je plné pochopení (<i lang='pli' translate='no'>pariňňatthá</i>), jeho smyslem je opuštění (<i lang='pli' translate='no'>pahánatthá,ti</i>).“</p>
<h2>Správný názor (<i lang='pli' translate='no'>Sammáditthi</i>)</h2>
<p>„Příteli, kolik podmínek (<i lang='pli' translate='no'>paččajá</i>) je třeba pro vyvstání správného názoru (<i lang='pli' translate='no'>sammáditthijá uppádájá,ti</i>)?“</p>
<p>„Příteli, pro vyvstání správného názoru jsou třeba dvě podmínky—slovo [hlas] druhého (<i lang='pli' translate='no'>parato ča ghoso</i>) a důkladná [správně zaměřená] pozornost (<i lang='pli' translate='no'>joniso ča manasikáro</i>). Tyto dvě podmínky jsou třeba pro vyvstání správného názoru.“</p>
<p>„Příteli, kolika členy (<i lang='pli' translate='no'>angehi</i>) je podpořen správný názor (<i lang='pli' translate='no'>anuggahitá sammáditthi</i>), jehož plodem je osvobození mysli (<i lang='pli' translate='no'>čétovimuttiphalá</i>), jehož plodem a užitkem je osvobození mysli (<i lang='pli' translate='no'>čétovimuttiphalánisamsá</i>), a jehož plodem je osvobození moudrostí (<i lang='pli' translate='no'>paňňávimuttiphalá</i>), jehož plodem a užitkem je osvobození moudrostí (<i lang='pli' translate='no'>paňňávimuttiphalánisamsá</i>)?“</p>
<p>„Příteli, správný názor, jehož plodem je osvobození mysli, jehož plodem a užitkem je osvobození mysli, a jehož plodem je osvobození moudrostí, jehož plodem a užitkem je osvobození moudrostí, je podpořen pěti členy (<i lang='pli' translate='no'>paňčahi angehi</i>). Zde, příteli, je správný názor podpořen ctností (<i lang='pli' translate='no'>sílánuggahitá</i>), podpořen učeností (<i lang='pli' translate='no'>sutánuggahitá</i>), podpořen rozhovorem [o Dhammě] (<i lang='pli' translate='no'>sákaččhánuggahitá</i>), podpořen [meditačním] utišením (<i lang='pli' translate='no'>samathánuggahitá</i>) a podpořen jasným viděním [vhledem] (<i lang='pli' translate='no'>vipassanánuggahitá</i>). T ěmito pěti členy je podpořen správný názor…“</p>
<h2>Bytí (<i lang='pli' translate='no'>Bhava</i>)</h2>
<p>„Příteli, kolik je [druhů] bytí (<i lang='pli' translate='no'>bhavá</i>)?“</p>
<p>„Příteli, jsou tři [druhy] bytí—smyslné bytí (<i lang='pli' translate='no'>kámabhavo</i>), hmotné bytí (<i lang='pli' translate='no'>rúpabhavo</i>) a nehmotné bytí (<i lang='pli' translate='no'>arúpabhavo</i>).“</p>
<p>„Příteli, jak je vygenerováno opětovné bytí v budoucnu (<i lang='pli' translate='no'>ájatim punabbhavábhinibbatti hotí,ti</i>)?“</p>
<p>„Příteli, když bytosti omezené nevědomostí (<i lang='pli' translate='no'>avidždžánívaranánam</i>) a spoutané toužením (<i lang='pli' translate='no'>tanhásamjodžanánam</i>) nacházejí potěšení zde či jinde (<i lang='pli' translate='no'>tatratatrábhinandaná</i>). Tak je vygenerováno opětovné bytí v budoucnu.“</p>
<p>„Příteli, jak není vygenerováno opětovné bytí v budoucnu (<i lang='pli' translate='no'>ájatim punabbhavábhinibbatti na hotí,ti</i>)?“</p>
<p>„Příteli, s vymizením nevědomosti (<i lang='pli' translate='no'>avidždžávirágá</i>) a s vyvstáním vědění (<i lang='pli' translate='no'>vidždžuppádá</i>) toto toužení ustává (<i lang='pli' translate='no'>tanhánirodhá</i>). Tak není vygenerováno opětovné bytí v budoucnu.“</p>
<h2>První meditační pohroužení (<i lang='pli' translate='no'>Pathamam džhánam</i>)</h2>
<p>„Příteli, co je to první džhána?“</p>
<p>„Zde, příteli, odloučen od smyslných požitků (<i lang='pli' translate='no'>viviččéva káméhi</i>), odloučen od neprospěšných stavů (<i lang='pli' translate='no'>vivičča akusaléhi dhamméhi</i>), mnich vstupuje a prodlévá v první džháně, která je doprovázena myšlením (<i lang='pli' translate='no'>savitakkam</i>) a rozvažováním (<i lang='pli' translate='no'>savičáram</i>) a je naplněna nadšením a blahem zrozeným z odloučení (<i lang='pli' translate='no'>vivékadžam pítisukham</i>). Toto se nazývá první džhánou.“</p>
<p>„Příteli, kolik členů (<i lang='pli' translate='no'>angikam</i>) má první džhána?“</p>
<p>„Příteli, první džhána má pět členů (<i lang='pli' translate='no'>paňčangikam</i>). Zde, příteli, u mnicha, který vstoupil do první džhány, nastalo myšlení (<i lang='pli' translate='no'>vitakko</i>), rozvažování (<i lang='pli' translate='no'>vičáro</i>), nadšení (<i lang='pli' translate='no'>píti</i>), blaho (<i lang='pli' translate='no'>sukha</i>) a sjednocení [jednobodovost] mysli (<i lang='pli' translate='no'>čittekaggatá</i>). První džhána má těchto pět členů.“</p>
<p>„Příteli, první džhána je opuštění kolika členů a obdaření kolika členy?“</p>
<p>„Příteli, první džhána je opuštění pěti členů (<i lang='pli' translate='no'>paňčangavippahínam</i>) a obdaření pěti členy (<i lang='pli' translate='no'>paňčangasamannágatam</i>).</p>
<h2>Pět smyslových schopností (<i lang='pli' translate='no'>Paňčindrijam</i>)</h2>
<p>„Příteli, těchto pět smyslových schopností (<i lang='pli' translate='no'>paňčindrijáni</i>) každá zaujímá [vlastní] oddělenou oblast (<i lang='pli' translate='no'>nánávisajáni</i>), oddělenou sféru působnosti (<i lang='pli' translate='no'>nánágočaráni</i>), a jedna nezakouší oblasti a sféry ostatní—totiž smyslová schopnost oka (<i lang='pli' translate='no'>čakkhundrijam</i>), smyslová schopnost ucha (<i lang='pli' translate='no'>sotindrijam</i>), smyslová schopnost nosu (<i lang='pli' translate='no'>ghánindrijam</i>), smyslová schopnost jazyka (<i lang='pli' translate='no'>dživhindrijam</i>) a smyslová schopnost těla (<i lang='pli' translate='no'>kájindrijam</i>). Příteli, co je útočištěm (<i lang='pli' translate='no'>kim patisaranam</i>), co zakouší (<i lang='pli' translate='no'>ko paččanubhotí</i>) oblasti a sféry těchto pěti smyslových schopností…?“</p>
<p>„Příteli, těchto pět smyslových schopností každá zaujímá [vlastní] oddělenou oblast, oddělenou sféru působnosti, a jedna nezakouší oblasti a sféry ostatní—totiž smyslová schopnost oka, smyslová schopnost ucha, smyslová schopnost nosu, smyslová schopnost jazyka a smyslová schopnost těla. Příteli, mysl je jejich útočištěm (<i lang='pli' translate='no'>mano patisaranam</i>), mysl zakouší (<i lang='pli' translate='no'>mano paččanubhotí</i>) oblasti a sféry těchto pěti smyslových schopností…“</p>
<p>„Příteli, těchto pět smyslových schopností… v závislosti na čem stojí (<i lang='pli' translate='no'>kim patičča titthantí,ti</i>)?“</p>
<p>„Příteli, těchto pět smyslových schopností… stojí v závislosti na životní vitalitě (<i lang='pli' translate='no'>ájum patičča titthantí,ti</i>).“</p>
<p>„Životní vitalita, příteli, v závislosti na čem stojí?“</p>
<p>„Životní vitalita stojí v závislosti na žáru (<i lang='pli' translate='no'>áju usmam patičča titthatí,ti</i>).“</p>
<p>„Žár, příteli, v závislosti na čem stojí?“</p>
<p>„Žár stojí v závislosti na životní vitalitě (<i lang='pli' translate='no'>usmá ájum patičča titthatí,ti</i>).“</p>
<p>„Příteli, nyní jsme takto porozuměli slovům ctihodného Sáriputty: ‚Životní vitalita stojí v závislosti na žáru.‘ … ‚Žár stojí v závislosti na životní vitalitě.‘ Jak by měl být nahlížen smysl těchto slov?“</p>
<p>„Dám ti přirovnání (<i lang='pli' translate='no'>upamam</i>), příteli, neboť s pomocí přirovnání mohou někteří moudří jedinci (<i lang='pli' translate='no'>viňňú purisá</i>) porozumět smyslu řečeného.</p>
<p>Jako když hoří olejová lampa, tak její záře je viděna v závislosti na jejím plameni a její plamen je viděn v závislosti na její záři. Právě tak, příteli, životní vitalita stojí v závislosti na žáru a žár stojí v závislosti na životní vitalitě.“</p>
<h2>Životní formace (<i lang='pli' translate='no'>Ájusankhárá</i>)</h2>
<p>„Příteli, jsou životní formace (<i lang='pli' translate='no'>ájusankhárá</i>) pociťovanými stavy (<i lang='pli' translate='no'>védanijá dhammá</i>) nebo jsou životní formace jedna věc a pociťované stavy jiná věc?“</p>
<p>„Příteli, životní formace nejsou pociťovanými stavy. Kdyby životní formace byly pociťovanými stavy, tak by u mnicha, který vstoupil do stavu ustání vnímání a pociťování (<i lang='pli' translate='no'>saňňávédajitanirodham</i>), nemohlo být rozeznáno vynoření (<i lang='pli' translate='no'>vutthánam</i>) z tohoto stavu. Jelikož jsou životní formace jedna věc a pociťované stavy jiná věc, tak u mnicha, který vstoupil do stavu ustání vnímání a pociťování, může být rozeznáno vynoření z tohoto stavu.“</p>
<p>„Příteli, kolika věcmi když je toto tělo opuštěno, tak leží odhozené a odložené jako nevnímavý kus dřeva?“</p>
<p>„Příteli, když je toto tělo opuštěno třemi věcmi—životní vitalitou (<i lang='pli' translate='no'>áju</i>), žárem (<i lang='pli' translate='no'>usmá</i>) a vědomím (<i lang='pli' translate='no'>viňňánam</i>)—tak leží odhozené a odložené jako nevnímavý kus dřeva.“</p>
<p>„Příteli, jaký je rozdíl mezi tím, kdo zemřel (<i lang='pli' translate='no'>mato</i>), kdo naplnil svůj čas (<i lang='pli' translate='no'>kálankato</i>), a mnichem, který vstoupil do stavu ustání vnímání a pociťování (<i lang='pli' translate='no'>saňňávédajitanirodham samápanno</i>)?“</p>
<p>„Příteli, u toho, kdo zemřel, kdo naplnil svůj čas, ustaly a utichly formace těla (<i lang='pli' translate='no'>kájasankhárá niruddhá patippassaddhá</i>), ustaly a utichly formace řeči (<i lang='pli' translate='no'>váčísankhárá</i>), ustaly a utichly formace mysli (<i lang='pli' translate='no'>čittasankhárá</i>), životní vitalita zcela vymizela (<i lang='pli' translate='no'>áju parikkhíno</i>), žár vyhasl (<i lang='pli' translate='no'>usmá vúpasantá</i>) a smyslové schopnosti jsou zcela zničené (<i lang='pli' translate='no'>indrijáni paribhinnáni</i>).</p>
<p>U mnicha, který vstoupil do stavu ustání vnímání a pociťování, ustaly a utichly formace těla, ustaly a utichly formace řeči, ustaly a utichly formace mysli, ale životní vitalita nevymizela (<i lang='pli' translate='no'>áju na parikkhíno</i>), žár nevyhasl (<i lang='pli' translate='no'>usmá avúpasantá</i>) a smyslové schopnosti jsou zářivě čisté (<i lang='pli' translate='no'>indrijáni vippasannáni</i>). Takový je rozdíl mezi tím, kdo zemřel, kdo naplnil svůj čas, a mnichem, který vstoupil do stavu ustání vnímání a pociťování.“</p>
<h2>Osvobození mysli (<i lang='pli' translate='no'>Čétovimutti</i>)</h2>
<p>„Příteli, kolik je podmínek (<i lang='pli' translate='no'>kati paččajá</i>) pro dosažení (<i lang='pli' translate='no'>samápattijá</i>) ani-slastného-ani-strastného osvobození mysli? (<i lang='pli' translate='no'>adukkhamasukája čétovimuttijá</i>)“</p>
<p>„Příteli, jsou čtyři podmínky pro dosažení ani-slastného-ani-strastného osvobození mysli. Zde, příteli, s opuštěním slasti i strasti (<i lang='pli' translate='no'>sukhassa ča paháná dukkhassa ča paháná</i>), s ukončením dřívější radosti i žalu (<i lang='pli' translate='no'>pubbéva somanassadomanassánam atthangamá</i>), mnich vstupuje a prodlévá ve čtvrtém meditačním pohroužení (<i lang='pli' translate='no'>čatuttham džhánam</i>), které je ani-slastné-ani-strastné (<i lang='pli' translate='no'>adukkhamasukham</i>) a je očištěnou vyrovnaností a uvědoměním (<i lang='pli' translate='no'>upekkhásatipárisuddhim</i>). To jsou čtyři podmínky (<i lang='pli' translate='no'>čattáro paččajá</i>) pro dosažení ani-slastného-ani-strastného osvobození mysli.“</p>
<p>„Příteli, kolik je podmínek pro dosažení bezznakového osvobození mysli? (<i lang='pli' translate='no'>animittája čétovimuttijá</i>)“</p>
<p>„Příteli, jsou dvě podmínky pro dosažení bezznakového osvobození mysli—Nevěnování pozornosti žádným znakům (<i lang='pli' translate='no'>sabbanimittánaňča amanasikáro</i>) a věnování pozornosti prvku bezznakovosti (<i lang='pli' translate='no'>animittája ča dhátujá manasikáro</i>). To jsou dvě podmínky (<i lang='pli' translate='no'>dvé paččajá</i>) pro dosažení bezznakového osvobození mysli.“</p>
<p>„Příteli, kolik je podmínek pro udržení [ustálení] (<i lang='pli' translate='no'>thitijá</i>) bezznakového osvobození mysli?“</p>
<p>„Příteli, jsou tři podmínky pro udržení bezznakového osvobození mysli—nevěnování pozornosti žádným znakům (<i lang='pli' translate='no'>sabbanimittánaňča amanasikáro</i>), věnování pozornosti prvku bezznakovosti (<i lang='pli' translate='no'>animittája ča dhátujá manasikáro</i>) a dřívější příprava [tohoto udržení] (<i lang='pli' translate='no'>pubbé ča abhisankháro</i>). To jsou tři podmínky (<i lang='pli' translate='no'>tajo paččajá</i>) pro udržení bezznakového osvobození mysli.“</p>
<p>„Příteli, kolik je podmínek pro vynoření se (<i lang='pli' translate='no'>vutthánájá</i>) z bezznakového osvobození mysli?“</p>
<p>„Příteli, jsou dvě podmínky pro vynoření se z bezznakového osvobození mysli—věnování pozornosti všem znakům (<i lang='pli' translate='no'>sabbanimittánaňča manasikáro</i>) a nevěnování pozornosti prvku bezznakovosti (<i lang='pli' translate='no'>animittája ča dhátujá amanasikáro</i>). To jsou dvě podmínky pro vynoření se z bezznakového osvobození mysli.“</p>
<p>„Příteli, neomezené osvobození mysli (<i lang='pli' translate='no'>appamáná čétovimutti</i>), osvobození mysli skrze nicotu (<i lang='pli' translate='no'>ákiňčaňňá čétovimutti</i>), osvobození mysli skrze prázdnotu (<i lang='pli' translate='no'>suňňatá čétovimutti</i>) a bezznakové osvobození mysli (<i lang='pli' translate='no'>animittá čétovimutti</i>)—liší se tyto stavy významově (<i lang='pli' translate='no'>nánatthá</i>) i slovním vyjádřením (<i lang='pli' translate='no'>nánábjaňdžaná</i>) nebo jsou významově jednotné (<i lang='pli' translate='no'>ékatthá</i>) a liší se pouze slovním vyjádřením?“</p>
<p>„Příteli, neomezené osvobození mysli, osvobození mysli skrze nicotu, osvobození mysli skrze prázdnotu a bezznakové osvobození mysli—je způsob (<i lang='pli' translate='no'>parijájo</i>), kterým se tyto stavy liší významově i slovním vyjádřením, a je způsob, kterým jsou tyto stavy významově jednotné a liší se pouze slovním vyjádřením.“</p>
<p>„A co je, příteli, způsob, kterým se tyto stavy liší významově i slovním vyjádřením?“</p>
<p>„Zde, příteli, mnich prodlévá s myslí naplněnou laskavostí (<i lang='pli' translate='no'>mettásahagaténa čétasá</i>)… s myslí naplněnou soucitem (<i lang='pli' translate='no'>karunásahagaténa čétasá</i>)… s myslí naplněnou blahovůlí (<i lang='pli' translate='no'>muditásahagaténa čétasá</i>)… s myslí naplněnou vyrovnaností (<i lang='pli' translate='no'>upekkhásahagaténa čétasá</i>) a proniká s ní jednu světovou stranu, stejně i druhou, třetí a čtvrtou, směrem nahoru, dolu, napříč a všude, všechny i sebe. Takto prodlévá, pronikaje celý svět myslí naplněnou laskavostí… soucitem… blahovůlí… vyrovnaností, myslí rozšířenou (<i lang='pli' translate='no'>vipuléna</i>), zmohutnělou (<i lang='pli' translate='no'>mahaggaténa</i>), neomezenou (<i lang='pli' translate='no'>appamánéna</i>), prostou zášti (<i lang='pli' translate='no'>averéna</i>) a zlovůle (<i lang='pli' translate='no'>abjábadždžhéna</i>). To se nazývá neomezené osvobození mysli (<i lang='pli' translate='no'>appamáná čétovimutti</i>).“</p>
<p>„A co je, příteli, osvobození mysli skrze nicotu?“</p>
<p>„Zde, příteli, mnich s úplným překonáním oblasti nekonečného vědomí (<i lang='pli' translate='no'>viňňánaňčájatanam</i>), poznávaje: ‚Nic zde není‘ (<i lang='pli' translate='no'>natthi kiňčíti</i>), vstupuje a prodlévá v oblasti nicoty (<i lang='pli' translate='no'>ákiňčaňňájatanam</i>). To se nazývá osvobození mysli skrze nicotu (<i lang='pli' translate='no'>ákiňčaňňá čétovimutti</i>).“</p>
<p>„A co je, příteli, osvobození mysli skrze prázdnotu?“</p>
<p>„Zde, příteli, se mnich odebere do lesa nebo ke kořeni stromu nebo do prázdného příbytku a uvažuje takto: ‚Toto je prázdné „já“ i všeho co náleží k „já“.‘ [V tomto není žádné „já“ ani nic co by náleželo k „já“] To se nazývá osvobození mysli skrze prázdnotu (<i lang='pli' translate='no'>suňňatá čétovimutti</i>).“</p>
<p>„A co je, příteli, bezznakové osvobození mysli?“</p>
<p>„Zde, příteli, s nevěnováním pozornosti žádným znakům (<i lang='pli' translate='no'>sabbanimittánam amanasikárá</i>) mnich vstupuje a prodlévá v bezznakovém soustředění mysli (<i lang='pli' translate='no'>animittam čétosamádhim</i>). To se nazývá bezznakové osvobození mysli (<i lang='pli' translate='no'>animittá čétovimutti</i>).</p>
<p>To je způsob, kterým se tyto stavy liší významově i slovním vyjádřením.“</p>
<p>„A co je, příteli, způsob, kterým jsou tyto stavy významově jednotné a liší se pouze slovním vyjádřením?“</p>
<p>„Příteli, vášeň je tvůrce omezenosti (<i lang='pli' translate='no'>rágo pamánakarano</i>), nenávist je tvůrce omezenosti (<i lang='pli' translate='no'>doso pamánakarano</i>), zaslepenost je tvůrce omezenosti (<i lang='pli' translate='no'>moho pamánakarano</i>). U mnicha, který odstranil své zákaly (<i lang='pli' translate='no'>khínásavassa bhikkhuno</i>), jsou tyto věci opuštěné, vytržené i s kořenem jako pařez palmovníku, zbavené možnosti existence a nemohou již v budoucnu znovu vyvstat. Ze všech [druhů] neomezených osvobození mysli (<i lang='pli' translate='no'>appamáná čétovimuttijo</i>) se neotřesitelné osvobození mysli (<i lang='pli' translate='no'>akuppá čétovimutti</i>) ukazuje jako nejvyšší (<i lang='pli' translate='no'>aggamakkhájati</i>). Neboť neotřesitelné osvobození mysli je prázdné vášně (<i lang='pli' translate='no'>suňňá rágéna</i>), prázdné nenávisti (<i lang='pli' translate='no'>suňňá doséna</i>) a prázdné zaslepenosti (<i lang='pli' translate='no'>suňňá mohéna</i>).</p>
<p>Vášeň je „něco“ (<i lang='pli' translate='no'>rágo kiňčano</i>), nenávist je „něco“ (<i lang='pli' translate='no'>doso kiňčano</i>), zaslepenost je „něco“ (<i lang='pli' translate='no'>moho kiňčano</i>). U mnicha, který odstranil své zákaly, jsou tyto věci opuštěné, vytržené i s kořenem jako pařez palmovníku, zbavené možnosti existence a nemohou již v budoucnu znovu vyvstat. Ze všech [druhů] osvobození mysli skrze nicotu (<i lang='pli' translate='no'>ákiňčaňňá čétovimuttijo</i>) se neotřesitelné osvobození mysli (<i lang='pli' translate='no'>akuppá čétovimutti</i>) ukazuje jako nejvyšší. Neboť neotřesitelné osvobození mysli je prázdné vášně (<i lang='pli' translate='no'>suňňá rágéna</i>), prázdné nenávisti (<i lang='pli' translate='no'>suňňá doséna</i>) a prázdné zaslepenosti (<i lang='pli' translate='no'>suňňá mohéna</i>).</p>
<p>Vášeň je tvůrce znaků (<i lang='pli' translate='no'>rágo nimittakarano</i>), nenávist je tvůrce znaků (<i lang='pli' translate='no'>doso nimittakarano</i>), zaslepenost je tvůrce znaků (<i lang='pli' translate='no'>moho nimittakarano</i>). U mnicha, který odstranil své zákaly, jsou tyto věci opuštěné, vytržené i s kořenem jako pařez palmovníku, zbavené možnosti existence a nemohou již v budoucnu znovu vyvstat. Ze všech [druhů] bezznakových osvobození mysli (<i lang='pli' translate='no'>animittá čétovimuttijo</i>) se neotřesitelné osvobození mysli (<i lang='pli' translate='no'>akuppá čétovimutti</i>) ukazuje jako nejvyšší. Neboť neotřesitelné osvobození mysli je prázdné vášně (<i lang='pli' translate='no'>suňňá rágéna</i>), prázdné nenávisti (<i lang='pli' translate='no'>suňňá doséna</i>) a prázdné zaslepenosti (<i lang='pli' translate='no'>suňňá mohéna</i>).</p>
<p>To je způsob, kterým jsou tyto stavy významově jednotné a liší se pouze slovním vyjádřením.“</p>
<p>Tak pravil ctihodný Sáriputta. Spokojený ctihodný Mahá Kotthita se zaradoval ze slov ctihodného Sáriputty.</p>
<footer>
<p>Překlad <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: http://dhammadesana.wz.cz/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
