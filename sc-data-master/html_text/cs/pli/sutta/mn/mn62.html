<!DOCTYPE html>
<html>
<head>
<meta charset='UTF-8'>
<meta name='author' content='Štěpán Chromovský'>
<title></title>
</head>
<body>
<article id='mn62' lang='cs'>
<header>
<ul>
<li class='division'>Sbírka středně dlouhých rozprav</li>
</ul>
<h1>62. Delší poučení Ráhuly</h1>
</header>
<p>Úvod—správné nazírání pěti skupin ulpívání</p>
<p><span class='evam'>Tak jsem slyšel</span>. Jednou Vznešený prodléval v Sávatthí, v Džétově háji, V Anáthapindikově zahradě. Tehdy zrána se Vznešený ustrojil, vzal almužní mísu a svrchní roucho a vypravil se do Sávatthí. Ctihodný Ráhula se též ustrojil, vzal almužní mísu a svrchní roucho, a krok za krokem následoval Vznešeného. Tu se Vznešený ohlédl a oslovil ctihodného Ráhulu:</p>
<p>„Jakákoli hmota [tělesnost] (<i lang='pli' translate='no'>rúpa</i>), Ráhulo, ať minulá, budoucí či přítomná (<i lang='pli' translate='no'>atítánágatapaččuppannam</i>), vnitřní či vnější (<i lang='pli' translate='no'>adždžhattam vá bahiddhá vá</i>), hrubá či jemná (<i lang='pli' translate='no'>olárikam vá sukhumam vá</i>), nízká či vznešená (<i lang='pli' translate='no'>hínam vá panítam vá</i>), vzdálená či blízká (<i lang='pli' translate='no'>dúre santike vá</i>), veškerá hmota (<i lang='pli' translate='no'>sabbam rúpam</i>) by měla být nahlížena v souladu se skutečností (<i lang='pli' translate='no'>jathábhútam</i>), se správným porozuměním (<i lang='pli' translate='no'>sammappaňňája</i>), takto: ‚Toto není mé (<i lang='pli' translate='no'>nétam mama</i>), toto nejsem já (<i lang='pli' translate='no'>nésohamasmi</i>), toto není mé já (<i lang='pli' translate='no'>na méso attá</i>).‘“ „Pouze hmota, Vznešený?“ „Nejen hmota, Ráhulo, ale i pociťování (<i lang='pli' translate='no'>védaná</i>), vnímání (<i lang='pli' translate='no'>saňňá</i>), formace (<i lang='pli' translate='no'>sankhára</i>) a vědomí (<i lang='pli' translate='no'>viňňána</i>).“</p>
<p>Ctihodný Ráhula si pomyslel: ‚Kdopak by dnes, poté co byl poučen od samotného Vznešeného, chodil do vesnice pro almužnu?“ Obrátil se a usedl ke kořeni jednoho stromu, se zkříženýma nohama, vzpřímeným tělem a s ustaveným uvědoměním před sebou (<i lang='pli' translate='no'>parimukham satim upatthapetvá</i>).</p>
<p>Když ctihodný Sáriputta uviděl ctihodného Ráhulu sedět u kořene stromu, se zkříženýma nohama, vzpřímeným tělem a s ustaveným uvědoměním před sebou, oslovil ho:</p>
<p>„Ráhulo, rozvíjej meditaci uvědomění nádechu a výdechu (<i lang='pli' translate='no'>ánápánasatim bhávanam bhávehi</i>).</p>
<p>Budeš-li rozvíjet a často praktikovat meditaci uvědomění nádechu a výdechu, bude pro tebe velice plodná (<i lang='pli' translate='no'>mahapphalá</i>) a velice užitečná (<i lang='pli' translate='no'>mahánisamsá</i>).“</p>
<p>Když ctihodný Ráhula s večerem ukončil meditaci a vrátil se z ústraní, odebral se k Vznešenému, pozdravil ho, usedl stranou a oslovil ho: „Pane, jak má být rozvíjena a často praktikována meditace uvědomění nádechu a výdechu, aby byla velice plodná a velice užitečná?“</p>
<h2>Rozbor prvků</h2>
<h3>Země (<i lang='pli' translate='no'>pathaví</i>)</h3>
<p>„Ráhulo, jakákoli vnitřní a vlastní pevnost a hrubost, jako: vlasy, chlupy, nehty, zuby, kůže, maso, šlachy, kosti, morek, ledviny, srdce, játra, pohrudnice, slezina, plíce, střeva, vnitřnosti, obsah žaludku, výkaly či jakákoli jiná vnitřní a vlastní pevnost a hrubost—tomu se říká vnitřní prvek země (<i lang='pli' translate='no'>adždžhattiká pathavídhátu</i>).</p>
<p>Ať už je prvek země vnitřní (<i lang='pli' translate='no'>adždžhattiká</i>) nebo vnější (<i lang='pli' translate='no'>báhirá</i>), oba jsou jednoduše prvkem země. A jako takové by měly být nahlíženy v souladu se skutečností, se správným porozuměním, takto: ‚Toto není mé, toto nejsem já, toto není mé já.‘ Jsou-li tyto prvky takto správně nahlíženy, mysl se od nich odvrátí (<i lang='pli' translate='no'>nibbindati</i>) a ztratí vášeň (<i lang='pli' translate='no'>virádžeti</i>) vůči nim.</p>
<h3>Voda (<i lang='pli' translate='no'>ápo</i>)</h3>
<p>A co je, Ráhulo, prvek vody? Prvek vody je buď vnitřní nebo vnější. A co je vnitřní prvek vody? Jakákoli vnitřní a vlastní tekutost a soudržnost, jako: žluč, hlen, hnis, krev, pot, tuk, slzy, ušní maz, sliny, smrk, kloubní maz, moč či jakákoli jiná vnitřní a vlastní tekutost a soudržnost—tomu se říká vnitřní prvek vody (<i lang='pli' translate='no'>adždžhattiká ápodhátu</i>).</p>
<p>Ať vnitřní nebo vnější prvek vody, oba jsou jednoduše prvkem vody. A jako takové by měly být nahlíženy v souladu se skutečností, se správným porozuměním, takto: ‚Toto není mé, toto nejsem já, toto není mé já.‘ Jsou-li tyto prvky takto správně nahlíženy, mysl se od nich odvrátí a ztratí vášeň vůči nim.</p>
<h3>Oheň (<i lang='pli' translate='no'>tedžo</i>)</h3>
<p>A co je, Ráhulo, prvek ohně? Prvek ohně je buď vnitřní nebo vnější. A co je vnitřní prvek ohně? Jakýkoli vnitřní a vlastní žár a teplo, jež způsobuje zahřívání, stárnutí, trávení a spalování, jež přeměňuje to, co spolkneme, vypijeme, rozžvýkáme a ochutnáme, či jakýkoli jiný vnitřní a vlastní žár a teplo—tomu se říká vnitřní prvek ohně (<i lang='pli' translate='no'>adždžhattiká tedžodhátu</i>).</p>
<p>Ať vnitřní nebo vnější prvek ohně, oba jsou jednoduše prvkem ohně. A jako takové by měly být nahlíženy v souladu se skutečností, se správným porozuměním, takto: ‚Toto není mé, toto nejsem já, toto není mé já.‘ Jsou-li tyto prvky takto správně nahlíženy, mysl se od nich odvrátí a ztratí vášeň vůči nim.</p>
<h3>Vítr (<i lang='pli' translate='no'>vájo</i>)</h3>
<p>A co je, Ráhulo, prvek větru? Prvek větru je buď vnitřní nebo vnější. A co je vnitřní prvek větru? Jakýkoli vnitřní a vlastní pohyb a síla, jako: vzestupné síly, sestupné síly, větry v břiše, v žaludku či ve střevech, síly způsobující ohýbání a natahování údů, nádech a výdech, či jakýkoli jiný vnitřní a vlastní pohyb a síla—tomu se říká vnitřní prvek větru (<i lang='pli' translate='no'>adždžhattiká vájodhátu</i>).</p>
<p>Ať vnitřní nebo vnější prvek větru, oba jsou jednoduše prvkem větru. A jako takové by měly být nahlíženy v souladu se skutečností, se správným porozuměním, takto: ‚Toto není mé, toto nejsem já, toto není mé já.‘ Jsou-li tyto prvky takto správně nahlíženy, mysl se od nich odvrátí a ztratí vášeň vůči nim.</p>
<h3>Prostor (<i lang='pli' translate='no'>ákása</i>)</h3>
<p>A co je, Ráhulo, prvek prostoru? Prvek prostoru je buď vnitřní nebo vnější. A co je vnitřní prvek prostoru? Jakýkoli vnitřní a vlastní prostor a prostornost, jako: dutiny ucha, dutiny nosu, ústní otvor, prostor, kudy polykáme to, co jsme snědli, vypili, rozžvýkali a ochutnali, prostor, kde se umísťuje to, co jsme snědli, vypili, rozžvýkali a ochutnali, prostor, kudy spodem vychází to, co jsme snědli, vypili, rozžvýkali a ochutnali, či jakýkoli jiný vnitřní a vlastní prostor a prostornost—tomu se říká vnitřní prvek prostoru (<i lang='pli' translate='no'>adždžhattiká ákásadhátu</i>).</p>
<p>Ať vnitřní nebo vnější prvek prostoru, oba jsou jednoduše prvkem prostoru. A jako takové by měly být nahlíženy v souladu se skutečností, se správným porozuměním, takto: ‚Toto není mé, toto nejsem já, toto není mé já.‘ Jsou-li tyto prvky takto správně nahlíženy, mysl se od nich odvrátí a ztratí vášeň vůči nim.</p>
<h2>Meditace o podobnosti prvkům (<i lang='pli' translate='no'>dhátusama bhávaná</i>)</h2>
<p>(1) Ráhulo, rozvíjej meditaci o podobnosti zemi (<i lang='pli' translate='no'>pathavísamam bhávanam bhávehi</i>). Budeš-li rozvíjet meditaci o podobnosti zemi, vznikající příjemné a nepříjemné smyslové doteky (<i lang='pli' translate='no'>uppanná manápámanápá phassá</i>) neuchvátí tvou mysl a nebudou v ní zůstávat (<i lang='pli' translate='no'>čittam na parijádája thassanti</i>).</p>
<p>Tak jako se na zem odhazují věci čisté i nečisté, výkaly a moč, zhnisané a zkrvavené hleny, přece se země proto neděsí a netrápí, ani není naplněna odporem. Právě tak, Ráhulo, rozvíjej meditaci o podobnosti zemi…</p>
<p>(2) Ráhulo, rozvíjej meditaci o podobnosti vodě (<i lang='pli' translate='no'>áposamam bhávanam bhávehi</i>). Budeš-li rozvíjet meditaci o podobnosti vodě, vznikající příjemné a nepříjemné smyslové doteky neuchvátí tvou mysl a nebudou v ní zůstávat.</p>
<p>Tak jako se ve vodě myjí věci čisté i nečisté, a plavou v ní výkaly a moč, zhnisané a zkrvavené hleny, přece se voda proto neděsí a netrápí, ani není naplněna odporem. Právě tak, Ráhulo, rozvíjej meditaci o podobnosti vodě…</p>
<p>(3) Ráhulo, rozvíjej meditaci o podobnosti ohni (<i lang='pli' translate='no'>tedžosamam bhávanam bhávehi</i>). Budeš-li rozvíjet meditaci o podobnosti ohni, vznikající příjemné a nepříjemné smyslové doteky neuchvátí tvou mysl a nebudou v ní zůstávat.</p>
<p>Tak jako oheň spaluje věci čisté i nečisté, výkaly a moč, zhnisané a zkrvavené hleny, přece se oheň proto neděsí a netrápí, ani není naplněn odporem, právě tak, Ráhulo, rozvíjej meditaci o podobnosti ohni…</p>
<p>(4) Ráhulo, rozvíjej meditaci o podobnosti větru (<i lang='pli' translate='no'>vájosamam bhávanam bhávehi</i>). Budeš-li rozvíjet meditaci o podobnosti větru, vznikající příjemné a nepříjemné smyslové doteky neuchvátí tvou mysl a nebudou v ní zůstávat.</p>
<p>Tak jako vítr vane na věci čisté i nečisté, výkaly a moč, zhnisané a zkrvavené hleny, přece se vítr proto neděsí a netrápí, ani není naplněn odporem, právě tak, Ráhulo, rozvíjej meditaci o podobnosti větru…</p>
<p>(5) Ráhulo, rozvíjej meditaci o podobnosti prostoru (<i lang='pli' translate='no'>ákásasamam bhávanam bhávehi</i>). Budeš-li rozvíjet meditaci o podobnosti prostoru, vznikající příjemné a nepříjemné smyslové doteky neuchvátí tvou mysl a nebudou v ní zůstávat.</p>
<p>Tak jako prostor není nikde opřen [zakotven] (<i lang='pli' translate='no'>patitthita</i>), právě tak, Ráhulo, rozvíjej meditaci o podobnosti prostoru…</p>
<h2>Meditace vznešeného dlení (<i lang='pli' translate='no'>brahmavihára bhávaná</i>)</h2>
<p>(1) Ráhulo, rozvíjej meditaci laskavosti (<i lang='pli' translate='no'>mettam bhávanam bhávehi</i>).</p>
<p>Budeš-li rozvíjet meditaci laskavosti, dojde u tebe k opuštění zlovůle (<i lang='pli' translate='no'>bjápádo so pahíjissati</i>).</p>
<p>(2) Ráhulo, rozvíjej meditaci soucitu (<i lang='pli' translate='no'>karunam bhávanam bhávehi</i>).</p>
<p>Budeš-li rozvíjet meditaci soucitu, dojde u tebe k opuštění krutosti [násilí] (<i lang='pli' translate='no'>vihésá sá pahíjissati</i>).</p>
<p>(3) Ráhulo, rozvíjej meditaci blahovůle (<i lang='pli' translate='no'>muditam bhávanam bhávehi</i>).</p>
<p>Budeš-li rozvíjet meditaci blahovůle, dojde u tebe k opuštění averze [závisti] (<i lang='pli' translate='no'>arati sá pahíjissati</i>).</p>
<p>(4) Ráhulo, rozvíjej meditaci vyrovnanosti (<i lang='pli' translate='no'>upekkham bhávanam bhávehi</i>).</p>
<p>Budeš-li rozvíjet meditaci vyrovnanosti, dojde u tebe k opuštění nesnášenlivosti [odporu] (<i lang='pli' translate='no'>patigho so pahíjissati</i>).</p>
<h2>Meditace o tělesné odpornosti (<i lang='pli' translate='no'>asubha bhávaná</i>)</h2>
<p>Ráhulo, rozvíjej meditaci o tělesné odpornosti (<i lang='pli' translate='no'>asubham bhávanam bhávehi</i>).</p>
<p>Budeš-li rozvíjet meditaci o tělesné odpornosti, dojde u tebe k opuštění vášně (<i lang='pli' translate='no'>rágo so pahíjissati</i>).</p>
<h2>Meditace vnímání nestálosti (<i lang='pli' translate='no'>aniččasaňňá bhávaná</i>)</h2>
<p>Ráhulo, rozvíjej meditaci vnímání nestálosti (<i lang='pli' translate='no'>aniččasaňňam bhávanam bhávehi</i>).</p>
<p>Budeš-li rozvíjet meditaci vnímání nestálosti, dojde u tebe k opuštění domýšlivosti ‚já jsem‘ (<i lang='pli' translate='no'>asmimáno so pahíjissati</i>).</p>
<h2>Meditace uvědomění nádechu a výdechu (<i lang='pli' translate='no'>ánápánasati bhávaná</i>)</h2>
<p>Ráhulo, rozvíjej meditaci uvědomění nádechu a výdechu (<i lang='pli' translate='no'>ánápánasatim bhávanam bhávehi</i>).</p>
<p>Budeš-li rozvíjet a často praktikovat meditaci uvědomění nádechu a výdechu, bude pro tebe velice plodná (<i lang='pli' translate='no'>mahapphalá</i>) a velice užitečná (<i lang='pli' translate='no'>mahánisamsá</i>).</p>
<p>A jak má být rozvíjena a často praktikována meditace uvědomění nádechu a výdechu, aby byla velice plodná a velice užitečná?</p>
<p>Zde se mnich odebere do lesa (<i lang='pli' translate='no'>araňňagato</i>) nebo ke kořeni stromu (<i lang='pli' translate='no'>rukkhamúlagato</i>) nebo do prázdného příbytku (<i lang='pli' translate='no'>suňňágáragato</i>), usedne se zkříženýma nohama (<i lang='pli' translate='no'>nisídati pallankam</i>), se vzpřímeným tělem (<i lang='pli' translate='no'>udžum kájam</i>) a ustaví uvědomění před sebou (<i lang='pli' translate='no'>parimukham satim upatthapetvá</i>). Potom uvědoměle nadechuje (<i lang='pli' translate='no'>so satova assasati</i>) a uvědoměle vydechuje (<i lang='pli' translate='no'>satova passasati</i>).</p>
<h2>1. Nazírání těla (<i lang='pli' translate='no'>kájánupassaná</i>)</h2>
<p>(1) Když nadechuje dlouze, tak ví: ‚Nadechuji dlouze‘ (<i lang='pli' translate='no'>dígham vá assasanto ‚dígham assasámí‘ ti padžánáti</i>).</p>
<p>Když vydechuje dlouze, tak ví: ‚Vydechuji dlouze‘ (<i lang='pli' translate='no'>dígham vá passasanto ‚dígham passasámí‘ ti padžánáti</i>).</p>
<p>(2) Když nadechuje krátce, tak ví: ‚Nadechuji krátce‘ (<i lang='pli' translate='no'>rassam vá assasanto ‚rassam assasámí‘ ti padžánáti</i>).</p>
<p>Když vydechuje krátce, tak ví: ‚Vydechuji krátce‘ (<i lang='pli' translate='no'>rassam vá passasanto ‚rassam passasámí‘ ti padžánáti</i>).</p>
<p>(3) ‚Zakoušeje celé tělo, budu nadechovat‘: tak se cvičí (<i lang='pli' translate='no'>‚sabbakájapatisamvédí assasissámí‘ ti sikkhati</i>).</p>
<p>‚Zakoušeje celé tělo, budu vydechovat‘: tak se cvičí (<i lang='pli' translate='no'>‚sabbakájapatisamvédí passasissámí‘ ti sikkhati</i>).</p>
<p>(4) ‚Uklidňuje tělesné formace, budu nadechovat‘: tak se cvičí (<i lang='pli' translate='no'>‚passambhajam kájasankháram assasissámí‘ ti sikkhati</i>).</p>
<p>‚Uklidňuje tělesné formace, budu vydechovat‘: tak se cvičí (<i lang='pli' translate='no'>‚passambhajam kájasankháram passasissámí‘ ti sikkhati</i>).</p>
<h2>2. Nazírání pociťování (<i lang='pli' translate='no'>védanánupassaná</i>)</h2>
<p>(5) ‚Zakoušeje nadšení, budu nadechovat‘: tak se cvičí (<i lang='pli' translate='no'>‚pítipatisamvédí assasissámí‘ ti sikkhati</i>).</p>
<p>‚Zakoušeje nadšení, budu vydechovat‘: tak se cvičí (<i lang='pli' translate='no'>‚pítipatisamvédí passasissámí‘ ti sikkhati</i>).</p>
<p>(6) ‚Zakoušeje blaženost, budu nadechovat‘: tak se cvičí (<i lang='pli' translate='no'>‚sukhapatisamvédí assasissámí‘ ti sikkhati</i>).</p>
<p>‚Zakoušeje blaženost, budu vydechovat‘: tak se cvičí (<i lang='pli' translate='no'>‚sukhapatisamvédí passasissámí‘ ti sikkhati</i>).</p>
<p>(7) ‚Zakoušeje mentální formace, budu nadechovat‘: tak se cvičí (<i lang='pli' translate='no'>‚čittasankhárapatisamvédí assasissámí‘ ti sikkhati</i>).</p>
<p>‚Zakoušeje mentální formace, budu vydechovat‘: tak se cvičí (<i lang='pli' translate='no'>‚čittasankhárapatisamvédí passasissámí‘ ti sikkhati</i>).</p>
<p>(8) ‚Uklidňuje mentální formace, budu nadechovat‘: tak se cvičí (<i lang='pli' translate='no'>‚passambhajam čittasankháram assasissámí‘ ti sikkhati</i>).</p>
<p>‚Uklidňuje mentální formace, budu vydechovat‘: tak se cvičí (<i lang='pli' translate='no'>‚passambhajam čittasankháram passasissámí‘ ti sikkhati</i>).</p>
<h2>3. Nazírání mysli (<i lang='pli' translate='no'>čittánupassaná</i>)</h2>
<p>(9) ‚Zakoušeje mysl, budu nadechovat‘: tak se cvičí (<i lang='pli' translate='no'>‚čittapatisamvédí assasissámí‘ ti sikkhati</i>).</p>
<p>‚Zakoušeje mysl, budu vydechovat‘: tak se cvičí (<i lang='pli' translate='no'>‚čittapatisamvédí passasissámí‘ ti sikkhati</i>).</p>
<p>(10) ‚Povznášeje mysl, budu nadechovat‘: tak se cvičí (<i lang='pli' translate='no'>‚abhippamodajam čittam assasissámí‘ ti sikkhati</i>).</p>
<p>‚Povznášeje mysl, budu vydechovat‘: tak se cvičí (<i lang='pli' translate='no'>‚abhippamodajam čittam passasissámí‘ ti sikkhati</i>).</p>
<p>(11) ‚Soustřeďuje mysl, budu nadechovat‘: tak se cvičí (<i lang='pli' translate='no'>‚samádaham čittam assasissámí‘ ti sikkhati</i>).</p>
<p>‚Soustřeďuje mysl, budu vydechovat‘: tak se cvičí (<i lang='pli' translate='no'>‚samádaham čittam passasissámí‘ ti sikkhati</i>).</p>
<p>(12) ‚Osvobozuje mysl, budu nadechovat‘: tak se cvičí (<i lang='pli' translate='no'>‚vimočajam čittam assasissámí‘ ti sikkhati</i>).</p>
<p>‚Osvobozuje mysl, budu vydechovat‘: tak se cvičí (<i lang='pli' translate='no'>‚vimočajam čittam passasissámí‘ ti sikkhati</i>).</p>
<h2>4. Nazírání mentálních jevů [stavů] (<i lang='pli' translate='no'>dhammánupassaná</i>)</h2>
<p>(13) ‚Nazíraje nestálost, budu nadechovat‘: tak se cvičí (<i lang='pli' translate='no'>‚aniččánupassí assasissámí‘ ti sikkhati</i>).</p>
<p>‚Nazíraje nestálost, budu vydechovat‘: tak se cvičí (<i lang='pli' translate='no'>‚aniččánupassí passasissámí‘ ti sikkhati</i>).</p>
<p>(14) ‚Nazíraje bezvášnivost , budu nadechovat‘: tak se cvičí (<i lang='pli' translate='no'>‚virágánupassí assasissámí‘ ti sikkhati</i>).</p>
<p>‚Nazíraje bezvášnivost , budu vydechovat‘: tak se cvičí (<i lang='pli' translate='no'>‚virágánupassí passasissámí‘ ti sikkhati</i>).</p>
<p>(15) ‚Nazíraje ustání, budu nadechovat‘: tak se cvičí. (<i lang='pli' translate='no'>‚nirodhánupassí assasissámí‘ ti sikkhati</i>).</p>
<p>‚Nazíraje ustání, budu vydechovat‘: tak se cvičí. (<i lang='pli' translate='no'>‚nirodhánupassí passasissámí‘ ti sikkhati</i>).</p>
<p>(16) ‚Nazíraje zanechání, budu nadechovat‘: tak se cvičí. (<i lang='pli' translate='no'>‚patinissaggánupassí assasissámí‘ ti sikkhati</i>).</p>
<p>‚Nazíraje zanechání, budu vydechovat‘: tak se cvičí. (<i lang='pli' translate='no'>‚patinissaggánupassí passasissámí‘ ti sikkhati</i>).</p>
<p>Ráhulo, jestliže je takto rozvíjena a často praktikována meditace uvědomění nádechu a výdechu, je velice plodná a velice užitečná. Jestliže je takto rozvíjena a často praktikována meditace uvědomění nádechu a výdechu, tak věru i poslední nádech (<i lang='pli' translate='no'>čarimaká assásá</i>) zaniká vědomě (<i lang='pli' translate='no'>viditáva nirudždžhanti</i>) a nikoli nevědomě (<i lang='pli' translate='no'>no aviditá,ti</i>).“</p>
<p>Tak pravil Vznešený. Potěšený ctihodný Ráhula se zaradoval ze slov Vznešeného.</p>
<footer>
<p>Překlad <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: http://dhammadesana.wz.cz/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
