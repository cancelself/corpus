<!DOCTYPE html>
<html>
<head>
<meta charset='UTF-8'>
<meta name='author' content='Štěpán Chromovský'>
<title></title>
</head>
<body>
<article id='mn147' lang='cs'>
<header>
<ul>
<li class='division'>Sbírka středně dlouhých rozprav</li>
</ul>
<h1>147. Kratší poučení Ráhuly</h1>
</header>
<p><span class='evam'>Tak jsem slyšel</span>. Jednou Vznešený prodléval v Sávatthí, v Džétově háji, Anáthapindikově zahradě. Tehdy Vznešený seděl o samotě v meditaci, když v jeho mysli vyvstala myšleka: „V Ráhulovi již dozrávají stavy, jež dospívají v osvobození (<i lang='pli' translate='no'>vimutti</i>). Co kdybych vedl Ráhulu dále k úplnému odstranění zákalů?“ Vznešený se pak zrána ustrojil, vzal svoji almužní misku a svrchní roucho a odešel do Sávatthí pro almužnu. Potom co se vrátil z almužní obchůzky a pojedl, oslovil ctihodného Ráhulu: „Vezmi si podložku k sezení, Ráhulo, půjdeme dnes strávit den do Háje slepců (<i lang='pli' translate='no'>andhavana</i>).“ „Ano, pane,“ odpověděl ctihodný Ráhula a s podložkou k sezení následoval krok za krokem Vznešeného.</p>
<p>Při té příležitosti následovalo Vznešeného mnoho tisíc božských bytostí [s myšlenkou]: „Vznešený dnes povede ctihodného Ráhulu dále k úplnému odstranění zákalů.“ Vznešený pak vstoupil do háje Slepců a usadil se na připravené místo u kořene jednoho stromu. Ctihodný Ráhula se Vznešenému poklonil a usdl stranou, načež ho Vznešený oslovil:</p>
<p>„Co myslíš, Ráhulo, je oko (<i lang='pli' translate='no'>čakkhu</i>) stálé (<i lang='pli' translate='no'>niččam</i>) nebo nestálé (<i lang='pli' translate='no'>aniččam</i>)?“ „Nestálé, pane.“ „A to, co je nestálé, je šťastné (<i lang='pli' translate='no'>sukham</i>) nebo strastné (<i lang='pli' translate='no'>dukkham</i>)?“ „Strastné, pane.“ „A to, co je nestálé, strastné a je předmětem změny (<i lang='pli' translate='no'>viparinámadhammam</i>), je správné nahlížet takto: ‚Toto je mé, toto jsem já, toto je mé já?‘“ „To ne, pane.“</p>
<p>„… ucho (<i lang='pli' translate='no'>sota</i>)… nos (<i lang='pli' translate='no'>ghána</i>)… jazyk (<i lang='pli' translate='no'>dživha</i>)… tělo (<i lang='pli' translate='no'>kája</i>)… mysl (<i lang='pli' translate='no'>mana</i>)…</p>
<p>tvary (<i lang='pli' translate='no'>rúpá</i>)… zvuky (<i lang='pli' translate='no'>saddá</i>)… vůně (<i lang='pli' translate='no'>gandhá</i>)… chutě (<i lang='pli' translate='no'>rasá</i>)… doteky (<i lang='pli' translate='no'>photthabbá</i>)… mentální jevy (<i lang='pli' translate='no'>dhammá</i>)…</p>
<p>vědomí oka (<i lang='pli' translate='no'>čakkhu-viňňána</i>)… vědomí ucha… vědomí nosu… vědomí jazyka… vědomí těla… vědomí mysli…</p>
<p>dotek oka (<i lang='pli' translate='no'>čakkhu-samphassa</i>)… dotek ucha… dotek nosu… dotek jazyka… dotek těla… dotek mysli…</p>
<p>pociťování (<i lang='pli' translate='no'>védaná</i>)… vnímání (<i lang='pli' translate='no'>saňňá</i>)… formace (<i lang='pli' translate='no'>sankhára</i>)… a vědomí, jež vznikají v závislosti na doteku oka, ucha, nosu, jazyka, těla a mysli—jsou stálé nebo nestálé?“ „Nestálé, pane.“ „A to, co je nestálé, je šťastné nebo strastné?“ „Strastné, pane.“ „A to, co je nestálé, strastné a je předmětem změny, je správné nahlížet takto: ‚Toto je mé, toto jsem já, toto je mé já?‘“ „To ne, pane.“</p>
<p>„Ráhulo, vnímaje toto, poučený ušlechtilý žák (<i lang='pli' translate='no'>sutavá arijasávako</i>) se odvrací (<i lang='pli' translate='no'>nibbindati</i>) od oka… ucha… nosu… jazyka… těla… mysli…; od tvarů… zvuků… vůní… chutí… doteků… mentálních jevů…; od vědomí oka… vědomí ucha… vědomí nosu… vědomí jazyka… vědomí těla… vědomí mysli…; od doteku oka… doteku ucha… doteku nosu… doteku jazyka… doteku těla… doteku mysli…; od pociťování… vnímání… formací… a vědomí, jež vznikají v závislosti na doteku oka, ucha, nosu, jazyka, těla a mysli.</p>
<p>Když se odvrátí, ztratí vášeň (<i lang='pli' translate='no'>viradždžati</i>). Když ztratí vášeň, tak se osvobodí (<i lang='pli' translate='no'>vimuččati</i>). Když je osvobozen, je v něm poznání osvobození a ví: ‚Ukončeno je zrozování (<i lang='pli' translate='no'>khíná džáti</i>), dokonán je čistý život (<i lang='pli' translate='no'>vusitam brahmačarijam</i>), úkol je splněn (<i lang='pli' translate='no'>katam karaníjam</i>), po tomto zde již není nic dalšího (<i lang='pli' translate='no'>náparam itthattájá,ti</i>).“</p>
<p>Tak pravil Vznešený. Potěšený ctihodný Ráhula se zaradoval ze slov Vznešeného.</p>
<p>A vskutku, během výkladu této řeči se mysl ctihodného Ráhuly neulpíváním osvobodila od zákalů. A také oněm mnoha tisícům božských bytostí se otevřelo jasné a neposkvrněné Oko Dhammy: ‚Cokoli je předmětem vzniku, to vše je rovněž předmětem zániku.‘</p>
<footer>
<p>Překlad <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: http://dhammadesana.wz.cz/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
