<!DOCTYPE html>
<html>
<head>
<meta charset='UTF-8'>
<meta name='author' content='Štěpán Chromovský'>
<title></title>
</head>
<body>
<article id='mn152' lang='cs'>
<header>
<ul>
<li class='division'>Sbírka středně dlouhých rozprav</li>
</ul>
<h1>152. Rozvíjení schopností</h1>
</header>
<h2>Úvod</h2>
<p><span class='evam'>Tak jsem slyšel</span>. Jednou Vznešený prodléval v kraji Kadždžangalů, v Bambusovém háji. Tehdy mladý bráhman Uttaro, následník bráhmana Párásiriho, přistoupil k Vznešenému, vyměnil si s ním přátelské pozdravy a obvyklá zdvořilá slova, načež usedl stranou.</p>
<p>Když byl Uttaro usazen, Vznešený ho takto oslovil: „Uttaro, učí bráhman Párásiri své žáky rozvíjení schopností (<i lang='pli' translate='no'>indrijabhávanan,ti</i>)?“</p>
<p>„Ano, ctěný Gótamo, bráhman Párásiri učí své žáky rozvíjení schopností.“</p>
<p>„A jak je učí rozvíjení schopností?“ „Zde, ctěný Gótamo, žák nevidí okem tvary (<i lang='pli' translate='no'>čakkhuná rúpam na passati</i>) [snaží se nevidět] a neslyší uchem zvuky (<i lang='pli' translate='no'>soténa saddam na sunáti</i>) [snaží se neslyšet]—takto, ctěný Gótamo, bráhman Párásiri učí své žáky rozvíjení schopností.“</p>
<p>„Je-li tomu tak, Uttaro, pak ten, kdo je slepý (<i lang='pli' translate='no'>andho</i>) má rozvinuté schopnosti, i ten, kdo je hluchý (<i lang='pli' translate='no'>badhiro</i>) má rozvinuté schopnosti, podle toho, co říká bráhman Párásiri. Neboť ten, kdo je slepý nevidí okem tvary a ten, kdo je hluchý neslyší uchem zvuky.“</p>
<p>Když toto bylo řečeno, mladý bráhman Uttara zůstal ztichlý a rozpačitý, se svěšenými rameny a skloněnou hlavou, mrzutý a bez odpovědi. Když Vznešený viděl, jak mladý bráhman Uttara sedí ztichlý a rozpačitý, se svěšenými rameny a skloněnou hlavou, mrzutý a bez odpovědi, oslovil ctihodného Ánandu:</p>
<p>„Ánando, něco je rozvíjení schopností, které učí své žáky bráhman Párásiri, a něco jiného je nepřekonatelné rozvíjení schopností (<i lang='pli' translate='no'>anuttará indrijabhávaná</i>) v této disciplíně ušlechtilých (<i lang='pli' translate='no'>arijassa vinaje</i>).“</p>
<p>„Nyní je čas, Vznešený, nyní je čas, Blažený, aby Vznešený vyložil co je nepřekonatelné rozvíjení schopností v této disciplíně ušlechtilých. Když to uslyší od Vznešeného, mniši si to zapamatují (<i lang='pli' translate='no'>dháressantí,ti</i>).“</p>
<p>„Tak tedy, Ánando, poslouchejte (<i lang='pli' translate='no'>sunáhi</i>), dávejte dobrý pozor (<i lang='pli' translate='no'>sádhukam manasí karohi</i>) a já budu hovořit.“</p>
<p>„Jak říkáš, pane,“ odpověděl ctihodný Ánanda Vznešenému. Vznešený pravil:</p>
<h2>Tvary vnímané okem</h2>
<p>„Co je, Ánando, nepřekonatelné rozvíjení schopností v této disciplíně ušlechtilých?</p>
<p>Zde, Ánando, když mnich (<i lang='pli' translate='no'>bhikkhuno</i>) okem vidí tvary (<i lang='pli' translate='no'>čakkhuná rúpam disvá</i>), vzniká v něm příjemný stav (<i lang='pli' translate='no'>uppadždžati manápam</i>), vzniká v něm nepříjemný stav (<i lang='pli' translate='no'>uppadždžati amanápam</i>), vzniká v něm příjemný i nepříjemný stav (<i lang='pli' translate='no'>uppadždžati manápámanápam</i>).</p>
<p>Poznává: ‚Vznikl ve mně tento příjemný stav, vznikl ve mně tento nepříjemný stav, vznikl ve mně tento příjemný i nepříjemný stav. Tento stav je však zformovaný (<i lang='pli' translate='no'>sankhatam</i>), hrubý (<i lang='pli' translate='no'>olárikam</i>) a závisle vzniklý (<i lang='pli' translate='no'>patiččasamuppannam</i>). Ale toto je mírné [klidné] (<i lang='pli' translate='no'>santam</i>), toto je vznešené (<i lang='pli' translate='no'>panítam</i>)—totiž vyrovnannost (<i lang='pli' translate='no'>upekkhá</i>).‘</p>
<p>Takto v něm ustává (<i lang='pli' translate='no'>nirudždžhati</i>) vzniklý příjemný stav (<i lang='pli' translate='no'>uppannam manápam</i>), vzniklý nepříjemný stav (<i lang='pli' translate='no'>uppannam amanápam</i>) a vzniklý příjemný i nepříjemný stav (<i lang='pli' translate='no'>uppannam manápámanápam</i>), a jeho [jejich] místo zaujímá vyrovnanost (<i lang='pli' translate='no'>upekkhá santháti</i>).</p>
<p>Jako když člověk s dobrýma očima je otevře, když je měl zavřené nebo zavře, když je měl otevřené, právě tak rychle, tak hbitě, tak snadno v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Tomuto, Ánando, se v disciplíně ušlechtilých říká nepřekonatelné rozvíjení schopností vzhledem k tvarům vnímaným okem (<i lang='pli' translate='no'>anuttará indrijabhávaná čakkhuviňňejjésu rúpésu</i>).</p>
<h2>Zvuky vnímané uchem</h2>
<p>Dále, Ánando, když mnich uchem slyší zvuky (<i lang='pli' translate='no'>soténa saddam sutvá</i>), vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Poznává: ‚Vznikl ve mně tento příjemný stav, vznikl ve mně tento nepříjemný stav, vznikl ve mně tento příjemný i nepříjemný stav. Tento stav je však zformovaný, hrubý a závisle vzniklý. Ale toto je mírné [klidné], toto je vznešené—totiž vyrovnannost.‘</p>
<p>Takto v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Jako když zručný člověk louskne prsty, právě tak rychle, tak hbitě, tak snadno v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Tomuto, Ánando, se v disciplíně ušlechtilých říká nepřekonatelné rozvíjení schopností vzhledem k zvukům vnímaným uchem (<i lang='pli' translate='no'>anuttará indrijabhávaná sotaviňňejjésu saddésu</i>).</p>
<h2>Vůně vnímané nosem</h2>
<p>Dále, Ánando, když mnich nosem čichá vůně (<i lang='pli' translate='no'>ghánéna gandham ghájitvá</i>), vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Poznává: ‚Vznikl ve mně tento příjemný stav, vznikl ve mně tento nepříjemný stav, vznikl ve mně tento příjemný i nepříjemný stav. Tento stav je však zformovaný, hrubý a závisle vzniklý. Ale toto je mírné [klidné], toto je vznešené—totiž vyrovnannost.‘</p>
<p>Takto v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Jako když kapka vody odpadne ze sklopeného lotosového listu a nezůstane na něm, právě tak rychle, tak hbitě, tak snadno v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Tomuto, Ánando, se v disciplíně ušlechtilých říká nepřekonatelné rozvíjení schopností vzhledem k vůním vnímaným nosem (<i lang='pli' translate='no'>anuttará indrijabhávaná ghánaviňňejjésu gandhésu</i>).</p>
<h2>Chutě vnímané jazykem</h2>
<p>Dále, Ánando, když mnich jazykem chutná chutě (<i lang='pli' translate='no'>dživhája rasam sájitvá</i>), vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Poznává: ‚Vznikl ve mně tento příjemný stav, vznikl ve mně tento nepříjemný stav, vznikl ve mně tento příjemný i nepříjemný stav. Tento stav je však zformovaný, hrubý a závisle vzniklý. Ale toto je mírné [klidné], toto je vznešené—totiž vyrovnannost.‘</p>
<p>Takto v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Jako když zručný člověk vyplivne kuličku slin shromážděnou na špičce svého jazyka, právě tak rychle, tak hbitě, tak snadno v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Tomuto, Ánando, se v disciplíně ušlechtilých říká nepřekonatelné rozvíjení schopností vzhledem k chutím vnímaným jazykem (<i lang='pli' translate='no'>anuttará indrijabhávaná dživháviňňejjésu rasésu</i>).</p>
<h2>Tělesné doteky vnímané tělem</h2>
<p>Dále, Ánando, když mnich tělem zakouší tělesné doteky (<i lang='pli' translate='no'>kájéna photthabbam phusitvá</i>), vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Poznává: ‚Vznikl ve mně tento příjemný stav, vznikl ve mně tento nepříjemný stav, vznikl ve mně tento příjemný i nepříjemný stav. Tento stav je však zformovaný, hrubý a závisle vzniklý. Ale toto je mírné [klidné], toto je vznešené—totiž vyrovnannost.‘</p>
<p>Takto v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Jako když zručný člověk natáhne pokrčenou ruku nebo pokrčí nataženou ruku, právě tak rychle, tak hbitě, tak snadno v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Tomuto, Ánando, se v disciplíně ušlechtilých říká nepřekonatelné rozvíjení schopností vzhledem k tělesným dotekům vnímaným tělem (<i lang='pli' translate='no'>anuttará indrijabhávaná kájaviňňejjésu photthabbésu</i>).</p>
<h2>Mentální jevy vnímané myslí</h2>
<p>Dále, Ánando, když mnich myslí vnímá mentální jevy (<i lang='pli' translate='no'>manasá dhammam viňňája</i>), vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Poznává: ‚Vznikl ve mně tento příjemný stav, vznikl ve mně tento nepříjemný stav, vznikl ve mně tento příjemný i nepříjemný stav. Tento stav je však zformovaný, hrubý a závisle vzniklý. Ale toto je mírné [klidné], toto je vznešené—totiž vyrovnannost.‘</p>
<p>Takto v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Jako když zručný člověk nechá pomalu spadnout dvě nebo tři kapky vody na železnou pánev, rozžhavenou po celý den, a ty kapky se rychle vypaří a zmizí, právě tak rychle, tak hbitě, tak snadno v něm ustává vzniklý příjemný stav, vzniklý nepříjemný stav a vzniklý příjemný i nepříjemný stav, a jeho místo zaujímá vyrovnanost.</p>
<p>Tomuto, Ánando, se v disciplíně ušlechtilých říká nepřekonatelné rozvíjení schopností vzhledem k mentálním jevům vnímaným myslí (<i lang='pli' translate='no'>anuttará indrijabhávaná manoviňňejjésu dhammésu</i>).</p>
<p>Toto, Ánando, je nepřekonatelné rozvíjení schopností v této disciplíně ušlechtilých.</p>
<h2>Jak ten, kdo se cvičí následuje cestu</h2>
<p>Ánando, jak ten, kdo se cvičí (<i lang='pli' translate='no'>sekho</i>) následuje cestu (<i lang='pli' translate='no'>pátipado</i>)?</p>
<p>Zde, Ánando, když mnich okem vidí tvary… uchem slyší zvuky… nosem čichá vůně… jazykem chutná chutě… tělem zakouší tělesné doteky… myslí vnímá mentální jevy, vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Když v něm vzniká tento příjemný stav, nepříjemný stav či příjemný i nepříjemný stav, je tím zhrozen (<i lang='pli' translate='no'>attíjati</i>), zahanben (<i lang='pli' translate='no'>harájati</i>) a znechucen (<i lang='pli' translate='no'>džiguččhati</i>).</p>
<p>Takto, Ánando, ten, kdo se cvičí následuje cestu.</p>
<h2>Jak má ušlechtilý rozvinuté schopnosti</h2>
<p>Ánando, jak má ušlechtilý (<i lang='pli' translate='no'>arijo</i>) rozvinuté schopnosti (<i lang='pli' translate='no'>bhávitindrijo</i>)?</p>
<p>Zde, Ánando, když mnich okem vidí tvary… uchem slyší zvuky… nosem čichá vůně… jazykem chutná chutě… tělem zakouší tělesné doteky… myslí vnímá mentální jevy, vzniká v něm příjemný stav, vzniká v něm nepříjemný stav, vzniká v něm příjemný i nepříjemný stav.</p>
<p>Když si přeje, může to, co je odporné vnímat jako neodporné (<i lang='pli' translate='no'>patikúle appatikúlasaňňí</i>).</p>
<p>Když si přeje, může to, co není odporné vnímat jako odporné (<i lang='pli' translate='no'>appatikúle patikúlasaňňí</i>).</p>
<p>Když si přeje, může to, co je odporné i to, co není odporné vnímat jako neodporné (<i lang='pli' translate='no'>patikúle ča appatikúle appatikúlasaňňí</i>).</p>
<p>Když si přeje, může to, co není odporné i to, co je odporné vnímat jako odporné (<i lang='pli' translate='no'>appatikúle ča patikúle patikúlasaňňí</i>).</p>
<p>Když si přeje, může odetnout obojí, odporné i neodporné, a prodlévat uvědomělý (<i lang='pli' translate='no'>sato</i>), jasně chápající (<i lang='pli' translate='no'>sampadžáno</i>) a vyrovnaný (<i lang='pli' translate='no'>upekkhako</i>).</p>
<p>Takto, Ánando, má ušlechtilý rozvinuté schopnosti.</p>
<h2>Závěr</h2>
<p>Tím jsem vám, Ánando, vyložil co je nepřekonatelné rozvíjení schopností v této disciplíně ušlechtilých, vyložil jsem vám jak ten, kdo se cvičí následuje cestu a vyložil jsem vám jak má ušlechtilý rozvinuté schopnosti.</p>
<p>To, co by měl učitel ze soucitu učinit pro užitek svých žáků, Ánando, to jsem pro vás ze soucitu učinil.</p>
<p>Toto jsou kořeny stromů (<i lang='pli' translate='no'>rukkhamúláni</i>), toto jsou prázdné příbytky (<i lang='pli' translate='no'>suňňágáráni</i>). Rozvíjejte meditační pohroužení (<i lang='pli' translate='no'>džhájatha</i>), Ánando, nebuďte nedbalí (<i lang='pli' translate='no'>má pamádattha</i>), ať později nelitujete (<i lang='pli' translate='no'>má paččhá vippatisárino</i>). To je naše poučení pro vás.“</p>
<p>Tak pravil Vznešený. Potěšený ctihodný Ánanda se zaradoval ze slov Vznešeného.</p>
<footer>
<p>Překlad <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: http://dhammadesana.wz.cz/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
