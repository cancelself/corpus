<!DOCTYPE html>
<html>
<head>
<meta charset='UTF-8'>
<meta name='author' content='Štěpán Chromovský'>
<title></title>
</head>
<body>
<article id='mn16' lang='cs'>
<header>
<ul>
<li class='division'>Sbírka středně dlouhých rozprav</li>
</ul>
<h1>16. Hrubost mysli</h1>
</header>
<p><span class='evam'>Tak jsem slyšel</span>. Jednou Vznešený prodléval v Sávatthí, v Džétově háji, Anáthapindikově zahradě. Tam Vznešený oslovil mnichy: „Mnichové!“ „Pane,“ odpověděli mniši. Vznešený pravil:</p>
<h2>Ten, kdo neopustil pět hrubostí mysli a neodetnul pět připoutaností mysli</h2>
<p>„Mniši, že by nějaký mnich (<i lang='pli' translate='no'>bhikkhu</i>), který neopustil pět hrubostí mysli (<i lang='pli' translate='no'>paňča čétokhilá appahíná</i>) a neodetnul pět připoutaností mysli (<i lang='pli' translate='no'>paňča čétasovinibandhá asamuččhinná</i>), mohl dosáhnout vzrůstu, nabývání a naplnění v této Dhammě a disciplíně—to není možné.</p>
<p>A kterých pět hrubostí mysli neopustil?</p>
<p>(1) Zde mnich pochybuje, je nejistý, nerozhodný a nedůvěřivý ohledně Učitele, a takto se jeho mysl nekloní k horlivosti, oddanosti, vytrvalosti a snaze—to je první hrubost mysli, kterou neopustil.</p>
<p>(2) A dále mnich pochybuje, je nejistý, nerozhodný a nedůvěřivý ohledně Dhammy, a takto se jeho mysl nekloní k horlivosti, oddanosti, vytrvalosti a snaze—to je druhá hrubost mysli, kterou neopustil.</p>
<p>(3) A dále mnich pochybuje, je nejistý, nerozhodný a nedůvěřivý ohledně Sanghy, a takto se jeho mysl nekloní k horlivosti, oddanosti, vytrvalosti a snaze—to je třetí hrubost mysli, kterou neopustil.</p>
<p>(4) A dále mnich pochybuje, je nejistý, nerozhodný a nedůvěřivý ohledně cvičení, a takto se jeho mysl nekloní k horlivosti, oddanosti, vytrvalosti a snaze—to je čtvrtá hrubost mysli, kterou neopustil.</p>
<p>(5) A dále je mnich rozhněvaný, hrubý, podrážděný a nespokojený vůči svým společníkům v čistém životě, a takto se jeho mysl nekloní k horlivosti, oddanosti, vytrvalosti a snaze—to je pátá hrubost mysli, kterou neopustil.</p>
<p>To je oněch pět hrubostí mysli, které neopustil.</p>
<p>A kterých pět připoutaností mysli neodetnul?</p>
<p>(1) Zde mnich není oproštěn od vášně, tužby, lásky, žízně, horečnatosti a toužení vůči smyslným požitkům (<i lang='pli' translate='no'>káme</i>), a takto se jeho mysl nekloní k horlivosti, oddanosti, vytrvalosti a snaze—to je první připoutanost mysli, kterou neodetnul.</p>
<p>(2) A dále mnich není oproštěn od vášně, tužby, lásky, žízně, horečnatosti a toužení vůči tělu (<i lang='pli' translate='no'>káje</i>), a takto se jeho mysl nekloní k horlivosti, oddanosti, vytrvalosti a snaze—to je druhá připoutanost mysli, kterou neodetnul.</p>
<p>(3) A dále mnich není oproštěn od vášně, tužby, lásky, žízně, horečnatosti a toužení vůči hmotě [tělesnosti] (<i lang='pli' translate='no'>rúpe</i>), a takto se jeho mysl nekloní k horlivosti, oddanosti, vytrvalosti a snaze—to je třetí připoutanost mysli, kterou neodetnul.</p>
<p>(4) A dále mnich jí tolik, dokud jeho břicho není plné a oddává se potěšení ležení, povalování a ospalosti, a takto se jeho mysl nekloní k horlivosti, oddanosti, vytrvalosti a snaze—to je čtvrtá připoutanost mysli, kterou neodetnul.</p>
<p>(5) A dále mnich žije svatý život [s touto myšlenkou]: ‚Touto ctností, touto praxí, touto askezí, tímto svatým životem se stanu některým [vyšším či nižším] bohem‘, a takto se jeho mysl nekloní k horlivosti, oddanosti, vytrvalosti a snaze—to je pátá připoutanost mysli, kterou neodetnul.</p>
<p>To je oněch pět připoutaností mysli, které neodetnul.</p>
<p>Mniši, že by nějaký mnich, který neopustil těchto pět hrubostí mysli a neodetnul těchto pět připoutaností mysli, mohl dosáhnout vzrůstu, nabývání a naplnění v této Dhammě a disciplíně—to není možné.</p>
<h2>Ten, kdo opustil pět hrubostí mysli a odetnul pět připoutaností mysli</h2>
<p>„Mniši, že by nějaký mnich, který opustil pět hrubostí mysli (<i lang='pli' translate='no'>paňča čétokhilá pahíná</i>) a odetnul pět připoutaností mysli (<i lang='pli' translate='no'>paňča čétasovinibandhá susamuččhinná</i>), mohl dosáhnout vzrůstu, nabývání a naplnění v této Dhammě a disciplíně—to je možné.</p>
<p>A kterých pět hrubostí mysli opustil?</p>
<p>(1) Zde mnich nepochybuje , není nejistý, nerozhodný ani nedůvěřivý ohledně Učitele, a takto se jeho mysl kloní (<i lang='pli' translate='no'>čittam namati</i>) k horlivosti (<i lang='pli' translate='no'>átappája</i>), oddanosti (<i lang='pli' translate='no'>anujogája</i>), vytrvalosti (<i lang='pli' translate='no'>sátaččája</i>) a snaze (<i lang='pli' translate='no'>padhánája</i>)—to je první hrubost mysli, kterou opustil.</p>
<p>(2) A dále mnich nepochybuje, není nejistý, nerozhodný ani nedůvěřivý ohledně Dhammy, a takto se jeho mysl kloní k horlivosti, oddanosti, vytrvalosti a snaze—to je druhá hrubost mysli, kterou opustil.</p>
<p>(3) A dále mnich nepochybuje, není nejistý, nerozhodný ani nedůvěřivý ohledně Sanghy, a takto se jeho mysl kloní k horlivosti, oddanosti, vytrvalosti a snaze—to je třetí hrubost mysli, kterou opustil.</p>
<p>(4) A dále mnich nepochybuje, není nejistý, nerozhodný ani nedůvěřivý ohledně cvičení, a takto se jeho mysl kloní k horlivosti, oddanosti, vytrvalosti a snaze—to je čtvrtá hrubost mysli, kterou opustil.</p>
<p>(5) A dále mnich není rozhněvaný, hrubý, podrážděný ani nespokojený vůči svým společníkům v čistém životě, a takto se jeho mysl kloní k horlivosti, oddanosti, vytrvalosti a snaze—to je pátá hrubost mysli, kterou opustil.</p>
<p>To je oněch pět hrubostí mysli, které opustil.</p>
<p>A kterých pět připoutaností mysli odetnul?</p>
<p>(1) Zde je mnich oproštěn od vášně (<i lang='pli' translate='no'>vítarágo</i>), tužby (<i lang='pli' translate='no'>vigataččhando</i>), lásky (<i lang='pli' translate='no'>vigatapémo</i>), žízně (<i lang='pli' translate='no'>vigatapipáso</i>), horečnatosti (<i lang='pli' translate='no'>vigatapariláho</i>) a toužení (<i lang='pli' translate='no'>vigatatanho</i>) vůči smyslným požitkům (<i lang='pli' translate='no'>káme</i>), a takto se jeho mysl kloní k horlivosti, oddanosti, vytrvalosti a snaze—to je první připoutanost mysli, kterou odetnul.</p>
<p>(2) A dále je mnich oproštěn od vášně, tužby, lásky, žízně, horečnatosti a toužení vůči tělu (<i lang='pli' translate='no'>káje</i>), a takto se jeho mysl kloní k horlivosti, oddanosti, vytrvalosti a snaze—to je druhá připoutanost mysli, kterou odetnul.</p>
<p>(3) A dále je mnich oproštěn od vášně, tužby, lásky, žízně, horečnatosti a toužení vůči hmotě (<i lang='pli' translate='no'>tělesnosti</i>) (<i lang='pli' translate='no'>rúpe</i>), a takto se jeho mysl kloní k horlivosti, oddanosti, vytrvalosti a snaze—to je třetí připoutanost mysli, kterou odetnul.</p>
<p>(4) A dále mnich nejí tolik, dokud jeho břicho není plné a neoddává se potěšení ležení, povalování a ospalosti, a takto se jeho mysl kloní k horlivosti, oddanosti, vytrvalosti a snaze—to je čtvrtá připoutanost mysli, kterou odetnul.</p>
<p>(5) A dále mnich nežije svatý život [s touto myšlenkou]: ‚Touto ctností, touto praxí, touto askezí, tímto svatým životem se stanu některým [vyšším či nižším] bohem‘, a takto se jeho mysl kloní k horlivosti, oddanosti, vytrvalosti a snaze—to je pátá připoutanost mysli, kterou odetnul.</p>
<p>To je oněch pět připoutaností mysli, které odetnul.</p>
<p>Mniši, že by nějaký mnich, který opustil těchto pět hrubostí mysli a odetnul těchto pět připoutaností mysli, mohl dosáhnout vzrůstu, nabývání a naplnění v této Dhammě a disciplíně—to je možné.</p>
<p>A dále</p>
<p>(1) Rozvíjí základ nadobyčejné síly (<i lang='pli' translate='no'>iddhipádam bhávéti</i>) spočívající v soustředění (<i lang='pli' translate='no'>samádhi</i>) vůle (<i lang='pli' translate='no'>čhanda</i>) a snahy (<i lang='pli' translate='no'>padhána</i>).</p>
<p>(2) Rozvíjí základ nadobyčejné síly spočívající v soustředění energie (<i lang='pli' translate='no'>vírija</i>) a snahy.</p>
<p>(3) Rozvíjí základ nadobyčejné síly spočívající v soustředění mysli (<i lang='pli' translate='no'>čitta</i>) a snahy.</p>
<p>(4) Rozvíjí základ nadobyčejné síly spočívající v soustředění analýzy [zkoumání] (<i lang='pli' translate='no'>vímamsa</i>) a snahy.</p>
<p>(5) Rozvíjí horlivost [námahu] (<i lang='pli' translate='no'>ussolhí</i>) .</p>
<p>Mnich, který je obdařen těmito patnácti členy, obsahujícími horlivost [námahu], je schopný odvrácení (<i lang='pli' translate='no'>bhabbo abhinibbidája</i>), schopný probuzení (<i lang='pli' translate='no'>bhabbo sambodhája</i>), schopný dosažení nepřekonatelného vyproštění z jha [strasti] (<i lang='pli' translate='no'>bhabbo anuttarassa jogakhémassa adhigamája</i>).</p>
<p>Jako kdyby, mniši, slepice měla osm, deset nebo dvanáct vajec, která by správně vyseděla, správně zahřívala a správně vychovala. I když v té slepici nevyvstane přání: ‚Kéž by má kuřátka prorazila špičkou drápku nebo zobáčkem skořápku vejce a šťastně se vyklubala‘, přesto je možné, že kuřátka prorazí špičkou drápku nebo zobáčkem skořápku vejce a šťastně se vyklubou.</p>
<p>Podobně mnich, který je obdařen těmito patnácti členy, obsahujícími horlivost [námahu], je schopný odvrácení, schopný probuzení, schopný dosažení nepřekonatelného vyproštění z jha [strasti].</p>
<p>Tak pravil Vznešený. Spokojení mniši se zaradovali ze slov Vznešeného.</p>
<footer>
<p>Překlad <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: http://dhammadesana.wz.cz/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
