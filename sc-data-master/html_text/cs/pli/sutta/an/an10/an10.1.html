<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
<title></title>
</head>
<body>
<article id='an10.1' lang='cs'>
<header>
<ul>
<li class='division' lang='pli' translate='no'>Aṅguttara Nikāya</li>
<li>Dasaka-nipáta—10. Kapitola</li>
</ul>
<h1>10.1. C o má jaký smysl</h1>
</header>
<p>Tak jsem slyšel. Jednou Vznešený prodléval v Sávatthí, v Džétově háji, Anáthapindikově zahradě. Tehdy ctihodný Ánanda přistoupil k Vznešenému, pozdravil ho, usedl stranou a takto Vznešeného oslovil: „Co je smyslem a výhodou</p>
<ol>
<li>prospěšné ctnosti (<i lang='pli' translate='no'>kusala síla</i>), pane?“</li>
<li>„Nepřítomnost výčitek (<i lang='pli' translate='no'>avippatisáro</i>) je smyslem a výhodou prospěšné ctnosti, Ánando.“<br>
„Co je smyslem a výhodou nepřítomnosti výčitek, pane?“</li>
<li>„Radost (<i lang='pli' translate='no'>pámodždžam</i>) je smyslem a výhodou nepřítomnosti výčitek, Ánando.“<br>
„Co je smyslem a výhodou radosti, pane?“</li>
<li>„Nadšení (<i lang='pli' translate='no'>píti</i>) je smyslem a výhodou radosti, Ánando.“<br>
„Co je smyslem a výhodou nadšení, pane?“</li>
<li>„Uklidnění (<i lang='pli' translate='no'>passaddhi</i>) je smyslem a výhodou nadšení, Ánando.“<br>
„Co je smyslem a výhodou uklidnění, pane?“</li>
<li>„Blaženost (<i lang='pli' translate='no'>sukham</i>) je smyslem a výhodou uklidnění, Ánando.“<br>
„Co je smyslem a výhodou blaženosti, pane?“</li>
<li>„Soustředění (<i lang='pli' translate='no'>samádhi</i>) je smyslem a výhodou blaženosti, Ánando.“<br>
„Co je smyslem a výhodou soustředění, pane?“</li>
<li>„Poznání a vidění věcí tak, jak skutečně jsou (<i lang='pli' translate='no'>jathábhútaňánadassanam</i>) je smyslem a výhodou soustředění, Ánando.“<br>
„Co je smyslem a výhodou poznání a vidění věcí tak, jak skutečně jsou, pane?“</li>
<li>„Odvrácení a bezvášnivost (<i lang='pli' translate='no'>nibbidávirágo</i>) je smyslem a výhodou poznání a vidění věcí tak, jak skutečně jsou, Ánando.“<br>
„Co je smyslem a výhodou odvrácení a bezvášnivosti, pane?“</li>
<li>„Poznání a vidění osvobození (<i lang='pli' translate='no'>vimuttiňánadassanam</i>) je smyslem a výhodou odvrácení a bezvášnivosti, Ánando.“<br>
„Takto, Ánando, je nepřítomnost výčitek smyslem a výhodou prospěšné ctnosti … poznání a vidění osvobození je smyslem a výhodou odvrácení a bezvášnivosti.</li>
</ol>
<p>Takto, Ánando, prospěšná ctnost postupně dozrává v nejvyšší cíl.“</p>
<footer>
<p>Překlad <span class='author'>Bhikkhu Gavésakó</span>, úprava a editace <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
