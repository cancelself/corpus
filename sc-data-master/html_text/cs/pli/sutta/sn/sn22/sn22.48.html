<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
<title></title>
</head>
<body>
<article id='sn22.48' lang='cs'>
<header>
<ul>
<li class='division' lang='pli' translate='no'>Saṁyutta Nikāya</li>
</ul>
<h1>22.48. Khandha-sutta Skupiny</h1>
</header>
<p>V Sávatthí. „Vyložím vám pět skupin a pět skupin ulpívání, mniši, poslouchejte, dávejte dobrý pozor a já budu hovořit.</p>
<p>Co je to pět skupin, mniši?</p>
<p>Jakákoli je zde (1.)hmota [tělesnost] (rúpa)... (2.)pociťování (védaná)... (3.)vnímání (saňňá)... (4.)formace (sankhára)... (5)vědomí (viňňána), ať minulé, budoucí či přítomné, vnitřní nebo vnější, hrubé či jemné, nízké či vznešené, vzdálené či blízké, tomu se říká (1.)skupina hmoty [tělesnosti]... (2.)skupina pociťování... (3.)skupina vnímání... (4.)skupina formací... (5.)skupina vědomí.</p>
<p>Tomu všemu se říká pět skupin.</p>
<p>Co je to pět skupin ulpívání?</p>
<p>Jakákoli je zde (1.)hmota [tělesnost]... (2.)pociťování... (3.)vnímání... (4.)formace... (5)vědomí, ať minulé, budoucí či přítomné, vnitřní nebo vnější, hrubé či jemné, nízké či vznešené, vzdálené či blízké, které je spojeno se zákalem ulpívání, tomu se říká (1.)hmota [tělesnost] jakožto skupina ulpívání... (2.)pociťování jakožto skupina ulpívání... (3.)vnímání jakožto skupina ulpívání... (4.)formace jakožto skupina ulpívání... (5.)vědomí jakožto skupina ulpívání.</p>
<p>Tomu všemu se říká pět skupin ulpívání.“</p>
<footer>
<p>Překlad <span class='author'>Bhikkhu Gavésakó</span>, úprava a editace <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
