<!DOCTYPE html>
<html>
<head>
<meta charset='UTF-8'>
<meta name='author' content='Pitaka Myanmar Translation'>
<title>၄-ယထာဘတသုတ်</title>
</head>
<body>
<article id='an5.4' lang='my'>
<header>
<ul>
<li class='division'>အင်္ဂုတ္တရနိကာယ်</li>
<li>၁-သေခဗလဝဂ်</li>
</ul>
<h1>၄-ယထာဘတသုတ်</h1>
</header>
<p>၄။ ရဟန်းတို့ တရားငါးမျိုးနှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ ငရဲ၌ ဖြစ်ရ၏။</p>
<p>အဘယ်တရား ငါးမျိုးတို့နည်းဟူမူ —</p>
<p>ရဟန်းတို့ ဤသာသနာတော်၌ ရဟန်းသည်</p>
<p>ယုံကြည်မှု ‘သဒ္ဓါ’ မရှိ။</p>
<p>ရှက်မှု ‘ဟိရီ’ မရှိ။</p>
<p>ကြောက်လန့်မှု ‘သြတ္တပ္ပ’ မရှိ။</p>
<p>ပျင်းရိ၏။</p>
<p>ပညာမဲ့၏။</p>
<p>ရဟန်းတို့ ဤတရားငါးမျိုးနှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ ငရဲ၌ ဖြစ်ရ၏။</p>
<p>ရဟန်းတို့ တရားငါးမျိုးနှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ နတ်ပြည်၌ ဖြစ်ရ၏။</p>
<p>အဘယ်တရား ငါးမျိုးတို့နည်းဟူမူ —</p>
<p>ရဟန်းတို့ ဤသာသနာတော်၌ ရဟန်းသည်</p>
<p>ယုံကြည်မှု ‘သဒ္ဓါ’ ရှိ၏။</p>
<p>ရှက်မှု ‘ဟိရီ’ ရှိ၏။</p>
<p>ကြောက်လန့်မှု ‘သြတ္တပ္ပ’ ရှိ၏။</p>
<p>ထက်သန်သော ဝီရိယရှိ၏။</p>
<p>သိမှု ‘ပညာ’ ရှိ၏။</p>
<p>ရဟန်းတို့ ဤတရားငါးမျိုးနှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ နတ်ပြည်၌ ဖြစ်ရ၏ဟု (မိန့်တော်မူ၏)။</p>
<p>စတုတ္ထသုတ်။</p>
<footer>
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class='editor'>နေမျိုးဝင်း</span> and <span class='editor'>John Nishinaga</span>.</p>
</footer>
</article>
</body>
</html>
