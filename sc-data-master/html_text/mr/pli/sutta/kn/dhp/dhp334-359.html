<!DOCTYPE html>
<html>
<head>
<meta charset='UTF-8'>
<meta name='author' content='अशोक तपासे, हर्षदा तपासे'>
<title></title>
</head>
<body>
<article id='dhp334-359' lang='mr'>
<header>
<ul>
<li class='division'>संयुक्तनिकायो</li>
<li class='subdivision'>मुक्तिपथ</li>
</ul>
<h1>धम्मपदं २४—तण्हावग्गो</h1>
</header>
<blockquote class='gatha'>
<p><a class='ref sc' id='sc334' href='#sc334' data-uid='dhp334'>SC 334</a>प्रमादी माणसाची तृष्णा आकाश-वेली सारखी वाढते,<br>
तो लोक-लोकात उड्या मारीत रहातो, जसे फळाच्या इच्छेने वनातले वानर. (१)</p>
<p><a class='ref sc' id='sc335' href='#sc335' data-uid='dhp335'>SC 335</a>ही निम्नतल, विषारी तृष्णा ज्याला जिंकुन घेते,<br>
त्याची दुक्खे पावसाळ्यातल्या 'बीरण' गवतासम वाढतात. (२)</p>
<p><a class='ref sc' id='sc336' href='#sc336' data-uid='dhp336'>SC 336</a>जो या निम्नतल, दुर्लाघ्य तृष्णेला जिंकुन घेतो,<br>
त्याचे शोक (गळुन) पडतात, जसे कमळावर (पडलेले) जलबिंदु. (३)</p>
<p><a class='ref sc' id='sc337' href='#sc337' data-uid='dhp337'>SC 337</a>इथे आलेल्या तुम्हा सर्वांना मंगल सांगतो,<br>
तृष्णेचे मुळ खणुन काढा, 'खस' च्या अपेक्षेने 'बीरण' खणुन (काढावे तसे),<br>
(त्याने) भुलैया पुन्हा-पुन्हा हानी करणार नाही, जसे पुर कळकीची (करतो). (४)</p>
<p><a class='ref sc' id='sc338' href='#sc338' data-uid='dhp338'>SC 338</a>जर मुळे इजाहीन व दृढ असतील, तर तोडलेला वृक्षही पुन्हा उगवतो,<br>
तसे तृष्णेची वृत्ती समुळ खणली नाही तर दुक्ख पुन्हा पुन्हा उत्पन्न होतात. (५)</p>
<p><a class='ref sc' id='sc339' href='#sc339' data-uid='dhp339'>SC 339</a>ज्याचे छत्तिस स्रोत अधिक मन-प्रसवित (मनासारखे) असतात,<br>
त्या दुष्ट-दृष्टीच्या (मानवा)चे संकल्प आसक्ति आश्रित होतात. (६)</p>
<p><a class='ref sc' id='sc340' href='#sc340' data-uid='dhp340'>SC 340</a>सारे स्रोत वहातात, (तृष्णारुपी) वेल अंकुरीत होत रहाते,<br>
(म्हणुन) ती वेल उगवताना दिसताच, प्रज्ञेने (तीची) मुळे कापावीत. (७)</p>
<p><a class='ref sc' id='sc341' href='#sc341' data-uid='dhp341'>SC 341</a>स्नेहरुपी नद्या प्राण्यांना प्रसन्न वाटतात, स्रोतासक्त सुखाचा वेध घेतात<br>
आणि ते मानव जन्म-वार्धक्य-मृत्यूत गुंततात. (८)</p>
<p><a class='ref sc' id='sc342' href='#sc342' data-uid='dhp342'>SC 342</a>तृष्णेने पुरस्कृत जन, बांधलेल्या सशासारखे (तृष्णेभोवती) घोटाळत रहातात,<br>
आसक्तिने बांधलेले (मानव) चिरकाल पुन्हा पुन्हा दुक्खाकडेच येतात. (९)</p>
<p><a class='ref sc' id='sc343' href='#sc343' data-uid='dhp343'>SC 343</a>तृष्णेने पुरस्कृत जन, बांधलेल्या सशासारखे (तृष्णेभोवती) घोटाळत रहातात,<br>
म्हणून वैराग्याची आकांक्षा असलेल्या भिक्खुने तृष्णेला दूर करावे. (१०)</p>
<p><a class='ref sc' id='sc344' href='#sc344' data-uid='dhp344'>SC 344</a>जो निर्वाणार्थी, वनस्थ-संकल्पि, तृष्णामुक्त होतो, (व पुन्हा) तृष्णेकडे धावतो,<br>
असा व्यक्ति म्हणजे (बंधन)मुक्त होउन, (पुन्हा) बंधनाकडे धावणारा. (११)</p>
<p><a class='ref sc' id='sc345' href='#sc345' data-uid='dhp345'>SC 345</a>या लोहाच्या, लाकडाच्या, दोराच्या बंधनांना ज्ञानीजन दृढ(बंधन) मानीत नाहीत,<br>
माणकांच्या कुंडलांच्या, पुत्राच्या, स्त्रिच्या आसक्तित रमणे (हे दृढ बंधन). (१२)</p>
<p><a class='ref sc' id='sc346' href='#sc346' data-uid='dhp346'>SC 346</a>या त्यागण्यास कठीण, बंधनांना ज्ञानी जन पतनोन्मुख, शिथील मानतात,<br>
ही(बंधने) तोडुन, कामसुख त्यागुन, अनपेक्षीत होउन, ते प्रवज्जित होतात. (१३)</p>
<p><a class='ref sc' id='sc347' href='#sc347' data-uid='dhp347'>SC 347</a>आसक्तित रममाण होतात ते धारेत पडतात, जसे कोळी स्वतः केलेल्या जाळ्यात (अडकतो). ही (बंधने) तोडुन, सर्व दुक्ख त्यागुन, अनपेक्षीत होउन,<br>
ज्ञानी जन प्रवज्जित होतात. (१४)</p>
<p><a class='ref sc' id='sc348' href='#sc348' data-uid='dhp348'>SC 348</a>पुर्वी मुक्त, नंतर मुक्त, आता मुक्त होउन भौतिकाच्या पार हो,<br>
सर्व बाजुंनी मनाला मुक्त करणारे 'जन्म-वृद्धत्व-मृत्यू'त पुन्हा येत नाहीत. (१५)</p>
<p><a class='ref sc' id='sc349' href='#sc349' data-uid='dhp349'>SC 349</a>तर्क-वितर्कात पडलेले, तीव्र आसक्त, (फक्त) शुभ पहाणारे, या जीवांची ....<br>
तृष्णा खुपच वाढते, ते वास्तवात बंधनांना दृढ करतात. (१६)</p>
<p><a class='ref sc' id='sc350' href='#sc350' data-uid='dhp350'>SC 350</a>वितर्क शमविण्यात मग्न, जागृत राहुन सदा अशुभ पहाणारे,<br>
असे (मानव) वास्तवात तृष्णा नष्ट करतात, भुलैयाला छेदुन जातात. (१७)</p>
<p><a class='ref sc' id='sc351' href='#sc351' data-uid='dhp351'>SC 351</a>निष्ठेप्रत पोचलेला, निर्भय, तृष्णाहीन, द्वेषहीन, (असा जो) ....<br>
भौतिक शल्यांचा उच्छेद करतो, हा त्याचा अंतिम समुच्चय होय. (१८)</p>
<p><a class='ref sc' id='sc352' href='#sc352' data-uid='dhp352'>SC 352</a>जो तृष्णाहीन, परिग्रहहीन, भाषा-काव्य पंडित,<br>
अक्षरांचा मेळ व त्याचे पुर्व-उत्तर क्रम जाणणारा आहे,<br>
तो मोठा प्रज्ञावान म्हणविला जातो, हे त्याचे अंतिम शरीर आहे. (१९)</p>
<p><a class='ref sc' id='sc353' href='#sc353' data-uid='dhp353'>SC 353</a>मी सर्व-विजयी, सर्व-बुद्धि-युक्त, सर्व-स्वभाव-आलप्त, सर्व-ज्ञानी, तृष्णा-क्षया<br>
मुळे मुक्त, स्वतःला योग्य जाणणारा आहे, (तर मी) काय उद्देश करु ? (२०)</p>
<p><a class='ref sc' id='sc354' href='#sc354' data-uid='dhp354'>SC 354</a>धम्मदान सर्व दानांना जिंकते, धम्मरस सर्व रसांना जिंकतो,<br>
धम्म-रमण सर्व रमणांना जिंकतो, तृष्णा-क्षय सर्व दुक्खांना जिंकतो. (२१)</p>
<p><a class='ref sc' id='sc355' href='#sc355' data-uid='dhp355'>SC 355</a>विलास दुर्बुद्धाला नष्ट करतात, जर तो पार (जाणे) शोधीत नाही,<br>
विलास-तृष्णेने दुर्बुद्ध, दुसर्‍या सारखे, स्वतःलाच नष्ट करतो. (२२)</p>
<p><a class='ref sc' id='sc356' href='#sc356' data-uid='dhp356'>SC 356</a>शेताचा दोष गवत, या जनांचा दोष आसक्ति,<br>
म्हणून अनासक्तास दिलेल्याचे (दानाचे) मोठे फळ होते. (२३)</p>
<p><a class='ref sc' id='sc357' href='#sc357' data-uid='dhp357'>SC 357</a>शेताचा दोष गवत, या जनांचा दोष द्वेष,<br>
म्हणून द्वेषहीनास दिलेल्याचे (दानाचे) मोठे फळ होते. (२४)</p>
<p><a class='ref sc' id='sc358' href='#sc358' data-uid='dhp358'>SC 358</a>शेताचा दोष गवत, या जनांचा दोष मोह,<br>
म्हणून निर्मोहीस दिलेल्याचे (दानाचे) मोठे फळ होते. (२४)</p>
<p><a class='ref sc' id='sc359' href='#sc359' data-uid='dhp359'>SC 359</a>शेताचा दोष गवत, या जनांचा दोष इच्छा,<br>
म्हणून निरीच्छास दिलेल्याचे (दानाचे) मोठे फळ होते. (२६)</p>
</blockquote>
<footer>
<p><cite class='book' translate='no'>मुक्तिपथ</cite></p>
<p>(धम्मपदाचा मराठी अनुवाद)</p>
<p>- तिपिटक - सुत्तपिटक - संयुक्तनिकायो - धम्मपदं -</p>
<p>अनुवादक: <span class='author'>अशोक तपासे</span> पालि भाषा मुक्त अभ्यासक, <span class='author'>हर्षदा तपासे</span> एम.ए.(मराठी),एम.ए.(पालि)</p>
<p>हे पुस्तक निःशुल्क वितरणासाठी प्रकाशित करण्यास अनुवादक लेखकांची कोणतीही हरकत नाही परंतु आगाऊ कळवुन परवानगी आवश्यक आहे.</p>
<p>संपर्क : अशोक तपासे, ११०२ / १७, ट्रिनीटी हिल्स, हावरे सिटी, कासार वडवली, घोडबंदर रोड, ठाणे. डाक अनुक्रमांक – ४००६१५.</p>
<p>The Translator Authors have no objection to publish this Book for free distribution, but written permission is solicited.</p>
<p>Ashok Tapase. 1102/17, Trinity Hills, Haware Citi, Kasar Wadavli, Ghodbundar Road, Thane. Maharashtra State, India. PIN – 400615.</p>
<p>Email: piyadassi.asok@gmail.com</p>
<p>Contact Telephone Nos. : +91 9930112113, +91 9969112113, +91 8879112113</p>
<p>मुखपृष्ठ : अजिंठा गुंफा, औरंगाबाद, महाराष्ट्र.</p>
<p>Download pdf version with footnotes: <a href='http://www.buddhistelibrary.org/en/displayimage.php?pid=246'>http://www.buddhistelibrary.org/</a>.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
