<!DOCTYPE html>
<html>
<head>
<meta charset='UTF-8'>
<meta name='author' content='अशोक तपासे, हर्षदा तपासे'>
<title></title>
</head>
<body>
<article id='dhp383-423' lang='mr'>
<header>
<ul>
<li class='division'>संयुक्तनिकायो</li>
<li class='subdivision'>मुक्तिपथ</li>
</ul>
<h1>धम्मपदं २६—ब्राह्मणवग्गो</h1>
</header>
<blockquote class='gatha'>
<p><a class='ref sc' id='sc383' href='#sc383' data-uid='dhp383'>SC 383</a>हे ब्राह्मणा ! स्रोत तोडुन टाक, प्रयत्नाने कामना दुर कर,<br>
भौतिकतेचा क्षय करुन अकृताचा (आभभौतिकतचा) जाणकार हो, ब्राह्मणा ! (१)</p>
<p><a class='ref sc' id='sc384' href='#sc384' data-uid='dhp384'>SC 384</a>जेंव्हा ब्राह्मण दोन स्वभाव-गुणांत पारंगत होतो,<br>
त्या ज्ञानीची सर्व बंधने विनाशाकडे जातात. (विनाश पावतात) (२)</p>
<p><a class='ref sc' id='sc385' href='#sc385' data-uid='dhp385'>SC 385</a>ज्याचा पार, अपार, परापार असत नाही,<br>
जो निर्भय, निर्बंध आहे, त्याला मी ब्राह्मण म्हणतो़ (३)</p>
<p><a class='ref sc' id='sc386' href='#sc386' data-uid='dhp386'>SC 386</a>जो ध्यानी, निर्मळ, कृतकृत्य, स्रोतहीन आहे,<br>
ज्याने उत्तम अर्थ (परम्‌ अर्थ) प्राप्त केला आहे, त्याला मी ब्राह्मण म्हणतो़ (४)</p>
<p><a class='ref sc' id='sc387' href='#sc387' data-uid='dhp387'>SC 387</a>दिवसा सुर्य तळपतो, रात्री चन्द्र प्रकाशतो,<br>
सशस्त्र क्षत्रिय तळपतो, ध्यानमग्न ब्राह्मण तळपतो,<br>
पण बुद्ध आपल्या तेजाने सर्व दिवस-रात्र तळपत असतात. (५)</p>
<p><a class='ref sc' id='sc388' href='#sc388' data-uid='dhp388'>SC 388</a>ज्याचे दुष्कर्म वाहुन गेले आहेत तो ब्राह्मण, आचरण सम्यक आहे तो श्रमण,<br>
ज्याने चित्त-दोष दूर सारले आहेत तो प्रवज्जित म्हणविला जातो. (६)</p>
<p><a class='ref sc' id='sc389' href='#sc389' data-uid='dhp389'>SC 389</a>ब्राह्मणावर प्रहार करु नये, ब्राह्मणाने त्याच्यावर कोप करु नये,<br>
ब्राह्मणाची हत्या करणार्‍याचा धिक्कार, त्यापेक्षा त्याच्यावर कोपणार्‍याचा धिक्कार. (७)</p>
<p><a class='ref sc' id='sc390' href='#sc390' data-uid='dhp390'>SC 390</a>मनाला प्रिय असलेल्याचा निषेध, हे (ही गोष्ट) ब्राह्मणाला कमी श्रेष्ठ नाही,<br>
जस जसे मन हिंसा-निवृत्त होते, तस तसे दुक्खाचे मन होते. (८)</p>
<p><a class='ref sc' id='sc391' href='#sc391' data-uid='dhp391'>SC 391</a>ज्याच्या कोयेने, वाचेने, मनाने दुष्कृत्य केलेले नाही,<br>
या तीन्ही ठिकाणी जो संयमित आहे, त्याला मी ब्राह्मण म्हणतो. (९)</p>
<p><a class='ref sc' id='sc392' href='#sc392' data-uid='dhp392'>SC 392</a>सम्यक सम्बुद्धाने उपदेशीलेला सिद्धांत ज्याच्याकडुन जाणुन घेतला,<br>
त्याला तसाच दक्षतेने नमस्कार करावा जसा ब्राह्मण अग्निहोत्राला करतो़ (१०)</p>
<p><a class='ref sc' id='sc393' href='#sc393' data-uid='dhp393'>SC 393</a>ना जटेने, ना गोत्राने, ना जन्माने, ब्राह्मण होतो,<br>
ज्याच्यात सत्यता, सदाचार, शुचिता असते तो ब्राह्मण. (११)</p>
<p><a class='ref sc' id='sc394' href='#sc394' data-uid='dhp394'>SC 394</a>हे दुर्बुद्ध (मानवा)! या जटा कशाला ? हे व्याघ्र-वस्त्र कशाला ?<br>
आतुन गडद (मळलेला) आहेस, बाहेरुन घासतो (धुतो) आहेस. (१२)</p>
<p><a class='ref sc' id='sc395' href='#sc395' data-uid='dhp395'>SC 395</a>जो चिंध्या धारण केलेला जीव, ज्याच्या धमन्या दिसत आहेत,<br>
एकटा वनात ध्यानस्थ आहे, त्याला मी ब्राह्मण म्हणतो. (१३)</p>
<p><a class='ref sc' id='sc396' href='#sc396' data-uid='dhp396'>SC 396</a>ब्राह्मण मातेच्या योनीतुन उत्पन्न झाला त्याला मी ब्राह्मण म्हणत नाही,<br>
त्याला 'भो' (सन्माननीय संबोधन) संबोधतात,<br>
जो 'कांही' बाळगुन असतो (त्याला मी ब्राह्मण म्हणत नाही). जो कांहीही बाळगुन नाही,<br>
कांहीही घेत नाही, त्याला मी ब्राह्मण म्हणतो. (१४)</p>
<p><a class='ref sc' id='sc397' href='#sc397' data-uid='dhp397'>SC 397</a>सर्व बंधने तोडुनही ज्याला चिन्ता वाटत नाही,<br>
ज्याने सर्व संगती (पाश) विभक्त केले आहेत, त्याला मी ब्राह्मण म्हणतो. (१५)</p>
<p><a class='ref sc' id='sc398' href='#sc398' data-uid='dhp398'>SC 398</a>दोर्‍या, पट्‌टे, साखळ्या तोडुन, (गाडी जुंपतात ते) जु झिडकारुन,<br>
जो बाधारहीत होउन बुद्ध होतो, त्याला मी ब्राह्मण म्हणतो. (१६)</p>
<p><a class='ref sc' id='sc399' href='#sc399' data-uid='dhp399'>SC 399</a>शिव्या, दण्ड, बन्धन, यांना जो अदृष्टपणे (चांगुलपणाने) सहन करतो,<br>
क्षमा-शक्ती हीच ज्याची प्रबळ-सेना आहे, त्याला मी ब्राह्मण म्हणतो. (१७)</p>
<p><a class='ref sc' id='sc400' href='#sc400' data-uid='dhp400'>SC 400</a>जो अक्रोधी, व्रतस्थ, शीलवान, स्वल्प (विक्राळ नाही) आहे,<br>
जो संयमित, अन्तिम-शरीरी आहे, त्याला मी ब्राह्मण म्हणतो. (१८)</p>
<p><a class='ref sc' id='sc401' href='#sc401' data-uid='dhp401'>SC 401</a>कमळ पानावर जलबिंदु वा सुईच्या टोकावर मोहोरी,<br>
तसा कामनांशी जो चिकटुन रहात नाही, त्याला मी ब्राह्मण म्हणतो. (१९)</p>
<p><a class='ref sc' id='sc402' href='#sc402' data-uid='dhp402'>SC 402</a>जो आपल्या दुक्खाचा क्षय इथेच स्पष्ट जाणतो,<br>
जो भारमुक्त, बंधमुक्त (आहे), त्याला मी ब्राह्मण म्हणतो. (२०)</p>
<p><a class='ref sc' id='sc403' href='#sc403' data-uid='dhp403'>SC 403</a>जो गंभीर-प्रज्ञ, सुजाण, मार्ग-अमार्गाचा सुज्ञ आहे,<br>
ज्याला उत्तम अर्थ प्राप्त झाला आहे, त्याला मी ब्राह्मण म्हणतो. (२१)</p>
<p><a class='ref sc' id='sc404' href='#sc404' data-uid='dhp404'>SC 404</a>जो गृहस्थ व गृहहीन दोहो पासुनही अलिप्त आहे,<br>
जो घरापासुन दूर, निरीच्छ आहे, त्याला मी ब्राह्मण म्हणतो. (२२)</p>
<p><a class='ref sc' id='sc405' href='#sc405' data-uid='dhp405'>SC 405</a>जो चर-अचर प्राण्यांना दण्डित करण्या पासुन अलिप्त असतो,<br>
जो ना मारतो ना घात करतो, त्याला मी ब्राह्मण म्हणतो. (२३)</p>
<p><a class='ref sc' id='sc406' href='#sc406' data-uid='dhp406'>SC 406</a>विरोधकांत अविरोधी, दण्डधारींमधे शांत,<br>
ग्रहणकर्त्यांत अग्रहणकारी, त्याला मी ब्राह्मण म्हणतो. (२४)</p>
<p><a class='ref sc' id='sc407' href='#sc407' data-uid='dhp407'>SC 407</a>ज्याचा (चित्तातुन) मोह, द्वेष, मान, अहंकार, मत्सर निखळला आहे,<br>
जसे सुईच्या टोकावरुन मोहोरी (निखळावी), त्याला मी ब्राह्मण म्हणतो. (२५)</p>
<p><a class='ref sc' id='sc408' href='#sc408' data-uid='dhp408'>SC 408</a>जो कर्कश (अप्रिय) न बोलता सत्य वचन बोलतो, ज्याने (या बोलण्याने) कुणीही क्रोधित होत नाही, त्याला मी ब्राह्मण म्हणतो. (२४)</p>
<p><a class='ref sc' id='sc409' href='#sc409' data-uid='dhp409'>SC 409</a>लांब वा अखुड, लहान वा मोठी, चांगली वा वाईट,<br>
जी (जोवर) कुणी दिलेली नाही, (तोवर ती वस्तु, गोष्ट) घेत नाही,<br>
(चोरी करीत नाही) त्याला मी ब्राह्मण म्हणतो. (२७)</p>
<p><a class='ref sc' id='sc410' href='#sc410' data-uid='dhp410'>SC 410</a>ज्याला या लोकांत व दुसर्‍या लोकात (कसलीही) आशा असत नाही,<br>
जो निरीच्छ, निर्बंध आहे, त्याला मी ब्राह्मण म्हणतो. (२८)</p>
<p><a class='ref sc' id='sc411' href='#sc411' data-uid='dhp411'>SC 411</a>ज्याच्या (मनात) इतरांचा संशयाचे कांहीही निमित्त असत नाही,<br>
ज्याला अगाध अमृताची प्राप्ति झाली आहे, त्याला मी ब्राह्मण म्हणतो. (२९)</p>
<p><a class='ref sc' id='sc412' href='#sc412' data-uid='dhp412'>SC 412</a>ज्याने सत्कर्म व दुष्कंर्म दोहोंच्या इच्छा पार केल्या आहेत,<br>
जो शुद्ध व शोकरहीत आहे, त्याला मी ब्राह्मण म्हणतो. (३०)</p>
<p><a class='ref sc' id='sc413' href='#sc413' data-uid='dhp413'>SC 413</a>जो चन्द्रा सारखा निर्मळ, शुद्ध सुस्पष्ट व स्वच्छ (मनाचा) आहे,<br>
ज्याचा मोद-भाव अतिक्षीण झाला आहे, त्याला मी ब्राह्मण म्हणतो. (३१)</p>
<p><a class='ref sc' id='sc414' href='#sc414' data-uid='dhp414'>SC 414</a>ज्याने हा धोकादायक व दुर्गम संसार-मोह ओलांडला आहे,<br>
ध्यानधारणेत उत्तीर्ण, तृष्णेच्या पार गेलेला, निःसंशयी,<br>
ज्याच्या निवृत्तीला कारण नाही, त्याला मी ब्राह्मण म्हणतो. (३२)</p>
<p><a class='ref sc' id='sc415' href='#sc415' data-uid='dhp415'>SC 415</a>जो वासनांचा निःपात करुन बेघर होउन प्रवज्जित झाला आहे,<br>
ज्याचा वासना-भाव अति-क्षीण झाला आहे, त्याला मी ब्राह्मण म्हणतो. (३३)</p>
<p><a class='ref sc' id='sc416' href='#sc416' data-uid='dhp416'>SC 416</a>जो तृष्णांचा निःपात करुन बेघर होउन प्रवज्जित झाला आहे,<br>
ज्याचा तृष्णा-भाव अति-क्षीण झाला आहे, त्याला मी ब्राह्मण म्हणतो. (३४)</p>
<p><a class='ref sc' id='sc417' href='#sc417' data-uid='dhp417'>SC 417</a>ज्याने मानवी संबंध तोडले आहेत, जो दिव्य संबंधांच्या पार गेला आहे,<br>
जो सर्व संबंधांपासुन परावृत्त आहे, त्याला मी ब्राह्मण म्हणतो. (३४)</p>
<p><a class='ref sc' id='sc418' href='#sc418' data-uid='dhp418'>SC 418</a>जो प्रीती आणि अप्रीती सोडुन, शांत-भाव प्राप्त, क्लेशहीन आहे,<br>
ज्या वीराने सर्व लोकांना जिंकले आहे, त्याला मी ब्राह्मण म्हणतो. (३६)</p>
<p><a class='ref sc' id='sc419' href='#sc419' data-uid='dhp419'>SC 419</a>जो सर्व प्राणिमात्रांची उत्पत्ति आणि अंत जाणतो,<br>
जो अनासक्त, सन्मार्गावर आहे, सुज्ञानी आहे, त्याला मी ब्राह्मण म्हणतो.(३७)</p>
<p><a class='ref sc' id='sc420' href='#sc420' data-uid='dhp420'>SC 420</a>ज्याची गती देव, गंधर्व, मानव (कुणीही) जाणीत नाहीत,<br>
ज्याचे स्रोत क्षीण झाले आहेत, त्याला मी ब्राह्मण म्हणतो. (३८)</p>
<p><a class='ref sc' id='sc421' href='#sc421' data-uid='dhp421'>SC 421</a>ज्याचे पुर्वी, आता, पुढेही कांहीच (भौतिक वस्तुमात्र) नाही,<br>
जो कांहीही बाळगुन नाही, कांहीही घेत नाही, त्याला मी ब्राह्मण म्हणतो. (३९)</p>
<p><a class='ref sc' id='sc422' href='#sc422' data-uid='dhp422'>SC 422</a>जो वृषभ (सशक्त), श्रेष्ठ, वीर, महर्षि, विजेता आहे,<br>
तृष्णाहीन, स्नात, सुज्ञानी आहे, त्याला मी ब्राह्मण म्हणतो. (४०)</p>
<p><a class='ref sc' id='sc423' href='#sc423' data-uid='dhp423'>SC 423</a>जो पुर्व-स्थान जाणतो, स्वर्ग व नरक पहातो,<br>
ज्याचे (पुर्न)जीवन-क्षीण झाले आहे, जो प्रज्ञावान, मननी (मनन करणारा) आहे,<br>
जो सद्‌-जीवन समाप्त (निर्वाण प्राप्त) आहे, त्याला मी ब्राह्मण म्हणतो. (४१)</p>
</blockquote>
<footer>
<p><cite class='book' translate='no'>मुक्तिपथ</cite></p>
<p>(धम्मपदाचा मराठी अनुवाद)</p>
<p>- तिपिटक - सुत्तपिटक - संयुक्तनिकायो - धम्मपदं -</p>
<p>अनुवादक: <span class='author'>अशोक तपासे</span> पालि भाषा मुक्त अभ्यासक, <span class='author'>हर्षदा तपासे</span> एम.ए.(मराठी),एम.ए.(पालि)</p>
<p>हे पुस्तक निःशुल्क वितरणासाठी प्रकाशित करण्यास अनुवादक लेखकांची कोणतीही हरकत नाही परंतु आगाऊ कळवुन परवानगी आवश्यक आहे.</p>
<p>संपर्क : अशोक तपासे, ११०२ / १७, ट्रिनीटी हिल्स, हावरे सिटी, कासार वडवली, घोडबंदर रोड, ठाणे. डाक अनुक्रमांक – ४००६१५.</p>
<p>The Translator Authors have no objection to publish this Book for free distribution, but written permission is solicited.</p>
<p>Ashok Tapase. 1102/17, Trinity Hills, Haware Citi, Kasar Wadavli, Ghodbundar Road, Thane. Maharashtra State, India. PIN – 400615.</p>
<p>Email: piyadassi.asok@gmail.com</p>
<p>Contact Telephone Nos. : +91 9930112113, +91 9969112113, +91 8879112113</p>
<p>मुखपृष्ठ : अजिंठा गुंफा, औरंगाबाद, महाराष्ट्र.</p>
<p>Download pdf version with footnotes: <a href='http://www.buddhistelibrary.org/en/displayimage.php?pid=246'>http://www.buddhistelibrary.org/</a>.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
