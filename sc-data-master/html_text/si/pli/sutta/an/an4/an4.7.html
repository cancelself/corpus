<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='an4.7' lang='si'>
<header>
<ul>
<li class='division'>අඞ්ගුත්තරනිකායො</li>
<li class='subdivision'>චතුක්ක නිපාතය</li>
<li class='subsubdivision'>1. පළමුවෙනි පණ්ණාසකය</li>
<li class='vagga'>1. භණ්ඩගාම වර්‍ගය</li>
</ul>
<h1>4.7. සංඝ සොභක සූත්‍රය</h1>
</header>
<p><a class='ref msdiv' id='msdiv7' href='#msdiv7'>Msdiv 7</a>’’මහණෙනි, ව්‍යක්තවූ, විනීතවූ, විශාරදවූ, බහුශ්‍රුතවූ, ධර්මධරවූ, ධර්මානුධර්ම ප්‍රතිපත්තියෙහි පිළිපන් මේ පුද්ගලයෝ සතර දෙනෙක් සමූහය හොබවත්. කවර සතර දෙනෙක්ද යත්?</p>
<p>’’මහණෙනි, ව්‍යක්තවූ, විනීතවූ, විශාරදවූ, බහුශ්‍රුතවූ, ධර්මධරවූ, ධර්මානුධර්ම ප්‍රතිපන්නවූ මහණතෙමේ භික්‍ෂු සංඝයා හොබවයි.</p>
<p>’’මහණෙනි, ව්‍යක්තවූ, විනීතවූ, විශාරදවූ, බහුශ්‍රුතවූ, ධර්මධරවූ, ධර්මානුධර්ම ප්‍රතිපන්නවූ භික්‍ෂුණිය භික්‍ෂුණී සංඝයා හොබවයි.</p>
<p>’’මහණෙනි, ව්‍යක්තවූ, විනීතවූ, විශාරදවූ, බහුශ්‍රුතවූ, ධර්මධරවූ, ධර්මානුධර්ම ප්‍රතිපන්නවූ උපාසක තෙමේ උපාසක සමූහය හොබවයි.</p>
<p>’’මහණෙනි, ව්‍යක්තවූ, විනීතවූ, විශාරදවූ, බහුශ්‍රුතවූ, ධර්මධරවූ, ධර්මානුධර්ම ප්‍රතිපන්නවූ උපාසිකා තොමෝ උපාසිකා සමූහය හොබවයි.</p>
<p>’’මහණෙනි, ව්‍යක්තවූ, විනීතවූ, විශාරදවූ, බහුශ්‍රුතවූ, ධර්මධරවූ, ධර්මානුධර්ම ප්‍රතිපන්නවූ මේ සතරදෙන සංඝයා හොබවත්යයි වදාළසේක.</p>
<p>’’යමෙක් ව්‍යක්තවූයේද, විශාරදවූයේද, බහුශ්‍රුතවූයේද, ධර්මධර වූයේද, ධර්මයට අනුව හැසිරෙන්නේද, එබඳුවූ හෙතෙම සංඝසෝභන පුද්ගලයායයි කියනු ලැබේ. සීලසම්පන්න භික්‍ෂුවද, බහුශ්‍රුත භික්‍ෂුණියද, ශ්‍රද්‍ධාවන්ත යම් උපාසකයෙක් ඇද්ද, මොවුහු සමූහය හොබවත්. මොවුහු සංඝ සෝභනයෝයි.’’</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
