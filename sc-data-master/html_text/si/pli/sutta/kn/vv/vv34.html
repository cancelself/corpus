<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='vv34' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>විමානවත්ථු</li>
<li class='subsubdivision'>1. ඉත්ථි විමානවත්ථු</li>
<li class='vagga'>3. පාරිච්ඡත්තක වර්ගය</li>
</ul>
<h1>34. දද්දල්ල විමාන කථාව</h1>
</header>
<p><a class='ref msdiv' id='msdiv619' href='#msdiv619'>Msdiv 619</a>“වර්ණයෙන් බබලමින් යසසින් යසස් ඇතිව සියලු තව්තිසාවැසි දෙවියන් වර්ණයෙන් ඉක්මවා බබලන්නෙහිය.</p>
<p><a class='ref msdiv' id='msdiv620' href='#msdiv620'>Msdiv 620</a>“පෙරදැකීමක් නොදනිමි. මේ පළමුවෙනි දැකීමයි. කවර ජාතියකින් ආවාදැයි මට නම කියන්නෙහිය.”</p>
<p><a class='ref msdiv' id='msdiv621' href='#msdiv621'>Msdiv 621</a>“භද්‍රාව, මම පෙර මනුෂ්‍ය ආත්මයෙහි සුභද්‍රාව විය. මමද මගේ බාලසොහොවුරියද නුඹගේ සමාන භාර්යාවෝ වූමු.</p>
<p><a class='ref msdiv' id='msdiv622' href='#msdiv622'>Msdiv 622</a>“ඒ මම කායයාගේ බිඳීමෙන් මිදුනී ඉන් චුතවූවා නිර්මාණරතී දෙවියන් හා සහභාවයට පැමිණියෙමි.</p>
<p><a class='ref msdiv' id='msdiv623' href='#msdiv623'>Msdiv 623</a>“බොහෝ යහපත කරණලද ඒ සත්වයෝ දෙවියන් අතරට යත් සුභද්‍රාව ඒ ඔවුන් අතර ඔබ තමාගේ ජාතිය කියන්නෙහිය.</p>
<p><a class='ref msdiv' id='msdiv624' href='#msdiv624'>Msdiv 624</a>“නුඹ කෙසේ කිනම් වර්ණයකින්, කවරෙකු විසින් අනුශාසනා කරණලද්දී කිනම් දානයකින් කිනම් යහපත් ව්‍රතයකින් යශස් ඇත්තියක්වීද,</p>
<p><a class='ref msdiv' id='msdiv625' href='#msdiv625'>Msdiv 625</a>“ඒ ඔවුන් අතර මෙබඳු මහත්වූ විශෙෂවූ යශසකට පැමිණියෙහිද, දෙවතාව, අසන ලද්දී කියනු මැනවි. මේ කිනම් කර්මයක ඵලද?”</p>
<p><a class='ref msdiv' id='msdiv626' href='#msdiv626'>Msdiv 626</a>“පෙරදී මට සුදුසු භික්ෂූන් වහන්සේ නමකට පැහැදී ස්වකීය අත්වලින් දක්ෂිණාර්හ සංඝයාට පිණ්ඩපාතයක් දුනිමි.</p>
<p><a class='ref msdiv' id='msdiv627' href='#msdiv627'>Msdiv 627</a>“ඒ හෙතුවෙන් මට මෙබඳු වර්ණයක්වේ. ඒ හෙතුවෙන් මට මෙහි සමෘද්ධියවේ. සිතට ප්‍රියවූ යම්කිසි සම්පත් ඇත්ද, ඒවා මට උපදිත්.</p>
<p>“මහත් ආනුභා ඇති දේවීනි, තොපට කියමි. මම මනුෂ්‍යව සිටියදී යමක් කෙළෙම්ද, ඒ කරණකොට ගෙන මෙසේ දිලිසෙන ආනුභාව ඇත්තේවෙමි. මාගේ වර්ණයද සියළු දිශා බබුලුවයි.</p>
<p><a class='ref msdiv' id='msdiv629' href='#msdiv629'>Msdiv 629</a>“මම ඔබට වඩා බොහෝ සංවර බ්‍රහ්මචාරී භික්ෂූන්ට පැහැදුණිමි. ස්වකීය අත්වලින් සතුටු කෙළෙමි. මම ඔබට වඩා බොහෝදේ දී හීන ශරීර තත්ත්වයකට පැමිණියෙමි.”</p>
<p><a class='ref msdiv' id='msdiv630' href='#msdiv630'>Msdiv 630</a>“දෙවතාව, කෙසේ නුඹ ස්වල්පයක්දී විශෙෂ මහත්වයකට පැමිණියෙහිද, විචාරණලද දෙවතාව කියනු මැනව. කිනම් කර්මයක මේ ඵලද?”</p>
<p><a class='ref msdiv' id='msdiv631' href='#msdiv631'>Msdiv 631</a>“පෙර සිත දියුණුකරණ මහණ කෙනෙක් මා විසින් දක්නාලදහ. ඒ මම තමා අටවැනිකොට රෙවත තෙරුන් පැවරුවෙමි.</p>
<p><a class='ref msdiv' id='msdiv632' href='#msdiv632'>Msdiv 632</a>“යහපතට මුල්වූ ඒ රේවත ස්ථවිර තෙමේ අනුකම්පා පිණිස සංඝයාට දෙවයි මට කීයේය. මම උන්වහන්සේගේ වචනය කෙළෙමි.”</p>
<p><a class='ref msdiv' id='msdiv633' href='#msdiv633'>Msdiv 633</a>“ඒ සංඝයා කෙරෙහිවූ දක්ෂිණාව ප්‍රමාණ නොකළ හැකි තන්හි පිහිටියේය. තී විසින් පුද්ගලයන් කෙරෙහි දෙනලද්ද, තීට මහත්ඵල නොවේ.”</p>
<p><a class='ref msdiv' id='msdiv634' href='#msdiv634'>Msdiv 634</a>“සංඝයා කෙරෙහි දෙනලද්ද මහත් ඵලයයි, මම දැන් දනිමි. ඒ මම මනුෂ්‍ය ආත්මයට ගොස් දෙන සුලුවූවා, පහවූ මසුරු බල ඇත්තී. නැවතද අප්‍රමාදව සංඝයා කෙරෙහි දන් දෙන්නෙමි.</p>
<p><a class='ref msdiv' id='msdiv635' href='#msdiv635'>Msdiv 635</a>“භද්‍රාව, මේ දෙවතාවා කවරීද? තී සමග කථා කරණු ලබයි. තව්තිසා වැසි සියලු දෙවියන් වර්ණයෙන් ඉක්ම බබලයි.”</p>
<p><a class='ref msdiv' id='msdiv636' href='#msdiv636'>Msdiv 636</a>“දෙවෙන්ද්‍රය, පෙර මනුෂ්‍ය ලොකයෙහි මනුෂ්‍යවූවා මගේ බාල සහෝදරියද සමාන භාර්යාවිය. සංඝයා කෙරෙහි දන්දී කළ පින් ඇත්තී බබලයි.”</p>
<p><a class='ref msdiv' id='msdiv637' href='#msdiv637'>Msdiv 637</a>“නැගණිය හළාවෙනි, පෙර ඔබ විසින් කරණ ලද ධර්මයෙන් බබලයි. යම්හෙයකින් අප්‍රමාණ ගුණ ඇති සංඝයා කෙරෙහි දානය පිහිටවූයෙහිය.</p>
<p><a class='ref msdiv' id='msdiv638' href='#msdiv638'>Msdiv 638</a>“ගිජ්ඣකූට පර්වතයේදී බෙදා දෙන්නහුගේ යම් තැනෙක දෙනලද විපාකය මහත් ඵලදැයි මා විසින් බුදුරජතෙම අසනලද්දේ විය.</p>
<p><a class='ref msdiv' id='msdiv639' href='#msdiv639'>Msdiv 639</a>“කාමාවචර පින් කරන්නාවූ දනාදී යාග කරන පින් බලාපොරොත්තු සත්වයන් අතරෙහි යම්කෙනෙකුට දෙනලද්ද මහත්ඵලදැයි (අසනලද්දෙමි.)</p>
<p><a class='ref msdiv' id='msdiv640' href='#msdiv640'>Msdiv 640</a>“ස්වකීය කර්මඵලය දන්නා බුදුරජාණන් වහන්සේ යම්තැනකට දෙනලද්ද මහත් ඵලද, බෙදාදීමෙහි ඒ විපාකය බුදුරජතෙම මට ප්‍රකාශ කළසේක.</p>
<p><a class='ref msdiv' id='msdiv641' href='#msdiv641'>Msdiv 641</a>“සතරකට පැමිණි සතර ඵලයක සිටි ප්‍රඥාවෙන් හා ශීලයෙන් යුක්තවූ මේ සංඝතෙමේ ඍජුවූයේය.</p>
<p><a class='ref msdiv' id='msdiv642' href='#msdiv642'>Msdiv 642</a>“දන්දෙන්නාවූ පින්කැමති ප්‍රාණීවූ උපධි විපාක දෙන්නාවූ කුසල් කරන්නාවූ මනුෂ්‍යයනට සංඝයා කෙරෙහි දෙන ලද දෙය මහත්ඵලවේ.</p>
<p><a class='ref msdiv' id='msdiv643' href='#msdiv643'>Msdiv 643</a>“මේ සංඝතෙමේ වනාහි මහත්ය. මහත් භාවයට ගියේය. ජලය දරණ සාගරය මෙන් මේ සංඝයා අප්‍රමාණය. ශ්‍රෙෂ්ඨවූ බුද්ධශ්‍රාවකවූ ආලොක කරන්නාවූ මොවුහු ධර්මය ප්‍රකාශ කෙරෙත්.</p>
<p><a class='ref msdiv' id='msdiv644' href='#msdiv644'>Msdiv 644</a>“යම්කෙනෙක් සංඝයා උදෙසා දන්දෙත්ද, ඔවුන් විසින් මොනවට දෙනලදී. මනාකොට යාග කරණලදී මනාකොට පුදනලදී. සංඝගතවූ, පිහිටි, ඒ දක්ෂිණ තොමෝ මහත් ඵලයයි ලොකය දත් බුදුන් විසින් වර්ණනා කරණ ලදී.</p>
<p><a class='ref msdiv' id='msdiv645' href='#msdiv645'>Msdiv 645</a>“යම්කෙනෙක් මෙබඳු යාගයක් සිහිකරමින් ප්‍රීතියෙන් ලොකයෙහි හැසිරෙත්ද, මසුරු මල මුල් සහිතව හික්මවා නින්දා නොලැබුවාහු ස්වර්ගලොකයට යත්.</p>
<p class='endsutta'>දද්දල්ලවිමානං</p>
<span class='alt-title'>(දද්දළ්හවිමානං (ක.))</span> ඡට්ඨං.
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Penny Jordan</span>.</p>
</footer>
</article>
</body>
</html>
