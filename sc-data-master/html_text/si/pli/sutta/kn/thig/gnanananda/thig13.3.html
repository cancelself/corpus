<!DOCTYPE html>
<html>
<head>
<meta charset='UTF-8'>
<meta name='author' content='Kiribathgoda Gnanananda'>
<title></title>
</head>
<body>
<article id='thig13.3' lang='si'>
<header>
<ul>
<li class='division'>ඛුද්දක නිකාය</li>
<li class='subdivision'>රහත් භික්ෂුණීන් වහන්සේලා වදාළ ගාථා</li>
<li class='nipata'>13 වීසතිනිපාතො</li>
</ul>
<h1>13.3. චාපා තෙරණිය ගේ ගාථා</h1>
</header>
<p><a class='ref sc' id='sc292' href='#sc292'>SC 292</a>(උපක:) එයා ඉස්සර තවුස් පිරිකර අතට ගත්තකෙනෙක්. නමුත් දැන් එයා මුව වැද්දෙක්. ආශාව නිසාකාම මඩ ගොහොරුවෙන් මිදිල එතෙරට යා ගන්ට එයාටබැරි වුණා.</p>
<p><a class='ref sc' id='sc293' href='#sc293'>SC 293</a>චාපා හිතා ගෙන ඉන්නෙ මං තාම ත් ඈට ඇලිලඉන්නෙ කියල. ඈ පුතා ව නළවන්ට පටන් ගත්තා. ඒවුණාට චාපා ගැන මතේ හිතේ තියෙන බන්ධනය නැතිකරගෙන මං ආයෙමත් මහණ වෙනව.</p>
<p><a class='ref sc' id='sc294' href='#sc294'>SC 294</a>(චාපා:) මහා වීරියවන්තයාණනි, මං ගැන කේන්තිගන්ට එපා. මහා මුනිඳුනි, මං ගැන කේන්ති ගන්ට එපා.ක්‍රෝධයට යට වෙන කෙනෙකුට පිරිසිදු බවක් ඇති වෙන්නෙ නෑ. තපසක් කොයින් ද?</p>
<p><a class='ref sc' id='sc295' href='#sc295'>SC 295</a>(උපක:) මං මේ ”නාලා” ගම ත් දාල යනව. මේ ”නාලා” ගමේ නවතින්නෙ කව්ද? ධාර්මික ව ජීවත් වෙච්චශ්‍රමණයින් වත් අල්ලල බැඳ ගත්තෙ මේ ස්ත්‍රී රූපෙ තමයි.</p>
<p><a class='ref sc' id='sc296' href='#sc296'>SC 296</a>(චාපා:) කලූ, මෙහාට එන්න. නවතින්න. කලින්වගේ ම කාම සම්පත් අනුභව කරන්ට. මාත්, මගේ නෑදෑයොත් ඔයාට වසඟ වෙලා ඉන්නෙ.</p>
<p><a class='ref sc' id='sc297' href='#sc297'>SC 297</a>(උපක:) චාපා, ඔයා මට ඔය කියන කථාවලින්හතරෙන් පංගුවක් කිව්වොත්, ඔයාට ඇලූන මිනිහෙකුටනම් මහා ලොකු දෙයක් වගේ තියේ වි.</p>
<p><a class='ref sc' id='sc298' href='#sc298'>SC 298</a>(චාපා:) කලූ, කන්දක් මුදුනක යොවුන් කිණිහිරිමල් ගහක් තියෙනව. ඒ මල් ගහේ ලස්සනට මල් පිිපිලතියෙන්නෙ. ඒ වගේ ම ලස්සනට මල් පිපිච්ච දෙළුම්ගහක් තියෙනව. දූපතක් මැද්දෙ තියෙනව ලස්සනට මල්පිපී ගිය පළොල් ගහක්.</p>
<p><a class='ref sc' id='sc299' href='#sc299'>SC 299</a>රන් හඳුන් ගාපු ශරීරයක් තියෙන, උතුම් කසීසළුපොරවන, ලස්සන රූපයක් තියෙන මාව අත් හැරල දාන්ටපුළුවන් වෙන්නෙ කාට ද?</p>
<p><a class='ref sc' id='sc300' href='#sc300'>SC 300</a>(උපක:) ලිහිණි වැද්දා කැමති වුණා ලිහිණියෙක්හිර කරල තියාගන්ට. නමුත් ඔයා ගෙ ඔය රූපෙන් මාවනම් බැඳල තියාගන්ට බෑ.</p>
<p><a class='ref sc' id='sc301' href='#sc301'>SC 301</a>(චාපා:) කලූ, මගේ මේ පුතා මට ලැබුණෙත් ඔයානිසා. ඉතින් පුතෙක් ඉන්න මාව අත්හැරල දාල යන්ටහිතන්නෙ කව්ද?</p>
<p><a class='ref sc' id='sc302' href='#sc302'>SC 302</a>(උපක:) නුවණ තියෙන මිනිස්සු දරුවන් ව අත් හැරල දානව. ඒ වගේ ම තමන් ගේ නැදෑයන් ව ත්, දේපළවස්තුව ත් අත් හැරල දානව. මහා හස්ථිරාජයෙක් දම්වැල් කඩාගෙන යනව වගේ ගිහි බන්ධන කඩාගෙන ගිහින්මහණ වෙනව.</p>
<p><a class='ref sc' id='sc303' href='#sc303'>SC 303</a>(චාපා:) එහෙම ද? එහෙනම් මං දැන් පොල්ලකින්ගහල හරි, පිහියකින් ඇනල හරි මේ පුතා ව මරල දානව.පොළොවේ ගහල හරි මරල දානව. එතකොට පුතා ගැනශෝකෙන් ඉන්න ඔයාට ඔය ගමන යන්ට ලැබෙන්නෙනෑ.</p>
<p><a class='ref sc' id='sc304' href='#sc304'>SC 304</a>(උපක:) ඒයි ළාමක ගෑණියේ. ඔහොම නොවෙයි,පුතා ව හිවල්ලූන්ට කන්ට දුන්න ත්, බල්ලන්ට කන්ටදුන්න ත්, මට කමක් නෑ. පුතෙක් හින්ද ආයෙමත් මාව මේගෙදර නවත්තගන්ට බැරි බව දැන ගනින්.</p>
<p><a class='ref sc' id='sc305' href='#sc305'>SC 305</a>(චාපා:) කලූ, මගේ ස්වාමීනි, හා හොඳයි. එහෙනම්කියන්න, දැන් ඔයා කොහිද යන්නෙ? කොයි ගමට ද?කොයි නියම් ගම ට ද? කොයි නගරෙ ට ද? කොයිරාජධානිය ට ද?</p>
<p><a class='ref sc' id='sc306' href='#sc306'>SC 306</a>(උපක:) ඉස්සර අපි ශ්‍රමණයන් නො වී ම ශ්‍රමණයන්කියල හිතාගෙන හිටිය. ඉතින් පිරිස් පිරිවරාගෙන ගමින්ගමට, නගරයෙන් නගරෙට, රාජධානියෙන් රාජධානියටඇවිද ගෙන ගියා.</p>
<p><a class='ref sc' id='sc307' href='#sc307'>SC 307</a>නමුත් අන්න භාග්‍යවත් බුදු රජාණන් වහන්සේනේරංජරා ගංඟා තීරයේ, හැම දුක් අවසන් කරන ධර්මයදේශනා කරනව. මං මේ වතාවෙ යන්නෙ උන්වහන්සේළඟට යි. උන්වහන්සේ තමයි මගේ ශාස්තෘන් වහන්සේ.</p>
<p><a class='ref sc' id='sc308' href='#sc308'>SC 308</a>(චාපා:) අනේ! එහෙනම් ලෝකනාථ වූ අනුත්තර වූ මුනිඳුන් ට මාත් වන්දනා කරන බව කියන්ට. උන්වහන්සේව පැදකුණු කරල ඒ පින මට ත් ලබා දෙන්ට.</p>
<p><a class='ref sc' id='sc309' href='#sc309'>SC 309</a>(උපක:) ඔව්! ඔයා කියන විදියට ම ඒ පින ලබාගන්ටපුළුවන්. ලෝකනාථ වූ අනුත්තර වූ මුනිඳුන් ට ඔයා ගේවැඳීම ගැන මං කියන්නම්. උන්වහන්සේ ව පැදකුණු කරලඒ පින මං ඔයාට ලබා දෙන්නම්.</p>
<p><a class='ref sc' id='sc310' href='#sc310'>SC 310</a>ඊට පසු කලූ (උපක) නේරංජරා ගංතෙර දක්වා මගියා. එයාට එහෙදි දැක ගන්ට ලැබුණා අමා දහම් දෙසනබුදු සමිඳාණන් ව.</p>
<p><a class='ref sc' id='sc311' href='#sc311'>SC 311</a>ඒ දහම් නම්, දුක, දුකේ හට ගැනීම, දුක ඉක්මවායාම, දුක සංසිඳුවන ආර්ය අෂ්ඨාංගික මාර්ගය.</p>
<p><a class='ref sc' id='sc312' href='#sc312'>SC 312</a>එයා බුදු සමිඳුන් ගේ සිරි පතුල් වැඳ පුදාගත්ත.උන්වහන්සේ වටේ පැදකුණු කරගෙන ලබා ගත්තු පින්චාපාට අනුමෝදන් කළා. බුද්ධ ශාසනයේ මහණ වුණා.ත්‍රිවිද්‍යාව ලබා ගත්තා. බුදු සසුන සම්පූර්ණ කරගත්තා.</p>
<p class='end'>මේ වනාහී චාපා නම් රහත් තෙරණිය වදාළ ගාථාවන් ය.</p>
<footer>
<p>Translated by <span class='author'>Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
