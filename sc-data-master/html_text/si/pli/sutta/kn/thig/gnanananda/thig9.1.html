<!DOCTYPE html>
<html>
<head>
<meta charset='UTF-8'>
<meta name='author' content='Kiribathgoda Gnanananda'>
<title></title>
</head>
<body>
<article id='thig9.1' lang='si'>
<header>
<ul>
<li class='division'>ඛුද්දක නිකාය</li>
<li class='subdivision'>රහත් භික්ෂුණීන් වහන්සේලා වදාළ ගාථා</li>
<li class='nipata'>9 නවකනිපාතො</li>
</ul>
<h1>9.1. වඞ්ඪමාතා තෙරණිය ගේ ගාථා</h1>
</header>
<p><a class='ref sc' id='sc204' href='#sc204'>SC 204</a>පුතේ වඞ්ඪ, මේ ලෝකය තුළ ඔයාට කෙලෙස්වනයක් නම් හට ගන්ට එපා! පුතේ, ආයෙ ආයෙමත්උපදින මේ දුකට නම් හිමිකාරයෙක් වෙන්න එපා!</p>
<p><a class='ref sc' id='sc205' href='#sc205'>SC 205</a>වඞ්ඪ, කෙලෙස් නැති කරපු, සැකසංකා නැති කරපුමුනිවරු සැප සේ වාසය කරනව. ඒ නිකෙලෙස් මුනිවරුදමනය වෙලා සිසිල් වෙලා ඉන්නෙ.</p>
<p><a class='ref sc' id='sc206' href='#sc206'>SC 206</a>වඞ්ඪ, ඔයත් ඒ ඉසිවරුන් පුරුදු කරපු මාර්ගයේයන්න. ධර්මාවබෝධය කරගන්න. දුක් අවසන් කිරීම පිණිසපුහුණු වෙන්න.</p>
<p><a class='ref sc' id='sc207' href='#sc207'>SC 207</a>අම්මේ, මට ඔයා ධර්මය කියා දෙන්නෙ විශාරදකෙනෙක් විදියට. මගේ අම්මේ, ඇත්තෙන් ම ඔයා තුළකෙලෙස් වනයක් දැක ගන්ට නෑ.</p>
<p><a class='ref sc' id='sc208' href='#sc208'>SC 208</a>වඞ්ඪ, ලාමක, උසස්, මධ්‍යම කිසි ම සංස්කාරයක්ගැන අණුවක ප්‍රමාණයෙන් වත්, අනුමාත්‍රයක ප්‍රමාණයෙන්වත් තණ්හාවක් මං තුළ නෑ.</p>
<p><a class='ref sc' id='sc209' href='#sc209'>SC 209</a>මං අප්‍රමාදී ව ධ්‍යාන වැඩුව. මගේ සිතේ තිබුණඔක්කොම ආශ්‍රවයන් ගෙවිල ගියා. ත්‍රිවිද්‍යාව ලබා ගත්ත.බුදු සසුන සම්පූර්ණ කරගත්ත.</p>
<p><a class='ref sc' id='sc210' href='#sc210'>SC 210</a>ඇත්තෙන් ම මගේ අම්මා ඒ කිව්වේ, ශ්‍රේෂ්ඨවචනයක් ම යි. මහත් අනුකම්පාවෙන් උතුම් අර්ථ ඇතිමට අවවාද කළා.</p>
<p><a class='ref sc' id='sc211' href='#sc211'>SC 211</a>අම්මා කියා දුන්න උතුම් වචන අසා දැනගත්ත. ඒඅනුශාසනාවේ පිහිටිය. නිවන් අවබෝධ කර ගැනීම පිණිසසංවේග උපදවා ගත්ත.</p>
<p><a class='ref sc' id='sc212' href='#sc212'>SC 212</a>දිවා රෑ දෙකේ ම මං ගොඩක් මහන්සි වුණා. දිවි දෙවෙනි කොට ධර්මයේ හැසිරුණා. ධර්ම සංවේගයඋපදවා ගත්ත.</p>
<p class='end'>මේ වනාහී වඞ්ඪමාතා නම් රහත් තෙරණිය වදාළ ගාථාවන් ය.</p>
<p class='end'>නවවෙනි නිපාතය නිමා විය. (ගාථා නවය බැගින් වදාළ කොටස නිමා විය)</p>
<footer>
<p>Translated by <span class='author'>Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
