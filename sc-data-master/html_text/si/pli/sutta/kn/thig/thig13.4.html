<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='thig13.4' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>ථෙරීගාථා</li>
<li class='vagga'>විසති නිපාතය</li>
</ul>
<h1>13.4. සුන්දරී ථෙරී ගාථා</h1>
</header>
<p><a class='ref msdiv' id='msdiv313' href='#msdiv313'>Msdiv 313</a>“පින්වතිය, නුඹ පෙර මියගිය පුත්‍රයන් කමින් රෑ දාවල් දෙක්හි අතිශයින්ම තැවුනෙහිය.</p>
<p><a class='ref msdiv' id='msdiv314' href='#msdiv314'>Msdiv 314</a>“වාසෙට්ඨි බැමිණිය, අද සිය ගණන් දරුවන් කා දමා කවර කාරණයකින් දැඩිසේ ශෝක නොකෙරෙහිද?</p>
<p><a class='ref msdiv' id='msdiv315' href='#msdiv315'>Msdiv 315</a>“බමුණ පෙර නුඹ විසින්ද මා විසින්ද බොහෝ සිය ගණන් දරුවෝද බොහෝ ඥාති වර්ගයාද කා දමන ලදහ.</p>
<p><a class='ref msdiv' id='msdiv316' href='#msdiv316'>Msdiv 316</a>“ඒ මම ඉපදීමෙන් හා මරණයෙන් බේරීම දැන ශොක නොකරමි. නාඬමි. නැවත නොතැවෙමි.</p>
<p><a class='ref msdiv' id='msdiv317' href='#msdiv317'>Msdiv 317</a>“වාසෙට්ඨිය, නුඹ ඒකාන්තයෙන් මෙබඳු පුදුම වචනයක් කීයෙහි. නුඹ කාගේ ධර්මක් දැන ස්ථිරව මෙසේ කියනෙහිද?</p>
<p><a class='ref msdiv' id='msdiv318' href='#msdiv318'>Msdiv 318</a>“බ්‍රාහ්මණය මේ සර්වඥයන් වහන්සේ මිථිලා නුවර සියළු දුක් දුරු කිරීම පිණිස සත්වයින්ට ධර්ම දෙශනා කරණ සේක.</p>
<p><a class='ref msdiv' id='msdiv319' href='#msdiv319'>Msdiv 319</a>“බ්‍රාහ්මණය, අර්හත්වූ ඔබගේ නිදුක්වූ ධර්මය අසා තේරුම් ගත් චතුරාර්ය සත්‍ය ධර්ම ඇත්තී පුත්‍ර ශොකය දුරු කෙළෙමි.</p>
<p><a class='ref msdiv' id='msdiv320' href='#msdiv320'>Msdiv 320</a>“ඒ මමද මිථිලා නගරය බලා යමි. ඒ භාග්‍යවතුන් වහන්සේ මාද සියළු දුකින් මුදවන්නේ නම් ඉතා යෙහෙක.</p>
<p><a class='ref msdiv' id='msdiv321' href='#msdiv321'>Msdiv 321</a>“බ්‍රාහ්මණ තෙම සම්පූර්ණයෙන් මිදුණාවූ උපධි රහිත වූ සර්වඥයන් වහන්සේ දුටුයේය. දුක ඉක්මවූ ඒ සර්වඥයන් වහන්සේ ඕහට</p>
<p><a class='ref msdiv' id='msdiv322' href='#msdiv322'>Msdiv 322</a>“දුකය, දුක් හටගැන්මය, දුක් නැසීමය, දුක් නැසීමේ මගය, යන දුක් නසන ක්‍රමයවූ චතුරාර්ය සත්‍ය ධර්මය දෙශනා කළසේක.</p>
<p><a class='ref msdiv' id='msdiv323' href='#msdiv323'>Msdiv 323</a>“එහි දක්නා ලද බුදු දහම් ඇතියේ ප්‍රව්‍රජ්ජාව රුචි කෙළේය. සුජාතතෙම තුන් රැයකින් තුන් නුවණ ලැබ රහත් විය.</p>
<p><a class='ref msdiv' id='msdiv324' href='#msdiv324'>Msdiv 324</a>“එව රියැදුර, යව, මේ රිය පාවාදී යව. බැමිණියට නිරෝගී බව කියව. දැන් සුජාත බමුණා පැවිදි විය. රෑ තුනින් තුන් නුවණ ලැබීයයි කියව. ඉන්පසු රියැදුරා රියත් මසු දහසත් ගෙන දැන් සුජාත බ්‍රාහ්මණයා පැවිදි විය. රෑ තුනින් තුන් නුවණ ලැබීයයි බ්‍රාහ්මණියට නිරොගී බව කීය.</p>
<p><a class='ref msdiv' id='msdiv325' href='#msdiv325'>Msdiv 325</a><a class='ref msdiv' id='msdiv326' href='#msdiv326'>Msdiv 326</a><a class='ref msdiv' id='msdiv327' href='#msdiv327'>Msdiv 327</a>“බ්‍රාහ්මණීය, අශ්ව රථයත් මසු දහසත් නුඹටම වේවා. මමද උතුම් සර්වඥයන් වහන්සේ වෙත පැවිදි වෙමි.</p>
<p><a class='ref msdiv' id='msdiv328' href='#msdiv328'>Msdiv 328</a>“ඇත් ගව අසුන්ද, සිත්කළු මිණි කොඩොල්ද පිරුණු ගෘහ සම්පත්තියද හැර ඔබේ පියා පැවිදි විය. සුන්දරිය, නුඹ මේ සම්පත් අනුභව කරව. නුඹ කුල දායාද ඇත්තීය.</p>
<p><a class='ref msdiv' id='msdiv329' href='#msdiv329'>Msdiv 329</a>“ඇත් ගව අසුන්ද, මැණික් තෝඩුද තවත් මේ ගෙයි සිත්කළු සැපද හැර පුත්‍ර ශොකයෙන් පෙළුනු මපියා පැවිදිවිය. සොහොයුරු ශොකයෙන් මිරිකුනු මමද පැවිදිවෙමි.</p>
<p><a class='ref msdiv' id='msdiv330' href='#msdiv330'>Msdiv 330</a>“සුන්දරිය, නුඹ යමක් පතන්නෙහි නම් නුඹේ අදහස සමෘද්ධ වේවා. පිණ්ඩපාත ආහාරයද, සිඟීමද, පාංශුකූල වස්ත්‍රයද යන මේ ලබමින් පරලොවට පව් නැත්තී වෙව. මෙහෙණි සමූහයා බබුළුවන ආර්යාවෙනි, හික්මෙන්නකවූ මා විසින් දිවැස පිරිසිදු කරණ ලදී. මා විසින් පෙර විසූ තැන් දක්නා ලදී.</p>
<p><a class='ref msdiv' id='msdiv331' href='#msdiv331'>Msdiv 331</a><a class='ref msdiv' id='msdiv332' href='#msdiv332'>Msdiv 332</a><a class='ref msdiv' id='msdiv333' href='#msdiv333'>Msdiv 333</a>“තුන් නුවණ ලබන ලදී. බුද්ධ වචනය කරණලදී. ආර්යාවෙනි, බුදුන් දක්නට සැවැත් නුවර යනු කැමැත්තෙමි. එය දත මැනව.</p>
<p><a class='ref msdiv' id='msdiv334' href='#msdiv334'>Msdiv 334</a>“බුද්ධොත්තමයා සමීපයෙහි සිංහ නාදය පවත්වන්නෙමි. සුන්දරිය, රන්වන්, රන්බඳු සිවි ඇති, නොහික්මුණවුන් හික්මවන, කොයි කරුණකින්වත් බිය නැති, ශාස්තෘවූ සම්බුදුන් බලව.</p>
<p><a class='ref msdiv' id='msdiv335' href='#msdiv335'>Msdiv 335</a>“කෙලෙසුන්ගෙන් මිදුනාවූ උපධි රහිතවූ, පහවූ රාග ඇති බැඳුම් නැති, කටයුතු කළාවූ, පව් රහිතවූ සමීපයට එන සුන්දරිය බලා වදාළ මැනවි. බරණැසින් නික්ම නුඹ වහන්සේ කරා ආවාවූ,</p>
<p><a class='ref msdiv' id='msdiv336' href='#msdiv336'>Msdiv 336</a>“ශ්‍රාවිකාවූ සුන්දරිතොම, මහාවීරයන් වහන්ස, ඔබවහන්සේගේ ශ්‍රීපාදය වඳියි. බ්‍රාහ්මණයන් වහන්ස, නුඹ වහන්සේ සියල්ල දත්සේක. ලෝකයාට අනුශාසනා කරණ සේක. මම කළයුතු කටයුතු කළ, පව් නැති, ළයේ වැඩුණු මුඛයෙන් උපන් ඔබේ දුවණියක් වෙමි. පින්වතිය, නුදුරින් ආ ඒ නුඹට යහපත් ගමනක් වේවා.</p>
<p><a class='ref msdiv' id='msdiv337' href='#msdiv337'>Msdiv 337</a><a class='ref msdiv' id='msdiv338' href='#msdiv338'>Msdiv 338</a>“දැමුනාවූ, සර්වඥ ශ්‍රී පාදයන් වඳනා කැමති, කෙලෙසුන්ගෙන් වෙන්වූ, බැඳුම් නැති, තීමවූ, පව් නැති ශ්‍රාවිකාවෝ මෙසේම එති.”</p>
<p class='endsutta'>... සුන්දරී ථෙරී....</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
