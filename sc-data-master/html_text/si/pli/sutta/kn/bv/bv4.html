<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='bv4' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>බුද්ධවංස පාළි</li>
</ul>
<h1>4. කොණ්ඩඤ්ඤ බුද්‍ධ වංශය</h1>
</header>
<blockquote class='gatha'>
<p><a class='ref msdiv' id='msdiv1' href='#msdiv1'>Msdiv 1</a>දිවකුරු බුදුරදුන්ට පසු කාලයෙහි කෙළවරක් නැති තෙද ඇති, අපමණ පිරිස් ඇති, පමණ කළ නොහැකි ගුණ ඇති, ළංවිය නොහැකි කොණ්ඩඤ්ඤ නම්වූ ලෝකනායත බුදුවරයෙක්වී.</p>
<p><a class='ref msdiv' id='msdiv2' href='#msdiv2'>Msdiv 2</a>උන්වහන්සේ ඉවසීමෙන් පොළවට බඳු උපමා ඇත්තේය. සීලයෙන් සාගරයට බඳු උපමා ඇත්තේය. සමාධියෙන් මහමෙරට බඳු උපමා ඇත්තේය. නුවණින් අහසට බඳු උපමා ඇත්තේය.</p>
<p><a class='ref msdiv' id='msdiv3' href='#msdiv3'>Msdiv 3</a>(ඒ) බුදුරදහු හැම කල්හි සියලු සතුන්ට හිත පිණිස ඉන්‍ද්‍රිය - බල - බොජ්ඣඬ්ග - මග්ග - සච්ච යන මොවුන් ප්‍රකාශවන දහම් දෙසති.</p>
<p><a class='ref msdiv' id='msdiv4' href='#msdiv4'>Msdiv 4</a>කොණ්ඩඤ්ඤ නම් ලෝ නාහිමිඳුන් දම්සක් පවත්වන කල්හි කෝටි ලක්‍ෂයක් දෙවි මිනිසුන්ට පළමුවන වර ධර්‍මාවබෝධය වී.</p>
<p><a class='ref msdiv' id='msdiv5' href='#msdiv5'>Msdiv 5</a>ඉන් පසුත් දෙවි මිනිසුන්ගේ රැස්වීමක දහම් දෙසන කල්හි කෝටි අනූදහසක් දෙනාට දෙවනවර ධර්‍මාවබොධය වී.</p>
<p><a class='ref msdiv' id='msdiv6' href='#msdiv6'>Msdiv 6</a>යම්කලෙක තීර්ත්‍ථකයන් මඩිමින් දහම් දෙසීද, එකල කෝටි අසූ දහසක් දෙනාට තුන්වන වර ධර්‍මාවබෝධය වී.</p>
<p><a class='ref msdiv' id='msdiv7' href='#msdiv7'>Msdiv 7</a>මහර්ෂීවූ කොණ්ඩඤ්ඤ බුදුරදුන්ට රාගාදී කිලුටු නැති, සන්හුන් සිත් ඇති, තාදී (අටලෝ දහම්හි එකබඳු) ගුණ ඇති රහතන් වහන්සේලාගේ රැස්වීම් තුනක් වූහ.</p>
<p><a class='ref msdiv' id='msdiv8' href='#msdiv8'>Msdiv 8</a>කෝටි සියක් දහසක් රහතුන්ගේ පළමු රැස්වීම වී. කෝටි දහසක් රහතුන්ගේ දෙවන රැස්වීම වී. අනූ කෝටියක් රහතුන්ගේ තුන්වන රැස්වීම වී.</p>
<p><a class='ref msdiv' id='msdiv9' href='#msdiv9'>Msdiv 9</a>ඒ කාලයෙහි මම ’’විජිතාවී’’ නම් සක්විති රජව, මුහුදු කෙළවර අවසන්කොට පොළොවෙහි ඉසුරු බව (සක්විති රජය) පවත්වමි.</p>
<p><a class='ref msdiv' id='msdiv10' href='#msdiv10'>Msdiv 10</a>මම ලොවග නාහිමිඳු (බුදුරජහු) සමග රාගාදී කිලුටු නැති රහතුන් වහන්සේලා කෝටි සියක් දහසක් මිහිරි ආහාරයෙන් වැළඳවීමි.</p>
<p><a class='ref msdiv' id='msdiv11' href='#msdiv11'>Msdiv 11</a>ඒ ලෝහිමිවූ කොණ්ඩඤ්ඤ බුදුරදහුද ’’මෙයින් (මේ කපින්) පමණ නොකළ හැකි කපෙහි ලෝකයෙහි බුදුවන්නේය’’ යි මා පිළිබඳව ප්‍රකාශයක් කළ සේක.</p>
<p><a class='ref msdiv' id='msdiv12' href='#msdiv12'>Msdiv 12</a>’’ප්‍රධාන වීර්‍ය්‍යය හා දුෂ්කරක්‍රියාවද කොට මහත් යසස් ඇති (ගෞතම) සම්බුදු රජ (නම්න්) ඇසතු ගසක් මුලදී බුදුවන්නේය.</p>
<p><a class='ref msdiv' id='msdiv13' href='#msdiv13'>Msdiv 13</a>’’මොහුගේ වදන මව් තොමෝ ’’මායා’’ නම් වන්නීය. පියතෙම ’’සුදොවුන්’’ නම් රජතෙම වන්නේය. මේ තෙම ගෞතම නම් ඇත්තෙක් වන්නේය.</p>
<p><a class='ref msdiv' id='msdiv14' href='#msdiv14'>Msdiv 14</a>’’කෝලිත’’ ද, ’’උපතිස්ස’’ ද යන අග්‍ර ශ්‍රාවකයෝ දෙදෙනෙක් වන්නාහ. ’’ආනන්‍ද’’ නම් උපස්ථායක කෙනෙක් ඒ ජිනරාජයන්ට උවටැන් කරන්නේය.</p>
<p><a class='ref msdiv' id='msdiv15' href='#msdiv15'>Msdiv 15</a>’’ඛෙමා’’ ද, ’’උප්පලවණ්ණා’’ ද යන අග්‍ර ශ්‍රාවිකාවෝ දෙදෙනෙක් වන්නාහ. ඒ භාග්‍යවත්හුගේ බෝගස ඇතු රුකයයි කියනු ලැබේ.</p>
<p><a class='ref msdiv' id='msdiv16' href='#msdiv16'>Msdiv 16</a>’’චිත්තා’’ ද, ’’හත්‍ථාලක’’ ද යන අග්‍ර උපස්ථායකයෝ දෙදෙනෙක් වන්නාහ. ’’නන්‍දමාතා’’ ද, ’’උත්තරා’’ ද යන අග්‍ර උපස්ථායිකාවෝ දෙදෙනෙක්ද වන්නාහ. යසස් ඇති (ඒ) ගෞතම බුදුරජහුගේ ආයුෂය අවුරුදු සියයකි.’’</p>
<p><a class='ref msdiv' id='msdiv17' href='#msdiv17'>Msdiv 17</a>අසමවූ, මහර්ෂීවූ (ඒ) බුදුරදුන්ගේ මේ වචනය අසා සතුටු සිත් ඇති දෙවි මිනිස්සු මේ බුදුපැලයෙකැ (බුදුවන බෝසතෙකැ)යි,</p>
<p><a class='ref msdiv' id='msdiv18' href='#msdiv18'>Msdiv 18</a>දස දහසක් සක්වළ දෙවියන් සහිත ලෝවැස්සෝ කුහුල්හඬ (සතුටින් පවත්වන මහත් හඬ) පවත්වත්. අත්පොලසන් දෙත්. සතුටින් සිනහසෙත්. කළ ඇඳිලි ඇත්තේ නමස්කාර කරත්.</p>
<p><a class='ref msdiv' id='msdiv19' href='#msdiv19'>Msdiv 19</a>’’ඉදින් මේ ලෝහිමියාණන්ගේ සස්න වරද්දන්නෙමු නම් අනාගත කාලයෙහි (හෙවත් මතු කාලයෙහි) මුන්වහන්සේ හමුවන්නෙමු.</p>
<p><a class='ref msdiv' id='msdiv20' href='#msdiv20'>Msdiv 20</a>’’යම්සේ ගඟක් එතර කරන්නාවූ (හෙවත් පීනන්නාවූ) මිනිස්සු ඉදිරිතොට වැරදී (ගියහොත්) යට තොට ගෙන මහ ගඟ එතර කරත්ද,</p>
<p><a class='ref msdiv' id='msdiv21' href='#msdiv21'>Msdiv 21</a>’’එපරිද්දෙන්ම අපි හැමදෙන මේ කොණ්ඩඤ්ඤ බුදුරදුන් ඉදින් මුදමු නම් මතු පැමිණෙන කාලයෙහි මේ බෝසතුන් හමුවන්නෙමු.’’</p>
<p><a class='ref msdiv' id='msdiv22' href='#msdiv22'>Msdiv 22</a>මම ඒ කොණ්ඩඤ්ඤ බුදුරදුන්ගේ කීම අසා බොහෝ සේ සිත පැහැදවීමි. ඒ බුදුවීමේ අර්ත්‍ථයම සිදුකරගන්නේ (සක්විති) මහරජය ජිනරාජයන් වෙත පිදුයෙමි. සක්විති මහරජය පුදකොට උන්වහන්සේගේ සමීපයෙහි පැවිදිවීමි.</p>
<p><a class='ref msdiv' id='msdiv23' href='#msdiv23'>Msdiv 23</a>සූත්‍රපෙළද, විනයපෙළද, නවාඞ්ග (කොටස් නවයක් ඇති) ශාස්තෘශාසනයද යන සියල්ල ඉගෙණගෙන බුදුසසුන හෙබවීමි.</p>
<p><a class='ref msdiv' id='msdiv24' href='#msdiv24'>Msdiv 24</a>මම ඒ කාලයෙහි නොපමාවූයේ, වෙසෙසින් සතර බ්‍රහ්ම විහාර භාවනා වඩා, පඤ්චාභිඤ්ඤාවන්ගේ පරතෙරට ගොස් බඹලොව පැමිණියෙමි. (උපනිමි.)</p>
<p><a class='ref msdiv' id='msdiv25' href='#msdiv25'>Msdiv 25</a>මහර්ෂීවූ කොණ්ඩඤ්ඤ බුදුරදුන්ගේ නුවර ’’රම්මවතී’’ නම් විය. පියතෙම ’’සුනන්‍ද’’ නම් රජය. වැදූමව ’’සුජාතා’’ නම් බිසවය.</p>
<p><a class='ref msdiv' id='msdiv26' href='#msdiv26'>Msdiv 26</a>ඒ (කොණ්ඩඤ්ඤ නම්) බුදුරජතෙම අවුරුදු දස දහසක් ගිහිගෙයි විසී. ’’රුචි’’ ය, ’’සුරුචි’’ ය, ’’සුභ’’ ය යන උතුම් ප්‍රාසාද තුනක් වූහ.</p>
<p><a class='ref msdiv' id='msdiv27' href='#msdiv27'>Msdiv 27</a>මනාව (අබරණින්) සරසන ලද පිරිවර අඟනෝ තුන් ලක්‍ෂයකි. බිරිඳ ’’රුචිදේවී’’ නම්. පුත් තෙම ’’ජිනසේන’’ නම් විය.</p>
<p><a class='ref msdiv' id='msdiv28' href='#msdiv28'>Msdiv 28</a>(කොණ්ඩඤ්ඤ නම්) ජිනරාජතෙම සතර පෙර නිමිති දැක, රියකින් මහබිනික්මන් කෙළේය. නොඅඩු දසමසක් මුලුල්ලේ ප්‍රධාන වීර්‍ය්‍යය (හෙවත් බුදුවීම පිණිස වෙර වෑයම්) කෙළේය.</p>
<p><a class='ref msdiv' id='msdiv29' href='#msdiv29'>Msdiv 29</a>මහා වීර්‍ය්‍යය ඇති දෙපා ඇති සත්ත්‍වයන්ට (දෙවි මිනිසුන්ට) උතුම්වූ කොණ්ඩඤ්ඤ බුදුරජ තෙම බඹහු විසින් අයදනා ලද්දේ, දෙවියන්ගේ උතුම් නගරයේදී (හෙවත් දෙව්ලොවදී) දම්සක් පැවැත්වූහ.</p>
<p><a class='ref msdiv' id='msdiv30' href='#msdiv30'>Msdiv 30</a>මහර්ෂීවූ (කොණ්ඩඤ්ඤ) බුදුරදුන්ට ’’භද්ද’’ ද, සුභද්ද’’ ද යන අග්‍රශ්‍රාවකයෝ දෙදෙනෙක් වූහ. උපස්ථායක තෙම ’’අනුරුද්‍ධ’’ නම් වී.</p>
<p><a class='ref msdiv' id='msdiv31' href='#msdiv31'>Msdiv 31</a>මහර්ෂීවූ බුදුරදුන්ට ’’තිස්සා’’ ද, ’’උපතිස්සා’’ ද යන අග්‍ර ශ්‍රාවිකාවෝ දෙදෙනෙක් වූහ. සලකලණ ගස බෝරුක විය.</p>
<p><a class='ref msdiv' id='msdiv32' href='#msdiv32'>Msdiv 32</a>’’සෝන’’ ද, ’’උපසෝන’’ ද යන අග්‍ර උපස්ථායයෝ දෙදෙනෙක් වූහ. ’’නන්‍දා’’ ද, ’’සිරිමා’’ ද යන අග්‍ර උපස්ථායිකාවෝ දෙදෙනෙක් වූහ.</p>
<p><a class='ref msdiv' id='msdiv33' href='#msdiv33'>Msdiv 33</a>කොණ්ඩඤ්ඤ මහා මුනිඳු අසූ අට රියනක් උසය. පුන් සඳ මෙන්ද, දින මැද හිරු මෙන්ද බබලයි.</p>
<p><a class='ref msdiv' id='msdiv34' href='#msdiv34'>Msdiv 34</a>ඒ කාලයෙහි අවුරුදු සියක් දහසක් ආයුෂ ඇත. ඒතාක් කල් වැඩ වසමින් ඒ බුදුරජතෙම බොහෝ ජන සමූහයා (බව සයුරෙන්) එතර කළ සේක.</p>
<p><a class='ref msdiv' id='msdiv35' href='#msdiv35'>Msdiv 35</a>පොළොව රාගාදී කිලුටු නැති රහතුන් කරණකොටගෙන විසිතුරු විය. අහස තරුවලින් යම්සේ (අලංකාර) වීද, එසේ ඒ බුදුරජතෙම විශෙෂයෙන් බැබලුනේය.</p>
<p><a class='ref msdiv' id='msdiv36' href='#msdiv36'>Msdiv 36</a>(සීලාදී) ගුණයෙන් පමණ නොකළහැකි සතුරන් විසින් නොකැළඹිය හැකි (පවිටන් විසින්) ළංවිය නොහැකි, මහ පිරිවර ඇති, නාග නම්වූ ඒ රහතුන් වහන්සේලා විදුලි හෙලීමක් මෙන් (චරිතයන්) දක්වා පිරිනිවුනාහ. 15ග පස්මරුන් දිනූ බුදුරදුන්ගේ පමණ කළ නොහැකි ඒ ඎද්‍ධියද, සවන් නැණද, නිතර වඩන ලද සමාධියද යන සියල්ල අතුරුදන්වී සියලු සකරදම් සිස්වූවාහු නොවෙත්ද,</p>
<p><a class='ref msdiv' id='msdiv37' href='#msdiv37'>Msdiv 37</a><a class='ref msdiv' id='msdiv38' href='#msdiv38'>Msdiv 38</a>උතුම්වූ කොණ්ඩඤ්ඤ නම් බුදුරජතෙම ’’චන්‍දාරාම’’ යේදී පිරිනිවි සේක. එහිම විසිතුරු සෑය (දාගැබ) සත්යොදුන් කොට බඳින ලද්දේය.</p>
</blockquote>
<p class='endvagga'>කොණ්ඩඤ්ඤස්ස භගවතො වංසො දුතියො.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
