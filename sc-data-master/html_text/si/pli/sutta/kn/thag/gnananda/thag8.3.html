<!DOCTYPE html>
<html>
<head>
<meta charset='UTF-8'>
<meta name='author' content='Kiribathgoda Gnanananda'>
<title></title>
</head>
<body>
<article id='thag8.3' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරගාථාපාළි</li>
<li class='nipata'>8. අටවෙනි නිපාතය</li>
</ul>
<h1>8.3. මහා පන්ථක තෙරුන්ගේ ගාථා</h1>
</header>
<p><a class='ref sc' id='sc510' href='#sc510'>SC 510</a>කිසිම විදිහයකින් බිය තැතිගැනීමක් නැතිවශාස්තෘන් වහන්සේ වැඩසිටින ආකාරය මං දැකගත්තෙයම් දවසකද, එදා ඒ මහා පුරුෂයාණන් දැකපු වෙලාවෙඉඳලා මට මං ගැනම සංවේගයක් ඇතිවුණා.</p>
<p><a class='ref sc' id='sc511' href='#sc511'>SC 511</a>තමන්ගේ නිවසට පැමිණෙන ශ්‍රියා කාන්තාවටඅතින් පයින් ගහල එලවා දමනවා වගේ දෙයක් තමයිශාස්තෘන් වහන්සේගේ අවවාද නොපිළිගන්නා කෙනාකරන්නෙ.</p>
<p><a class='ref sc' id='sc512' href='#sc512'>SC 512</a>ඒ නිසා මගේ අඹුදරුවනුත් මං අත්හැරියා. දේපලවස්තුවත් අත්හැරියා, කෙස් රැවුල් බැහැර කළා. බුද්ධශාසනයේ පැවිදි වුණා.</p>
<p><a class='ref sc' id='sc513' href='#sc513'>SC 513</a>උතුම් ශික්ෂාපද රැකගෙන, ඉන්ද්‍රිය සංවරයත් ඇතිකරගත්තා. බුදු සමිඳාණන්ව වන්දනා කර කර මං ඉන්නෙ අපරාජිතවයි.</p>
<p><a class='ref sc' id='sc514' href='#sc514'>SC 514</a>ඒ දවස්වල මගේ හිතේ දැඩි ලෙස පිහිටුවා ගෙනහිටියෙ එකම එක පැතුමයි. මේ තණ්හාව නමැති උලජීවිතය තුළින් උදුරා දමන තාක් මොහොතක් වත්ඉඳගන්නෙ නෑ.</p>
<p><a class='ref sc' id='sc515' href='#sc515'>SC 515</a>මං ඒ වගේ වීරියකින් වාසය කළේ. ඒ මගේ වීරියදෙස බලන්න. මං ත්‍රිවිද්‍යාව ලබාගත්තා. බුද්ධ ශාසනයසම්පූර්ණ කළා.</p>
<p><a class='ref sc' id='sc516' href='#sc516'>SC 516</a>පුබ්බේනිවාසඥානයද ඇති කරගත්තා. දිවැස්නුවණත් පිරිසිදු කරගත්තා. අරහත්වයත් ලබාගත්තා. දැන්මම පුද පූජා ලැබීමට සුදුසු කෙනෙක්. කෙලෙසුන්ගෙන්නිදහස් වුණ කෙනෙක්.</p>
<p><a class='ref sc' id='sc517' href='#sc517'>SC 517</a>රෑ ගෙවිල ගිහින් හිරු උදාවෙන කොට තෘෂ්ණාවවියලවා දමලා පළඟක් බැඳගෙන වාඩිවුණා.</p>
<p class='end'>මෙය වනාහී ආයුෂ්මත් මහාපන්ථක නම් රහත් මුනිඳුන්වදාළ ගාථාවන්ය.</p>
<p class='end'>අටවෙනි නිපාතය නිමා විය.(ගාථා අට බැගින් වදාළ කොටස නිමා විය)</p>
<footer>
<p>Translated by <span class='author'>Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
