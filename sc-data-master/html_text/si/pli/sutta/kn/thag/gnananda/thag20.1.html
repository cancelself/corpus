<!DOCTYPE html>
<html>
<head>
<meta charset='UTF-8'>
<meta name='author' content='Kiribathgoda Gnanananda'>
<title></title>
</head>
<body>
<article id='thag20.1' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරගාථාපාළි</li>
<li class='nipata'>20. හැටවෙනි නිපාතය</li>
</ul>
<h1>20.1. මොග්ගල්ලාන තෙරුන්ගේ ගාථා</h1>
</header>
<p><a class='ref sc' id='sc1149' href='#sc1149'>SC 1149</a>අපි ඉන්නෙ මහ වනාන්තරයෙ. පිණ්ඩපාතෙනුයිජීවත් වන්නෙ. පාත්තරේට ලැබෙන දෙයකින් අපි සතුටුවෙනවා. අභ්‍යන්තර ජීවිතය තුළ සිත සමාහිත කරගෙන ඉන්නෙ. අපි තමයි මාර සේනාව වනසලා දාන්නෙ.</p>
<p><a class='ref sc' id='sc1150' href='#sc1150'>SC 1150</a>අපි ඉන්නෙ මහ වනාන්තරයෙ. පිණ්ඩපාතෙනුයිජීවත් වන්නෙ. පාත්තරේට ලැබෙන දෙයකින් අපි සතුටුවෙනවා. අපි තමයි මාර සේනාව වනසලා දාන්නෙ. හස්තිරාජයෙක් උණ බටවලින් කරපු ගෙයක් සුණු විසුණු කරලදානවා වගේ.</p>
<p><a class='ref sc' id='sc1151' href='#sc1151'>SC 1151</a>අපි ගස් සෙවණෙ වාඩිවෙලා හැම තිස්සෙම භාවනාකරනවා. පාත්තරේට ලැබෙන දේකින් සතුටු වෙනවා.අභ්‍යන්තර ජීවිතය තුළ සිත සමාහිත කරගෙන ඉන්නෙ.අපි තමයි මාර සේනාව වනසලා දාන්නෙ.</p>
<p><a class='ref sc' id='sc1152' href='#sc1152'>SC 1152</a>අපි ගස් සෙවණෙ වාඩිවෙලා හැම තිස්සෙම භාවනාකරනවා. පාත්තරේට ලැබෙන දේකින් සතුටු වෙනවා. අපිතමයි මාර සෙනග වනසලා දාන්නෙ. හස්ති රාජයෙක්උණ බටවලින් කරපු ගෙයක් සුණු විසුණු කරල දානවාවගේ.</p>
<p><a class='ref sc' id='sc1153' href='#sc1153'>SC 1153</a>ඒයි! ඇටසැකිල්ලකින් කරපු කුටියක් ඇතිතැනැත්තිය, මසින්, නහරින් මහල දාපු ඇඟක් ඇතිතැනැත්තිය, අශුචි පුරවාගෙන දුගඳ හමන ඇඟක් ඇතිතැනැත්තිය, ඒ විදිහට ඉඳගෙන අනුන්ගේ ශරීර ගැන ‘මගේමගේ’ කියා හිතන තිට නින්දා වේවා!</p>
<p><a class='ref sc' id='sc1154' href='#sc1154'>SC 1154</a>ඒයි! අශුචි පුරවා ගත් මල්ලක් වැනි තැනැත්තී,හමකින් වැසී ගිය ඇඟක් ඇති තැනැත්තිය, පපුවේ ගෙඩිහදාගත් තැනැත්තිය, පේ්‍රතියක් වැනි තැනැත්තිය, තිගේසිරුරේ හැම තිස්සේම අශුචි වැගිරෙන තැන් නවයක්තිබෙනවා.</p>
<p><a class='ref sc' id='sc1155' href='#sc1155'>SC 1155</a>තිගෙ සිරුරේ නව තැනකින් අශුචි වැගිරෙනවා.මේ සිරුර ඉතා දුගඳයි. තිගේ සිරුර නිවන් මගට ඇතිලොකුම බාධාවයි. පිරිසිදු ජීවිතයක් කැමැති භික්ෂුව විසින්ඒ අශුචි වළ දුරින්ම දුරු කළ යුතුයි.</p>
<p><a class='ref sc' id='sc1156' href='#sc1156'>SC 1156</a>ඉඳින්, මේ අශුචි පිරුණු ශරීරය ගැන මං දන්නාදේවල් තව කෙනෙක් දන්නවා නම්, ඒ කෙනා මේ ස්ත්‍රියදුරින්ම දුරු කරන්නෙ වැස්ස කාලෙට උතුරන අශුචි වළක්දුරු කරනවා වගේ.</p>
<p><a class='ref sc' id='sc1157' href='#sc1157'>SC 1157</a>(ස්ත්‍රිය) පින්වත් ශ්‍රමණයන් වහන්ස, ඔබ විසින් ඔයපැවසූ දේවල්, මහා වීර ශ්‍රමණයන් වහන්ස, ඔය පැවසුවේඇත්තක්මයි. ඒ වුණත් සමහර මිනිස්සු ස්ත්‍රී ශරීරයටඇලෙන්නෙ මඩ වගුරක් දැක්කහම ඒකෙ බැහැල ගිලෙනනාකි හරක් වගේ.</p>
<p><a class='ref sc' id='sc1158' href='#sc1158'>SC 1158</a>(මොග්ගල්ලාන සමිඳු) කවුරු හරි කෙනෙක් කහපාටින් හරි වෙන පාටකින් හරි මේ ආකාසය සායම් කරන්ටහිතුවොත්, ඒ කෙනාට ඒක මහා වෙහෙසක්.</p>
<p><a class='ref sc' id='sc1159' href='#sc1159'>SC 1159</a>මගේ හිතත් අන්න ඒ අකාසය වගෙයි. අභ්‍යන්තරජීවිතය තුළ සිත සමාධිමත්වයි තියෙන්නෙ. මෝඩගැහැණියේ, මහා ගිනි ජාලාවකට පනින පැළඟැටියෙක්වගේ මා සමග ගැටෙන්නට ඇවිත් විපතට පත්වෙන්ටඑපා.</p>
<p><a class='ref sc' id='sc1160' href='#sc1160'>SC 1160</a>මේ ශරීරය ඇටවලින් ගලපලා හිටවලා තියෙන්නෙ.රෝග පීඩා වැළඳෙන මේ ශරීරය ගැන මෝඩ ජනයාහිතන්නෙ වෙන විදිහකට. ඒ ගොල්ල මේ ශරීරය විසිතුරුවිදිහට සරසනවා. නමුත් බැලිය යුත්තේ මේ ශරීරයේ සැබෑතත්වය ගැනයි. ස්ථිර කිසි දෙයක් මේ ශරීරයේ නෑ.</p>
<p><a class='ref sc' id='sc1161' href='#sc1161'>SC 1161</a>මුතු මැණික් ආභරණ වලින් සැරසුවත්, සමකින්ඔතා තිබෙන ඇටසැකිල්ලක් ඇති මේ ශරීරයේ සැබෑතත්වයමයි බලන්ට ඕනෑ. ලස්සනට පේන්නෙ ඇඳුම් නිසා.</p>
<p><a class='ref sc' id='sc1162' href='#sc1162'>SC 1162</a>යටි පතුල් පාට කරල තිබුණට, සුවඳ බුලත් විටකාල මුඛය සුවඳ කරගෙන හිටියට, මෝඩ ජනතාවගේමුලාවට විතරයි, ඒක ගැලපෙන්නෙ. නිවන සොයනකෙනෙකුට ඒකෙන් වැඩක් නෑ.</p>
<p><a class='ref sc' id='sc1163' href='#sc1163'>SC 1163</a>කෙස් වලින් නොයෙක් කොණ්ඩා මෝස්තරහදනවා. ඇස්වල අඳුන් ගානවා. මෝඩ ජනතාවගේ මුලාවටනම් ඒක ගැලපෙනවා. නිවන සොයන කෙනෙකුට එයින්වැඩක් නෑ.</p>
<p><a class='ref sc' id='sc1164' href='#sc1164'>SC 1164</a>මේ කුණු ශරීරය තියාගන්ට හදන්නෙ ලස්සනටසරසලා කැටයම් කරපු භාජනයක් වගේ. මෝඩ ජනතාවගේමුලාවට විතරයි ඒක ගැලපෙන්නෙ. නිවන සොයනකෙනෙකුට එයින් වැඩක් නෑ.</p>
<p><a class='ref sc' id='sc1165' href='#sc1165'>SC 1165</a>මුව වැද්දා උගුල අටවලා තිබුණා. ඒ වුණත් මුවා ඒඋගුලට අහුවුණේ නෑ. මුව වැද්දා හඬද්දී අපි ගොදුරුකාල පැනල දුවනවා.</p>
<p><a class='ref sc' id='sc1166' href='#sc1166'>SC 1166</a>මුව වැද්දාගේ උගුල කඩල බිඳල දැම්මා. මුවා උගුලටඅහුවුණේ නෑ. මුව වැද්දා දුක් වෙද්දී අපි ගොදුරු කාලපැනල දුවනවා.</p>
<p><a class='ref sc' id='sc1167' href='#sc1167'>SC 1167</a>නොයෙක් ආකාරයේ ගුණ සම්පත් තිබුණ සැරියුත්සමිඳුන් පිරිනිවන් පෑවා. ඒ වෙලාවෙ පොළොව කම්පාවුණා. බිහිසුණු දේ ඇති වුණා. ලොමුදැහැගැනීම් ඇතිවුණා.</p>
<p><a class='ref sc' id='sc1168' href='#sc1168'>SC 1168</a>ඇත්තෙන්ම සකස් වෙච්ච දේවල් අනිත්‍යයි. ඒවායෙතියෙන්නෙ ඇති වී නැති වී යන ස්වභාවයක්. ඒ සකස්වන දේවල් හට අරගෙන නැතිවෙලා යනවා. මේ ස්වභාවයසංසිඳීමයි සැපය.</p>
<p><a class='ref sc' id='sc1169' href='#sc1169'>SC 1169</a>මේ පංචඋපාදානස්කන්ධය දිහා බැලිය යුත්තේඅනුන්ගේ දෙයක් දිහා බලනවා වගේ. තමන්ගෙ දෙයක්වගේ බැලිය යුතු නෑ. අන්න ඒ උදවියට අස් ලෝමයකින්අස් ලෝමයකට විදින දක්ෂ දුනුවායන් වාගේ මේ ඉතාසියුම් ධර්මය අවබෝධ කරගන්ට පුළුවන්.</p>
<p><a class='ref sc' id='sc1170' href='#sc1170'>SC 1170</a>මේ සකස් වෙච්ච දේවල් දිහා බලන්ට ඕනෑඅනුන්ගේ දෙයක් දිහා බලනවා වගේ. තමන්ගේ දෙයක්ලෙස දකින්ට හොඳ නෑ. අන්න ඒ උදවියට අස් ලෝමයකින්අස් ලෝමයකට විදින දක්ෂ දුනුවායන් වගේ මේ ඉතාසියුම් ධර්මය අවබෝධ කරගන්ට පුළුවන්.</p>
<p><a class='ref sc' id='sc1171' href='#sc1171'>SC 1171</a>ආයුධයකින් පහර කාලා තුවාල වුණ කෙනෙක්බෙහෙත් කරන්ට කලබල වෙනවා වගේ, හිසට ගිනිඇවිලූණ කෙනෙක් එය නිවාගන්ට කලබල වෙනවා වගේභික්ෂුවක් සිහිය උපදවාගෙන කාම ආශාව නැති කරන්ටමයි මහන්සි විය යුත්තේ.</p>
<p><a class='ref sc' id='sc1172' href='#sc1172'>SC 1172</a>ආයුධයකින් පහර කාලා තුවාල වුණ කෙනෙක්බෙහෙත් කරන්ට කලබල වෙනවා වගේ, හිසට ගිනිඇවිලූණ කෙනෙක් එය නිවාගන්ට කලබල වෙනවා වගේභික්ෂුවක් සිහිය උපදවාගෙන භව රාගය නැති කරන්ටමයිමහන්සි ගත යුත්තෙ.</p>
<p><a class='ref sc' id='sc1173' href='#sc1173'>SC 1173</a>අන්තිම සිරුර දරා සිටින දියුණු කළ සිත් ඇති බුදුසමිඳුන් විසිනුයි මාව මේ වැඬේට යෙදෙව්වේ. ඉතින් මං පූර්වාරාම විහාරය මේ මහපට ඇඟිල්ලෙන් සොලවා කම්පාකළා.</p>
<p><a class='ref sc' id='sc1174' href='#sc1174'>SC 1174</a>මේ කෙලෙස්වලින් නිදහස් වෙලා නිවන අවබෝධකිරීම සුළු පටු වීරියකින් කරන්ට පුළුවන් දෙයක් නොවෙයි.සුළු උත්සාහයකින් කරන්ට පුළුවන් දෙයක් නොවෙයි.</p>
<p><a class='ref sc' id='sc1175' href='#sc1175'>SC 1175</a>නමුත්, මේ තරුණ භික්ෂුව උදාර පුරුෂයෙක්. මාරසේනාව පරාජය කරල අන්තිම සිරුරක් දරා සිටින්නටඑයාට පුළුවන් වුණා.</p>
<p><a class='ref sc' id='sc1176' href='#sc1176'>SC 1176</a>”වේභාර” පර්වතයටත් ”පාණ්ඩව” පර්වතයටත් අතරඇති බෑවුම පැත්තට විදුලි එළිය වැටෙනවා. ඒ කන්දෙගුහාවක තමයි ඒ භික්ෂුව භාවනා කරන්නෙ. ඒ භික්ෂුවඅකම්පිත සිත් ඇති, අසම ගුණ ඇති. බුදු සමිඳුන්ගේපුත්‍රයෙක්.</p>
<p><a class='ref sc' id='sc1177' href='#sc1177'>SC 1177</a>එයා උපශාන්තයි. සංවරයි. ඈත දුර වනාන්තරයේවාසය කරන මුනිවරයෙක්. උතුම් බුදු සමිඳුන්ගේ දායාදයබවට පත් වූ කෙනෙක්. බ්‍රහ්මයා විසිනුත් වන්දනා කරනකෙනෙක්.</p>
<p><a class='ref sc' id='sc1178' href='#sc1178'>SC 1178</a>පින්වත් බ්‍රාහ්මණය, ඔබත් ඒ උපශාන්ත වූ පවින්තොර වූ වනාන්තරයේ වසන මුනිඳුන් වූ උතුම් බුදුසමිඳාණන්ගේ දායාදය වූ මහා කාශ්‍යප තෙරිඳුන්ට වන්දනාකරන්න.</p>
<p><a class='ref sc' id='sc1179' href='#sc1179'>SC 1179</a>ආත්මභාව සීයක් මුළුල්ලේම මිනිස් ලෝකයේබ්‍රාහ්මණ කුලයේ වේද හදාරණ බමුණෙක් වෙලා යමෙක්උපන්නොත්,</p>
<p><a class='ref sc' id='sc1180' href='#sc1180'>SC 1180</a>ඒ ති්‍රවේදයෙහි පරතෙරට පත් බ්‍රාහ්මණයාට යමෙක් වන්දනා කළොත්, ඒ වන්දනාව මහා කාශ්‍යප තෙරුන්ටකරන වන්දනාවෙන් දහසයෙන් එකක් වත් වටින්නෙ නෑ.</p>
<p><a class='ref sc' id='sc1181' href='#sc1181'>SC 1181</a>යම් භික්ෂුවක් උදේ වරුවේ අෂ්ට විමෝක්ෂයටසමවැදී යළිත් අනුලෝම ප්‍රතිලෝම වශයෙනුත් සමවැදීඊට පස්සෙ තමයි ඒ භික්ෂුව පිණ්ඩපාතෙ වඩින්නෙ.</p>
<p><a class='ref sc' id='sc1182' href='#sc1182'>SC 1182</a>පින්වත් බ්‍රාහ්මණය, එවැනි භික්ෂුවකට කරදරකරන්න එපා. තමන්ව වනසා ගන්න එපා. අරහත් වූඅකම්පිත සිත් ඇති මුනිවරයා කෙරෙහි සිත පහදාගන්න.වහා දෑත් එක් කොට වන්දනා කරන්න. ඔබේ හිස පළාගන්ටඑපා!</p>
<p><a class='ref sc' id='sc1183' href='#sc1183'>SC 1183</a>ඒ තැනැත්තා ඉස්සරහට අරගෙන ඉන්නෙසංසාරයමයි. සද්ධර්මය දකින්නෙ නෑ. වක්‍ර ගමනකයි එයායන්නෙ. මිත්‍යා ගමනකයි එයා යන්නෙ.</p>
<p><a class='ref sc' id='sc1184' href='#sc1184'>SC 1184</a>සංස්කාරයන්ම වැළඳගෙන ඉන්නෙ අසුචි තවරාගත්පණුවෙක් වගේ. යම් භික්ෂුවක් ලාභ සත්කාරවලට ගිජුවුණොත් එයාට ගමන් කරන්න තියෙන්නෙ හිස් ගමනක්.</p>
<p><a class='ref sc' id='sc1185' href='#sc1185'>SC 1185</a>එහෙත් අර වඩින සැරියුත් මුනිඳුන් දෙස බලන්න.කොයිතරම් සුන්දර කෙනෙක්ද? උන්වහන්සේ ශමථ,විදර්ශනා දෙකම කෙළවර දක්වා දියුණු කරලදෙපැත්තෙන්ම නිදහස් වෙලයි ඉන්නෙ.</p>
<p><a class='ref sc' id='sc1186' href='#sc1186'>SC 1186</a>අර වඩින සැරියුත් මුනිඳුන් දෙස බලන්න.උන්වහන්සේ තුළ කෙලෙස් හුල් නෑ. සියලූ බන්ධන කැඩිලතියෙන්නෙ. ති්‍රවිද්‍යාව ලබල ඉන්නෙ. මාරසේනාවපැරැද්දුවා. ඒ නිසාම මිනිස්සුන්ගේ පුද පූජාවන් ලැබීමටසුදුසු උතුම් පිං කෙතක් වෙලා ඉන්නෙ.</p>
<p><a class='ref sc' id='sc1187' href='#sc1187'>SC 1187</a>බොහෝ දෙවිවරු දහ දාහක් වගේ පිරිසක්මෙතැනට ඇවිත් ඉන්නෙ, ඒගොල්ල ඔක්කොම ඉර්ධිමත්.කීර්තිමත්. බ්‍රහ්ම පුරෝහිත ලෝකයේ ඉන්න ඔක්කොමදෙවිවරු ඇවිදින් ඉන්නෙ. ඒගොල්ල ඔක්කොම දෑත් බැඳගෙන මුගලන් තෙරුන්ව වන්දනා කරමින් ඉන්නෙ.</p>
<p><a class='ref sc' id='sc1188' href='#sc1188'>SC 1188</a>ශ්‍රේෂ්ඨ පුරුෂය, ඔබට නමස්කාර වේවා!පුරුෂෝත්තමය, ඔබට නමස්කාර වේවා! ඔබ තුළ ආශ්‍රවයන්නෑ. දුක් රහිත මුනිඳුනි, ඇත්තෙන්ම ඔබ ලෝකයාගේ දන්පැන් පිළි ගැනීමට සුදුස්සෙක්.</p>
<p><a class='ref sc' id='sc1189' href='#sc1189'>SC 1189</a>දෙවියොත් මිනිස්සුත් ඒ භික්ෂුවට ගෞරව කරනවා.එයා ඉපදුණේ මේ ජරා මරණ ලෝකයේ. අන්තිමේදී ඒජරා මරණ ලෝකයෙන් නිදහස් වෙලා දැන් වාසයකරන්නෙ, මඩ වගුරක හැදිල මඩ නොතැවරී පිපිල තියෙනසුදු නෙළුම් මලක් වගෙයි. කිසිවක් සමග වත් නොතැවරීඉන්නෙ.</p>
<p><a class='ref sc' id='sc1190' href='#sc1190'>SC 1190</a>ඒ භික්ෂුවට නිමේෂයකින් දහසක් ලෝක ධාතුවදැනගන්ට පුළුවන්. මහා බ්‍රහ්මයා හා සමාන කෙනෙක්,ඉර්ධි බලයෙනුත් යුක්තයි. චුතූපපාත ඤාණයෙනුත් යුක්තයි.ඒ භික්ෂුව සුදුසු කල දෙවියන්වත් දකිනවා.</p>
<p><a class='ref sc' id='sc1191' href='#sc1191'>SC 1191</a>යම් කෙනෙක් සසරින් එතෙර වුණේ ප්‍රඥාවෙනුත්,සීලයෙනුත්, සංසිදීමෙනුත් නම් ඒ කෙනා සැරියුත් තෙරුන්වගේමයි. සැරියුත් තෙරුන් මේ කරුණු තුනෙන්ම අග්‍රකෙනෙක්.</p>
<p><a class='ref sc' id='sc1192' href='#sc1192'>SC 1192</a>මට නිමේෂයකින් කෝටි ලක්ෂයක් ආත්ම භාවයන්මවන්ට පුළුවනි. මට ඕන ඕන පිළිවෙලට ඉර්ධි බලයහසුරුවන්ට පුළුවනි. මා විසින් මේ ඉර්ධි බලය වශී කරගෙනයි තියෙන්නෙ.</p>
<p><a class='ref sc' id='sc1193' href='#sc1193'>SC 1193</a>ඒ භික්ෂුව සමාධියෙත් නුවණෙත් පරතෙරට ගියතෘෂ්ණාවෙන් නිදහස් වූ මුනිඳුන්ගෙ සසුනෙ තමයි ඉන්නෙ.මොග්ගල්ලාන ගෝත්‍රයට අයිති ඒ නුවණැති භික්ෂුව එකඟවූ සිිතින් කෙලෙස් කඩල බිඳල දැම්මෙ රසකිඳ වැලක්කඩාදාන හස්තිරාජයෙක් වගේ.</p>
<p><a class='ref sc' id='sc1194' href='#sc1194'>SC 1194</a>මාත් ශාස්තෘන් වහන්සේව ගෞරවයෙන් ඇසුරුකළා. බුදු සසුන සම්පූර්ණ කරගත්තා. කෙලෙස් බරපැත්තකින් තිබ්බා. භව රැහැන් මුලින්ම සිඳල දැම්මා.</p>
<p><a class='ref sc' id='sc1195' href='#sc1195'>SC 1195</a>මං ගිහිගෙය අත්හැරල මහණ වුණේ උතුම් අදහසක්ඇතිවයි. මේ සියලූ බන්ධනවලින් මං නිදහස් වෙනවාකියන උතුම් අදහස මං ඉෂ්ට කරගත්තා.</p>
<p><a class='ref sc' id='sc1196' href='#sc1196'>SC 1196</a>ඒයි මාරය, ”දුසී” නමින් මාරයෙක් හිටියා. ඉතින් ඒමාරයා, කකුසඳ බුදුරජාණන් වහන්සේටත් ”විධුර” නමින්සිිටි අග්‍ර ශ්‍රාවකයන් වහන්සේටත් පීඩා කළා. අන්තිමේදී ඒමාරයා නිරයේ ඉපදිලා අනන්ත දුක් වින්දේ මෙහෙමයි.</p>
<p><a class='ref sc' id='sc1197' href='#sc1197'>SC 1197</a>කකුසඳ බුදු සමිඳුන්වත්, විධුර නම් ශ්‍රාවකමුනිඳුන්වත් පීඩාවට පත්කරපු ඒ දුසී මාරයා නිරයේ ඉපදිලාඅනන්ත දුක් වින්ඳේ මෙහෙමයි. ඒ නිරිසතා හැම තිස්සෙමයකඩ හුල් සියයකින් පහර කනවා. ඒ හුල් සීයෙන්මලැබෙන්නෙ වෙන වෙනම වේදනාවල්.</p>
<p><a class='ref sc' id='sc1198' href='#sc1198'>SC 1198</a>දැන් ඒ කර්ම විපාක දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1199' href='#sc1199'>SC 1199</a>මුහුද මැද තියෙනවා කල්පයක් පවතින අතිශයින්ම ලස්සන දිව්‍ය විමාන. ඒවා බබලන මැණික් වගෙයි. ඒවිමානවල නොයෙක් පාටින් බබලමින් දිව්‍ය අප්සරාවෝනටනවා.</p>
<p><a class='ref sc' id='sc1200' href='#sc1200'>SC 1200</a>දැන් ඒ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1201' href='#sc1201'>SC 1201</a>බුදු සමිඳුන් තමයි මට වදාළේ. ඊට පස්සෙ මංභික්ෂු සංඝයා බලා සිටිද්දීම මගේ මේ මහපට ඇඟිල්ලෙන්පූර්වාරාම විහාරය කම්පා කළා.</p>
<p><a class='ref sc' id='sc1202' href='#sc1202'>SC 1202</a>දැන් ඒ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1203' href='#sc1203'>SC 1203</a>සක්දෙව් රජුගේ වෛජයන්ත ප්‍රාසාදයත් තමන්ගේඉර්ධි බලයෙන් මහපට ඇඟිල්ලෙන් කම්පා කරවල ඒදෙව් පිරිසත් තැති ගැන්නුවා. ඒ වැඬේ කළ භික්ෂුවත්මමයි.</p>
<p><a class='ref sc' id='sc1204' href='#sc1204'>SC 1204</a>දැන් මේ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1205' href='#sc1205'>SC 1205</a>වෛජයන්ත ප්‍රාසාදයේ සිටිය සක්දෙව් රජුගෙන් ඒභික්ෂුව මෙහෙම ඇහැව්වා. ”ඇවැත්නි, තණ්හාවෙන් මිදෙනආකාරය ඔබ දන්නවාද?” සක් දෙවිඳුන් තමන් අසා දැනගත් ආකාරයටම ඒ භික්ෂුවට ඒ දහම පැවසුවා. මම තමයිඒ භික්ෂුව.</p>
<p><a class='ref sc' id='sc1206' href='#sc1206'>SC 1206</a>දැන් මේ කාරණය දැනගත් කෙනා බුදු සමිඳුන්ගේ ශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1207' href='#sc1207'>SC 1207</a>සුධර්මා නමින් දිව්‍ය සභාවක් තිබෙනවා. ඒ සභාවටමහා බ්‍රහ්මයාත් ඇවිත් හිටියා. ඒ භික්ෂුව මහා බ්‍රහ්මයාගෙන් මෙහෙම ඇහැව්වා. පින්වත් දෙවිය, ඔබ තුළ ඉස්සරමිත්‍යා දෘෂ්ටියක් තිබුණා. ඒ දෘෂ්ටිය ඔබ තුළ තාමත්තියෙනවා ද? ශ්‍රාවක පිරිස පිරිවරාගෙන බඹලොවසැරිසරණ බුදු සමිඳුන්ගේ ආලෝකය දෙස බලන්නැ’යිපැවසූ ඒ භික්ෂුවත් මම තමයි.</p>
<p><a class='ref sc' id='sc1208' href='#sc1208'>SC 1208</a>එතකොට මහා බ්‍රහ්මයා ඒ භික්ෂුවට මෙහෙම කිව්ාව.”ඇවැත්නි, දැන් මා තුළ අර කලින් තිබු දෘෂ්ටිය නෑ.</p>
<p><a class='ref sc' id='sc1209' href='#sc1209'>SC 1209</a>මම අද කියන්නෙ කොහොමද, නිත්‍යයයි කියලහෝ සදාකාලිකයි කියල හෝ ශ්‍රාවක පිරිස පිරිවරාගෙනබඹ ලොව සැරිසරන බුදු සමිඳුන්ගේ ආලෝකය මං දැන්දකිනවා.”</p>
<p><a class='ref sc' id='sc1210' href='#sc1210'>SC 1210</a>දැන් මේ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1211' href='#sc1211'>SC 1211</a>ධ්‍යාන විමෝක්ෂ බලයෙන් මහාමේරු පර්වත මුදුනස්පර්ශ කළේත් භික්ෂුවක්. දඹදිව පූර්ව විදේහ කියන රටේමිනිසුන් නිදන භූමිය ස්පර්ශ කළේත් භික්ෂුවක්. මම තමයිඒ භික්ෂුව.</p>
<p><a class='ref sc' id='sc1212' href='#sc1212'>SC 1212</a>දැන් මේ කාරණය දැනගත් කෙනා බුදු සමිඳුන්ගේශ්‍රාවක භික්ෂුවක්. ඒයි මාරය, එබඳු භික්ෂුවක් පීඩාවට පත්කරල නුඹ දුකට පත්වෙන්ටද හදන්නෙ?</p>
<p><a class='ref sc' id='sc1213' href='#sc1213'>SC 1213</a>”මං මේ මෝඩයව පුච්චල දානව” කියල ගින්නහිතන්නෙ නෑ. නමුත් මෝඩ තැනැත්තාම ඇවිලෙන ගින්නටවැදිල පිච්චිලා යනවා.</p>
<p><a class='ref sc' id='sc1214' href='#sc1214'>SC 1214</a>ඒයි මාරය, අන්න ඒ වගේ නුඹත් මේ හැප්පෙන්ටහදන්නෙ රහත් භික්ෂුවක් එක්ක. මෝඩයෙක් ගින්නත් එක්කගැටෙන්ට ගිහින් පිච්චිලා යනවා වගේ පිච්චිල යන්ටදහදන්නෙ?</p>
<p><a class='ref sc' id='sc1215' href='#sc1215'>SC 1215</a>ඒයි මාරය, එදා දූසී මාරයාත් තථාගතයන් වහන්සේනමකට පීඩා කොට පව් රැස් කරගත්තා. තමන්ට පව්පිපාක දෙන්නෙ නෑ කියලද නුඹ හිතන්නෙ?</p>
<p><a class='ref sc' id='sc1216' href='#sc1216'>SC 1216</a>ඒයි මාරය, නුඹගේ ඔය වැඩ නිසා බොහෝ කලක්විපාක දෙන පව් තමයි රැස් වෙන්නෙ. ඒයි මාරය, ඒ නිසාබුදු සමිඳුන් ගැනත් භික්ෂූන් ගැනත් කලකිරිලා පව් කරන්ටආශා කරන්ට එපා!</p>
<p><a class='ref sc' id='sc1217' href='#sc1217'>SC 1217</a>භේසකලා වනයේදීයි මොග්ගල්ලාන භික්ෂුව ඔයවිදිහට මාරයාට තර්ජනය කළේ. එතකොට මාරයගෙ සිතදුකට පත් වුණා. එතනම අතුරුදහන් වෙලා නොපෙනීගියා.</p>
<p>මේ වනාහී ආයුෂ්මත් මහා මොග්ගල්ලාන නම් රහත් මුනිඳුන්වදාළ ගාථාවන්ය.</p>
<p class='end'>හැටවෙනි නිපාතය නිමා විය.(ගාථා හැට බැගින් වදාළ කොටස නිමා විය)</p>
<footer>
<p>Translated by <span class='author'>Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
