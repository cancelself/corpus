<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='ja505' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>ජාතක</li>
<li>(පඨමො භාගො)</li>
<li>15. වීසති නිපාතය</li>
</ul>
<h1>505. සොමනස්ස ජාතකය</h1>
</header>
<p><a class='ref msdiv' id='msdiv211' href='#msdiv211'>Msdiv 211</a>“ස්වාමීනි, කවරෙක් ඔබ වහන්සේට හිංසා කෙරේද, ආක්‍රොෂ කෙරේද, කුමකට දොම්නස් වූයේ නොසතුටු වූයේ ශොක කරන්නෙහිද, කවරෙකුගේ අද මව්පියෝ හඬාවැළපෙද්ද, කවරෙක් නම් අද දඬුවම් කරණ ලද්දේ භූමියෙහි ශයනය කෙරේදැයි, රේණු රජතෙම කීයේය.</p>
<p><a class='ref msdiv' id='msdiv212' href='#msdiv212'>Msdiv 212</a>“දෙවයන් වහන්ස, ඔබවහන්සේගේ දැකීමෙන් සතුටුවූයේ වෙමි. රජ්ජුරුවෙනි, ඔබ බොහෝ දවසකින් දකිමි. රේණු නම් දේවයන් වහන්ස, ඔබ වහන්සේගේ පුත්‍රයා විසින් අසපුවට ඇතුල්ව අහිංසකවූ මම වෙහෙසන ලද්දේ වෙමියි කූටජටිලයා කීයේය.</p>
<p><a class='ref msdiv' id='msdiv213' href='#msdiv213'>Msdiv 213</a>“කඩු බඳනාලද දොරටුපාලයෝ යෙත්වා, චෝර ඝාතකයෝ අන්තඃපුරයට යෙත්වා. ගොස් ඒ සෝමනස්ස නම් කුමාරයා සිඳ උතුම්හිස ගෙණ එත්වායි (රජ අණ කෙළේය.)</p>
<p><a class='ref msdiv' id='msdiv214' href='#msdiv214'>Msdiv 214</a>“යවන ලද්දාවූ රජහුගේ දූතයෝ කුමාරයාට මෙය කීවාහුය. එම්බා රාජකුමාරය, රජහු විසින් හැරදමන ලද්දේවෙහිය. එහෙයින් ඔබ වධයට පැමිණියේ වෙහිය.</p>
<p><a class='ref msdiv' id='msdiv215' href='#msdiv215'>Msdiv 215</a>“ඒ රාජපුත්‍ර තෙමේ වැළපෙමින් ඇඟිලි දශයක් ඇති ඇඳිළි බැඳගෙණ මමද රජහු දක්නට කැමැත්තෙමි. ජීවත් වන්නාවූ මා ගෙණගොස් රජහට දක්වව්යයි කීයේය.</p>
<p><a class='ref msdiv' id='msdiv216' href='#msdiv216'>Msdiv 216</a>“ඒ දූතයෝ ඒ කුමාරයගේ ඒ වචනය අසා රජහට පුත්‍රයා දැක්වූවාහුය. පුත්‍රතෙමේද පියා දැක දුරදීම මෙසේ කීයේය. මහරජ්ජුරුවන් වහන්ස, කඩු බඳනා ලද දොරටු පාලයෝ ආවාහුය, මා නසන්ට චොරඝාතකයෝ ආවාහුය, මෙහි මාගේ කවර නම් අපරාධයෙක් ඇත්තේදැයි දැන් මා විසින් අසන ලද්දේ මේ කාරණය මට කියවයි කුමාරයා කීයේය.</p>
<p><a class='ref msdiv' id='msdiv217' href='#msdiv217'>Msdiv 217</a><a class='ref msdiv' id='msdiv218' href='#msdiv218'>Msdiv 218</a>“සවසද උදයද දියට බැසීමකරයි. හැම කල්හි අප්‍රමාදව ගිනිපුදයි. ඒ එබඳුවූ සංයමවූ බ්‍රහ්මචාරීවූ තාපසයන්ට කුමක් හෙයින් නුඹ ගෘහපතියායයි කීයෙහිදැයි ඇසීය.</p>
<p><a class='ref msdiv' id='msdiv219' href='#msdiv219'>Msdiv 219</a>“දෙවයන් වහන්ස, තල්ද අලමුල්ද ගෙඩිවර්ගද අනෙක ප්‍රකාරවූ පරිග්‍රහ වස්තු මොහුට ඇත්තාහ. ඒ වස්තූන් රකියි. අප්‍රමාදව ආරක්ෂාකෙරෙයි. එහෙයින් මේ බ්‍රාහ්මණ තෙමේ ගෘහපති නම් වේයයි කුමාරතෙම කීයේය.</p>
<p><a class='ref msdiv' id='msdiv220' href='#msdiv220'>Msdiv 220</a>“එම්බා කුමාරය, මොහුට අනෙකප්‍රකාරවූ අයිති වස්තු ඇත්තාහ. ඒ වස්තූන් රකියි. අප්‍රමාදවූයේ ඒ වස්තූන් ආරක්ෂා කෙරේ. එහෙයින් බ්‍රාහ්මණතෙම ගෘහපති නම් වේයයි මෙය සැබවක්ම කියන්නෙහිය.</p>
<p><a class='ref msdiv' id='msdiv221' href='#msdiv221'>Msdiv 221</a>“රැස්වූ පිරිසෙහි වූවාහුද නියම් ගම්වැස්සන් සහිතවූ දනව් වැස්සෝද සියල්ලෝ මාගේ වචනය අසත්වා. අඥානවූ මේ රජතෙම අඥානවූ තව්සාගේ වචනය අසා නිකරුනේ මා මරවායයි කීයේය.</p>
<p><a class='ref msdiv' id='msdiv222' href='#msdiv222'>Msdiv 222</a>“දැඩිවූ මුල ඇතිව මහත්ව හටගත් කල්හි අතුපතර හටගත්තාවූ හුණපඳුර වෙන්කොට ඇදගත නොහැක්කේය. මහරජ, ඔබගේ පා වඳිමි. දෙවයන් වහන්ස, මට අවසර දුනමැනව, මම පැවිදි වන්නෙමියි කීයේය.</p>
<p><a class='ref msdiv' id='msdiv223' href='#msdiv223'>Msdiv 223</a>“එම්බා කුමාරය, මහත් ප්‍රයෝජන ඇත්තාවූ සම්පත් අනුභව කරව, සියලු එෛශ්චර්‍ය්‍යයද තොපට දෙමි. අදම නුඹ කුරුරටවාසීන්ට රජවෙව, පැවිදි නොවෙව, ප්‍රව්‍රජ්‍යාව වනාහි දුක්වන්නීයයි රජතෙම කීයේය.</p>
<p><a class='ref msdiv' id='msdiv224' href='#msdiv224'>Msdiv 224</a>“දෙවයන් වහන්ස, මෙහි ඔබගේ කිනම් සම්පතෙක් ඇත්තේද, මම මින් පෙර ජාතියෙහිම සිත්කළුවූ රූපවලින්ද ශබ්දවලින්ද, තවද රසවලින්ද සුවඳවලින්ද ස්පර්ශවලින්ද, දිව්‍යලෝකයෙහි සිත් අලවා වාසය කෙළෙමි.</p>
<p><a class='ref msdiv' id='msdiv225' href='#msdiv225'>Msdiv 225</a>“දෙවයන් වහන්ස, මා විසින් දිව්‍යප්සරා සමූහයා විසින් පිරිවරණ ලද්දාවූ දෙව්ලොව සම්පත් අනුභව කරණලදී. ඔබගේ අනුන් විසින් පැමිණ වියයුතු අඥාන බව දැන එබඳුවූ රජකුලයෙගි නොවසන්නෙමියි කීයේය.</p>
<p><a class='ref msdiv' id='msdiv226' href='#msdiv226'>Msdiv 226</a>“පුත්‍රය, ඉදින් මම අඥානවූ අනුන් විසින් පැමිණ විය යුත්තෙක් වෙම්ද මාගේ මේ එකවරද ක්ෂමා කරව, සොමනස්ස කුමාරය, ඉදින් නැවතත් මෙබඳු වරදක් වන්නේ නම් කැමති පරිද්දක් කරවයි රජතෙම කීයේය.</p>
<p><a class='ref msdiv' id='msdiv227' href='#msdiv227'>Msdiv 227</a>“නොසලකා කරණලද්දාවූ තීරණය නොකොට සිතනලද්දාවූ කර්මය බෙහෙතක්හුගේ විපත්තිය මෙන් ලාමකවූ විපාක ඇත්තේවේ.</p>
<p><a class='ref msdiv' id='msdiv228' href='#msdiv228'>Msdiv 228</a>“පරීක්ෂාකොට කරණ ලද්දාවූ මනාව තීරණය කොට සිතන ලද්දාවූද කර්මය බෙහෙතක්හුගේ සම්පත්තිය මෙන් යහපත්වූ විපාක ඇත්තේවේ.</p>
<p><a class='ref msdiv' id='msdiv229' href='#msdiv229'>Msdiv 229</a>“කම්සැප අනුභව කරන්නාවූ අලසවූ ගෘහස්ථ තෙමේ යහපත් නොවේ. සංයම රහිතවූ ප්‍රව්‍රජිත තෙමේ යහපත් නොවේ. පරීක්ෂා නොකොට කටයුතු කරන්නාවූ රජතෙමේ යහපත් නොවේ. යම් පණ්ඩිතයෙක් කිපෙන සුළුද එය යහපත් නොවේ.</p>
<p><a class='ref msdiv' id='msdiv230' href='#msdiv230'>Msdiv 230</a>“ක්ෂත්‍රිය තෙමේ විමසා කරන්නේය. රජතෙමේ නොවිමසා කිසිවක් නොකරන්නේය, මහරජ, විමසා කටයුතු කරන්නහුගේ යශසද කීර්තියද වැඬේ.</p>
<p><a class='ref msdiv' id='msdiv231' href='#msdiv231'>Msdiv 231</a>“මහරජ, අධිපතිකොට පරීක්ෂාකොට දඬුවම පනවන්නේය වහාකරණලද කර්මයට තැවෙන්නේය. මනාව පිහිටුවනලද්දාවූද මිනිසාගේ අර්ථයෝ පසුව ඔවුන් තවන්නාහු නොවෙත්.</p>
<p><a class='ref msdiv' id='msdiv232' href='#msdiv232'>Msdiv 232</a>“ලෝකයෙහි යම් කෙනෙක් පසුව නොතැවෙන්නාවූම විභාගකොට කරණලද කර්මයන් කෙරෙද්ද, සැපවඩන්නාවූ නුවණැත්තන් විසින් පසස්නාලද්දාවූ ඒ කර්මයෝ පණ්ඩිතයන් විසින් අනුමත කරණලද්දාහු වෙත්.</p>
<p><a class='ref msdiv' id='msdiv233' href='#msdiv233'>Msdiv 233</a>“මහරජ දොරටු පාලයෝද බඳනාලද කඩු ඇති වධකයෝද මා නසන්ට ආවාහුය. දෙවයන් වහන්ස, මවගේ ඇකයෙහි උන්නාවූද මම ඔවුන් විසින් වහා අදිනා ලද්දේ වෙමි.</p>
<p><a class='ref msdiv' id='msdiv234' href='#msdiv234'>Msdiv 234</a>“මහරජ කර්කෂවූ කරදරවූ ඉතා දුකට පැමිණියේ වෙමි. ඒ මම අද දුකසේ වධයෙන් මිදුනේ මිහිරිවූ ප්‍රියවූ ජීවිතය ලබා සිටිමි. දැන් ඒ මම ප්‍රව්‍රජ්‍යාවට අභිමුඛවූ සිත් ඇත්තේ වෙමියි කුමාරතෙම කීයේය.</p>
<p><a class='ref msdiv' id='msdiv235' href='#msdiv235'>Msdiv 235</a>“එම්බා සුධර්මාවෙනි, ඔබගේ තරුණ පුත්‍රවූ මේ සෝමනස්ස කුමාරතෙම අනුකම්පා ඇත්තේවේ. දැන් යාඥා කරණු ලබන්නේ ඔහු නොලබමි නුඹද ඔහුට යාඥා කරන්ට සුදුසු නොවේදැයි රජතෙම කීයේය.</p>
<p><a class='ref msdiv' id='msdiv236' href='#msdiv236'>Msdiv 236</a>“පුත්‍රය පිඬුසිඟා හැසිරීමෙහිම සිත් අලවා වාසය කරව, පරීක්ෂාකොට සම්‍යක් දෘෂ්ටියෙන් යුත් ධර්මයන්හි ප්‍රව්‍රජ්‍යාවට පැමිණෙව සියලු සත්වයන් කෙරෙහි දඬු බහා නින්දා නොලබනලද්දේ, බ්‍රහ්මලෝකයට පැමිණෙවයි මවු කීවාය.</p>
<p><a class='ref msdiv' id='msdiv237' href='#msdiv237'>Msdiv 237</a>“එම්බා සුධර්මාවෙනි, යම්බඳුවූ දුකට පැමිණියාවූ මා වැඩියක් දුකට පැමිණවූයෙහි එකාන්තයෙන් ආශ්චර්‍ය්‍ය ස්වභාවයෙක පුත්‍රයාට යාඥාකරවයි කියනු ලබන්නී වැඩියක්ම කුමාරයා ප්‍රව්‍රජ්‍යාවට උත්සාහවත් කෙළෙහියයි රජ කීයේය.</p>
<p><a class='ref msdiv' id='msdiv238' href='#msdiv238'>Msdiv 238</a>“රාගාදීන් මිදුනාවූ නිරවද්‍යවූ භෝජන ඇති කෙලෙස් පිරිනිවීමෙන් පිරිනිවියාවූ යම් උත්තම කෙනෙක් මේ ලෝකයෙහි හැසිරෙද්ද, ඒ ආර්‍ය්‍යයන් සතු මගට පිළිපදින්නාවූ මාගේ පුත්‍රයා වළක්වන්ට මම උත්සාහ නොකරන්නෙමියි මව් තොමෝ කීවාය.</p>
<p><a class='ref msdiv' id='msdiv239' href='#msdiv239'>Msdiv 239</a>“මේ සුධර්මා තොමෝ යම් කෙනෙකුන්ගේ යහපත් වචන අසා පහවූ ශොක ඇත්තී ඒකාන්තයෙන් මන්දොත්සාහ වූවාද, යම් කෙනෙක් බොහෝ කරුණු සිතන්නාවූ බහු ශ්‍රැතවූවාහුවෙද්ද, ඒ සප්‍රාඥයෝ ඒකාන්තයෙන් සේවනය කටයුතු වෙත්යයි රජතෙම කීයේය.”</p>
<p class='endsutta'>සොමනස්සජාතකං නවමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
