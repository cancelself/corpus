<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='ja497' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>ජාතක</li>
<li>(පඨමො භාගො)</li>
<li>15. වීසති නිපාතය</li>
</ul>
<h1>497. මාතංග ජාතකය</h1>
</header>
<p><a class='ref msdiv' id='msdiv1' href='#msdiv1'>Msdiv 1</a>“අපිරිසිදු වස්ත්‍ර ඇති ලාමකවූ පාංශු පිශාචකයෙකුමෙන් තොප කොයිසිට එන්නෙහිද, කසලගොඩින් ලබාගත් වස්ත්‍රයක් බොටුවෙහි බහාගෙණ දන් පිළිගැණීමට නුසුදුසුවූ තෝබොල, කවරෙක් වන්නෙහිදැයි. (මණ්ඩව්‍යතෙම ඇසීය.)</p>
<p><a class='ref msdiv' id='msdiv2' href='#msdiv2'>Msdiv 2</a>“යශස් ඇත්තාවූ මණ්ඩව්‍ය කුමාරය, ඔබගේ මේ ආහාරය පිළියෙල කරණලදී. එය කනු ලබත්. අනුභවද කරණු ලබත්. පානයද කරණු ලබත්. අනුන් දුන් දෙයින් යැපෙන්නාවූ මා නුඹ දන්නෙහිය, එළඹ සිට ලැබිය යුතු ආහාරය චණ්ඩාලතෙමේ ලබාවායි.</p>
<p><a class='ref msdiv' id='msdiv3' href='#msdiv3'>Msdiv 3</a>“මාගේ මේ ආහාරය ජාති සම්පන්න බ්‍රාහ්මණයන් සඳහා කරණලදී. ඇදහිලිමත්වූ මාගේ මේ දානය තමහට වැඩ පිණිසවේ. චණ්ඩාලය, මෙතැනින් ඉවත්ව යව. කුමකට මෙහි සිටින්නෙහිද, මා වැන්නෝ තොපට දානය නොදෙත්යයි කීයේය.</p>
<p><a class='ref msdiv' id='msdiv4' href='#msdiv4'>Msdiv 4</a>“එම්බා කුමාරය, ශෂ්‍ය ඵලය කැමැතිවන්නාහු ගොඩබිමද වලතැනද ජල බහුල භූමියෙහිද බිජුවට වපුරත්. මෙබඳුවූ ඇදහීමෙන් දානය දෙව, මෙසේ දක්ෂිණාර්හයන් සතුටු කරන්නෙහි නම් ඉතා මැනවැයි කීයේය.</p>
<p><a class='ref msdiv' id='msdiv5' href='#msdiv5'>Msdiv 5</a>“යම් ක්ෂෙත්‍රයන්හි මම බිජුවට පිහිටුවම්ද, ලෝකයෙහි එබඳු ක්ෂෙත්‍රයෝ මට ප්‍රකටයහ. ජාතියෙන්ද, මන්ත්‍රවලින්ද යුක්තවූ යම් බ්‍රාහ්මණ කෙනෙක් වෙද්ද, ඉතා ප්‍රියශීලීවූ ඔව්හු මේ ලෝකයෙහි ක්ෂෙත්‍රවෙත්යයි කීයේය.</p>
<p><a class='ref msdiv' id='msdiv6' href='#msdiv6'>Msdiv 6</a>“ජාති මදයද අධික මානය ඇති බවද ලෝභයද ද්වෙෂයද මදයද මොහයද මේ සියලු අගුණයෝ යමෙකුන් කෙරෙහි පවතිද්ද, ඔව්හු මේ ලෝකයෙහි අප්‍රිය ස්වභාව ඇත්තාවූ ක්ෂෙත්‍රයෝ වෙත්.</p>
<p><a class='ref msdiv' id='msdiv7' href='#msdiv7'>Msdiv 7</a>ජාති මානයද අධික මාන්නය ඇතිබවද ලෝභයද ද්වෙෂයද මදයද මෝහයද යන මේ සියලු අගුණයෝ යමෙකුන් කෙරෙහි නොවෙද්ද, ඔව්හු මේ ලෝකයෙහි ඉතා ප්‍රිය ස්වභාව ඇත්තාවූ ක්ෂෙත්‍රයෝ වෙත් යයි මාතංග පණ්ඩිතතෙම කීයේය.</p>
<p><a class='ref msdiv' id='msdiv8' href='#msdiv8'>Msdiv 8</a>“මේ දොරටුවල සිටියාවූ උපජොතියාද උපඤ්ජායයාද තවද භණ්ඩ කුච්ඡියාද යන දොරටු පාලයෝ කොයි ගියාහුද, මොහුට දඬුවම්ද වධද දී ගෙලෙහි අල්වාගෙණ මේ චණ්ඩාලයා ඇද දමව්යයි (මණ්ව්‍යතෙම කීයේය.)</p>
<p><a class='ref msdiv' id='msdiv9' href='#msdiv9'>Msdiv 9</a>“මානවකය, යම්බඳුවූ නුඹ ඍෂිහට පරිභව කෙරෙහිද, ඒ නුඹ නියෙන් පර්වතය සාරන්නෙහිය දතින් යකඩය කන්නෙහිය ගිනි ගිලින්ට උත්සාහ කරන්නෙහිය.</p>
<p><a class='ref msdiv' id='msdiv10' href='#msdiv10'>Msdiv 10</a>“සත්‍යවූ පරාක්‍රම ඇති මාතංග ඍෂිතෙම මේ වචනය කියා බමුණන් බලා සිටියදීම අහසෙහි නැග ගියේය.</p>
<p><a class='ref msdiv' id='msdiv11' href='#msdiv11'>Msdiv 11</a>“හිස පිටුපසට පෙරලනලදී. කිසිවක් නොකොට හැකිපරිදි අතද දිගහරියි. මළහුගේ මෙන් ඇස් සුදුවන්වූහ. කවරෙක් නම් මාගේ මේ පුතුට මෙසේ කෙළේදැයි (දිට්ඨ මංගලිකා ඇසීය.)</p>
<p><a class='ref msdiv' id='msdiv12' href='#msdiv12'>Msdiv 12</a>“අපිරිසුදු වස්ත්‍ර දරන්නාවූ ලාමකවූ පංශු පිශාචකයෙකු මෙන් කශලගොඩ තිබී ගත් වස්ත්‍රයක් බොටුව සිට පෙරවාගෙණ ශ්‍රමණයෙක් මෙහි ආවේය. හෙතෙම ඔබගේ මේ පුතුට මෙසේ කෙළේයයි (එහි සිටි ජනයා කීයේය.)</p>
<p><a class='ref msdiv' id='msdiv13' href='#msdiv13'>Msdiv 13</a>“එම්බා මානවකයෙනි, බොහෝ ප්‍රඥා ඇත්තාවූ ඒ ශ්‍රමණයන් වහන්සේ කවර දිශාවකට ගියේදැයි මේ කාරණය මට කියව්. ඔහුගේ සමීපයට ගොස් ඒ වරදට පිළියම් කරන්නෙමු. පුත්‍රයාගේ ජීවිතය ලබන්නෙමු නම්, ඒ ඉතායෙහෙකැයි කීය.</p>
<p><a class='ref msdiv' id='msdiv14' href='#msdiv14'>Msdiv 14</a>“බොහෝ ප්‍රඥා ඇත්තාවූ උන්වහන්සේ ආකාශ පථ නම් මාර්ගයාගේ මැද සිටියාවූ පසළොස්වක්හි සඳ මෙන් අහසට නැග ගියේය. තවද සත්‍යවූ ප්‍රතිඥා ඇති යහපත් ස්වභාව ඇති ඒ ඍෂිතෙම නැගෙණහිර දිශාවට ගියේයයි එහි සිටි මානවකයෝ කීහ.</p>
<p><a class='ref msdiv' id='msdiv15' href='#msdiv15'>Msdiv 15</a>“හිස පිටි අතට කරකැවී ගියේය. කිසිවක් නොකොට හැකිපරිදි අත් දිග හරියි මළ එකෙකුගේ මෙන් ඇස් සුදුවූහ. කවරෙක් මාගේ පුතුට මෙසේ කෙළේදැයි ඍෂිහුගෙන් (දිට්ඨමංගලිකාව ඇසීය.)</p>
<p><a class='ref msdiv' id='msdiv16' href='#msdiv16'>Msdiv 16</a>“යහපත් ස්වභාව ඇත්තාවූ ඍෂීවරුන් අනුව ගියාවූ ඒකාන්තයෙන් මහත් ආනුභාව ඇති යක්ෂයෝ ඇත්තාහ. දුෂ්ටවූ සිත් ඇති කිපියාවූ ඔහු දැන ඒ යක්ෂයෝ වනාහි තිගේ පුතුට මෙසේ කළාහුයයි කීයේය.</p>
<p><a class='ref msdiv' id='msdiv17' href='#msdiv17'>Msdiv 17</a>“යක්ෂයෝ වනාහි මාගේ පුතුට මෙසේ කළාහුද, බ්‍රහ්මචාරීන් වහන්ස, නුඹවහන්සේම මාගේ පුත්‍රයාට නොකිපුන මැනව. නුඹවහන්සේගේම පාදයන් සරණකොට ගියෙමි.</p>
<p>භික්ෂූන්වහන්ස, පුතු කෙරෙහිවූ ශොකයෙන් නුඹ වහන්සේ අනුව ආයෙමි.</p>
<p><a class='ref msdiv' id='msdiv18' href='#msdiv18'>Msdiv 18</a>“දිට්ඨ මංගලිකාවෙනි, ඒ බණින වේලෙහිද ඔබගේ පුතුට මාගේ චිත්ත ප්‍රදූෂ්‍යයෙක් නොවීය. දැනුදු ඔහුට මාගේ සිතෙහි කිසියම් ප්‍රදූෂ්‍යයෙක් නැත්තේය. තිගේ පුත්‍ර තෙමේද වේදයන් ඉගෙණ වේද මදයෙන් මත්වූයේ අර්ථානර්ථ නොදනීයයි කීයේය.</p>
<p><a class='ref msdiv' id='msdiv19' href='#msdiv19'>Msdiv 19</a>“භික්ෂූන් වහන්ස, ඒකාන්තයෙන්ම මිනිසාගේ සංඥාව මොහොතකින් මුළාවේමය. බොහෝ ප්‍රඥා ඇති ස්වාමීනි, මේ එක වරද ක්ෂමාකළ මැනව. නුවණැත්තෝ ක්‍රොධය බලකොට ඇත්තෝ නොවෙතියි කීවාය.</p>
<p><a class='ref msdiv' id='msdiv20' href='#msdiv20'>Msdiv 20</a>“මාගේ මේ ඉඳුල් ආහාරයද මද නුවණැති මණ්ඩව්‍ය තෙමේ අනුභව කෙරේවා. ඒ යක්ෂයෝද ඔහුව නොවෙහෙසන්නාහුය. තිගේ පුත්‍රතෙමේද නීරෝග වන්නේයයි කියා (අහසට පැන හිමවතටම ගියේය)</p>
<p><a class='ref msdiv' id='msdiv21' href='#msdiv21'>Msdiv 21</a>“මහත්වූ රාගකසටාදියෙන් යුක්ත කිළුටුවූ කර්මාන්ත ඇති සංයම නැත්තවුන් කෙරෙහි දානය දෙන්නෙහිද එම්බා මණ්ඩව්‍ය කුමාරය යම්බඳුවූ නුඹ පුණ්‍යක්ෂෙත්‍රයන් දැනීමෙහි දක්ෂ නොවෙහිද, එහෙයින් ස්වල්ප ප්‍රඥා ඇත්තාවූ නුඹ අඥානවෙහිය.</p>
<p><a class='ref msdiv' id='msdiv22' href='#msdiv22'>Msdiv 22</a>“පුත මණ්ඩව්‍යය, ඇතමුන්ගේ කේශයෝ ජටා කොට බඳනා ලද්දාහ. අඳුන් දිවිසම් වස්ත්‍රවූහ. දිරූ ලිඳක් මෙන් මුඛය ඉතාවැඩුනු රැවුල් ඇත්තේ වෙයි. අපිරිසිදු ස්වභාව ඇත්තාවූ මේ ප්‍රජාව බලව්. මේ දළමඬුළු හා අඳුන් දිවිසම ඇත්තේ මඳ නුවණ ඇත්තහු නොරකියි. හෙවත් පිහිට නොවේ.</p>
<p><a class='ref msdiv' id='msdiv23' href='#msdiv23'>Msdiv 23</a>“යම් කෙනෙකුන්ගේ රාගයද ද්වෙෂයද අවිද්‍යාවද වැළකුණාහුද ක්ෂය කළ ආශ්‍රව ඇති රහත්හු වෙද්ද, උන්වහන්සේලා විෂයෙහි දෙනලද දානය මහත් විපාක ඇත්තේ යයි කීයේය.</p>
<p>[“මෙධ්‍ය රජතෙම යශස් ඇත්තාවූ මාතංග ඍෂීහු කෙරෙහි සිත දූෂ්‍යකොට පිරිවර සහිතව මුලින්ම සිඳුනේය. එකල්හි මෙධ්‍යාරණ්‍යයවූයේයයි” වදාළේය. ]</p>
<p class='endsutta'>මාතඞ්ගජාතකං පඨමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
