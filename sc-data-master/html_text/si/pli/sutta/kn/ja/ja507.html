<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='ja507' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>ජාතක</li>
<li>(පඨමො භාගො)</li>
<li>15. වීසති නිපාතය</li>
</ul>
<h1>507. මහාපලෝභන ජාතකය</h1>
</header>
<p><a class='ref msdiv' id='msdiv284' href='#msdiv284'>Msdiv 284</a>“සියලු කාම සම්පත්තීන් සමෘද්ධවූ කශී දනව්වෙහි රජහට මහත් ඍද්ධි ඇත්තාවූ දිව්‍යපුත්‍රයෙක් බ්‍රහ්ම ලෝකයෙන් චුතව පුත්‍රයෙක්ව උපන්නේය.</p>
<p><a class='ref msdiv' id='msdiv285' href='#msdiv285'>Msdiv 285</a>“වස්තු කාම ක්ලෙශකාමයන්හි ආශාව හෝ කාම සංඥාව හෝ බ්‍රහ්මලෝකයෙහි විද්‍යමාන නොවේ. යම් කුමාරයෙක් ඒ බ්‍රහ්ම ලෝකයෙහි නිපදවනලද ධ්‍යාන සංඥාවෙන්ම යුක්ත වූයේද, හෙතෙම කාමසම්පත් පිළිකුල් කෙළේය.</p>
<p><a class='ref msdiv' id='msdiv286' href='#msdiv286'>Msdiv 286</a>“ඔහුගේද අන්තඃපුරයෙහි පියා විසින් මනාකොට සාදවනලද ධ්‍යානාගාරයක් හෙවත් විවේකව වසන ගෙයක් වූයේය. හෙතෙම එහි විවේකයෙන් යුක්තව හුදකලාව රහසිගතව ධ්‍යාන කෙළේය.</p>
<p><a class='ref msdiv' id='msdiv287' href='#msdiv287'>Msdiv 287</a>“ඒ රජතෙම මාගේ මේ එකම පුත්‍රයා කම්සැප අනුභව නොකෙරේයයි පුත්‍ර ශොකයෙන් පෙළුනේ වැළපුනේය.</p>
<p><a class='ref msdiv' id='msdiv288' href='#msdiv288'>Msdiv 288</a>“යම්සේ මාගේ පුත්‍රයා කම්සැප කැමතිවන්නේද, මෙහි එබඳු කවර උපායක් හෝ වේද, කවරෙක් හෝ පළිබොධ කාරණයක් දනීද, කවරෙක් මාගේ පුත්‍රයා පොළඹවන්නේදැයි කීයේය.</p>
<p><a class='ref msdiv' id='msdiv289' href='#msdiv289'>Msdiv 289</a>“ඒ අන්තඃපුරයෙහිම රූපයෙන් හා වර්ණයෙන් යුක්තවූ නැටීමට හා ගී කීමට දක්ෂවූ වීණාවාදනයෙහිද සමර්ථවූ කුමරියක් වූය. ඕතොමෝ එහි රජු වෙත පැමිණ මෙය කීය.</p>
<p><a class='ref msdiv' id='msdiv290' href='#msdiv290'>Msdiv 290</a>“ඉදින් මාගේ ස්වාමි පුරුෂයා වන්නේ නම් මම ඔහු පොළොඹවන්නෙමි කියායි. එසේ කියන්නාවූ ඒ කුමාරියට රජතෙම තීම ඔහු පොළොඹවා ගනුව, තීගේ ස්වාමි පුරුෂයා වන්නේයයි මෙය කීයේය.</p>
<p><a class='ref msdiv' id='msdiv291' href='#msdiv291'>Msdiv 291</a><a class='ref msdiv' id='msdiv292' href='#msdiv292'>Msdiv 292</a>“ඕතොමෝද, අන්තඃපුරයට ගොස් බොහෝවූ කාමයන්ගෙන් යුක්ත කොටසින් කාවදින්නාවූ ප්‍රේම උපදවන්නාවූ විසිතුරු ගාථාවන් කීහු.</p>
<p><a class='ref msdiv' id='msdiv293' href='#msdiv293'>Msdiv 293</a>“ගායනා කරණු ලබන්නාවූ ඒ ස්ත්‍රියගේද ශබ්දය අසා මේ අනිර්ථිගන්ධ කුමාරයාට කාමරාගය උපන්නේය. හෙතෙම පිරිවර ජනයා විචාළේය.</p>
<p><a class='ref msdiv' id='msdiv294' href='#msdiv294'>Msdiv 294</a>“මේ කවරෙකුගේ ශබ්දයෙක්ද ඒ කවරෙක් හෝ උස් පහත්කොට අනෙකප්‍රකාරවූ සිත් කාවදින්නාවූ ප්‍රේම උපදවන්නාවූ තවද මාගේ කනට සුව එළවන පරිදි කියා දැයි ඇසීය.</p>
<p><a class='ref msdiv' id='msdiv295' href='#msdiv295'>Msdiv 295</a>“දෙවයන් වහන්ස, මෝතොමෝ ස්ත්‍රියක. මෝ තොමෝ මහත්වූ ක්‍රීඩාවක ඉදින් ඔබ කම්සැප අනුභව කරන්නේනම් එය වැඩි වැඩියක් කැමති වන්නාහුය.</p>
<p><a class='ref msdiv' id='msdiv296' href='#msdiv296'>Msdiv 296</a>‘එසේනම් මොබට ඒවා නුදුරු තන්හි ගායනා කෙරේවා, සයනාගාරයට සමීපව මාගේ සමීපයෙහි ගායනා කෙරේවා.</p>
<p><a class='ref msdiv' id='msdiv297' href='#msdiv297'>Msdiv 297</a>‘බිත්තියෙන් පිටත්හි ගායනාකොට ධ්‍යානාගාරයට ඇතුල්වූයේය. පිළිවෙළින් ඔහු වනයෙහිවූ ඇතෙකුමෙන් බැඳගත්තේය.</p>
<p><a class='ref msdiv' id='msdiv298' href='#msdiv298'>Msdiv 298</a>“ඒ කුමාරයාට කාම රසය දැන ඊර්‍ෂ්‍යා ස්වභාවයක් හටගත්තේ මමම කාම සම්පත් අනුභව කරන්නෙමි කම් සැප විදින අන්පුරුෂයෙක් නොවේවායි.</p>
<p><a class='ref msdiv' id='msdiv299' href='#msdiv299'>Msdiv 299</a>“ඉන්පසු කඩුවක්ගෙණ මිනිසුන් නසන්ට පටන් ගත්තේය. මමම තනිව කම්සැප විඳින්නෙමි. කම්සැප විඳින අන් පුරුෂයෙක් නොවේවායි.</p>
<p><a class='ref msdiv' id='msdiv300' href='#msdiv300'>Msdiv 300</a>“ඉක්බිති දනව් වැස්සෝ සියල්ලෝ රැස්වූවාහු මොරගා කීහ. මහරජ, ඔබගේ මේ පුත්‍රතෙම නිරපරාධ ජනයා පෙළායයි.</p>
<p><a class='ref msdiv' id='msdiv301' href='#msdiv301'>Msdiv 301</a>“රජතෙමේ ඔහුද මාගේ රට යම්තාක් වේද, ඒතාක් තැන තොප නොවිසිය යුතුයයි ස්වකීය රටින් පිට කෙළේය.</p>
<p><a class='ref msdiv' id='msdiv302' href='#msdiv302'>Msdiv 302</a>“ඉන්පසු හෙතෙම භාර්‍ය්‍යාව හැරගෙණ මුහුදු වෙරළට පැමිණියේය. එහි පන්සලක්කොට වාසය කරන්නේ පල වැල පිණිස වනයටද පිවිසියේය.</p>
<p><a class='ref msdiv' id='msdiv303' href='#msdiv303'>Msdiv 303</a>‘එකල්හි එහි සමුද්‍රය මතුමත්තෙහි තපස්වියෙක් ආයේය. හෙතෙම ආහාර වේලාව පැමිණි කල්හි ඒ කුමරුන්ගේ ගෙට ඇතුළුවිය.</p>
<p><a class='ref msdiv' id='msdiv304' href='#msdiv304'>Msdiv 304</a>“ඒ තව්සාද කුමරුගේ භාර්‍ය්‍යාතොමෝ පොළඹවා ගත්තේය. ඇයගේ ඉතා දරුණු කීමක් බලව. ඒ තාපසතෙම බ්‍රහ්මචර්‍ය්‍යාවෙන් ගිලිහුනේ ඍද්ධියෙන්ද පිරිහුනේය.</p>
<p><a class='ref msdiv' id='msdiv305' href='#msdiv305'>Msdiv 305</a>“රාජපුත්‍රතෙමේද, පලවැල සෙවීමෙන් වනයෙහි අලමුල් හා බොහෝවූ පලවැල කදකින් හැරගෙණ සවස් වේලෙහි අසපුවට පැමිණීයේය.</p>
<p><a class='ref msdiv' id='msdiv306' href='#msdiv306'>Msdiv 306</a>“තාපසතෙමේද රජ කුමරු දැක මුහුදට ලංවිය. අහසින් යන්නෙමියි හෙතෙම මහමුහුදෙහි ගැලෙයි.</p>
<p><a class='ref msdiv' id='msdiv307' href='#msdiv307'>Msdiv 307</a>“රාජපුත්‍රතෙමේද, මුහුදෙහි ගැලෙන්නාවූ තව්සා දැක ඔහුටම අනුකම්පාවෙන් මේ ගාථාවන් කීයේය.</p>
<p><a class='ref msdiv' id='msdiv308' href='#msdiv308'>Msdiv 308</a>“නොබිඳෙනු ලබන්නාවූ ජලය මතුපිට තෙමේ සෘද්ධියෙන් අවුත් ස්ත්‍රීය හා එක්වීමට පැමිණ මහාසාගරයෙහි ගැලෙහිය.</p>
<p><a class='ref msdiv' id='msdiv309' href='#msdiv309'>Msdiv 309</a>“මේ ස්ත්‍රීහු නම් කාමාවර්තයෙන් ආවර්තනය කරණ හෙයින් ආවර්තනීහ. මහත්වූ මායා ඇත්තාහ. බ්‍රහ්මචර්‍ය්‍යාව විනාශ කිරීමෙන් පුරුෂයන් අපාය ගල්වති. මෙය දැන නුවණැති පුරුෂතෙමේ ස්ත්‍රීන් දුරින්ම දුරුකරන්නේය.</p>
<p><a class='ref msdiv' id='msdiv310' href='#msdiv310'>Msdiv 310</a>“කොතෙක් පුරුෂයෝත් මොවුන්ට පමණ නොවන හෙයින් අනලා නම්වූ මොලොක්වූ කථා ඇත්තාවූ නොපිර විය හැක්කාවූ ගංගාවන් හා සමානවූ ඒ ස්ත්‍රීහු තමන් වෙත, පැමිණියවුන් අපායයෙහි ගල්වතියි දැන එකී ස්ත්‍රින් නුවණැත්තේ දුරින්ම දුරුකරන්නේය.</p>
<p><a class='ref msdiv' id='msdiv311' href='#msdiv311'>Msdiv 311</a>“මේ ස්ත්‍රීහු සිය කැමැත්තෙන් හෝ වස්තුව හේතු කොටගෙණ හෝ යම් පුරුෂයෙකු සේවණය කෙරෙද්ද, ස්වකීය ස්ථානය දවන්නාවූ ගින්න මෙන් වහා ඒ සේවනය කළහු දවත්.</p>
<p><a class='ref msdiv' id='msdiv312' href='#msdiv312'>Msdiv 312</a>“රජ කුමරුගේ වචනය අසා තපස්වීහට කාමයන්හි කලකිරීම වූයේය. හෙතෙම පළමු තිබූ ධ්‍යාන මාර්ගය ලැබ අහසින් යයි.</p>
<p><a class='ref msdiv' id='msdiv313' href='#msdiv313'>Msdiv 313</a>“රාජ පුත්‍රතෙමේද අහසින් යන්නාවූ ඍෂීහු දැක කලකිරීම ලැබුයේය. ප්‍රාඥාවූ හෙතෙම ප්‍රව්‍රජ්‍යාව කැමති වූයේය.</p>
<p><a class='ref msdiv' id='msdiv314' href='#msdiv314'>Msdiv 314</a>“ඉක්බිති හෙතෙම පැවිදිව කාම රාගය දුරු කෙළේය. කාම රාගය දුරුකොට බඹලොව උපන්නේයයි වදාළේය.”</p>
<p class='endsutta'>මහාපලොභනජාතකං එකාදසමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
