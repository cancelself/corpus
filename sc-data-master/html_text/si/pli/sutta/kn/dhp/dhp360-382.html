<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='dhp360-382' lang='si'>
<header>
<ul>
<li class='division'>ඛුද්දක නිකාය</li>
<li class='subdivision'>ධම්මපදය</li>
</ul>
<h1>25. භික්ඛු වර්ගය</h1>
</header>
<blockquote class='gatha'>
<p><a class='ref msdiv' id='msdiv360' href='#msdiv360'>Msdiv 360</a><a class='ref sc' id='sc360' href='#sc360' data-uid='dhp360'>SC 360</a>චක්ෂුද්වාරයේ (ඇසෙහි) සංවරය මැනවි. ශ්‍රොත්‍ර ද්වාරයෙන් (කනෙහි) සංවරය මැනවි. ඝාණද්වාරයෙන් (නාසයෙහි) සංවරය මැනවි. ජිව්හාද්වාරයෙන් (දිවෙහි) සංවරය මැනවි. කායද්වාරයෙන් (කයේ) සංවරය මැනවි. වාග්ද්වාරයෙන් (වවනයේ) සංවරය මැනවි. මනොද්වාරයෙන් (සිතේ) සංවරය මැනවි. චක්ෂුරාදී සදොරම මැනවි. සියල්ල (සදොරම) රක්‍ෂාකළ මහණතෙම සියලු සසර දුකින් මිදෙන්නේය.</p>
<p><a class='ref msdiv' id='msdiv361' href='#msdiv361'>Msdiv 361</a><a class='ref sc' id='sc361' href='#sc361' data-uid='dhp361'>SC 361</a>චක්ෂුද්වාරයේ (ඇසෙහි) සංවරය මැනවි. ශ්‍රොත්‍ර ද්වාරයෙන් (කනෙහි) සංවරය මැනවි. ඝාණද්වාරයෙන් (නාසයෙහි) සංවරය මැනවි. ජිව්හාද්වාරයෙන් (දිවෙහි) සංවරය මැනවි. කායද්වාරයෙන් (කයේ) සංවරය මැනවි. වාග්ද්වාරයෙන් (වවනයේ) සංවරය මැනවි. මනොද්වාරයෙන් (සිතේ) සංවරය මැනවි. චක්ෂුරාදී සදොරම මැනවි. සියල්ල (සදොරම) රක්‍ෂාකළ මහණතෙම සියලු සසර දුකින් මිදෙන්නේය.</p>
<p><a class='ref msdiv' id='msdiv362' href='#msdiv362'>Msdiv 362</a><a class='ref sc' id='sc362' href='#sc362' data-uid='dhp362'>SC 362</a>“යමෙක් අතින් සංයතද, පයින් සංයතද, වචනයෙන් සංයතද, සංයතවූ කය ඇත්තේද, ඇතුළත ඇලුනේද එකඟවූ සිත් ඇත්තේද, හුදෙකලාව වසන්නේද, යථාලාභ සන්තොෂාදියෙන් සතුටුද ඔහු (බුද්ධාදී ප්‍රාඥායෝ) භික්ඛුයයි කියති.</p>
<p><a class='ref msdiv' id='msdiv363' href='#msdiv363'>Msdiv 363</a><a class='ref sc' id='sc363' href='#sc363' data-uid='dhp363'>SC 363</a>“යම් මහණෙක් මුඛයෙන් සංයතද, නුවණින් යෙදී කියනසුලුද, සන්සුන් නිවී සිත් ඇත්තේද, (පාළි) අර්ථයද, පාළියද ප්‍රකාශ කෙරේද? ඒ මහණහුගේ වචනය මධුරවේ.</p>
<p><a class='ref msdiv' id='msdiv364' href='#msdiv364'>Msdiv 364</a><a class='ref sc' id='sc364' href='#sc364' data-uid='dhp364'>SC 364</a>(සමථ විදර්ශනා) ධර්මය වාසස්ථානකොට ඇති (සමථවිදර්ශනා) ධර්මයෙහි ඇලුණු (සමථ විදර්ශනා) ධර්මය නැවත නැවත සිහිකරන්නාවූ මහණතෙම සද්ධර්මයෙන් නොපිරිහෙන්නේය.</p>
<p><a class='ref msdiv' id='msdiv365' href='#msdiv365'>Msdiv 365</a><a class='ref sc' id='sc365' href='#sc365' data-uid='dhp365'>SC 365</a>ස්වකීය ලාභය ඉක්මවා නොසිතන්නේය. අනුන්ගේ ලාභය පතමින් නොඇවිදින්නේය. අනුන්ගේ චීවරාදී ලාභය පතන්නාවූ මහණතෙම සමාධියට නොපැමිණෙන්නේය.</p>
<p><a class='ref msdiv' id='msdiv366' href='#msdiv366'>Msdiv 366</a><a class='ref sc' id='sc366' href='#sc366' data-uid='dhp366'>SC 366</a>මහණතෙම ස්වල්පවූ ( ප්‍රත්‍යය) ලාභය ඇත්තේවී නමුදු ඉදින් ස්වකීය ලාභය ඉක්මවා සිතාද? පිරිසිදුවූ ජීවිකා ඇති, අකුසිතවූ, ඔහු (භික්ෂු) හට දෙවියෝද ප්‍රශංසා කෙරෙති.</p>
<p><a class='ref msdiv' id='msdiv367' href='#msdiv367'>Msdiv 367</a><a class='ref sc' id='sc367' href='#sc367' data-uid='dhp367'>SC 367</a>යමෙකුට නාම රූප දෙක්හි සර්වප්‍රකාරයෙන්ම මමත්වයක් (මගේයයි සිතීමක්) නැද්ද ඒ (නාම රූප දෙක) නැසුනුකල්හි (ඒ නැසීම හේතුකොටගෙණ) ශෝක නොකෙරේද? ඒ (ක්‍ෂීණාශ්‍රව) තෙම (භින්නවූ ක්ලේශයන් ඇති හෙයින්) භික්ෂුයයි කියනුලැබේ.</p>
<p><a class='ref msdiv' id='msdiv368' href='#msdiv368'>Msdiv 368</a><a class='ref sc' id='sc368' href='#sc368' data-uid='dhp368'>SC 368</a>යම් මහණෙක් මෛත්‍රී විහරණ ඇත්තේද, බුදු සස්නෙහි ප්‍රසන්නද, (හෙතෙම) සියලු සංස්කාරයන් සංසිඳුවන්නාවූ (අත්‍යන්ත) සුඛවූ ශාන්තවූ නිර්වාණය ලබන්නේය.</p>
<p><a class='ref msdiv' id='msdiv369' href='#msdiv369'>Msdiv 369</a><a class='ref sc' id='sc369' href='#sc369' data-uid='dhp369'>SC 369</a>මහණ (මේ සිත් නැමැති) නැව (තුළ මිථ්‍යා විතර්ක නැමැති ජලය) ඉසුව. එසේ ඉසිනලද මේ නැව සැහැල්ලුව (නොහොත් වහාම සංසාර සාගරයෙහි නොඇලී නිවන් පුරයට) යන්නේය. රාගයද ද්වේෂයද නසා ඉක්බිත්තෙන් නිර්වාණයට පැමිණෙන්නෙහි.</p>
<p><a class='ref msdiv' id='msdiv370' href='#msdiv370'>Msdiv 370</a><a class='ref sc' id='sc370' href='#sc370' data-uid='dhp370'>SC 370</a>(සක්කාය දිට්ඨි ආදී සංයෝජන) පස සිඳින්නේය. (රූප රාගාදී සංයෝජන පස දුරු කරන්නේය. (ශ්‍රද්ධාදී ඉන්ද්‍රියයන්) පස්දෙනා මත්තෙහි වඩන්නේය. ඇලීම් පස්දෙනා ඉක්මවූ මහණතෙම (කාමාසාදී සතර) මහ වතුරෙන් එතෙරවී යයි කියනුලැබේ.</p>
<p><a class='ref msdiv' id='msdiv371' href='#msdiv371'>Msdiv 371</a><a class='ref sc' id='sc371' href='#sc371' data-uid='dhp371'>SC 371</a>මහණ ධ්‍යාන කරව, පමාබවට නොපැමිණෙව, පස්කම්හි තාගේ සිත නොනමව, ප්‍රමාදවූයේ ලෝ ගුළි නොගිලව දැවෙමින් මේ දුකැයි නොහඬව.</p>
<p><a class='ref msdiv' id='msdiv372' href='#msdiv372'>Msdiv 372</a><a class='ref sc' id='sc372' href='#sc372' data-uid='dhp372'>SC 372</a>ප්‍රඥාව නැත්තාහට ධ්‍යානයක් නම් නැත. භාවනා නොකරන්නාහට ප්‍රඥාවක් නම් නැත. යමෙකු කෙරෙහි ධ්‍යානයද ප්‍රඥාවද යන මේ දෙක ඇද්ද ඒ පුද්ගලතෙම ඒකාන්තයෙන් නිර්වාණයට සමීපව සිටියේවේ.</p>
<p><a class='ref msdiv' id='msdiv373' href='#msdiv373'>Msdiv 373</a><a class='ref sc' id='sc373' href='#sc373' data-uid='dhp373'>SC 373</a>ශුන්‍යාගාරයට වන්නාවූ, නිවී සිත් ඇත්තාවූ, (රූපා’රූප ධර්මයන් මනාකොට අනිත්‍යාදී වශයෙන්) විශෙෂයෙන් බලන්නාවූ මහණහට මිනිසුන් පිළිබඳ නොවූ ප්‍රීතියද, රතියද වෙයි.</p>
<p><a class='ref msdiv' id='msdiv374' href='#msdiv374'>Msdiv 374</a><a class='ref sc' id='sc374' href='#sc374' data-uid='dhp374'>SC 374</a>යම් යම් කලෙක්හි පඤ්චස්කන්ධයන්ගේ උදයව්‍යයය (ඇතිවීම හා නැතිවීම) සම්මර්ශනය කෙරේද, (එකල්හි) ප්‍රීති ප්‍රමෝද්‍යයක් ලබාද ඒ ප්‍රීති ප්‍රමෝද්‍යය නුවණැත්තවුන්ට අමෘත නම් වේ.</p>
<p><a class='ref msdiv' id='msdiv375' href='#msdiv375'>Msdiv 375</a><a class='ref sc' id='sc375' href='#sc375' data-uid='dhp375'>SC 375</a>මේ බුද්ධශාසනයෙහි නුවණැති මහණහට (ඒ පඤ්චස්කන්ධයන්ගේ සම්මර්ශනයෙහි) මේ චතුපාරිශුද්ධි ශීලය පූර්වස්ථානයෙහිවේ. හේ කවරේදයත්? ඉන්ද්‍රිය සංවරයද (චීවරාදී සිව්පසයෙහි යථාලාභාදී) සන්තෝෂයද, ප්‍රාතිමොක්‍ෂය සංවර ශීලයද, යන මේයි. පිරිසිදු ආජීව ඇති කුසීතනොවූ, කළ්‍යාණ මිත්‍රයන් සේවනය කර</p>
<p><a class='ref msdiv' id='msdiv376' href='#msdiv376'>Msdiv 376</a><a class='ref sc' id='sc376' href='#sc376' data-uid='dhp376'>SC 376</a>(ධර්මාමිෂයෙන්) පිළිසඳර (කරමින් සංග්‍රහ කරන්නෙක්) වන්නේය. ආචාරයෙහි දක්‍ෂවූවෙක් වන්නේය. ඒ හේතුවෙන් ප්‍රමොද්‍යය බහුලකොට ඇත්තේ සියලු සංසාර දුක්ඛය ක්‍ෂයකරන්නේය.</p>
<p><a class='ref msdiv' id='msdiv377' href='#msdiv377'>Msdiv 377</a><a class='ref sc' id='sc377' href='#sc377' data-uid='dhp377'>SC 377</a>පුරුෂයින් පරව මලානව ගියාවූ ඉද්දමල් තොමෝ යම්සේ නටුයෙන් මුදාද, එපරිද්දෙන්ම මහණෙනි, රාගයද, ද්වේෂයද තොපගේ සන්තානයෙන් මුදාහරිව්.</p>
<p><a class='ref msdiv' id='msdiv378' href='#msdiv378'>Msdiv 378</a><a class='ref sc' id='sc378' href='#sc378' data-uid='dhp378'>SC 378</a>ශාන්තවූ කායද්වාර ඇති, ශාන්තවූ වාග්ද්වාර ඇති ශාන්තවූ මනොද්වාර ඇති, ද්වාරත්‍රයම සන්සුන් හෙයින් තැන්පත්වූ, වමාරා හරණලද පඤ්චකාම ගුණ ඇති මහණතෙම අතිශයින් ශාන්තයයි කියනු ලැබේ.</p>
<p><a class='ref msdiv' id='msdiv379' href='#msdiv379'>Msdiv 379</a><a class='ref sc' id='sc379' href='#sc379' data-uid='dhp379'>SC 379</a>තෝම තට චෝදනාකරව, තෝම තා විමසව, මහණ ඒ තෝ තා විසින්ම රක්නා ලද්දෙහි, ස්මෘතිමත් වූයෙහි සුවසේ වසන්නෙහිය.</p>
<p><a class='ref msdiv' id='msdiv380' href='#msdiv380'>Msdiv 380</a><a class='ref sc' id='sc380' href='#sc380' data-uid='dhp380'>SC 380</a>යම් හෙයකින් තෙමේම තමහට පිහිටවේද යම් හෙයකින් තෙමේම තමහට පිළිසරණද එහෙයින් උත්තමවූ අශ්වයෙකු පෝෂණය කරවා අස් වෙළඳකුමෙන් තමා රක්‍ෂා කරව.</p>
<p><a class='ref msdiv' id='msdiv381' href='#msdiv381'>Msdiv 381</a><a class='ref sc' id='sc381' href='#sc381' data-uid='dhp381'>SC 381</a>(ප්‍රකෘතියෙන්ම බුදුන් කෙරෙහි) සන්තෝෂ බහුලවූ බුදුන්ගේ අනුශාසනයෙහි ප්‍රසන්නවූ, මහණතෙම (සියලු) සංස්කාරයන් සන්සිඳුවන්නාවූ එහෙයින්ම එකාන්ත ශාන්තවූ නිර්වාණයට පැමිණෙන්නේයි.</p>
<p><a class='ref msdiv' id='msdiv382' href='#msdiv382'>Msdiv 382</a><a class='ref sc' id='sc382' href='#sc382' data-uid='dhp382'>SC 382</a>ළදරුවූ යම් මහණෙක් බුදුන්ගේ අනුශාසනයෙහි යෙද්ද ඒ මහණතෙම වළාපටලයකින් මිදුණු චන්‍ද්‍රයා අවකාශය බබුලුවන්නාක්මෙන් ස්කන්ධාදී ලෝකය ඒකාන්තයෙන් (ඥානාලෝකයෙන්) බබුලුවන්නේය.</p>
</blockquote>
<p class='endvagga'>භික්ඛුවග්ගො පඤ්චවීසතිමො නිට්ඨිතො.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
