<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='dhp273-289' lang='si'>
<header>
<ul>
<li class='division'>ඛුද්දක නිකාය</li>
<li class='subdivision'>ධම්මපදය</li>
</ul>
<h1>20. මාර්ග වර්ගය</h1>
</header>
<blockquote class='gatha'>
<p><a class='ref msdiv' id='msdiv273' href='#msdiv273'>Msdiv 273</a><a class='ref sc' id='sc273' href='#sc273' data-uid='dhp273'>SC 273</a>මාර්ගයන් අතුරෙන් ආර්ය අෂ්ටාංගික මාර්ගය ශ්‍රෙෂ්ඨයි. සත්‍යයින් අතුරෙන් දුක්ඛාය (සත්‍ය) පදයෝ සතර දෙන ශ්‍රෙෂ්ඨයහ. ධර්මයන් අතුරෙන් නිර්වාණයයි කියන ලද නොඇල්ම ශ්‍රෙෂ්ඨයි. දෙපාඇති සත්වයන්ට පසැස් ඇති තථාගතතෙම ශ්‍රෙෂ්ඨයි.</p>
<p><a class='ref msdiv' id='msdiv274' href='#msdiv274'>Msdiv 274</a><a class='ref sc' id='sc274' href='#sc274' data-uid='dhp274'>SC 274</a>(මාර්ගඵලයයි කියන ලද) දර්ශනයාගේ විශුද්ධිය පිණිස මේ මගය. අනික් මගෙක් නැති තෙපි මේ මාර්ගයෙහි පිළිපදුව මේ (ආර්ය අෂ්ටාංගික මාර්ගය) මාරයා මුළා කරන්නේය.</p>
<p><a class='ref msdiv' id='msdiv275' href='#msdiv275'>Msdiv 275</a><a class='ref sc' id='sc275' href='#sc275' data-uid='dhp275'>SC 275</a>මෙහි (ආර්ය අෂ්ටාංගික මාර්ගයෙහි) පිළිපන්නාවූ තෙපි සියලු (වෘත්ත) දුක්ඛය කෙළවර කරව්. (රාගාදි) උල් දුරු කරන්නාවූ මේ (ආර්ය) මාර්ගය (ප්‍රත්‍යක්ෂ ඥානයෙන්ම) දැන මා විසින් කියන ලදී.</p>
<p><a class='ref msdiv' id='msdiv276' href='#msdiv276'>Msdiv 276</a><a class='ref sc' id='sc276' href='#sc276' data-uid='dhp276'>SC 276</a>තොප විසින් සම්‍යක් ප්‍රධාන වීර්යය කටයුතුයි. සර්වඥවරයෝ (නිවණට පමුණුවන මග හුදෙක්) කියන්නාහුම වෙති. (කියන ලෙස) පිළිපන්නාවූ යෝගාවචරයෝ මාර බන්ධනයෙන් මිදෙන්නාහුයි.</p>
<p><a class='ref msdiv' id='msdiv277' href='#msdiv277'>Msdiv 277</a><a class='ref sc' id='sc277' href='#sc277' data-uid='dhp277'>SC 277</a>සියලු සංස්කාරයෝ අනිත්‍යහයි (යම් කලෙක්හි විදර්ශනා ප්‍රඥාවෙන්) දකීද එකල්හි මේ ස්කන්ධ පරිහරණයයි කියන ලද) දුක්ඛයෙහි කලකිරෙන්නේය. මේ කලකිරීම නිර්වාණයට මාර්ගයයි.</p>
<p><a class='ref msdiv' id='msdiv278' href='#msdiv278'>Msdiv 278</a><a class='ref sc' id='sc278' href='#sc278' data-uid='dhp278'>SC 278</a>සියලු සංස්කාරයෝ දුක්ඛයහයිද යම් කල්හි (විදර්ශනා ප්‍රඥාවෙන්) දකීද එකල්හි (මේ ස්කන්ධ පරිහරණයයි කියන ලද) දුක්ඛයෙහි කලකිරෙයි. මේ කලකිරීම නිර්වාණයට මාර්ගයයි.</p>
<p><a class='ref msdiv' id='msdiv279' href='#msdiv279'>Msdiv 279</a><a class='ref sc' id='sc279' href='#sc279' data-uid='dhp279'>SC 279</a>සියලු ධර්මයෝ අනාත්මයහයි යම් කලෙක්හි විදර්ශනා ප්‍රඥාවෙන් දකීද, එකල්හි මේ (ස්කන්ධ පරිහරණයයි කියන ලද) දුක්ඛයෙහි කලකිරෙයි. මේ කලකිරීම නිර්වාණයට මාර්ගයකි.</p>
<p><a class='ref msdiv' id='msdiv280' href='#msdiv280'>Msdiv 280</a><a class='ref sc' id='sc280' href='#sc280' data-uid='dhp280'>SC 280</a>(වීර්ය කරන්ට) සුදුසුකල්හි වීර්ය නොකරන්නේ තරුණ වූයේද, කායබල ඇත්තේද, ඉදින් අලසකමින් යුක්ත නම් අතිශයින්ම සිත් ඇතියේ කුසීතවූයේ කම්මැළිවූයේ ප්‍රඥාවෙන් දැක්ක යුතුවූ ආර්ය මාර්ගය නොලබන්නේය.</p>
<p><a class='ref msdiv' id='msdiv281' href='#msdiv281'>Msdiv 281</a><a class='ref sc' id='sc281' href='#sc281' data-uid='dhp281'>SC 281</a>වචනින් රැකුනේ වේද, මනසින් සුසංවෘතද කයිනුත් අකුසල් නොකරන්නේවේද, මේ කර්ම පථයන් තුන්දෙන යමෙක් පිරිසිදු කෙරේනම් හෙතෙම (බුද්ධාදී) සෘෂීන් විසින් ප්‍රතිවේධ කරණ ලද ආර්ය මාර්ගය සිද්ධ කරන්නේය.</p>
<p><a class='ref msdiv' id='msdiv282' href='#msdiv282'>Msdiv 282</a><a class='ref sc' id='sc282' href='#sc282' data-uid='dhp282'>SC 282</a>(අටතිස් අරමුණෙහි යෝනිසෝමනසිකාරයෙහි) භාවනය (සිත වැඩීම) හේතුකොටගෙණ ඒකාන්තයෙන් (ලොකොත්තර) ප්‍රඥාතොම උපදනීය. භාවනා (මනස්කාර) යෙහි නොයෙදීම හේතුකොටගෙණ ප්‍රඥාවගේ විනාශය වෙයි. වැඩ පිණිසද අවැඩ පිණිසද පවත්නාවූ මේ දෙමග දැන යම්සේ ප්‍රඥාව වැඬේද, එසේ තමා (යෝනිසෝමනසිකාරයෙහි) පිහිටු වන්නේය.</p>
<p><a class='ref msdiv' id='msdiv283' href='#msdiv283'>Msdiv 283</a><a class='ref sc' id='sc283' href='#sc283' data-uid='dhp283'>SC 283</a>මහණෙනි, කෙලෙස් නැමැති වනය කපව්. රුක් නොකපව්. (රාගාදී කෙලෙස්) වනයෙන් (ජාතිභයාදී) භය උපදවන්නේය. (මහත් කෙලෙස් නැමැති) වනයද වාසය (අර්හත් මාර්ග ඥාන නැමැති ශස්ත්‍රයෙන්) කපා කෙලෙස් වනරහිතවව්.</p>
<p><a class='ref msdiv' id='msdiv284' href='#msdiv284'>Msdiv 284</a><a class='ref sc' id='sc284' href='#sc284' data-uid='dhp284'>SC 284</a>ස්ත්‍රීන් කෙරෙහි පුරුෂයාගේ ස්වල්පමාත්‍රවූ ද කෙලෙස් නැමැති වනය යම්තාක් කල් නොසිඳේද, ඒතාක් කල් ඒ පුරුෂ තෙම මව කෙරෙහි ප්‍රේමයෙන් ඇලුණු කිරිබොන වස්සෙකු මෙන් එක්ව බැඳුණු සිත් ඇත්තේම වේ.</p>
<p><a class='ref msdiv' id='msdiv285' href='#msdiv285'>Msdiv 285</a><a class='ref sc' id='sc285' href='#sc285' data-uid='dhp285'>SC 285</a>සරත් කාලයෙහිවූ කුමුදු මලක් අතින් (උදුරා ගන්නාක්) මෙන් තමාගේ (තෘෂ්ණායයි කියන ලද) ස්නේහය අර්හත් මාර්ග ඥාන (නැමැති ශස්ත්‍ර) යෙන් සිඳපියව. අෂ්ටාංගික මාර්ගයම වඩව. නිර්වාණය තථාගතයන් විසින් දෙසන ලදද එහෙයිනි.</p>
<p><a class='ref msdiv' id='msdiv286' href='#msdiv286'>Msdiv 286</a><a class='ref sc' id='sc286' href='#sc286' data-uid='dhp286'>SC 286</a>වැසි සාරමස මෙහිම වෙසෙමි. හිමත් සාරමසද ගිමන් සාරමසද මෙහිම වෙසෙන්නෙමි. මෙසේ අඥාන පුද්ගලතෙම සිතයි. (තමහට වන) ජීවිතාන්තරාය නොදකියි.</p>
<p><a class='ref msdiv' id='msdiv287' href='#msdiv287'>Msdiv 287</a><a class='ref sc' id='sc287' href='#sc287' data-uid='dhp287'>SC 287</a>දරුවන් හා ගවමහීෂාදීන් කරණකොට ගෙණ වෙසෙසින් මත්වූ විශේෂයෙන් ලග්නවූ (ඇලුණු) සිත් ඇති ඒ මනුෂ්‍යයා නිදන්නාවූ ගම්වැසි ජනයා (මුහුදට ගෙණ යන්නාවූ) මහ වතුරක් මෙන් මරණ තෙම හැරගෙණ යන්නේය.</p>
<p><a class='ref msdiv' id='msdiv288' href='#msdiv288'>Msdiv 288</a><a class='ref sc' id='sc288' href='#sc288' data-uid='dhp288'>SC 288</a>මරහු විසින් මඩනා ලද සත්වයාට ආරක්‍ෂාව පිණිස දරුවෝ නොවන්නාහ. පියෙක්ද නොවන්නේය. සෙසු නෑයෝද (ආරක්‍ෂාව පිණිස) නොවන්නාහ. නෑයන් කෙරෙහි පිහිට වියයුතු බවෙක් නැති.</p>
<p><a class='ref msdiv' id='msdiv289' href='#msdiv289'>Msdiv 289</a><a class='ref sc' id='sc289' href='#sc289' data-uid='dhp289'>SC 289</a>මේ කාරණ දැන ශීලයෙන් සංවරණයවූ නුවණැත්තේ නිවන් යන මග වහාම පිරිසිදු කර ගන්නේය.</p>
</blockquote>
<p class='endvagga'>මග්ගවග්ගො වීසතිමො නිට්ඨිතො.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>
