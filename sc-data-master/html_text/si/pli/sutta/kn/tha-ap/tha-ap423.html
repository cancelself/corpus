<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap423' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(දුතියො භාගො)</li>
<li class='vagga'>43. සකිංසම්මජ්ජක වග්ග</li>
</ul>
<h1>1. සකිංසම්මජ්ජක ථෙරාපදානය</h1>
</header>
<p class='namo'>නමො තස්ස භගවතො අරහතො සම්මාසම්බුද්ධස්ස</p>
<p><a class='ref msdiv' id='msdiv1' href='#msdiv1'>Msdiv 1</a>’’විපස්සී බුදුරජුන්ගේ උතුම්වූ පාටලී (පලොල්) බෝධි වෘක්‍ෂ රාජයා දැක එහි සිත පැහැදවීමි.</p>
<p><a class='ref msdiv' id='msdiv2' href='#msdiv2'>Msdiv 2</a>’’එකෙණෙහි මම මුස්න ගෙන (බෝ) මළුව හැමැද්දෙමි. හැමද, ඒ (පළොල්) පාටලී බෝධියට වැන්දෙමි.</p>
<p><a class='ref msdiv' id='msdiv3' href='#msdiv3'>Msdiv 3</a>’’(මම) එහි සිත පහදවා හිසෙහි ඇඳිලි බැඳ ඒ බෝධියට වඳිමින් (ගෞරවයෙන් නැමුනේ (ඉවත්ව) ගියෙමි.</p>
<p><a class='ref msdiv' id='msdiv4' href='#msdiv4'>Msdiv 4</a>’’(මම) උතුම් බෝධිය ගැන සිතමින් අඩිපාරකින් යමි. (එහිදී) මහත් බල ඇති ඝෝර ස්වරූප ඇති පිඹුරෙක් මා පෙළීය.</p>
<p><a class='ref msdiv' id='msdiv5' href='#msdiv5'>Msdiv 5</a>’’මරණාසන්නයෙහි මා විසින් කරණ ලද (බෝ්ධි පූජා) කර්‍මය (එහි) විපාකයෙන් මා සතුටු කරවීය. (පිඹුරා) මාගේ ශරීරය ගිලී. මම දෙව්ලොව සිත් අලවා වසමි.</p>
<p><a class='ref msdiv' id='msdiv6' href='#msdiv6'>Msdiv 6</a>’’මාගේ සිත හැම කල්හි නිශ්චලය. ශෝක ශූලයක් හෙවත් ශෝකයෙන් ඇතිවන පීඩා -වක් ගැන නොදනිමි. (එසේම) මාගේ චිත්ත සන්තාපයක්ද නොදනිමි.</p>
<p><a class='ref msdiv' id='msdiv7' href='#msdiv7'>Msdiv 7</a>’’කුෂ්ටය, ගණ්ඩ (ගෙඩි)ය, කිලාස (කැසිලි)ය, අපස්මාර (මීමැස්මොර)ය, විතච්ඡරිකා (සම ගැලවී යන කුෂ්ට)ය, දද්දු (දද)ය, කණ්ඩු (කැසුම්)ය යන මේ රෝගයන් මට නැත. මේ හැමදීමේ විපාකයයි.</p>
<p><a class='ref msdiv' id='msdiv8' href='#msdiv8'>Msdiv 8</a>’’ශෝකයද, පරිදේව (වැළපීම්)ද මාගේ හෘදයෙහි (සිතෙහි) නැත. භ්‍රාන්ත නොවූ (තැති නොගත්) ඎජුවූ සිත ඇත්තේ වේ. මෙය හැමදීමේ විපාකයයි.</p>
<p><a class='ref msdiv' id='msdiv9' href='#msdiv9'>Msdiv 9</a>’’සමාධීන්හි නොඇලුනෙමි. සිත ප්‍රකට (පැහැදිලි) වේ. යම් යම් සමාධියක් කැමැත්තේ නම්, ඒ ඒ සමාධිය මට සමෘද්‍ධ වේ.</p>
<p><a class='ref msdiv' id='msdiv10' href='#msdiv10'>Msdiv 10</a>’’ඇලිය යුතු දෙයෙහි නොඇලෙමි. යලි, ෙව්ෂ කටයුතු දැයෙහි මුලා නොවෙමි. මෙය හැමදීමෙහි විපාකයයි.</p>
<p><a class='ref msdiv' id='msdiv11' href='#msdiv11'>Msdiv 11</a>’’මින් එක් අනූවන කපෙහිවූ එකල්හි යම් කර්‍මයක් කෙළෙම්ද (ඒ හේතුවෙන්) දුගතියක් නොදනිමි. හැමදීමෙහි මේ විපාකයයි.</p>
<p><a class='ref msdiv' id='msdiv12' href='#msdiv12'>Msdiv 12</a>’’මා විසින් ක්ලේශයන් දවන ලදහ. සියළු භවයෝ නසන ලදහ. හස්ති රාජයකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class='ref msdiv' id='msdiv13' href='#msdiv13'>Msdiv 13</a>’’ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. මා විසින් බුදුරජාණන් වහන්සේ ගේ සසුන කරණ ලදී.</p>
<p><a class='ref msdiv' id='msdiv14' href='#msdiv14'>Msdiv 14</a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී.</p>
<p class='endsection'>මෙහි මේ අයුරින් ආයුෂ්මත් සකිංසම්මජ්ජක තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>සකිංසම්මජ්ජකත්ථෙරස්සාපදානං පඨමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
