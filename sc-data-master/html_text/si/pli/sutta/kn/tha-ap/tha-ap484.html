<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap484' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(දුතියො භාගො)</li>
<li class='vagga'>49. පංසුකූල වග්ග</li>
</ul>
<h1>2. බුද්ධ සඤ්ඤක ථෙරාපදානය</h1>
</header>
<p><a class='ref msdiv' id='msdiv9' href='#msdiv9'>Msdiv 9</a>’’(මම) ලක්‍ෂණ ශාස්ත්‍ර ඉතිහාසයෙහිද, නිඝණ්ඩු සහිතවූ කවීන්ට හිත ක්‍රියා කල්ප විකල්ප නම්වූ කෙටුභ ශාස්ත්‍රයෙහිද, ත්‍රිවේදයෙහිද පරතෙරට ගිය මන්ත්‍ර හදාරන්නාවූ මන්ත්‍රධරයෙක් වීමි.</p>
<p><a class='ref msdiv' id='msdiv10' href='#msdiv10'>Msdiv 10</a>’’එකල්හි ගඟ සැඩ පහරක් මෙන් මාගේ සමීපයට ශිෂ්‍යයෝ එති. දිවා රෑ දෙක්හි අනලස්වූයේ ඔහුනට මම මන්ත්‍ර හදාරවමි.</p>
<p><a class='ref msdiv' id='msdiv11' href='#msdiv11'>Msdiv 11</a>’’එකෙණෙහි සිද්‍ධාර්ත්‍ථ නම් සම්බුදුරජතෙමේ ලොව පහළවිය. (මොහ නමැති) ගනඳුර නසා ඥානාලෝකය පැවැත්වූහ.</p>
<p><a class='ref msdiv' id='msdiv12' href='#msdiv12'>Msdiv 12</a>’’මාගේ එක්තරා ශිෂ්‍යයෙක් විය. හෙතෙම මාගේ සෙසු සිසුනට මෙය කීය. එකල්හි ඔවුහු මෙය අසා මට සැළකළාහුය. (කෙසේදයත්?)</p>
<p><a class='ref msdiv' id='msdiv13' href='#msdiv13'>Msdiv 13</a>’’සර්‍වඥවූ, ලෝකනායකවූ බුදුරජතෙම ලොව පහළවිය. ජනතෙමේ උන්වහන්සේට අනුවර්‍තනය වේ. අපට ලාභයක් නොවන්නේය (කියායි.)</p>
<p><a class='ref msdiv' id='msdiv14' href='#msdiv14'>Msdiv 14</a>’’මහත් යශස් ඇති, පසැස් ඇත්තාවූ බුදුවරයෝ (දිව්‍ය බ්‍රහ්මාදී කිසිවෙකුන්ගේ උපදේශ හේතු විරහිතව) ලොව පහළවන්නෝ වෙති. ලෝකනායකවූ (එම) බුද්ධ ශ්‍රේෂ්ඨයන් වහන්සේ දකින්නෙම් නම් ඉතා යෙහෙකැයි (මම සිතීමි.)</p>
<p><a class='ref msdiv' id='msdiv15' href='#msdiv15'>Msdiv 15</a>’’(සිතා) මාගේ අඳුන්දිවි සමද, වැහැරි සිවුරුද, පැන්කෙණ්ඩියද ගෙන, අසපුවෙන් නික්ම, සිසුනට ඇමතීමි.</p>
<p><a class='ref msdiv' id='msdiv16' href='#msdiv16'>Msdiv 16</a>’’දිඹුල් ගස්වල මල් මෙන්ද, සඳෙහි සාවා මෙන්ද, කපුටාගේ කිරි මෙන්ද බුදුවරයෝ දුර්ලභයහ.</p>
<p><a class='ref msdiv' id='msdiv17' href='#msdiv17'>Msdiv 17</a>’’(දැන් එම) බුදුරජතෙම ලොව උපන්නේය. මිනිසත්බවද දුලබය. මෙම (බුදේ‍ධාත්පාදය - මිනිසත්බව යන) දෙකම ඇතිකල්හි සද්‍ධර්‍මශ්‍රවණය අතිශයින් දුර්ලභය.</p>
<p><a class='ref msdiv' id='msdiv18' href='#msdiv18'>Msdiv 18</a>’’බුදුරජතෙම ලොව උපන්නේය. පින්වතුනි, (අපි) අපගේ ඇස ලබමු. එව්, (අපි) සියල්ලෝම සම්බුදුරජුන්ගේ සමීපයට යන්නෙමු.</p>
<p><a class='ref msdiv' id='msdiv19' href='#msdiv19'>Msdiv 19</a>’’එකල්හි සියල්ලෝ කමඩලා (පැන්කෙණ්ඩි) දරන්නාහු, කුර සහිත අඳුන් දිවි සම් හඳින්නාහු, දළ මඩුළු බරින් බර වූවාහු වනයෙන් නික්මුනාහුය.</p>
<p><a class='ref msdiv' id='msdiv20' href='#msdiv20'>Msdiv 20</a>’’වියද්ඩු පමණ දුර බලන්නාහු, උත්තමාර්ත්‍ථයවූ නිවන සොයන්නාහු, ඇලුම් දොස් නැත්තාහු, නිර්භය කෙශර සිංහයන් වැනි වූවාහුය.</p>
<p><a class='ref msdiv' id='msdiv21' href='#msdiv21'>Msdiv 21</a>’’ස්වල්පකෘත්‍ය ඇත්තාහු, ලොල් නොවූවාහු, ප්‍රඥා ඇත්තාහු, සන්හුන් පැවතුම් ඇත්තාහු, පිණ්ඩචරියාවෙහි හැසිරෙන්නාහු ඔවුහු බුද්ධශ්‍රේෂ්ඨයන් වහන්සේ සමීපයට එළඹුනාහුය.</p>
<p><a class='ref msdiv' id='msdiv22' href='#msdiv22'>Msdiv 22</a>’’(එසේ එළඹෙන කල්හි) යොදුන් එකහමාරක් ශෙෂව (ඉතිරිව) ඇති කල්හි මාගේ (ශරීරයෙහි) ව්‍යාධියක් හටගත්තේය. බුද්ධශ්‍රේෂ්ඨයන් වහන්සේ සිහිපත්කොට එහිදී මම කළුරිය කෙළේ වෙමි.</p>
<p><a class='ref msdiv' id='msdiv23' href='#msdiv23'>Msdiv 23</a>’’මින් සිව් අනූවන කපෙහිවූ එකල්හි (යම්) බුද්ධ සංඥාවක් ලැබූයෙම්ද, (ඒ හේතුවෙන්) දුගතියක් නොදනිමි. බුද්ධ සංඥාවෙහි මේ විපාකයයි.</p>
<p><a class='ref msdiv' id='msdiv24' href='#msdiv24'>Msdiv 24</a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class='ref msdiv' id='msdiv25' href='#msdiv25'>Msdiv 25</a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class='endsection'><a class='ref msdiv' id='msdiv26' href='#msdiv26'>Msdiv 26</a>මෙහි මේ අයුරින් ආයුෂ්මත් බුද්ධ සඤ්ඤක තෙරුන් වහන්සේ මෙම ගාථාවන් වදාළ සේක.</p>
<p class='endsutta'>බුද්ධසඤ්ඤකත්ථෙරස්සාපදානං දුතියං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
