<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap402' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>40. පිළින්දවච්ඡ වග්ග</li>
</ul>
<h1>10. අජිත ථෙරාපදානය</h1>
</header>
<p><a class='ref msdiv' id='msdiv484' href='#msdiv484'>Msdiv 484</a>’’සියළු ධර්‍මයාගේ පරතෙරට ගිය ලෝක නායකවූ පදුමුත්තර නම් බුදුරජ තෙම හිමවතට පිවිස වැඩ හුන් සේක.</p>
<p><a class='ref msdiv' id='msdiv485' href='#msdiv485'>Msdiv 485</a>’’මම බුදුරජුන් නොදිටිමි. මම (උන්වහන්සේගේ) ශබ්දයද නොඅසමි. එකල්හි (මම) මාගේ ආහාරය සොයමින් වනයෙහි ඇවිදිමි.</p>
<p><a class='ref msdiv' id='msdiv486' href='#msdiv486'>Msdiv 486</a>’’එහිදී දෙතිස් මහ පුරිස් ලකූණින් යුතුවූ බුදුරජාණන් වහන්සේ දුටිමි. දැක, ’’මෙතෙම කිනම් සත්ත්‍වයෙක් වන්නේදැ’’ යි සිතක් පහළවිය.</p>
<p><a class='ref msdiv' id='msdiv487' href='#msdiv487'>Msdiv 487</a>’’(එම) මහා පුරුෂ ලක්‍ෂණ බලා මාගේ ලක්‍ෂණ විද්‍යාව සිහි කෙළෙමි. මා විසින් මේ වෘද්‍ධවූ පණ්ඩිතයන්ගේ සුභාෂිත වචනය අසන ලද්දේ මැයි.</p>
<p><a class='ref msdiv' id='msdiv488' href='#msdiv488'>Msdiv 488</a>’’ඔවුන්ගේ ඒ වචනයට අනුව මෙතෙම බුදුවරයෙක් වන්නේය. මම උන්වහන්සේට සත්කාර කරන්නේ නම් ඉතා යෙහෙක. එයින් මාගේ ගතියද පිරිසිදු වන්නේය.</p>
<p><a class='ref msdiv' id='msdiv489' href='#msdiv489'>Msdiv 489</a>’’මම වහා අසපුවට ගොස් මී තෙල් ගතිමි. සැලියක්ද ගෙන බුදුරජුන් වෙත එළඹියෙමි.</p>
<p><a class='ref msdiv' id='msdiv490' href='#msdiv490'>Msdiv 490</a>’’මම ත්‍රිදණ්ඩය (පිරිවැජි පුටුව) ගෙන එලිමනනෙහි තැබීමි. එසේම මම පහණ දල්වා අට වරක් වැන්දෙමි.</p>
<p><a class='ref msdiv' id='msdiv491' href='#msdiv491'>Msdiv 491</a>’’පුරුෂොත්තමවූ බුදුරජතෙම දිව රෑ සතක් (සතියක්) (එහි) වැඩහුන් සේක. ඉක්බිති රැය අවසන්හි බුදුරජතෙම ඉන් නැගී සිටි සේක.</p>
<p><a class='ref msdiv' id='msdiv492' href='#msdiv492'>Msdiv 492</a>’’මම පහන් සිත් ඇත්තේ, සොම්නස්වූයේ, දිවා රෑ සතක් ප්‍රසන්නවූයේ, සියතින්ම බුදුරජුන්හට පහනක් පිදීමි.</p>
<p><a class='ref msdiv' id='msdiv493' href='#msdiv493'>Msdiv 493</a>’’ගන්‍ධමාදන පර්‍වතයෙහි සුගන්‍ධයෙන් කළාක් වැනිවූ සියළු වනයෝ එකල්හි බුද්‍ධානුභාවයෙන් බුදුරජුන් වෙතටම එළඹියාහුය.</p>
<p><a class='ref msdiv' id='msdiv494' href='#msdiv494'>Msdiv 494</a>’’කිසියම් පුෂ්ප සුගන්‍ධ කෙනෙක් වූවාහුද, පිපුණාවූ වෘක්‍ෂ කෙණෙක් වූවාහුද, එකල්හි බුද්‍ධානුභාවයෙන් ඒ සියල්ලෝද රැස්වූහ.</p>
<p><a class='ref msdiv' id='msdiv495' href='#msdiv495'>Msdiv 495</a>’’යම්තාක් හිමවතෙහි නාගයෝද, ගුරුළෝද යන මේ දෙවගෙහිවු ඔවුහු ධර්‍මයද අසනු කැමැත්තාහු, බුදුරජාණන් වහන්සේ සමීපයට පැමිණියාහුය.</p>
<p><a class='ref msdiv' id='msdiv496' href='#msdiv496'>Msdiv 496</a>’’(එකල්හි) බුදුරජාණන් වහන්සේගේ අග්‍ර ශ්‍රාවකවූ දෙවළ නම් ශ්‍රමණ තෙමේ රහතුන් සියක් දහසක් සමග බුදුරජාණන් වහන්සේගේ සමිපයට එළඹියේය.</p>
<p><a class='ref msdiv' id='msdiv497' href='#msdiv497'>Msdiv 497</a>’’ලෝකයාගේ පූජාවන් පිළිගන්නාවූ පදුමුත්තර බුදුරජතෙම භික්‍ෂු සඞ්ඝයා මැද හිඳ මෙම ගාථාවන් වදාළ සේක.</p>
<p><a class='ref msdiv' id='msdiv498' href='#msdiv498'>Msdiv 498</a>’’යමෙක් පහන්වූයේ, සියතින් (ම) මට පහණක් දැල්වූයේද, හේ (කවරක්දැයි) මම පවසන්නෙමි. එය පවසන්නාවූ මාගේ වචනය අසව්.</p>
<p><a class='ref msdiv' id='msdiv499' href='#msdiv499'>Msdiv 499</a>’’(හෙතෙම) කල්ප සැටදහසක් දෙව්ලොව සිත් අලවා වසන්නේය. දහස් වරක් සක්විති රජද වන්නේය.</p>
<p class='endsection'>සොළසමං භාණවාරං.</p>
<p><a class='ref msdiv' id='msdiv500' href='#msdiv500'>Msdiv 500</a>’’සතිස් වරක් දෙව්ලොව දිව්‍ය රාජ්‍යය කරන්නේය. සත්සිය වරක් මහත්වූ පෘථිවි රාජ්‍යය කරවන්නේය. (එසේම කරවන ලද) මහත්වූ ප්‍රදේශ රාජ්‍ය (මෙතෙකැයි) ගණන් වශයෙන් ගිණිය නොහැකිය.</p>
<p><a class='ref msdiv' id='msdiv501' href='#msdiv501'>Msdiv 501</a>’’මෙම ප්‍රදීප දානය කරණකොට ගෙන, දිවැස් ඇත්තේ වන්නේය. (එසේම) මෙතෙම හැම කල්හි හාත්පස දුණු දෙසිය පණසක්වූ අර්‍ධ කොෂයක් දුර දකින්නේය.</p>
<p><a class='ref msdiv' id='msdiv502' href='#msdiv502'>Msdiv 502</a>’’දෙව්ලොවින් චුත වන්නාවූද, (අන්තැනක) උපදින්නාවූද, මෙම සත්ත්‍වයාහට දිවා කල්හි වුවද, රාත්‍රියෙහි වුවද, ප්‍රදීපයක් දරන්නේය.</p>
<p><a class='ref msdiv' id='msdiv503' href='#msdiv503'>Msdiv 503</a>’’(මෙම ප්‍රදීප දානමය) පුණ්‍ය කර්‍මය හා යෙදී උපදින්නාවූ සත්ත්‍වයාගේ (එම උපදින) නගරය යම්තාක් වේද, ඒ තාක් එම නගරය බබලන්නේය.</p>
<p><a class='ref msdiv' id='msdiv504' href='#msdiv504'>Msdiv 504</a><a class='ref msdiv' id='msdiv505' href='#msdiv505'>Msdiv 505</a>’’(මෙතෙම) මෙම ප්‍රදීප දානයාගේද, අන්‍යවූ ශිෂ්ඨාචාරයකින් කළ අභිවාදන කර්‍මයාගේද ඵලයෙන් දිව්‍යවූ හෝ මනුෂ්‍යවූ හෝ යම් යෝනියක උපදීනම් (එහිදී) කිසිදු සත්ත්‍වයෙක් මොහු (පරදවා) ජය නොගන්නේය. ප්‍රදීප දානයාගේ මේ විපාකයයි.</p>
<p><a class='ref msdiv' id='msdiv506' href='#msdiv506'>Msdiv 506</a>’’කල්ප සියක් දහසක් මතුයෙහි ඔක්කාක කුලයෙහි උපදින්නාවූ, නම්න් ගෞතම නම් ශාස්තෘ තෙමේ ලොව පහළවන්නාහ.</p>
<p><a class='ref msdiv' id='msdiv507' href='#msdiv507'>Msdiv 507</a>’’උන්වහන්සේගේ ධර්‍මයෙහි දායාදිවූ, ධර්‍මයෙන් නිර්මිත කළාක් වැනිවූ, ඖෙරස බුද්ධ පුත්‍රවූ (මෙතෙම) සියළු ආශ්‍රවයන් (ප්‍රහාණ පරිඥා වශයෙන්) දැන, ආශ්‍රව රහිතව පිරිනිවන් පාන්නේය.</p>
<p><a class='ref msdiv' id='msdiv508' href='#msdiv508'>Msdiv 508</a>’’ශාක්‍ය කුල ශ්‍රේෂ්ඨවූ, ගෞතම බුදුරජුන් සතුටුකොට නම්න් අජිත නම්වූ ශාස්තෘ ශ්‍රාවකයෙක් වන්නේය.</p>
<p><a class='ref msdiv' id='msdiv509' href='#msdiv509'>Msdiv 509</a>’’මම කල්ප සැට දහසක් දෙව්ලොවෙහි රමණය කෙළෙමි. එහිදි මට සර්‍වකාලීකවූ ප්‍රදීප සියයක් බබලයි.</p>
<p><a class='ref msdiv' id='msdiv510' href='#msdiv510'>Msdiv 510</a>’’දෙව් ලොවෙහිද, මිනිස් ලොවෙහිද මාගේ ප්‍රභාවෝ පැතිරෙත්. මම බුද්‍ධ ශ්‍රේෂ්ඨයන් වහන්සේ සිහිකොට වැඩියක්ම සතුට ඉපදවීමි.</p>
<p><a class='ref msdiv' id='msdiv511' href='#msdiv511'>Msdiv 511</a>’’මම තුෂිත දෙව්ලොවින් චුතව මව් කුසෙහි ඉපදුනෙමි. (එම මව්කුසින්) බිහිවන්නාවූ මාගේ මහත්වූ ආලෝකයෙක් විය.</p>
<p><a class='ref msdiv' id='msdiv512' href='#msdiv512'>Msdiv 512</a>’’(මම) ගිහිගෙන් නික්ම අනගාර්‍ය්‍ය නම්වූ සසුනෙහි පැවිදිවීමි. බාවාරී තවුසා වෙත එළඹ ශිෂ්‍ය බවටද පැමිණියෙමි.</p>
<p><a class='ref msdiv' id='msdiv513' href='#msdiv513'>Msdiv 513</a>’’හිමවතෙහි වසන්නාවූ මම ලොක නායකවූ බුදුරජුන් (ගැන) ඇසීමි. උත්තමාර්ත්‍ථයවූ නිවන සොයන්නේ, විනායකවූ එම බුදුරජුන් වෙත එළඹියෙමි.</p>
<p><a class='ref msdiv' id='msdiv514' href='#msdiv514'>Msdiv 514</a>’’බුදුරජතෙම දැමුනේය. අනුන් දමනය දරණ ගුණ ඇත්තේය. චතුරෝඝයන් තරණය කළේය. ස්කන්‍ධාදී උපධි විරහිතය. එම සර්‍වඥතෙම සියළු දුකින් මිදෙන්නාවු නිවනද වදාළහ.</p>
<p><a class='ref msdiv' id='msdiv515' href='#msdiv515'>Msdiv 515</a>’’උන්වහන්සේ වෙත මාගේ පැමිණීම සිදුවිය. මම බුදුරජුන් තුටුකළේ වෙමි. (එසේම) මා විසින් පැමිණෙන ලද ත්‍රිවිද්‍යාවෝ ඇත්තාහ. බුදුරජාණන් වහන්සේගේ සසුන කරණ ලදී.</p>
<p><a class='ref msdiv' id='msdiv516' href='#msdiv516'>Msdiv 516</a>’’මින් සියක් දහස්වන කපෙහි වූ එකල්හි යම් පහණක් පිදීම්ද, (ඒ හේතුවෙන්) දුගතියක් නොදනිමි. චිප දානයාගේ මේ විපාකයයි.</p>
<p><a class='ref msdiv' id='msdiv517' href='#msdiv517'>Msdiv 517</a>’’මා විසින් සියළු ක්ලේශයෝ දවන ලදහ. සියළු භවයෝ නසන ලදහ. සියළු ආශ්‍රවයෝ ක්‍ෂය කරණ ලදහ. දැන් නැවත ඉපදීමක් නැත.</p>
<p><a class='ref msdiv' id='msdiv518' href='#msdiv518'>Msdiv 518</a>’’ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. මා විසින් බුදුරජාණන් වහන්සේ ගේ සසුන කරණ ලදී.</p>
<p><a class='ref msdiv' id='msdiv519' href='#msdiv519'>Msdiv 519</a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් අජිත තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>අජිතත්ථෙරස්සාපදානං දසමං.</p>
<p class='endvagga'>පිලින්දවච්ඡවග්ගො චත්තාලීසමො.</p>
<p class='endsection'>පදුමවග්ගදසකං.</p>
<p class='endsection'>චතුත්ථසතකං සමත්තං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
