<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap33' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>4. කුණ්ඩධාන වග්ග</li>
</ul>
<h1>1. කුණ්ඩධාන ථෙරාපදානය</h1>
</header>
<p><a class='ref msdiv' id='msdiv1' href='#msdiv1'>Msdiv 1</a>’’සතියක් (නිරෝධ සමාපත්තියට සමවැදී) විවේකයෙන් සිටි සියල්ල තෙමේම අවබෝධ කළාවූ අග්‍ර පුද්ගලවූ (පදුමුත්තර) බුද්ධ ශ්‍රේෂඨයන් වහන්සේ වෙත එළඹීමි.</p>
<p><a class='ref msdiv' id='msdiv2' href='#msdiv2'>Msdiv 2</a>’’මම (නිරෝධ සමාපත්තියෙන්) නැගී සිටි මහා මුනිවූ පදුමුත්තර බුදුරජාණන් වහන්සේට (දානය පිළිගැන්වීමට) සුදුසු කළැයි දැන මහත්වූ කෙසෙල් කැණක් ගෙන එළඹියෙමි.</p>
<p><a class='ref msdiv' id='msdiv3' href='#msdiv3'>Msdiv 3</a>’’ලොකනායකවූ, මහා මුනිවූ, භාග්‍යවතුන් වහන්සේ එම පලය (කෙසෙල් කැණ) පිළිගෙන මාගේ සිත පහදවන සේක් වැළඳු සේක.</p>
<p><a class='ref msdiv' id='msdiv4' href='#msdiv4'>Msdiv 4</a>’’(තමාට වැඩි කෙනෙකුන් නැති බැවින්) සත්ත්‍වයන් සසර කතරින් එතෙර කරණ බැවින් සාර්ත්‍ථවාහකයෙකු වැනිවූ බුදුරජාණන් වහන්සේ වළඳා ස්වකීය අසුනෙහි වැඩ හිඳ, මෙම ගාථාවන් වදාළ සේක.</p>
<p><a class='ref msdiv' id='msdiv5' href='#msdiv5'>Msdiv 5</a>’’මෙම පර්‍වතයෙහි රැස්වූ යම් යක්‍ෂ කෙනෙක් වෙසෙත් නම් (ඔවුහුද), අරණෙහි (මෙම ධර්‍මයට සුදුසු අනිකුත්) භූතයෝද මාගේ වචනය අසත්වා!</p>
<p><a class='ref msdiv' id='msdiv6' href='#msdiv6'>Msdiv 6</a>’’ඒ යමෙක් කේශර සිංහයෙකු මෙන් සර්‍වඥවූ මා වෙත එළඹියේද, මම ඔහු (කවරෙක්දැයි) ප්‍රකාශ කරන්නෙමි. (එය) කියන්නාවූ මාගේ වචනය අසව්.</p>
<p><a class='ref msdiv' id='msdiv7' href='#msdiv7'>Msdiv 7</a>’’ඒ මේ තැනැත්තේ එකොළොස් වරක් ශක්‍ර දේවේන්‍ද්‍ර වන්නේය. සූතිස් වරක් සක්විති රජ වන්නේය.</p>
<p><a class='ref msdiv' id='msdiv8' href='#msdiv8'>Msdiv 8</a>’’කල්ප ලක්‍ෂයකින් මතුයෙහි ඔක්කාක කුලයෙහි උපදින්නාවූ, ගොත්‍රයෙන් ගෞතම නම් ශාස්තෲ තෙම ලොව පහළ වන්නේය.</p>
<p><a class='ref msdiv' id='msdiv9' href='#msdiv9'>Msdiv 9</a>’’සිල්වත් රහත් භික්‍ෂූන්ට ආක්‍රොශකොට එම පාප කර්‍මයාගේ විපාකයෙන් (කුණ්ඩවධාන යන) නමක්ද ලබන්නේය.</p>
<p><a class='ref msdiv' id='msdiv10' href='#msdiv10'>Msdiv 10</a>’’හෙතෙම ඒ (ගෞතම) බුදුරජාණන් වහන්සේගේ ධර්‍මයට දායාදවූ ධර්‍මයෙන් නිර්මිත කළාක් වැනිවූ නම්න් කුණ්ඩවධාන නම් ඖරස (බුද්‍ධ) පුත්‍රවූ ශ්‍රාවකයෙක් වන්නේය.’’ (කියායි.)’’</p>
<p><a class='ref msdiv' id='msdiv11' href='#msdiv11'>Msdiv 11</a>’’මම ප්‍රකර්‍ශ විවේකයෙහි යෙදුනේ, ධ්‍යාන කරණ සුළුවූයේ, ධ්‍යානයෙහි ඇළුනේ, ශාස්තෲන් වහන්සේ සතුටුකොට, ආශ්‍රව රහිතව වෙසෙමි.</p>
<p><a class='ref msdiv' id='msdiv12' href='#msdiv12'>Msdiv 12</a>’’අග්‍ර ශ්‍රාවකයන් විසින් පිරිවරණ ලද, භික්‍ෂු සංඝයා විසින් පෙරටු කරණ ලද, සර්‍වඥ තෙම බික් සඟන මැද හිඳ සලාක ගැන්වීය.</p>
<p><a class='ref msdiv' id='msdiv13' href='#msdiv13'>Msdiv 13</a>’’සිව්රු සකස්කොට ලෝකනායකවූ බුදුරජාණන් වහන්සේට වැඳ තථාගතයන් වහන්සේ ඉදිරියෙහිදීම පළමුකොටම (සළාක) ගතිමි.</p>
<p><a class='ref msdiv' id='msdiv14' href='#msdiv14'>Msdiv 14</a>’’එම කර්‍මය කරණකොටගෙන දසදහසක් සක්වල කම්පණය කරන්නාවූ භාග්‍යවතුන් වහන්සේ භික්‍ෂු සංඝයා මැද හිඳ අග්‍රස්ථානයෙහි තැබීය.</p>
<p><a class='ref msdiv' id='msdiv15' href='#msdiv15'>Msdiv 15</a>’’නිර්‍වාණ සංඛ්‍යාත යෝගක්‍ෂෙමයට පමුණුවන ධුරවාහකයා (ගැල්බර උසුලන ගවයා) මාගේ විර්‍ය්‍යයයි. (මම මේ) සර්‍වඥ ශාසනයෙහි අන්තිම ශරීරය දරමි. (අන්තිම ආත්මයයි.)</p>
<p><a class='ref msdiv' id='msdiv16' href='#msdiv16'>Msdiv 16</a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් කුණ්ඩධාන තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>කුණ්ඩධානත්ථෙරස්සාපදානං පඨමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
