<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap12' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>1. බුද්ධ වග්ගය</li>
</ul>
<h1>12. ආනන්‍ද ථෙරාපදානය</h1>
</header>
<p><a class='ref msdiv' id='msdiv644' href='#msdiv644'>Msdiv 644</a>’’පදුමුත්තර බුදුරජතෙම අරම් දොරින් නික්ම අමා වැසි වස්වන්නේ මහාජනයා සන්සිඳවීය. (නිවණට පැමිණවීය.)</p>
<p><a class='ref msdiv' id='msdiv645' href='#msdiv645'>Msdiv 645</a>’’ෂඩභිඥා ඇත්තාවූද, මහා ඎද්‍ධි ඇත්තාවූද, ලක්‍ෂයක් පමණවූ ඒ ක්‍ෂීණාශ්‍රවයෝ සෙවනැල්ලක් මෙන් සර්‍වඥයන් වහන්සේ පිරිවරත්.</p>
<p><a class='ref msdiv' id='msdiv646' href='#msdiv646'>Msdiv 646</a>’’උතුම් සේසත (මාගේ මස්තකයෙහි දරන්නේ) ඇතුපිට හුන්නේ වෙමි. මනොඥවූ රූප ඇති බුදුරජාණන් වහන්සේ දැක මට ප්‍රීතිය උපන්නේය.</p>
<p><a class='ref msdiv' id='msdiv647' href='#msdiv647'>Msdiv 647</a>’’ඇතුපිටින් බැස නර ශ්‍රෙෂ්ඨයන් වහන්සේ වෙත එළඹියෙමි. මාගේ රුවන් මුවා ඡත්‍රය බුද්ධ ශ්‍රේෂඨයන් වහන්සේට දැරීමි.</p>
<p><a class='ref msdiv' id='msdiv648' href='#msdiv648'>Msdiv 648</a>’’පදුමුත්තර මහර්ෂී (බුදුරජ) තෙම මාගේ අදහස දැන, එම (තමන් වහන්සේගේ දේශනා) කථාව හැර මෙම ගාථාවන් වදාළෝය.</p>
<p><a class='ref msdiv' id='msdiv649' href='#msdiv649'>Msdiv 649</a>’’ඒ යමෙක් ස්වර්‍ණාලංකාරයන්ගෙන් සරසන ලද ඡත්‍රයක් දැරීද, ඔහු (පිළිබඳව) ප්‍රකාශ කරන්නෙමි. (එසේ) පවසන්නාවූ මාගේ (වචනය) අසව්.</p>
<p><a class='ref msdiv' id='msdiv650' href='#msdiv650'>Msdiv 650</a>’’මේ පුරුෂ තෙම මින් (චුතව) ගොස් තුසිතයෙහි වසන්නේය. දිව්‍යප්සරාවන් විසින් පිරිවරණ ලදුයේ සම්පත් අනුභව කරන්නේය.</p>
<p><a class='ref msdiv' id='msdiv651' href='#msdiv651'>Msdiv 651</a>’’සූතිස් වරක් දිව්‍ය රාජ්‍යය කරන්නේය. (ඉන් චුතව) සිව්රඟ සෙනගට අධිපතිව එකසිය අට වරක් (පෘථිවීස්වරව) පොළොවෙහි වාසය කරන්නේය.</p>
<p><a class='ref msdiv' id='msdiv652' href='#msdiv652'>Msdiv 652</a>’’අට පණස් වරක් සක්විති රජ වන්නේය. පෘථිවියෙහි මහත්වූ ප්‍රදේශ රාජ්‍යය කරවන්නේය.</p>
<p><a class='ref msdiv' id='msdiv653' href='#msdiv653'>Msdiv 653</a>’’කල්ප ලක්‍ෂයකින් මතුයෙහි ඔක්කාක කුලයෙහි උපදින්නාවූ ගෝත්‍රයෙන් ගෞතම නම්වූ ශාස්තෲන් වහන්සේ ලොව පහළවන සේක.</p>
<p><a class='ref msdiv' id='msdiv654' href='#msdiv654'>Msdiv 654</a>’’ශාක්‍ය කුලයට ධජයක් වැනිවූ බුදුරජාණන් වහන්සේගේ ඤාතීවූ මහර්ෂීන් (බුදුන්) වහන්සේගේ උපස්ථායකවූ නම්න් ආනන්‍ද නම් වන්නේය.</p>
<p><a class='ref msdiv' id='msdiv655' href='#msdiv655'>Msdiv 655</a>’’කෙළෙස් තවන වීර්‍ය්‍ය ඇති, ප්‍රඥාවත්වූ, බහුශ්‍රුත භාවයෙහි දක්‍ෂවූ, නිහතමානී පැවතුම් ඇති, තද ගති නැති, සියල්ලන් හදාරවන (ත්‍රිපිටකධර) කෙනෙක් වන්නේය.</p>
<p><a class='ref msdiv' id='msdiv656' href='#msdiv656'>Msdiv 656</a>’’වීර්‍ය්‍ය කිරීමෙහි මෙහෙයන ලද සිතැති හෙතෙම, උපශාන්ත වූයේ, උපධි රහිත වූයේ, සියලු ආශ්‍රවයන් (ප්‍රහාණ පරිඥාවෙන්) දැන, ආශ්‍රව රහිතව පිරිනිවන් පාන්නේය.</p>
<p><a class='ref msdiv' id='msdiv657' href='#msdiv657'>Msdiv 657</a>’’(යම් සේ) අරණෙහි උපතින් සැට වසක් ඉක්ම ගිය, ත්‍රිමදගලිත, මාතංග හස්ති කුලයෙහි ජාතවූ, මහත් දළ ඇති, රාජ වාහනවූ, ඇත්තු වෙද්ද,</p>
<p><a class='ref msdiv' id='msdiv658' href='#msdiv658'>Msdiv 658</a>’’එසේම නොයෙක් ලක්‍ෂ ගණන් පණ්ඩිතවූද, මහා ඎද්‍ධිමත්වූද, රහත් නාගයෝ වෙත්. සියල්ලෝ බුද්ධ නාගයන් වහන්සේගේ ලක්‍ෂණය ගත් අය නොවෙති.</p>
<p><a class='ref msdiv' id='msdiv659' href='#msdiv659'>Msdiv 659</a>’’මුල්යම්හිද, මැදියම්හිද, පැසුළුයම්හිද, නමස්කාර කරන්නෙමි. පහන් සිත් ඇත්තෝ සතුටුවූයේ, බුද්ධ ශ්‍රෙෂ්ඨයන් වහන්සේට උවටැන් කෙළෙමි.</p>
<p><a class='ref msdiv' id='msdiv660' href='#msdiv660'>Msdiv 660</a>’’කෙළෙස් තවන වීර්‍ය්‍යයෙන් යුක්තවූයේ, ප්‍රඥාවත්වූයේ, මනා දැනුම් ඇත්තේ, සිහියෙන් යුක්තවූයේ, ශෛක්‍ෂ්‍ය භූමියෙහි දක්‍ෂවූයේ, සෝවාන් ඵලයට පැමිණියේ වෙමි.</p>
<p><a class='ref msdiv' id='msdiv661' href='#msdiv661'>Msdiv 661</a>’’මෙයින් කල්ප ලක්‍ෂයකට පෙර යම් කර්‍මයක් කොට (යමක්) ප්‍රාර්ත්‍ථනා කෙළෙම් නම්, මම ඒ පදවියට පැමිණියේ, සසුනෙහි නිශ්චලව සිටියේ වෙමි.</p>
<p>[’’මාගේ ක්ලේශයෝ දවන ලද්දාහුය. සියලු භවයෝ සමූහනනය (විනාශ) කරණ ලද්දාහුය. හස්තිරාජයෙකු මෙන් බැඳුම් සිඳ, ආශ්‍රව රහිතව වෙසෙමි.]</p>
<p><a class='ref msdiv' id='msdiv662' href='#msdiv662'>Msdiv 662</a>’’බුද්ධ ශ්‍රේෂ්ඨයන් වහන්සේගේ සමීපයට මාගේ යහපත් පැමිණීමක් විය. ත්‍රිවිද්‍යාවෝ පමුණුවන ලද්දාහු බුදුරජාණන් වහන්සේගේ සසුනද කරණ ලදී.</p>
<p><a class='ref msdiv' id='msdiv663' href='#msdiv663'>Msdiv 663</a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී.</p>
<p class='endsection'>මෙහි මේ අයුරින් ආයුෂ්මත් ආනන්‍ද තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>ආනන්‍ද ස්ථවිරාපදානය දසවැනියි.</p>
<p class='endvagga'>අපදානෙ බුද්ධවග්ගො පඨමො.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
