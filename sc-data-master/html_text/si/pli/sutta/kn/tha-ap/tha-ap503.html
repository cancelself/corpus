<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap503' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(දුතියො භාගො)</li>
<li class='vagga'>51. කණිකාර වග්ග</li>
</ul>
<h1>1. තිකණිකාර පුප්ඵිය ථෙරාපදානය</h1>
</header>
<p><a class='ref msdiv' id='msdiv1' href='#msdiv1'>Msdiv 1</a>’’දෙතිස් මහ පුරිස් ලකුණින් යුත් සර්‍වඥවූ සුමේධ නම් භාග්‍යවත් තෙමේ, විවේක සැප කැමැත්තේ හිමවතට එළඹිසේක.</p>
<p><a class='ref msdiv' id='msdiv2' href='#msdiv2'>Msdiv 2</a>’’පුරුෂොත්තමවූ, අග්‍රකාරුණීක බුදුරජතෙම හිමවතට පිවිස පර්‍ය්‍යඞ්කයක් බැඳගෙන (එරමිණිය ගොතාගෙන) වැඩහුන්සේක.</p>
<p><a class='ref msdiv' id='msdiv3' href='#msdiv3'>Msdiv 3</a>’’මම එකල්හි අහසෙහි හැසිරෙන විද්‍යාධරයෙක් වීමි. එකල්හි මැනවින් කරන ලද ත්‍රිශූලායුධයක් ගෙන අහසෙහි යමි.</p>
<p><a class='ref msdiv' id='msdiv4' href='#msdiv4'>Msdiv 4</a>’’කඳු මුදුනෙක්හිවූ ගින්නක් මෙන්ද, පසළොස්වක් පොහෝ දිනයෙහි සඳු මෙන්ද, පිපීගිය සල් රුකක් මෙන්ද බුදුරජතෙම (මෙම) වනයෙහි බබලයි.</p>
<p><a class='ref msdiv' id='msdiv5' href='#msdiv5'>Msdiv 5</a>’’වාත මුදුනෙන් නික්ම බුද්‍ධ රශ්මීහු පැතිරෙත්. බට වනයෙහි ඇවිලගත් ගින්නක් මෙන් (බබලන එම රශ්මිය) දැක සිත පැහැදවීමි.</p>
<p><a class='ref msdiv' id='msdiv6' href='#msdiv6'>Msdiv 6</a>’’(ඒ මේ අත) සොයන්නේ, දිව්‍යමය සුවඳ ඇති කිණිහිරි මල් දුටිමි. එම මල් තුණක් ගෙන බුද්‍ධ ශ්‍රේෂ්ඨයන් වහන්සේට පිදීමි.</p>
<p><a class='ref msdiv' id='msdiv7' href='#msdiv7'>Msdiv 7</a>’’එකල්හි මා විසින් (පුදන ලද) එම ත්‍රි පුෂ්පයෝ (මල් තුණ) බුදුරජාණන් වහන්සේගේ ආනුභාවයෙන් නැටි උඩුකුරුව, පෙති යටිකුරුව බුදුරජුන්හට සෙවන කෙරෙති.</p>
<p><a class='ref msdiv' id='msdiv8' href='#msdiv8'>Msdiv 8</a>’’මැනවින් කරන ලද එම කර්‍මය කරණකොටගෙනද, චිත්ත ප්‍රණිධීන් කරණකොටගෙනද මම මිනිස් සිරුර හැර තව්තිසා දෙව්ලොවට උත්පත්ති වශයෙන් ගියෙමි.</p>
<p><a class='ref msdiv' id='msdiv9' href='#msdiv9'>Msdiv 9</a>’’එහි මැනවින් කරණ ලද මාගේ විමානය කණිකාරියයි හඟිනු ලැබේ. (එය) හැට යොදුන් උසය. තිස් යොදුන් පුළුලුය.</p>
<p><a class='ref msdiv' id='msdiv10' href='#msdiv10'>Msdiv 10</a>’’දහසක් කොටස් (බෙදුම්) ඇත්තේය. සියයක් ගෝලාකාර මුදුන් ඇත්තේය. ධජයන්ගෙන් යුක්තය. කොළවන්ය. මුදුන් ගෙවල් සියක් දහසක්ද මාගේ විමණෙහි පහළවූහ.</p>
<p><a class='ref msdiv' id='msdiv11' href='#msdiv11'>Msdiv 11</a>’’කැමතිවන ලද්දාවූ රිසියෙනතාක් රන්මුවාවූද, මිණිමුවාවූද, පියුමරාමිණිමුවාවූද, පිළිමිණිමුවාවූද, පර්‍ය්‍යඞ්කයෝ (එහි) වෙත්.</p>
<p><a class='ref msdiv' id='msdiv12' href='#msdiv12'>Msdiv 12</a>’’(පුළුන්) මෙට්ට වර්‍ගයන්ගෙන් යුතුවූද, දෙදාය ඇතිරිය, එකදාය ඇතිරිය, බිම්බොහන යන මේවායින්ද යුතුවූ මාහැඟි සයනයෝද එහි වෙති.</p>
<p><a class='ref msdiv' id='msdiv13' href='#msdiv13'>Msdiv 13</a>’’යම් කලෙක්හි භවනයෙන් නික්ම, දිව්‍ය සමූහයා විසින් පිරිවරන ලදුව, දිව්‍ය චාරිකාවෙහි හැසිරෙමින් ගමන් කිරීම කැමැත්තෙම්ද,</p>
<p><a class='ref msdiv' id='msdiv14' href='#msdiv14'>Msdiv 14</a>’’(එකල්හි) මල් යට සිටිමි. මාගේ මස්තකයෙහි වියනකි. (එය) හාත්පස යොදුන් සියයක් (තැන්) කිණිහිරි මල්වලින් වසන ලද්දකි.</p>
<p><a class='ref msdiv' id='msdiv15' href='#msdiv15'>Msdiv 15</a>’’සැට දහසක් තූර්‍ය්‍යයෝ උදය - සවස උවැටැන් කළාහුය. (ඔවුහු) රෑ දාවල් දෙක්හි අනලස්ව, නිරතුරුව මා පිරිවරත්.</p>
<p><a class='ref msdiv' id='msdiv16' href='#msdiv16'>Msdiv 16</a>’’එහි නෘත්‍යයන්ගෙන්ද, ගීතයන්ගෙන්ද, තාලයන්ගෙන්ද, වාදිතයන්ගෙන්ද යන ක්‍රීඩා රතියෙන් සිත් අලවා වසමි. මම කැමති පරිදි සතුටු වෙමි.</p>
<p><a class='ref msdiv' id='msdiv17' href='#msdiv17'>Msdiv 17</a>’’එකල්හි එම තව්තිසාවෙහි අනුභවකොටද, පානයකොටද තුටුවෙමි. උතුම්වූ විමනෙහි (දිව්‍ය) ස්ත්‍රී සමූහයා සමග සතුටුවෙමි.</p>
<p><a class='ref msdiv' id='msdiv18' href='#msdiv18'>Msdiv 18</a>’’මම පන්සියවරක් දිව්‍ය රාජ්‍යය කරවීමි. තුන්සිය වරක් සක්විති රජවීමි.</p>
<p><a class='ref msdiv' id='msdiv19' href='#msdiv19'>Msdiv 19</a>’’(කරවන ලද) මහත්වූ ප්‍රදේශ රාජ්‍යය (මෙතෙකැයි) ගණන් වශයෙන් ගිණිය නොහැකිය. මම කුදු මහත් භවයෙහි හැසිරෙන්නේ, මහත්වූ භෝග සම්පත් ලබමි.</p>
<p><a class='ref msdiv' id='msdiv20' href='#msdiv20'>Msdiv 20</a>’’මාගේ භෝග සම්පත්තියෙහි අඩුබවක් නැත. බුද්‍ධ පූජාවෙහි මේ විපාකයයි. කැත්කුලයෙහිද, බමුණු කුලයෙහිද, යලි මිනිස් අත්බැව්හිද, යන දෙඅත්බැව්හි සැරිසරමි.</p>
<p><a class='ref msdiv' id='msdiv21' href='#msdiv21'>Msdiv 21</a>’’අනික් ගතියක් නොදනිමි. බුද්ධ පූජාවෙහි මේ විපාකයයි. කැත් කුලයෙහිද, බමුණු කුලයෙහිද යන මේ දෙකුලයෙහි උපදිමි.</p>
<p><a class='ref msdiv' id='msdiv22' href='#msdiv22'>Msdiv 22</a>’’පහත් කුලයෙහි නොඋපදිමි. බුද්ධ පූජාවෙහි මේ විපාකයයි. හස්තියානද, අශ්වයානද, සිවිකාද, සන්‍දමාතික නම් යාන විශෙෂයද,</p>
<p><a class='ref msdiv' id='msdiv23' href='#msdiv23'>Msdiv 23</a>’’යන මේ සියල්ල ලබමි. බුද්ධ පූජාවෙහි මේ විපාකයයි. දාසි සමූහයාද, දාස සමූහයාද සරසන ලද ස්ත්‍රීන්ද,</p>
<p><a class='ref msdiv' id='msdiv24' href='#msdiv24'>Msdiv 24</a>’’යන මේ සියල්ල ලබමි. බුද්ධ පූජාවෙහි මේ විපාකයයි. කොසෙය්‍යද, කම්බිලිද, කොමු හා කපු පිළිද,</p>
<p><a class='ref msdiv' id='msdiv25' href='#msdiv25'>Msdiv 25</a>’’යන මේ සියල්ල ලබමි. බුද්ධ පූජාවෙහි මේ විපාකයයි. අභිනව වස්ත්‍රද, අභිනව ඵලද, අභිනව අග්‍රරස භෝජනද,</p>
<p><a class='ref msdiv' id='msdiv26' href='#msdiv26'>Msdiv 26</a>’’යන මේ සියල්ල ලබමි. බුද්ධ පූජාවෙහි මේ විපාකයයි. මෙය කව, මෙය අනුභව කරව, මෙම සයනයෙහි සයනය කරව,</p>
<p><a class='ref msdiv' id='msdiv27' href='#msdiv27'>Msdiv 27</a>’’යන මේ සියල්ල ලබමි. බුද්ධ පූජාවෙහි මේ විපාකයයි. හැම තන්හි පුදන ලදුයේ වෙමි. මාගේ කීර්තිය උස්ව පැන නැංගේය.</p>
<p><a class='ref msdiv' id='msdiv28' href='#msdiv28'>Msdiv 28</a>’’හැමකල්හි මහත්වූ පක්‍ෂපාත පිරිස් ඇත්තේ වෙමි. නෑයනට උතුම් වෙමි. බුද්ධ පූජාවෙහි මේ විපාකයයි.</p>
<p><a class='ref msdiv' id='msdiv29' href='#msdiv29'>Msdiv 29</a>’’සීතයද, ඌෂ්ණයද (කුමක්දැයි) නොදනිමි. පරිඩාහයක් (දැවිල්ලක්) නැත. යලි මාගේ හෘදයෙහි චෛතසීක දුකක්ද නැත.</p>
<p><a class='ref msdiv' id='msdiv30' href='#msdiv30'>Msdiv 30</a>’’කුදු මහත් භවයෙහි ස්වර්‍ණ වර්‍ණව සැරිසරමි. විවර්‍ණ බවකුත් නොදනිමි. බුද්ධ පූජාවෙහි මේ විපාකයයි.</p>
<p><a class='ref msdiv' id='msdiv31' href='#msdiv31'>Msdiv 31</a>’’කුඍල මූලයෙන් මෙහෙයන ලදුයේ දෙව්ලොවින් චුතව සැවැත් පුරයෙහි ඉතා ආඪ්‍යවූ මහාසාර කුලයෙහි උපන්නේ,</p>
<p><a class='ref msdiv' id='msdiv32' href='#msdiv32'>Msdiv 32</a>’’පස්කම් ගුණ හැර අනගාර්‍ය්‍ය නම්වූ සසුනෙහි පැවිදිවීමි. උපතින් සත් හැවිරිදිවූ මම රහත් බවට පැමිණියෙමි.</p>
<p><a class='ref msdiv' id='msdiv33' href='#msdiv33'>Msdiv 33</a>’’පසැස් ඇති බුදුරජතෙම ගුණ දැන (මා) උපසම්පදා කරවූහ. මම තරුණවූ පිදිය යුත්තෙක් වෙමි. බුද්ධ පූජාවෙහි මේ විපාකයයි.</p>
<p><a class='ref msdiv' id='msdiv34' href='#msdiv34'>Msdiv 34</a>’’මාගේ දිවැස පිරිසිදුය. මම සමාධියෙහි දක්‍ෂ වෙමි. අභිඥායෙහි කෙළ පැමිණියේ වෙමි. බුද්ධ පූජාවෙහි මේ විපාකයයි.</p>
<p><a class='ref msdiv' id='msdiv35' href='#msdiv35'>Msdiv 35</a>’’පැමිණි ප්‍රතිපදා ඇත්තේ වෙමි. ඎද්ධිපාදයන්හි දක්‍ෂවූයේ වෙමි. ධර්‍මයන්හි කෙළ පැමිණියේ වෙමි. බුද්ධ පූජාවෙහි මේ විපාකයයි.</p>
<p><a class='ref msdiv' id='msdiv36' href='#msdiv36'>Msdiv 36</a>’’මෙයින් කල්ප තිස් දහසකට පෙර යම් ඒ බුදුරජාණන් වහන්සේ නමකට මනාකොට පිදීම්ද, (ඒ හේතුවෙන්) දුගතියක් නොදනිමි. බුද්‍ධ පූජාවෙහි මේ විපාකයයි.</p>
<p><a class='ref msdiv' id='msdiv37' href='#msdiv37'>Msdiv 37</a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class='ref msdiv' id='msdiv38' href='#msdiv38'>Msdiv 38</a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class='endsection'>මෙහි මේ අයුරින් ආයුෂ්මත් තිකණිකාර පුප්ඵිය තෙරුන් වහන්සේ මෙම ගාථාවන් වදාළ සේක.</p>
<p class='endsutta'>තිකණිකාරපුප්ඵියත්ථෙරස්සාපදානං පඨමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
