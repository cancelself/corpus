<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap5' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>1. බුද්ධ වග්ගය</li>
</ul>
<h1>5. මහාකාශ්‍යප ථෙරාපදානය</h1>
</header>
<p><a class='ref msdiv' id='msdiv398' href='#msdiv398'>Msdiv 398</a>’’තාදී ගුණ (අටලෝ දහම්හි නොසැලෙන ගුණ) ඇති පදුමුත්තර භාග්‍යවතුන් වහන්සේගේ (ශාසනයෙහි) ලෝකනාථවූ (ඒ පදුමුත්තර) බුදුරජාණන් වහන්සේ පිරිනිවන් පෑ කල්හි (දිව්‍ය මනුෂ්‍යයෝ) ශාස්තෲන් වහන්සේට පූජා කෙරෙත්.</p>
<p><a class='ref msdiv' id='msdiv399' href='#msdiv399'>Msdiv 399</a>’’ජන සමූහයා ඔද වැඩි සිත් ඇත්තාහු අතිශයින් ප්‍රමුදිත වූහ. ඒ බොහෝ සංවේගයන් පවත්නා අතරෙහි මට ප්‍රීතියක් ඇති විය.</p>
<p><a class='ref msdiv' id='msdiv400' href='#msdiv400'>Msdiv 400</a>’’නෑ මිතුරන් කැඳවා, ’’මහා වීරවූ බුදුරජාණන් වහන්සේ පිරිනිවන් පෑ සේක. ඒකාන්තයෙන් පූජාවක් කරමු’’ ය යන මේ වචනය කීමි.</p>
<p><a class='ref msdiv' id='msdiv401' href='#msdiv401'>Msdiv 401</a>’’ලෝකනාථ බුදුරජාණන් වහන්සේ විෂයෙහි පින් රැස් කිරීම කරන්නෙමුය’’ යි ඔවුහු පිළිවදන් දී මාගේ සතුට වැඩියක්ම ඇති කළාහුය.</p>
<p><a class='ref msdiv' id='msdiv402' href='#msdiv402'>Msdiv 402</a>’’රියන් සියයක් උස්ව තැනූ තොරණක් මැනවින් කොට රියන් එක්සිය පණහක් පමණ පැතුරුනු විමානයක් ගොඩ නංවන ලදී.</p>
<p><a class='ref msdiv' id='msdiv403' href='#msdiv403'>Msdiv 403</a>’’එම ප්‍රාසාදයෙහි සිත්තම් කරණ ලද තාලාවචරයන් (හේවිසිකරුවන්) කරණකොට ගෙන (විසිතුරු) කොට සිය සිත උපදවා උත්තම චෛත්‍යය පිදීය.</p>
<p><a class='ref msdiv' id='msdiv404' href='#msdiv404'>Msdiv 404</a>’’ඇවිලගත් ගිනි කඳක් මෙන්ද, පිපියාවූ ශ්‍රේෂ්ඨ සල් රුකක් මෙන්ද, අහසෙහි විදුලිය මෙන්ද සිව්දිග බබුළුවමි.</p>
<p><a class='ref msdiv' id='msdiv405' href='#msdiv405'>Msdiv 405</a>’’මම එහි සිත පහදවා බොහෝ කුසල්කොට පෙර කරණ ලද කුශල කර්‍මය සිහි කොට තව්තිසා දෙව්ලොව උපනිමි.</p>
<p><a class='ref msdiv' id='msdiv406' href='#msdiv406'>Msdiv 406</a>’’යෙදූ දහසක් අශ්වයන් විසින් උසුලන ලද දිව්‍ය යානයට නැගුනේ (වෙමි.) මාගේ උස්වූ භවනය උඩට නැංගේය.</p>
<p><a class='ref msdiv' id='msdiv407' href='#msdiv407'>Msdiv 407</a>’’දහස් ගණන් කුළු ගෙවල් තනි රනින් කරණ ලදහ. (එම කුළු ගෙවල්) ස්වකීය දීප්තියෙන් සියළු දිගුන් බබුළුවමින් දිලිසෙත්.</p>
<p><a class='ref msdiv' id='msdiv408' href='#msdiv408'>Msdiv 408</a>’’පද්ම රාග මාණික්‍යමයවූ අන්‍යවූ දොරටුද ඇත්තාහ. එකල්හි එම දොරටුද ශෝභාවෙන් හාත්පස සිව් දිගම බබුළුවත්.</p>
<p><a class='ref msdiv' id='msdiv409' href='#msdiv409'>Msdiv 409</a>’’පුණ්‍යකර්‍ම බලයෙන් හටගත් මැනවින් නිර්මිත මිණිමුවා කුළු ගෙවල් හාත්පස දස දිගුන් බබුළුවත්.</p>
<p><a class='ref msdiv' id='msdiv410' href='#msdiv410'>Msdiv 410</a>’’බබළන්නාවූ මොවුන්ගේ ආලෝකය අධික විය. සියලු දෙවියන් ඉක්මවීමි. මේ පුණ්‍යකර්‍මයාගේ ඵලයයි.</p>
<p><a class='ref msdiv' id='msdiv411' href='#msdiv411'>Msdiv 411</a>’’කල්ප සැට දහසක් මුළුල්ලෙහි උබ්බිද්‍ධ නම්වූ ක්‍ෂත්‍රියයෙක් සිව්මහ සයුර හා සිව්මහ දිවයින කෙළවර කොට ඇති පෘථිවියට අධිපතිවූයේ සතුරු රජුන් ජය ගන්නා සුළුව මම විසීමි.</p>
<p><a class='ref msdiv' id='msdiv412' href='#msdiv412'>Msdiv 412</a>’’එසේම භද්‍ර කල්පයෙහි තිස් වරක්ම මහත් බල ඇති සක්විති රජ වීමි. ස්වකීය පුණ්‍යකර්‍මයන්හි ඇළුනේම වීමි.</p>
<p><a class='ref msdiv' id='msdiv413' href='#msdiv413'>Msdiv 413</a>’’එහිද මාහට දිගින් සූවිසි රියන්වූ, පුළුලින් දොලොස් රියන්වූ, විදුලියක් වැනිවූ භවනයක් උස්ව පැන නැංගේය.</p>
<p><a class='ref msdiv' id='msdiv414' href='#msdiv414'>Msdiv 414</a>’’විශාල පවුරු හා තොරන් ඇති දිගින් (යොදුන්ද) පන්සියයක්වූද, පුළුලින් ඉන් අඩක්වූද, තව්තිසා වාසීන්ගේ දෙව්පුරය වැනි, ජන සමූහයාගෙන් ගැවසීගත් රම්මක නම් නගරයක් විය.</p>
<p><a class='ref msdiv' id='msdiv415' href='#msdiv415'>Msdiv 415</a><a class='ref msdiv' id='msdiv416' href='#msdiv416'>Msdiv 416</a>’’යම්සේ හිදිගුලාවෙහි බහන ලද පස් විස්සක් හිදිකටු ඔවුනොවුන් ගැවෙත්. එය එකල්හි ගැවසීගත්තේ වේ.</p>
<p><a class='ref msdiv' id='msdiv417' href='#msdiv417'>Msdiv 417</a>’’එසේම මාගේ උතුම්වූ රම්මක නගරයද හස්ති අශ්ව රථයන්ගෙන් පිරීගියේ නොයෙක් මිනිසුන්ගෙන් හැම කල්හි ගැවසී ගත්තේ විය.</p>
<p><a class='ref msdiv' id='msdiv418' href='#msdiv418'>Msdiv 418</a>’’එහි (සම්පත්) අනුභව කොට (මිහිරි රසද) බී යලි දේවත්‍වයට ගියේ මාගේ අන්තිම භවයෙහිද කුලවත්බව ඇතිවිය.</p>
<p><a class='ref msdiv' id='msdiv419' href='#msdiv419'>Msdiv 419</a>’’මහත්වූ රුවන් සමූහ ඇති බමුණු කුලයෙහි උපන්නේ අසූ කෝටියක් හිරන්‍ය (සම්පත්) හැරදමා පැවිදිවීමි.</p>
<p>[’’මාගේ ක්ලේශයෝ දවන ලද්දාහුය. යම්සේ හර කැමැත්තාවූ පුරුෂයෙක් තෙම කෙසෙල් ගසක් කපා පලන්නේද, (හෙතෙම) එහි හරයක් නොලබන්නේයි. එය හරයෙන් තොර ගසකි.</p>
<p>’’එසේම ලෝකයෙහි තීර්ත්‍ථකයෝද, නා නා දෘෂ්ඨි ගත් බොහෝ දෙනාද නිවණින් හිස්වූවෝම වෙති. හරයෙන් හිස්වූ කෙසෙල්ගස් මෙනි.</p>
<p>’’අන්තිම භවය පැමිණි කල්හි මම බ්‍රහ්මබන්ධු හෙවත් බ්‍රාහ්මණ කුලයෙහි උපන්නෙක් වීමි. මහත්වූ භොකස්කන්‍ධය හැර අනගාර්‍ය්‍ය නම් ශාසනයෙහි පැවිදිවීමි. බුදුරජාණන් වහන්සේගේ සසුනද කරණ ලදී]</p>
<p class='endsection'><a class='ref msdiv' id='msdiv420' href='#msdiv420'>Msdiv 420</a>මෙහි මේ අයුරින් ආයුෂ්මත් මහා කාශ්‍යප ස්ථවිරයන් වහන්සේ මේ ගාථාවන් දේශනා කළ සේක.</p>
<p class='endsutta'>මහා කාශ්‍යප තෙරුන් වහන්සේගේ අපදානය නිමි.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
