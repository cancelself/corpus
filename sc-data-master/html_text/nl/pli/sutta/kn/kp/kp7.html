<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='kp7' lang='nl'>
<header>
<ul>
<li class='division'>Khuddakapatha</li>
<li class='subdivision'>Korte Passages</li>
</ul>
<h1>7. Extra Muros</h1>
</header>
<blockquote class='gatha'>
<p>‘Buiten de muren en aan de kruisingen<br>
en viersprongen kan men ze vinden;<br>
tegen de deurstijlen geleund, zijn ze<br>
teruggekeerd naar hun vroegere woonsten.</p>
<p>Wanneer een overvloedig maal<br>
met voedsel en drinken geserveerd wordt<br>
herinnert niemand hen<br>
omwille van hun vroegere daden.</p>
<p>Zij die mededogen hebben<br>
met hun overleden verwanten<br>
geven hen op geregelde tijdstippen<br>
lekker en smakelijk voedsel en drank<br>
<span class='add'>denkende:</span><br>
“Moge dit voor onze verwanten zijn.<br>
Mogen zij gelukkig zijn !”</p>
<p>En zij die zich hier verzameld hebben<br>
—de verzamelde schaduwen van de verwanten—<br>
geven uit waardering<br>
voor de overvloedige spijs en drank<br>
hun zegen:<br>
“Mogen onze verwanten die ons<br>
deze gift schenken lang leven.<br>
Zij vereren ons<br>
en de gevers zullen niet zonder<br>
beloning achter blijven.”</p>
<p>Omdat er <span class='add'>in hun bestaanssfeer</span><br>
geen landbouw bestaat,<br>
geen kudden, geen veeteelt,<br>
geen handel,<br>
geen koop en verkoop,<br>
leven de hongerige geesten van de overledenen<br>
van wat hen <span class='add'>door de levenden</span><br>
gegeven wordt.</p>
<p>Zoals regenwater van de berg<br>
naar het dal stroomt,<br>
komt alles wat hier gegeven wordt<br>
de doden ten goede.</p>
<p>Zoals rivieren, vol met water,<br>
de oceaan vullen,<br>
komt alles wat hier gegeven wordt<br>
de doden ten goede.</p>
<p>'Hij schonk het mij; hij werkte voor mij;<br>
zij waren mijn verwanten, mijn metgezellen,<br>
mijn vrienden’:<br>
Men moet giften doen aan de doden,<br>
wanneer men reflecteert aan wat<br>
zij vroeger hebben gedaan.</p>
<p>Want noch wenen, noch rouwen, noch weeklagen,<br>
brengen de geesten baat<br>
als de verwanten het hier bij laten.</p>
<p>Wanneer deze gift gegeven, goed besteed,<br>
aan de Sangha gegeven wordt,<br>
komt de baat hen onmiddellijk ten goede<br>
en dit levert voordeel op voor lange tijd.</p>
<p>Op deze manieris de plicht tegenover verwanten ingelost;<br>
eer is betoond aan de overledenen;<br>
en kracht is aan de monniken gegeven.<br>
De verworven verdienste hiervan is niet klein.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>KHUDDAKAPATHA—KORTE PASSAGES</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
