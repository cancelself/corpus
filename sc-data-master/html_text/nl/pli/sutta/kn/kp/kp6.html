<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='kp6' lang='nl'>
<header>
<ul>
<li class='division'>Khuddakapatha</li>
<li class='subdivision'>Korte Passages</li>
</ul>
<h1>6. De Drie Juwelen</h1>
</header>
<blockquote class='gatha'>
<p>‘Mogen alle wezens die hier bijeengekomen zijn,<br>
—zowel aardse als hemelse—<br>
gelukkig zijn en vrede kennen en<br>
aandachtig luisteren naar deze woorden:</p>
<p>“Daarom, wezens, moet je goed opletten:<br>
toon liefdevolle vriendelijkheid aan de mensen die jullie vereren,<br>
die jullie dag en nacht offers brengen.<br>
Bescherm ze daarom goed.</p>
<p>Welke schatten er ook mogen bestaan<br>
in dit leven of in het volgende,<br>
of welke prachtige juwelen<br>
ook in de hemel:<br>
niets kan de Tathagata evenaren.<br>
Enkel in de Boeddha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>De Wijze van de Sakyas<br>
realiseerde zichzelf.<br>
Hij verwezenlijkte het Doodloze.<br>
Hij bevrijdde zich van verlangen.<br>
Niets kan de Dhamma evenaren.<br>
Enkel in de Dhamma kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Permanente concentratie<br>
wordt door de Boeddha<br>
beschreven als de juiste concentratie.<br>
Niets kan zulke concentratie evenaren.<br>
Enkel in de Dhamma kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>De volgende acht <span class='add'>mensen</span><br>
vormen vier paren.<br>
Zij worden geprezen door hen die de vrede in zichzelf hebben gerealiseerd:<br>
De volgelingen van de Boeddha zijn het waard om aan te schenken—<br>
zulke giften brengen veel vruchten voort.<br>
Enkel in de Sangha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Wie zich toelegt op de Leer van Gotama,<br>
standvastig van geest is,<br>
vrij van verlangen,<br>
zal bereiken wat moet bereikt worden.<br>
En zich onderdompelen in het Doodloze.<br>
Volkomen bevrijd zal hij genieten<br>
van innerlijke vrede—<br>
van Nibbāna, dat hij verkrijgt<br>
zonder ervoor iets te moeten betalen.<br>
Enkel in de Sangha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Een stevige paal die diep<br>
in de aarde verankerd is<br>
kan niet door de vier winden<br>
bewogen worden.<br>
Daarmee vergelijk ik<br>
een rechtschapen mens,<br>
die de Edele Waarheden volledig doorziet.</p>
<p>Enkel in de Sangha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Wie de Edele Waarheden helder begrijpt,<br>
zoals ze uitgelegd werden door<br>
de Man van Diepe Wijsheid:<br>
hoe vaak hij ook onoplettend zou zijn,<br>
hij zal geen achtste geboorte ondergaan.<br>
Enkel in de Sangha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Tesamen met het verwerven van inzicht<br>
zal hij drie ketens vernietigen:<br>
Geloof in het bestaan van een ‘ik';<br>
Twijfel<br>
en gehechtheid aan regels en geloften.<br>
Hij is verlost van de vier soorten van<br>
ellendig bestaan,<br>
en kan de zes grootste misdaden<br>
niet meer begaan.<br>
Enkel in de Sangha kunnen jullie dit prachtige juweel vinden.<br>
Moge deze waarheid jullie voorspoed brengen.</p>
<p>Hij is niet in staat om voor zichzelf<br>
een slechte daad te verbergen<br>
die hij zou begaan met zijn handelingen,<br>
met zijn spreken of met zijn gedachten.<br>
Dit is onmogelijk voor wie<br>
het Pad gezien heeft<br>
Enkel in de Sangha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Zoals de toppen van een bos zich<br>
in volle bloesem tooien,<br>
In de eerste maand van het zomerseizoen,<br>
Zo ook is de Leer die naar nibbana voert uitmuntend onderwezen,<br>
Voor het heil van alle wezens.<br>
Enkel in de Boeddha kunnen jullie dit prachtige juweel vinden.<br>
Moge deze waarheid jullie voorspoed brengen.</p>
<p>Hij die niet kan overtroffen worden,<br>
de Ultieme, de Onovertroffene,<br>
Hij die weet. Hij die geeft.<br>
Hij die het beste gegeven heeft—<br>
Hij die de Leer heeft uitgelegd.<br>
Enkel in de Boeddha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p>Het oude <i lang='pli'>kamma</i> is uitgedoofd.<br>
Het nieuwe <i lang='pli'>kamma</i> komt niet<br>
tot ontstaan:<br>
Hun geest verlangt niet<br>
naar een nieuw bestaan.<br>
Deze Wijzen hebben het zaad<br>
van wedergeboorte vernietigd.<br>
Als een lamp zijn ze uitgedoofd.<br>
Enkel in de Sangha kunnen jullie<br>
dit prachtige juweel vinden.<br>
Moge deze waarheid<br>
jullie voorspoed brengen.</p>
<p><span class='speaker'>Nu spreekt Sakka:</span><br>
Alle wezens die hier verzameld zijn,<br>
zowel aardse als hemelse wezens:<br>
Zij huldigen de gerealiseerde Boeddha,<br>
die geëerd wordt door goden en mensen.<br>
Moge er voorspoed zijn.<br>
Alle wezens die hier verzameld zijn,<br>
zowel aardse als hemelse wezens:<br>
Zij huldigen de verlichte Dhamma,<br>
die geëerd wordt door goden en mensen.<br>
Moge er voorspoed zijn.</p>
<p>Alle wezens die hier verzameld zijn,<br>
zowel aardse als hemelse wezens:<br>
Zij huldigen de edele Sangha,<br>
die geëerd wordt door goden en mensen.<br>
Moge er voorspoed zijn.”’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>KHUDDAKAPATHA—KORTE PASSAGES</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
