<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='kp8' lang='nl'>
<header>
<ul>
<li class='division'>Khuddakapatha</li>
<li class='subdivision'>Korte Passages</li>
</ul>
<h1>8. De Schat Bewaren</h1>
</header>
<blockquote class='gatha'>
<p>‘Een man verstopt een schat,<br>
diep in de grond, aan de waterkant<br>
en zegt:<br>
“Dit kan me van pas komen<br>
Wanneer de nood aan de man is:<br>
voor mijn vrijlating wanneer ik<br>
bij de koning in ongenade val;<br>
wanneer ik door dieven overvallen word;<br>
of in het geval dat ik schulden krijg;<br>
bij hongersnood of bij een ongeval.”</p>
<p>Voor zulke gevallen wordt in de wereld<br>
Een schat verstopt.</p>
<p>Maar hoe goed de schat ook weggestoken wordt,<br>
diep verscholen in de grond,<br>
aan de waterkant,<br>
het zal niet steeds iemand te nutte zijn:</p>
<p>De schat kan van zijn plaats verschuiven;<br>
of de eigenaar kan de plaats vergeten;<br>
of waterslangen slepen de schat<br>
—ongezien—weg;<br>
of boze demonen stelen de schat.</p>
<p>Of verfoeilijke erfgenamen lopen er mee weg<br>
wanneer hij er even niet op let.<br>
Wanneer iemands verdiensten eindigen<br>
Gaat alle verloren.</p>
<p>Daarentegen, wanneer een man of een vrouw<br>
in een goedgevulde schat investeert<br>
bestaande uit giften en van deugdzaamheid—<br>
van zelfbedwang en zelfbeheersing</p>
<p>Een belegging in een tempelcomplex;<br>
in de Sangha;<br>
in een deugdzaam persoon;<br>
of in gasten;<br>
of in vader, in moeder;<br>
of in een oudere broer:</p>
<p>Dat is een goede investering,<br>
die je nooit kan afgenomen worden.<br>
Zulke investering is altijd bij je.<br>
Wanneer je deze wereld verlaat<br>
—waar je ook naartoe gaat—<br>
zal deze schat altijd bij je zijn.<br>
Deze schat hoef je met niemand te delen<br>
en kan je door geen dief afgenomen worden.</p>
<p>Wanneer je voorzichtig bent,<br>
moet je verdiensten verwerven—<br>
Een schat die je overal zal volgen.</p>
<p>Dit is een schat die alles<br>
geeft wat je ervan verwacht—<br>
Het is een schat die voor goden als voor mensen.<br>
alles waar men naar verlangt,<br>
in vervulling laat gaan:</p>
<p>Een mooie huid; een zachte stem;<br>
een goed gevormd lichaam; een mooie verschijning—<br>
dit alles wordt erdoor verkregen.</p>
<p>Een aardse kroon; heerschappij;<br>
het geluk van een wereldheerser;<br>
koningschap over devas in de hemel—<br>
dit alles wordt erdoor verkregen.</p>
<p>Het bereiken van het bestaansrijk van de mensen;<br>
vreugde in de hemel;<br>
het bereiken van nibbana—<br>
dit alles wordt erdoor verkregen.</p>
<p>Uitmuntende vrienden;<br>
de juiste beoefening van de Dhamma;<br>
het zien en weten;<br>
bevrijding—<br>
Dit alles wordt erdoor verkregen.</p>
<p>Analytisch inzicht; bevrijdingen;<br>
de perfectie van de leerling;<br>
verlichting voor zichzelf;<br>
boeddhaschap—<br>
dit alles wordt erdoor verkregen.</p>
<p>Het realiseren van verdienste<br>
levert een zo groot voordeel op,<br>
dat een wijs, voorzichtig man<br>
deze schat van verworven verdienste<br>
hoog inprijst.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>KHUDDAKAPATHA—KORTE PASSAGES</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
