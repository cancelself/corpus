<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.1' lang='nl'>
<header>
<ul>
<li class='division'>Sutta Nipāta&#160;4.1</li>
</ul>
<h1>de voordracht over begeerte</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp766' href='#vnp766'>PTS Verse 766</a>Eenmaal zijn begeerte naar zintuiglijk genot<br>
Bevredigd is,<br>
Nestelt een sterveling zich gewis in welbehagen.<br>
Zo verwerft hij datgene waarnaar hij smacht.</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp767' href='#vnp767'>PTS Verse 767</a>Zodra het genot luwt,<br>
Wordt de drager van de begeerte<br>
—Hij die zélf begeerte tot leven bracht—<br>
Als door een pijl doorboord.</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp768' href='#vnp768'>PTS Verse 768</a>Een Wijze gaat begeerte uit de weg,<br>
—Net zoals hij, met zijn voet, een giftige slangenkop zou ontwijken.<br>
Zo gaat hij, opmerkzaam,<br>
Voorbij aan elk werelds verlangen.</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp769' href='#vnp769'>PTS Verse 769</a>Een man, belust op akkers, gronden, goederen,<br>
Op goud, vee, paarden,<br>
Op dienaars, vrouwen, verwanten,<br>
En op vele andere zintuiglijke genoegens,</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp770' href='#vnp770'>PTS Verse 770</a>Wordt, door zijn zwakheid, uiteindelijk overweldigd;<br>
Verzwolgen door zijn zelf geschapen overlast.<br>
Ellende spoelt bij hem naar binnen,<br>
Zoals water in een stukgeslagen boot.</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp771' href='#vnp771'>PTS Verse 771</a>Een Wijze, steeds opmerkzaam,<br>
Wendt zich kordaat af van elke zintuiglijke begeerte.<br>
Door verlangen te mijden, steekt hij de stroom van ellende over.<br>
En bereikt, na de boot gehoosd te hebben, veilig de andere oever.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
