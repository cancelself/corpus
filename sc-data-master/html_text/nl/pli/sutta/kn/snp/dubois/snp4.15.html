<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.15' lang='nl'>
<header>
<ul>
<li class='division'>Sutta Nipāta&#160;4.15</li>
</ul>
<h1>de voordracht over gewelddadigheid</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp935' href='#vnp935'>PTS Verse 935</a>[de Boeddha:]<br>
‘Geweld baart angst;<br>
Als ik zie hoe mensen met elkaar in conflict gaan,<br>
Zal ik je vertellen over mijn verbijstering,<br>
Zal ik melden hoe onthutst ik was.’</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp936' href='#vnp936'>PTS Verse 936</a>‘Ik zag de mensen spartelen,<br>
Wriemelend als vissen in een ondiepe poel.<br>
Toen ik dit realiseerde<br>
werd ik zeer droef.’</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp937' href='#vnp937'>PTS Verse 937</a>‘De wereld draagt niets stabiel in zich.<br>
Alles verandert van moment-tot-moment.<br>
Toen ik een plaats zocht voor mezelf,<br>
Besefte ik dat alles benomen was.’</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp938' href='#vnp938'>PTS Verse 938</a>‘Uiteindelijk zag ik niets anders dan conflicten.<br>
Ik was misnoegd.<br>
Dan zag ik—tot mijn verbijstering—dat zich<br>
In het hart van alle mensen een pijl bevond.’</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp939' href='#vnp939'>PTS Verse 939</a>‘Doorboord door deze pijl,<br>
Rennen zij [de mensen] in alle richtingen.<br>
Wanneer de pijl wordt uitgetrokken,<br>
Stoppen zij dit rennen en vallen de Waarheid niet meer af.’<br>
[Nu volgt de recitatie van de trainingen]</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp940' href='#vnp940'>PTS Verse 940</a>‘Loop niet achter datgene<br>
Wat de wereld bezig houdt.<br>
Wanneer het zintuiglijk verlangen volkomen vernietigd is,<br>
Moet je trainen voor volledige bevrijding.’</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp941' href='#vnp941'>PTS Verse 941</a>‘Een Wijze moet waarheidsgetrouw zijn,<br>
Onderzoekend en bedrog uitbannen;<br>
Zonder boosheid en zonder kwaad te spreken.<br>
Hij moet begeerte en gierigheid overwinnen.’</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp942' href='#vnp942'>PTS Verse 942</a>‘Hij moet luiheid, traagheid en sloomheid overwinnen,<br>
En niet vadsig leven.<br>
Iemand die de geest gericht houdt op bevrijding<br>
Zal evenmin arrogant zijn.’</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp943' href='#vnp943'>PTS Verse 943</a>‘Hij zal zich niet laten verleiden tot leugenachtigheid.<br>
Of verlangen naar fysische vormen.<br>
Hij zal trots weerstaan<br>
En zich onthouden van gewelddadig gedrag.’</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp944' href='#vnp944'>PTS Verse 944</a>‘Hij zal niet nostalgisch zijn over het verleden.<br>
Noch het nieuwe verheerlijken.<br>
Hij zal niet treuren over wat verloren is,<br>
Of zich aangetrokken voelen naar wat komen gaat.’</p>
<p><a class='ref sc' id='sc11' href='#sc11'>SC 11</a><a class='ref vnp' id='vnp945' href='#vnp945'>PTS Verse 945</a>‘Ik noem hebzucht ‘de grote vloed’,<br>
En begeerte ‘een snelle stroom’.<br>
In elkaar geflanste religieuze meningen vormen hiervan de basis,<br>
En lust is ‘een moeilijk te doorwaden moeras’.</p>
<p><a class='ref sc' id='sc12' href='#sc12'>SC 12</a><a class='ref vnp' id='vnp946' href='#vnp946'>PTS Verse 946</a>‘De Wijze, de ware Brahmaan, hij die niet van de Waarheid afwijkt,<br>
Bevindt zich op vaste grond.<br>
Omdat hij alles losgelaten heeft<br>
Is hij werkelijk volkomen vredig.’</p>
<p><a class='ref sc' id='sc13' href='#sc13'>SC 13</a><a class='ref vnp' id='vnp947' href='#vnp947'>PTS Verse 947</a>‘De Wijze wéét perfect:<br>
Daar hij de Dhamma kent is hij van niets afhankelijk.<br>
Daar hij de Waarheid gevonden heeft, is hij onverstoorbaar.<br>
Daar hij op de juiste manier in de wereld staat<br>
Benijdt hij niemand [in deze wereld].’</p>
<p><a class='ref sc' id='sc14' href='#sc14'>SC 14</a><a class='ref vnp' id='vnp948' href='#vnp948'>PTS Verse 948</a>‘Hij die zintuiglijk verlangen overwint<br>
—Een hechting die moeilijk te stillen valt in deze wereld—<br>
Maakt zich vrij van verdriet en van angst.<br>
Hij heeft de stroom van valse begeerte afgesneden.<br>
Hij heeft zich van zijn ketens bevrijd.’</p>
<p><a class='ref sc' id='sc15' href='#sc15'>SC 15</a><a class='ref vnp' id='vnp949' href='#vnp949'>PTS Verse 949</a>‘Laat alles wat gepasseerd is verwelken.<br>
Laat er voor jou niets bestaan dat komen moet.<br>
Wanneer je niet grijpt naar datgene dat er tussen ligt<br>
Zul je in vrede leven.’</p>
<p><a class='ref sc' id='sc16' href='#sc16'>SC 16</a><a class='ref vnp' id='vnp950' href='#vnp950'>PTS Verse 950</a>‘Voor wie dit lichaam-geest complex<br>
Geen aantrekkingskracht uitstraalt<br>
En wie zich geen zorgen maakt<br>
Voor iets wat niet bestaat,<br>
Zal nooit enig verlies lijden in de wereld.’</p>
<p><a class='ref sc' id='sc17' href='#sc17'>SC 17</a><a class='ref vnp' id='vnp951' href='#vnp951'>PTS Verse 951</a>‘Wie niet zegt: ‘dit is van mij’<br>
Of: ‘dat behoort anderen toe’,<br>
Wie geen bezitsdrang heeft,<br>
Zal nooit om iets treuren.<br>
Hij denkt: ‘het is niet van mij’.</p>
<p><a class='ref sc' id='sc18' href='#sc18'>SC 18</a><a class='ref vnp' id='vnp952' href='#vnp952'>PTS Verse 952</a>‘Van hen die bevrijd zijn van wreedheid, begeerte en agitatie,<br>
En die overal gelijkmoedig zijn,<br>
Zal ik—wanneer hierom gevraagd—zeggen<br>
Dat het de zegeningen zijn<br>
Van hen die onwrikbaar in de wereld staan.’</p>
<p><a class='ref sc' id='sc19' href='#sc19'>SC 19</a><a class='ref vnp' id='vnp953' href='#vnp953'>PTS Verse 953</a>‘Hij die wéét; hij die geen agitatie kent,<br>
Vermijdt kammische accumulatie.<br>
Hij die afstand neemt van kammische activiteit,<br>
Weet zich overal veilig.’</p>
<p><a class='ref sc' id='sc20' href='#sc20'>SC 20</a><a class='ref vnp' id='vnp954' href='#vnp954'>PTS Verse 954</a>‘De Wijze zegt nooit van zichzelf<br>
Dat hij gelijk, inferieur of superieur is [ten overstaan van anderen].<br>
Vredevol en onzelfzuchtig<br>
Omarmt hij niets;<br>
Verwerpt hij niets.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
