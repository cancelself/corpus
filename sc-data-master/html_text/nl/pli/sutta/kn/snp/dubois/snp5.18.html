<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.18' lang='nl'>
<header>
<ul>
<li class='division'>Sutta Nipāta&#160;5.18</li>
</ul>
<h1>epiloog: verzen als lofbetuiging<br></h1>
</header>
<blockquote class='gatha'>
<p><a class='ref vns' id='vns1131' href='#vns1131'>SC Verse 1131</a>'Het volgende zei de Bhagavat,<br>
Terwijl hij zich onder de inwoners van Magadha bevond Bij het Pasanaka-heiligdom.<br>
De zestien brahmanen die hem opzochten<br>
Stelden vragen<br>
En nog méér vragen<br>
En Hij [de Boeddha] beantwoordde ze.<br>
Wie de betekenis van elke vraag kent,<br>
Begrijpt de Leer,<br>
En wie [dit inzicht] realiseert, conform de Dhamma,<br>
Zal zeker voorbij ouderdom en dood gaan.<br>
Men zegt dat<br>
'Deze leerstellingen<br>
Over de andere oever gaan'.<br>
Daarom wordt deze presentatie van de Dhamma<br>
'De Weg naar de Andere Oever' genoemd.<br>
Ajita, Tissa Metteyya, Punnaka, evenals Mettagu,<br>
Dhotaka en Upasiva, Nanda en ook Hemaka,’</p>
<p><a class='ref vns' id='vns1132' href='#vns1132'>SC Verse 1132</a>'De twee: Todeyya & Kappa, Jatukanni, de wijze,<br>
Bhadravudha en Udaya, en ook de brahmaan Posala,<br>
Mogharaja, de verstandige en de grote ziener, Pingiya.’</p>
<p><a class='ref vns' id='vns1133' href='#vns1133'>SC Verse 1133</a>'Zij gingen naar de Boeddha,<br>
Naar de Ziener met Volmaakt Gedrag,<br>
Om subtiele vragen te stellen<br>
Aan de Meest Verlichte.’</p>
<p><a class='ref vns' id='vns1134' href='#vns1134'>SC Verse 1134</a>'De Boeddha antwoordde op de gestelde vragen<br>
Naar waarheid<br>
—d.i. zoals de werkelijkheid is—,<br>
En door de vragen zo te beantwoorden<br>
Overtuigde hij de brahmanen.’</p>
<p><a class='ref vns' id='vns1135' href='#vns1135'>SC Verse 1135</a>'Zij [de brahmanen], overtuigd door de Ziener,<br>
De Boeddha,<br>
De Bloedverwant van de Zon,<br>
Wijden hun leven aan het spirituele,<br>
Onder [de supervisie van] de Uitmuntende.’</p>
<p><a class='ref vns' id='vns1136' href='#vns1136'>SC Verse 1136</a>'De Boeddha onderwees [hen] door de vragen<br>
Eén na één te beantwoorden.<br>
Al wie op deze manier beoefent,<br>
Kan oversteken naar de Andere Oever.’</p>
<p><a class='ref vns' id='vns1137' href='#vns1137'>SC Verse 1137</a>‘Hij kan van hier naar de Andere Oever<br>
Oversteken door het opperste Pad te ontwikkelen.<br>
Dit is de weg om naar de Andere Oever te gaan.<br>
Daarom wordt dit Pad<br>
'De Weg naar de Andere Oever'<br>
Genoemd'.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
