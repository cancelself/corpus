<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.3' lang='nl'>
<header>
<ul>
<li class='division'>Sutta Nipāta&#160;4.3</li>
</ul>
<h1>de voordracht over het bezoedelde</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp780' href='#vnp780'>PTS Verse 780</a>Sommigen krakelen met een bezoedelde geest;<br>
Anderen redetwisten met een oprecht hart.<br>
De Wijze echter komt niet tussen wanneer twistgesprekken ontstaan,<br>
En vermijdt hierdoor moedeloosheid.</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp781' href='#vnp781'>PTS Verse 781</a>Men spreekt zoals men denkt:<br>
Hoe kan iemand zijn opinies bemeesteren die<br>
Gebaard zijn door verlangen, verkleefd zijn in begeerte ?<br>
Hoe kunnen zulke opinies correct zijn ?</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp782' href='#vnp782'>PTS Verse 782</a>De Wijze zegt:<br>
Diegene die—ongevraagd— pocht<br>
Over zijn eigen opinies en precepten,<br>
Is een onwaardig mens.</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp783' href='#vnp783'>PTS Verse 783</a>De Wijze zegt:<br>
Een monnik—vredig en met de zintuigen gestild—<br>
Die niet pocht over zijn opinies en niet arrogant in de wereld staat,<br>
Is een waardig mens.</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp784' href='#vnp784'>PTS Verse 784</a>Wie hunkert naar persoonlijk gewin<br>
Uit onzuivere, besmette opinies.<br>
Wie zulke denkbeelden brouwt, construeert, vereert,<br>
Bereikt slechts een onstabiele vrede.</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp785' href='#vnp785'>PTS Verse 785</a>Wie zich ingraaft in opinies komt niet tot bevrijding:<br>
Zijn verlangen beperkt zich tot<br>
Aanvaarden of verwerpen.<br>
Hunkering is uitzichtloos.</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp786' href='#vnp786'>PTS Verse 786</a>Hij die zichzelf gezuiverd heeft , vermijdt zich een opinie te vormen<br>
Over ‘worden’ en ‘niet-worden’<br>
Overal in de wereld.<br>
Hij heeft illusie en hoogmoed afgezworen.<br>
Hij heeft zichzelf gezuiverd.<br>
Hij is zonder verlangen.</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp787' href='#vnp787'>PTS Verse 787</a>Hoe zou iemand die zich vastklampt aan opinies<br>
Kunnen redetwisten met een man die alles losgelaten heeft ?<br>
Met een Wijze,<br>
Die niets omarmt, maar ook niets verwerpt.<br>
Die—in dít leven—elke opinie van zich heeft afgeschud.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
