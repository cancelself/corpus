<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.10' lang='nl'>
<header>
<ul>
<li class='division'>Sutta Nipāta&#160;4.10</li>
</ul>
<h1>de voordracht voor het uiteenvallen v/h lichaam</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp848' href='#vnp848'>PTS Verse 848</a>[Vraagsteller:]<br>
‘Hoe ziet hij?<br>
Hoe gedraagt hij zich?<br>
Hij, waarvan gezegd wordt dat hij tot ‘vrede’ is gekomen<br>
Geef me uitleg, Gotama,<br>
Over de Wijze.’</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp849' href='#vnp849'>PTS Verse 849</a>[De Boeddha:]<br>
‘Hij is vrij van hunkering vóór zijn dood,<br>
Onafhankelijk van verleden en toekomst,<br>
Zonder oordeel in het heden,<br>
En hij vereert niets.’</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp850' href='#vnp850'>PTS Verse 850</a>‘Hij is vrij van boosheid, vrij van angst,<br>
Hij schept niet op, maakt zich geen zorgen.<br>
Wanneer de Wijze onderricht,<br>
Doet hij dat rustig.’</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp851' href='#vnp851'>PTS Verse 851</a>‘Hij klampt zich niet vast aan de toekomst,<br>
Heeft geen spijt over het verleden.<br>
Hij houdt zich ver van zintuiglijk contact<br>
En heeft zijn opinies losgelaten.’</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp852' href='#vnp852'>PTS Verse 852</a>‘Hij is teruggetrokken; hij misleidt niet.<br>
Hij is niet hebzuchtig of gierig,<br>
Noch vermetel, noch beledigend,<br>
En mengt zich niet in boosaardige gesprekken.’</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp853' href='#vnp853'>PTS Verse 853</a>‘Hij is niet verslaafd aan het behaaglijke,<br>
Hij is niet arrogant.<br>
Hij is zachtaardig en verstandig.<br>
Hij heeft opinies en hartstocht achter zich gelaten.’</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp854' href='#vnp854'>PTS Verse 854</a>‘Hij hoopt niet op materieel bezit,<br>
Maar is evenmin ontdaan van gebrek eraan.<br>
Hij is niet gehinderd door hunkering<br>
En aast niet naar fijn eten.’</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp855' href='#vnp855'>PTS Verse 855</a>‘Hij is altijd aandachtig en gelijkmoedig.<br>
Hij denkt nooit van zichzelf in termen van<br>
Gelijk, superieur of inferieur.<br>
Hij bezit geen gezwollen trots.’</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp856' href='#vnp856'>PTS Verse 856</a>‘Hij hangt van niets af.<br>
Vermits hij de Dhamma kent, is hij onafhankelijk.<br>
Hij hunkert niet naar<br>
‘worden’ en 'niet-worden’.</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp857' href='#vnp857'>PTS Verse 857</a>‘Ik zeg dat hij vredig is,<br>
Omdat hij zich ver houdt van sensueel genot.<br>
Daardoor is hij niet geketend<br>
En is hij voorbij alle hechting gegaan.’</p>
<p><a class='ref sc' id='sc11' href='#sc11'>SC 11</a><a class='ref vnp' id='vnp858' href='#vnp858'>PTS Verse 858</a>‘Hij heeft geen kinderen.<br>
Hij heeft geen veestapel; geen velden,<br>
Of bezit.<br>
In hem is niets te vinden dat hij omarmt of verwerpt.’</p>
<p><a class='ref sc' id='sc12' href='#sc12'>SC 12</a><a class='ref vnp' id='vnp859' href='#vnp859'>PTS Verse 859</a>‘Vermits hij zich niets aantrekt<br>
Van wat de mensen, de bedelmonniken of de brahmanen<br>
Over hem zeggen,<br>
Wordt hij niet opgewonden van hun gepraat.’</p>
<p><a class='ref sc' id='sc13' href='#sc13'>SC 13</a><a class='ref vnp' id='vnp860' href='#vnp860'>PTS Verse 860</a>‘Nooit hebzuchtig, noch zelfzuchtig,<br>
Maakt hij geen aanspraak<br>
Om superieur, gelijk of inferieur te zijn.<br>
Vermits hij vrij is van vergelijkingen,<br>
Vergelijkt hij ook niet.’</p>
<p><a class='ref sc' id='sc14' href='#sc14'>SC 14</a><a class='ref vnp' id='vnp861' href='#vnp861'>PTS Verse 861</a>‘Vermits hij niets in de wereld beschouwt als van hemzelf<br>
En niet treurt om wat niet bestaat,<br>
Zich niet inlaat met doctrines,<br>
Daarom wordt hij ‘vredig’ genoemd.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
