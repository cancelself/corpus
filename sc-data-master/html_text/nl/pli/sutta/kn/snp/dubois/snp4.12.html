<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.12' lang='nl'>
<header>
<ul>
<li class='division'>Sutta Nipāta&#160;4.12</li>
</ul>
<h1>de korte voordracht over de doodlopende straat</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp878' href='#vnp878'>PTS Verse 878</a>[Vraagsteller:]<br>
‘Door zich inhoudelijk<br>
Aan hun eigen opinies vast te kluisteren<br>
Zeggen verschillende experten:<br>
‘Wie dit kent, kent de Waarheid.<br>
Wie dit verwerpt is niet volmaakt.’</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp879' href='#vnp879'>PTS Verse 879</a>‘Zij kwebbelen—inhoudelijk— als volgt:<br>
‘Mijn tegenstrever is gek. Hij is geen expert’.<br>
Zijzelf claimen allen expert te zijn<br>
Maar welk van hun verklaringen is waar ?’</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp880' href='#vnp880'>PTS Verse 880</a>[de Boeddha:]<br>
‘Wanneer het verwerpen van de doctrine van een tegenstrever<br>
Iemand tot een gek maakt,<br>
Iemand met minderwaardige wijsheid,<br>
Dan zijn allen die zich aan de eigen opinies vastklampen<br>
Als zijnde het hoogste goed<br>
Gekken met een zeer minderwaardige wijsheid.’</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp881' href='#vnp881'>PTS Verse 881</a>‘Maar indien elk van hen, gezuiverd is van hun opinies,<br>
Perfect van wijsheid, expert zijn,<br>
Verstandig zijn,<br>
Dan is er niemand van hen van minderwaardige wijsheid,<br>
Want allen hebben dan hun taak perfect volbracht.’</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp882' href='#vnp882'>PTS Verse 882</a>‘Ik zal —zoals gekken onder elkaar doen—<br>
Nooit zeggen<br>
Dat mijn opinie de Waarheid is.<br>
Zulke gekken beschouwen de eigen mening als de waarheid<br>
En verbranden hun tegenstrevers als ‘gekken’.</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp883' href='#vnp883'>PTS Verse 883</a>[Vraagsteller:]<br>
‘Wat sommigen realiteit, waarheid noemen,<br>
Noemen anderen begoocheling, leugen.<br>
Inhoudelijk gezien, kwebbelen ze.<br>
Waarom zeggen asceten niet één en hetzelfde ?’</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp884' href='#vnp884'>PTS Verse 884</a>[De Boeddha:]<br>
‘Waarheid is één.<br>
Er bestaat geen ándere Waarheid<br>
Waarover de mensheid zou kunnen redetwisten.<br>
Asceten roepen hun eigen ‘Waarheden’ uit.<br>
Dat is de reden waarom ze niet één en hetzelfde zeggen.’</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp885' href='#vnp885'>PTS Verse 885</a>[Vraagsteller:]<br>
‘Maar waarom verklaren deze zogenaamde experten<br>
Met hun argumenten verschillende waarheden ?<br>
Hebben zij zoveel verschillende waarheden gerealiseerd<br>
Of is—wat ze zeggen—louter speculatie ?’</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp886' href='#vnp886'>PTS Verse 886</a>[De Boeddha:]<br>
‘Apart van concepten,<br>
Zijn er niet veel en verschillende<br>
Eeuwige Waarheden in de wereld.<br>
Zeggen de zogenaamde experten niet dat er<br>
Met betrekking tot opinies een vaste dualiteit bestaat:<br>
Waarheid en Leugen.’</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp887' href='#vnp887'>PTS Verse 887</a>‘Overweldigd door wat gezien is, gehoord of gepercipieerd,<br>
Of aangetrokken tot precepten en rituelen,<br>
Toont een persoon belangstelling voor anderen.<br>
Zich nestelend in zijn vaste opinies<br>
En zelfgenoegzaam<br>
Zegt hij:<br>
‘ Mijn tegenstrever is een gek. Een expert is hij niet.’</p>
<p><a class='ref sc' id='sc11' href='#sc11'>SC 11</a><a class='ref vnp' id='vnp888' href='#vnp888'>PTS Verse 888</a>‘De basis waarop<br>
Hij zijn tegenstrever als een gek beschouwt<br>
Is dezelfde als deze<br>
Waarop hij zichzelf als een expert kapittelt.<br>
Zo hoog hij zichzelf tot expert ophemelt,<br>
Zo diep misprijst hij diegene die hetzelfde doet.’</p>
<p><a class='ref sc' id='sc12' href='#sc12'>SC 12</a><a class='ref vnp' id='vnp889' href='#vnp889'>PTS Verse 889</a>‘In zijn overgewaardeerde opinie beschouwt hij zich als volmaakt.<br>
Dronken van trots veronderstelt hij zichzelf als gerealiseerd.<br>
In zijn geest is hij volkomen zuiver.<br>
Op dezelfde manier bekijkt hij zijn opinies eveneens als perfect.’</p>
<p><a class='ref sc' id='sc13' href='#sc13'>SC 13</a><a class='ref vnp' id='vnp890' href='#vnp890'>PTS Verse 890</a>‘Indien iemand door de woorden van een ander<br>
Minderwaardig zou genoemd worden,<br>
Zou die ander van<br>
Minderwaardige wijsheid zijn.<br>
Maar indien, door iemands mening,<br>
De andere verstandig en wijs zou zijn,<br>
Dan zou niemand onder de asceten een gek zijn.’</p>
<p><a class='ref sc' id='sc14' href='#sc14'>SC 14</a><a class='ref vnp' id='vnp891' href='#vnp891'>PTS Verse 891</a>‘Diegene die religieuze leerstellingen verkondigen<br>
Die hiervan afwijken, zullen nooit gezuiverd worden.<br>
Zij zijn niet perfect.<br>
Leden van andere sekten vertellen dit<br>
Omdat zij hardnekkig zijn<br>
Omtrent hun eigen opinies.’</p>
<p><a class='ref sc' id='sc15' href='#sc15'>SC 15</a><a class='ref vnp' id='vnp892' href='#vnp892'>PTS Verse 892</a>‘Alleen hier kan je gezuiverd worden’ zeggen zij,<br>
Eraan toevoegend dat er geen zuivering te verkrijgen is<br>
Bij een andere religieuze leer.<br>
Zo leven de aanhangers van elke sekte op gespannen voet<br>
Met de aanhangers van andere sekten.<br>
Op deze manier zijn ze vastgeklikt aan hun zogenaamd Pad.</p>
<p><a class='ref sc' id='sc16' href='#sc16'>SC 16</a><a class='ref vnp' id='vnp893' href='#vnp893'>PTS Verse 893</a>‘Wie zou iemand, die zijn eigen zogezegd Pad standvastig volgt,<br>
Niet voor gek verklaren<br>
Wanneer hij zou verklaren dat iemand<br>
Anders gek is om een onzuivere leer te volgen.<br>
Hij zou zichzelf in moeilijkheden brengen.’</p>
<p><a class='ref sc' id='sc17' href='#sc17'>SC 17</a><a class='ref vnp' id='vnp894' href='#vnp894'>PTS Verse 894</a>‘Standvastig in zijn vaste opinies<br>
De anderen beoordelend op zijn eigen criteria,<br>
Brengt hij zelfs méér disputen tot leven in de wereld.<br>
De persoon die echter afstand heeft genomen van alle vaste opinies<br>
Brengt geen ruzie meer in de wereld.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
