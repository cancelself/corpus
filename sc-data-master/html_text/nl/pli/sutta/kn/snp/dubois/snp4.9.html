<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.9' lang='nl'>
<header>
<ul>
<li class='division'>Sutta Nipāta&#160;4.9</li>
</ul>
<h1>de voordracht tot magandiya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp835' href='#vnp835'>PTS Verse 835</a>[De Boeddha:]<br>
‘Wanneer ik begeerte zie, afkeer en lust,<br>
Dan heb ik geen verlangen naar sex.<br>
Zie naar wat dít is: vol met pis en drek.<br>
Ik wil haar zelfs niet met mijn voet aanraken.’</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp836' href='#vnp836'>PTS Verse 836</a>[Magandiya:]<br>
‘Wanneer je deze vrouw niet wenst,<br>
Een juweel begeerd door vele koningen,<br>
Zeg me dan welk wereldbeeld, welke deugdzaamheid, welke<br>
beoefening,<br>
Welke lifestyle je hebt en hoe je denkt over het hiernamaals.’</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp837' href='#vnp837'>PTS Verse 837</a>[De Boeddha:]<br>
‘Magandiya,<br>
Wanneer ik de doctrines beschouw waarnaar de mensen hunkeren,<br>
Komt het mij niet toe te zeggen:<br>
‘Ik verkondig dít’<br>
Wanneer ik deze opinies zie—maar me er niet aan vastklamp—<br>
Dan wist en zag ik innerlijke vrede.’</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp838' href='#vnp838'>PTS Verse 838</a>[Magandiya:]<br>
‘Muni, jij spreekt over niet-hechten<br>
Aan vooraf gevormde opinies.<br>
Maar wat betekent deze ‘innerlijke vrede’ ?<br>
Hoe is het gekend door de Wijze ?’</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp839' href='#vnp839'>PTS Verse 839</a>[De Boeddha:]<br>
‘De Wijze spreekt niet van zuiverheid<br>
In termen van visies, scholen, kennis, precepten en<br>
Religieuze rituelen.<br>
Evenmin is het te vinden bij iemand die<br>
Visies, scholen, kennis, precepten en<br>
Religieuze rituelen ontbeert.<br>
Het is door het loslaten ervan, door er niet naar te grijpen,<br>
Er niet-afhankelijk van te zijn,<br>
Dat hij, die vredig is, niet hongert naar ‘worden.’</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp840' href='#vnp840'>PTS Verse 840</a>[Magandiya:]<br>
‘Wanneer hij niet spreekt van zuiverheid<br>
In termen van visies, scholen, kennis, precepten en<br>
Religieuze rituelen.<br>
En het niet te vinden is bij iemand die<br>
Visies, scholen, kennis, precepten en<br>
Religieuze rituelen ontbeert,<br>
Dan lijkt me dit een dwaze Leer,<br>
Vermits er zijn die geloven dat zuiverheid ontspruit<br>
Door middel van opinies.’</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp841' href='#vnp841'>PTS Verse 841</a>[De Boeddha:]<br>
‘Je vragen ontkiemen uit je eigen denkbeelden.<br>
En verward door je persoonlijk hechten<br>
Heb je niet de minste notie van wat ik zeg.<br>
Dat is de reden dat je het dwaas vindt.’</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp842' href='#vnp842'>PTS Verse 842</a>‘Door te denken in termen als gelijk, superieur of inferieur<br>
Kom je in disputen terecht.<br>
Blijft men onbewogen voor deze drie categorieën,<br>
Dan zal men niet denken over ‘gelijk’ of 'niet-gelijk’</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp843' href='#vnp843'>PTS Verse 843</a>‘Waarom zou een ware brahmaan zeggen: ‘Dit is waar’?<br>
Met wie zou hij de discussie aangaan: ‘Dit is vals’?<br>
Diegenen waarvoor 'gelijk' en 'niet-gelijk' niet bestaan<br>
Met wie zouden zij in dispuut treden ?’</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp844' href='#vnp844'>PTS Verse 844</a>‘Het huis verlaten,<br>
Rondzwerven zonder familie,<br>
Afstandelijk blijven van dorpelingen<br>
Bevrijd van zintuiglijke begeerte,<br>
Vrij van verwachtingen,<br>
Zo zal een Wijze nooit in onmin leven.’</p>
<p><a class='ref sc' id='sc11' href='#sc11'>SC 11</a><a class='ref vnp' id='vnp845' href='#vnp845'>PTS Verse 845</a>‘Wat hij ook moge ontberen,<br>
De Sterke zal er nooit naar grijpen of voor strijden.<br>
Zoals de lotusbloem in het water groeit,<br>
Niet besmeurd door het water en de modder,<br>
Zo zal de Wijze, die niet begeert en die voor vrede pleit,<br>
Niet verontreinigd zijn door zijn zintuigen en door de wereld.’</p>
<p><a class='ref sc' id='sc12' href='#sc12'>SC 12</a><a class='ref vnp' id='vnp846' href='#vnp846'>PTS Verse 846</a>‘Wat betreft opinies of bedenkingen,<br>
Zal hij die wéét, nooit hovaardig worden.<br>
Hij zal niet beïnvloed zijn door enige handeling of kennis.<br>
Hij zal zich nooit ingraven.’</p>
<p><a class='ref sc' id='sc13' href='#sc13'>SC 13</a><a class='ref vnp' id='vnp847' href='#vnp847'>PTS Verse 847</a>‘Wie vrij is van concepten, heeft geen bindingen,<br>
Wie vrij is van wijsheid heeft geen begoochelingen.<br>
Zij die zich vastklampen aan concepten en opinies,<br>
Veroorzaken conflicten bij hun wandeling doorheen de wereld.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
