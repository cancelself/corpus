<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp1.3' lang='nl'>
<header>
<ul>
<li class='division'>Sutta Nipāta&#160;1.3</li>
</ul>
<h1>Khaggavisana Sutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp35' href='#vnp35'>PTS Verse 35</a>Pijnig geen énkel levend wezen.<br>
Verzaak aan alle geweld.<br>
Verlang niet naar nakomelingschap.<br>
Ga je eigen weg zoals een rinoceros !</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp36' href='#vnp36'>PTS Verse 36</a>Omgang met anderen doet affectie groeien.<br>
[En hieruit] spruit onvrede voort.<br>
Wie de ellende observeert<br>
Die uit affectie voortkomt,<br>
Gaat zijn eigen weg zoals een rinoceros !</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp37' href='#vnp37'>PTS Verse 37</a>Wiens geest geketend is door genegenheid<br>
Voor vrienden en gezelschap,<br>
Verzaakt aan het ware doel.<br>
Wie het gevaar observeert<br>
Dat in zulke intimiteit schuilt,<br>
Gaat zijn eigen weg zoals een rinoceros !</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp38' href='#vnp38'>PTS Verse 38</a>Zoals een grote bamboe-kluit verstrengeld is<br>
[Door zijn takken],<br>
[Zo ook is de man verstrikt]<br>
Door zijn genegenheid voor vrouw en kinderen.<br>
Een bamboe-scheut is aan niets gehecht.<br>
Hij gaat zijn eigen weg zoals een rinoceros !</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp39' href='#vnp39'>PTS Verse 39</a>Zoals een hert in de wildernis,<br>
Naar voedsel zoekt, zoals het hem uitkomt<br>
Zo observeert de wijze man zijn eigen ongebondenheid:<br>
Hij gaat zijn eigen weg zoals een rinoceros !</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp40' href='#vnp40'>PTS Verse 40</a>Te midden van het gezelschap met anderen<br>
Word je voor van alles aangezocht.<br>
Wie de vrijheid naar waarde schat,<br>
Gaat zijn eigen weg zoals een rinoceros !</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp41' href='#vnp41'>PTS Verse 41</a>Te midden van gezelschap<br>
Is er verstrooiing en vermaak.<br>
En rijst er verlangen naar kinderen.<br>
Wie echter het ongenoegen verafschuwt<br>
[Dat ontstaat bij]<br>
Het vooruitzicht om gescheiden te worden<br>
Van geliefden,<br>
Gaat zijn eigen weg zoals een rinoceros !</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp42' href='#vnp42'>PTS Verse 42</a>Wie overal [in de vier richtingen] met alles tevreden is,<br>
Blij met alles wat zich voordoet.<br>
[zonder ook maar over iets boos te zijn];<br>
Wie alle gevaren zonder ontzetting overwint,<br>
[Zo iemand]<br>
Gaat zijn eigen weg zoals een rinoceros !</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp43' href='#vnp43'>PTS Verse 43</a>Sommige thuislozen zijn moeilijk tevreden te stellen,<br>
Evenals sommige leken die het huiselijk leven leiden.<br>
Laat iemand, die zich geen zorgen maakt<br>
Over iemand anders nakomelingschap,<br>
Zijn eigen weg gaan zoals een rinoceros !</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp44' href='#vnp44'>PTS Verse 44</a>Wie de kenmerken van de huisman afsnijdt,<br>
Zoals een kovilara boom zijn bladeren afwerpt,<br>
Zulke heroïsche man, die de ketens<br>
Van de huisman verbreekt,<br>
Gaat zijn eigen weg zoals een rinoceros !</p>
<p><a class='ref sc' id='sc11' href='#sc11'>SC 11</a><a class='ref vnp' id='vnp45' href='#vnp45'>PTS Verse 45</a>Wanneer je een verstandige metgezel kunt vinden,<br>
Een compagnon de route, rechtschapen en wijs,<br>
Die alle moeilijkheden overwonnen heeft,<br>
Blijf dan bij hem, gelukkig en aandachtig.</p>
<p><a class='ref sc' id='sc12' href='#sc12'>SC 12</a><a class='ref vnp' id='vnp46' href='#vnp46'>PTS Verse 46</a>Wanneer je geen verstandige metgezel kunt vinden,<br>
Een compagnon de route, rechtschapen en wijs,<br>
Ga dan je eigen weg.<br>
Zoals een verslagen koning zijn veroverd koninkrijk verlaat.<br>
Of zoals een olifant zijn kudde in het Olifantenbos !</p>
<p><a class='ref sc' id='sc13' href='#sc13'>SC 13</a><a class='ref vnp' id='vnp47' href='#vnp47'>PTS Verse 47</a>Wij moeten zeker het gezelschap prijzen<br>
Van spirituele vrienden<br>
Die ons gelijke zijn of die béter zijn.<br>
Maar wanneer zulke vrienden niet te vinden zijn—<br>
Vrienden die een foutloos leven leiden—<br>
Ga dan je eigen weg zoals een rinoceros !</p>
<p><a class='ref sc' id='sc14' href='#sc14'>SC 14</a><a class='ref vnp' id='vnp48' href='#vnp48'>PTS Verse 48</a>Wanneer je blinkende gouden armbanden ziet,<br>
Schitterend gemaakt door de goudsmid,<br>
Die tegen elkaar klingelen wanneer iemand er<br>
Uit verwaandheid twee aan één hand draagt<br>
Ga dan je eigen weg zoals een rinoceros !</p>
<p><a class='ref sc' id='sc15' href='#sc15'>SC 15</a><a class='ref vnp' id='vnp49' href='#vnp49'>PTS Verse 49</a>[Op eenzelfde manier overwegende dat:]<br>
Indien je met een andere persoon<br>
zou moeten leven,<br>
Je zou vloeken of beledigende dingen zeggen.<br>
Doordat je dit toekomstig gevaar onderkent,<br>
Ga je je eigen weg zoals een rinoceros !<br>
SC16<br>
SC Vers 50<br>
Omdat zintuiglijk genot<br>
In al zijn vormen—elegant, aangenaam en bekorend is,<br>
Behekst het de geest.<br>
Wie de gevaren van zintuiglijk genot beschouwt,<br>
Gaat zijn eigen weg zoals een rinoceros !</p>
<p><a class='ref sc' id='sc17' href='#sc17'>SC 17</a><a class='ref vnp' id='vnp51' href='#vnp51'>PTS Verse 51</a>Ziekte, ongeluk, kwalen, stekende pijn,<br>
Vormen een gevaar voor mij.<br>
Wie het gevaar beschouwt<br>
Dat voortvloeit uit zintuiglijk genot<br>
Gaat zijn eigen weg zoals een rinoceros !</p>
<p><a class='ref sc' id='sc18' href='#sc18'>SC 18</a><a class='ref vnp' id='vnp52' href='#vnp52'>PTS Verse 52</a>Wie koude en hitte, honger en dorst overwonnen heeft;<br>
Wind en zon, paardenvliegen en slangen:<br>
Wie dit alles, zonder uitzondering, doorstaan heeft,<br>
Gaat zijn eigen weg zoals een rinoceros !</p>
<p><a class='ref sc' id='sc19' href='#sc19'>SC 19</a><a class='ref vnp' id='vnp53' href='#vnp53'>PTS Verse 53</a>Zoals een grote witte sterke olifant,<br>
Zijn kudde verlaat,<br>
En in het woud leeft zoals het hem belieft.<br>
[Op deze manier]<br>
Ga je eigen weg zoals een rinoceros !</p>
<p><a class='ref sc' id='sc20' href='#sc20'>SC 20</a><a class='ref vnp' id='vnp54' href='#vnp54'>PTS Verse 54</a>“Zelfs tijdelijke bevrijding is uitgesloten<br>
Voor iemand die hunkert naar gezelschap”.<br>
Wie acht slaat op deze woorden van<br>
De Bloedverwant van de Zon [de Boeddha],<br>
Gaat zijn eigen weg zoals een rinoceros !</p>
<p><a class='ref sc' id='sc21' href='#sc21'>SC 21</a><a class='ref vnp' id='vnp55' href='#vnp55'>PTS Verse 55</a>Verkeerde [filosofische] inzichten<br>
Heb ik overstegen.<br>
De juiste Weg bereikt. Het Pad verworven.<br>
Door eigen inspanning is<br>
Wijsheid is in mij ontstaan.<br>
[Op deze manier]<br>
Ga ik mijn eigen weg zoals een rinoceros !</p>
<p><a class='ref sc' id='sc22' href='#sc22'>SC 22</a><a class='ref vnp' id='vnp56' href='#vnp56'>PTS Verse 56</a>Zonder hebzucht.<br>
Zonder bedrog.<br>
Zonder hunkering.<br>
Zonder laster.<br>
Bezoedeling en onwetendheid heb ik verwijderd.<br>
Zonder verlangen naar de wereld;<br>
Naar elke wereld zal ik<br>
Mijn eigen weg gaan zoals een rinoceros !</p>
<p><a class='ref sc' id='sc23' href='#sc23'>SC 23</a><a class='ref vnp' id='vnp57' href='#vnp57'>PTS Verse 57</a>Mijd de slechte metgezel,<br>
Die onderricht wat nutteloos is<br>
En de verkeerde weg bewandelt.<br>
Associeer je niet met iemand die achteloos is<br>
En hunkert naar zintuiglijk genot.<br>
Ga je eigen weg zoals een rinoceros !</p>
<p><a class='ref sc' id='sc24' href='#sc24'>SC 24</a><a class='ref vnp' id='vnp58' href='#vnp58'>PTS Verse 58</a>Associeer je met iemand die geleerd is<br>
En de Dhamma onderhoudt en uitdraagt.<br>
Een vriend die grootmoedig en scherpzinnig is;<br>
Die perfecte wijsheid bezit,<br>
En zijn twijfels verwijderd heeft.<br>
[Laat iemand die niet over zo’n vriend beschikt]<br>
Zijn eigen weg gaan zoals een rinoceros !</p>
<p><a class='ref sc' id='sc25' href='#sc25'>SC 25</a><a class='ref vnp' id='vnp59' href='#vnp59'>PTS Verse 59</a>Vrij van hunkering,<br>
Zonder op zoek te gaan naar vermaak, plezier,<br>
En zintuiglijk genot in de wereld.<br>
Zonder zich op te tuigen; zonder er aandacht aan te besteden.<br>
Zich te onthouden van het dragen van juwelen.<br>
De waarheid sprekend.<br>
[Laat zo iemand]<br>
Zijn eigen weg gaan zoals een rinoceros !</p>
<p><a class='ref sc' id='sc26' href='#sc26'>SC 26</a><a class='ref vnp' id='vnp60' href='#vnp60'>PTS Verse 60</a>Door het verlaten van vrouw en kinderen,<br>
Vader, moeder, rijkdom, tastbare dingen,<br>
En verwanten.<br>
Door al de verschillende vormen van begeerte los te laten.<br>
Gaat hij zijn eigen weg zoals een rinoceros !</p>
<p><a class='ref sc' id='sc27' href='#sc27'>SC 27</a><a class='ref vnp' id='vnp61' href='#vnp61'>PTS Verse 61</a>[Gehechtheid aan dingen]<br>
Dit is een strop—dit is een vishaak [met lokaas].<br>
Er is hier weinig vreugde te vinden;<br>
En zo goed als geen bevrediging.<br>
Maar des te meer lijden.<br>
Wie intelligent is en dit onderkent<br>
Gaat zijn eigen weg zoals een rinoceros !</p>
<p><a class='ref sc' id='sc28' href='#sc28'>SC 28</a><a class='ref vnp' id='vnp62' href='#vnp62'>PTS Verse 62</a>Wie de ketens verbroken heeft;<br>
Zoals een vis [ontsnapt] uit een gescheurd net;<br>
Zoals een vuur niet terugkeert naar<br>
Een verbrande plek;<br>
Gaat zijn eigen weg zoals een rinoceros !</p>
<p><a class='ref sc' id='sc29' href='#sc29'>SC 29</a><a class='ref vnp' id='vnp63' href='#vnp63'>PTS Verse 63</a>De ogen neergeslagen; niet nieuwsgierig.<br>
De zintuigen bewaakt; de geest beteugeld.<br>
—Vrij van passie, niet brandend van verwaandheid,<br>
Gaat hij zijn eigen weg zoals een rinoceros !</p>
<p><a class='ref sc' id='sc30' href='#sc30'>SC 30</a><a class='ref vnp' id='vnp64' href='#vnp64'>PTS Verse 64</a>Wie de kenmerken van de huisman wegneemt,<br>
Zoals een met bladeren overdekte Parikhatta boom,<br>
[wiens bladeren afgesneden zijn],<br>
Zo verlaat hij het huis, gekleed in de oranje monnikspij.<br>
En gaat zijn eigen weg zoals een rinoceros !</p>
<p><a class='ref sc' id='sc31' href='#sc31'>SC 31</a><a class='ref vnp' id='vnp65' href='#vnp65'>PTS Verse 65</a>Niet begerig naar aangename dingen;<br>
Niet geagiteerd door allerlei toestanden.<br>
Volkomen bevrijd;<br>
Zonder ook maar enige voorkeur<br>
Voor één familie in zijn geest;<br>
Gaat hij zijn eigen weg zoals een rinoceros !</p>
<p><a class='ref sc' id='sc32' href='#sc32'>SC 32</a><a class='ref vnp' id='vnp66' href='#vnp66'>PTS Verse 66</a>Nadat hij de Vijf Hindernissen achter zich heeft gelaten;<br>
En onderliggend alle mentale bezoedelingen<br>
Vernietigd heeft.<br>
Naar niets verlangend; begeerte en haat vernietigd,<br>
Gaat hij zijn eigen weg zoals een rinoceros !</p>
<p><a class='ref sc' id='sc33' href='#sc33'>SC 33</a><a class='ref vnp' id='vnp67' href='#vnp67'>PTS Verse 67</a>Nadat hij zich afgekeerd heeft<br>
Van [lichamelijk] plezier en pijn;<br>
—En hieraan voorafgaand—<br>
Van [mentale] vreugde en droefheid.<br>
En [op deze manier]<br>
Gelijkmoedigheid, kalmte en zuivering bereikt heeft,<br>
Gaat hij zijn eigen weg zoals een rinoceros !</p>
<p><a class='ref sc' id='sc34' href='#sc34'>SC 34</a><a class='ref vnp' id='vnp68' href='#vnp68'>PTS Verse 68</a>Onverdroten strevend naar het hoogste goed [nibbana],<br>
Met een scherpzinnige geest; zonder luiheid;<br>
Vasthoudend;<br>
Begiftigd met lichamelijke en mentale sterkte,<br>
Gaat hij zijn eigen weg zoals een rinoceros !</p>
<p><a class='ref sc' id='sc35' href='#sc35'>SC 35</a><a class='ref vnp' id='vnp69' href='#vnp69'>PTS Verse 69</a>Zonder afzondering en meditatie op te geven,<br>
[Een leven] constant in overeenstemming met de Dhamma,<br>
Helder bewust van de ellende,<br>
Die elk ‘worden’ met zich brengt,<br>
Gaat hij zijn eigen weg zoals een rinoceros !</p>
<p><a class='ref sc' id='sc36' href='#sc36'>SC 36</a><a class='ref vnp' id='vnp70' href='#vnp70'>PTS Verse 70</a>Met de intentie om aandachtig begeerte te vernietigen<br>
[en nibbana te bereiken];<br>
Foutloos, verstandig, de geschriften kennend, meditatief,<br>
Zichzelf beteugelend,<br>
Zich inspannend voor het Pad,<br>
Gaat hij zijn eigen weg zoals een rinoceros !</p>
<p><a class='ref sc' id='sc37' href='#sc37'>SC 37</a><a class='ref vnp' id='vnp71' href='#vnp71'>PTS Verse 71</a>Zoals een leeuw zich niet laat opschrikken<br>
Door enig geluid;<br>
Zoals de wind niet in een net gevangen wordt;<br>
Zoals een lotusbloem niet bezoedeld wordt door water,<br>
Gaat hij zijn eigen weg zoals een rinoceros !</p>
<p><a class='ref sc' id='sc38' href='#sc38'>SC 38</a><a class='ref vnp' id='vnp72' href='#vnp72'>PTS Verse 72</a>Zoals een leeuw, met zijn sterke hoektanden, imponeert;<br>
—Als de koning van de dieren—<br>
Als een overwinnaar rondzwerft.<br>
En eenzaam in de wildernis verblijft,<br>
Gaat hij zijn eigen weg zoals een rinoceros !</p>
<p><a class='ref sc' id='sc39' href='#sc39'>SC 39</a><a class='ref vnp' id='vnp73' href='#vnp73'>PTS Verse 73</a>Beoefen constant voor bevrijding:<br>
Liefdevolle vriendelijkheid, gelijkmoedigheid,<br>
Mededogen en medevreugde.<br>
Onbelemmerd door de wereld—door elke wereld,<br>
Ga je eigen weg zoals een rinoceros !</p>
<p><a class='ref sc' id='sc40' href='#sc40'>SC 40</a><a class='ref vnp' id='vnp74' href='#vnp74'>PTS Verse 74</a>Door het opgeven van verlangen, afkeer en onwetendheid,<br>
Heeft hij de ketens verbroken.<br>
Onverschrokken voor de dood,<br>
Gaat hij zijn eigen weg zoals een rinoceros !</p>
<p><a class='ref sc' id='sc41' href='#sc41'>SC 41</a><a class='ref vnp' id='vnp75' href='#vnp75'>PTS Verse 75</a>Mensen houden elkaar gezelschap en gaan om met elkaar<br>
Uit baatzucht [eigenbelang].<br>
Het is moeilijk om vandaag nog vrienden te vinden,<br>
Die dit motief [baatzucht] niet hebben.<br>
Mensen zoeken énkel hun eigen profijt,<br>
Hun motief is onzuiver en gemeen.<br>
[Daarom, wie dit weet:]<br>
Gaat zijn eigen weg zoals een rinoceros !</p>
</blockquote>
<p class='endsutta'>Einde van de Khaggavisana-Sutta</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>KHAGGAVISANA SUTTA</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
