<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp1.8' lang='nl'>
<header>
<h1>Liefdevolle Vriendelijkheid</h1>
</header>
<blockquote class='gatha'>
<p>‘Dit moet gerealiseerd worden door iemand<br>
met één duidelijk doel voor ogen:<br>
hij moet streven naar de toestand van innerlijke vrede;<br>
hij moet kundig zijn, oprecht en recht door zee;<br>
gemakkelijk te instrueren, zachtaardig en bescheiden;<br>
tevreden en niet veeleisend;<br>
met weinig zorgen, sober levend,<br>
vredig en zonder verlangen naar aanhang;<br>
en zijn gedrag mag geen aanleiding geven<br>
tot afkeuring door de Wijzen.</p>
<p>Mogen alle wezens gelukkig zijn.<br>
Mogen ze veilig zijn.<br>
Welke natuur ze ook hebben,<br>
zonder enige uitzondering:<br>
zwak of sterk,<br>
lang of breed,<br>
subtiel of uitgelaten,<br>
gezien of ongezien,<br>
dichtbij of veraf,<br>
geboren of naar geboorte zoekend—<br>
Mogen alle wezens gelukkig zijn.</p>
<p>Laat de ene de andere niet bedriegen.<br>
Laat de ene de andere niet minachten.<br>
Wens niemand leed toe<br>
uit boosheid of vijandigheid.</p>
<p>Zoals een moeder haar enige zoon<br>
met haar leven beschermt,<br>
zo moet men een liefdevol hart<br>
ontwikkelen voor alle wezens.</p>
<p>Een liefdevol hart ontwikkelen<br>
voor de hele wereld:<br>
boven, beneden en rondom<br>
onbezoedeld, zonder vijandigheid of haat.</p>
<p>Hierop moet men zijn aandacht vestigen<br>
—of men staat, wandelt, zit of ligt—<br>
zo verwijlt men in een goddelijk verblijf.</p>
<p>De <span class='add'>verkeerde</span> opinies vernietigd,<br>
begiftigd met het juiste inzicht,<br>
de begeerte naar zintuiglijk genot bedwongen–<br>
gaat men de moederschoot voorbij.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>KHUDDAKAPATHA—KORTE PASSAGES</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
