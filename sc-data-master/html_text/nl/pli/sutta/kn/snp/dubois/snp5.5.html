<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.5' lang='nl'>
<header>
<ul>
<li class='division'>Sutta Nipāta&#160;5.5</li>
</ul>
<h1>de vragen van mettagu</h1>
</header>
<blockquote class='gatha'>
<p><a class='ref vns' id='vns1056' href='#vns1056'>SC Verse 1056</a>“Ik vraag u, Bhagavat, zeg het me alstublieft”,<br>
Zei de eerbiedwaardige Mettagu,<br>
“—Ik beschouw u als uitstekend onderlegd<br>
En in het bezit van een gecultiveerde geest—<br>
Hoe zijn deze ontelbare soorten van lijden<br>
Voor iedereen ontstaan in de wereld ?”</p>
<p><a class='ref vns' id='vns1057' href='#vns1057'>SC Verse 1057</a>“Je stelt me een vraag over<br>
Het ontstaan van het lijden”,<br>
Zei de Bhagavat tot Mettagu.<br>
“Ik zal het aan je uitleggen zoals ik het weet:<br>
Omwille van het vastklampen [aan upadhi],<br>
Ontstaan ontelbare soorten van lijden<br>
Voor iedereen in de wereld.”</p>
<p><a class='ref vns' id='vns1058' href='#vns1058'>SC Verse 1058</a>“De onwetende, zonder wijsheid,<br>
Klampt zich [aan upadhi] vast,<br>
En deze dwaas ondergaat, steeds opnieuw, lijden.<br>
Daarom:<br>
Wanneer je dit begrijpt, klamp je nergens aan vast.<br>
Zo verwerf je inzicht over het ontstaan<br>
—Over de geboorte—<br>
Van het lijden.”</p>
<p><a class='ref vns' id='vns1059' href='#vns1059'>SC Verse 1059</a>“U heeft ons verklaard wat we U gevraagd hebben”,<br>
Zei de eerbiedwaardige Mettagu.<br>
“Maar we willen U nog iets anders vragen.<br>
Antwoord ons alstublieft:<br>
Op welke manier steken de Wijzen de stroom over<br>
Van geboorte, ouderdom, verdriet en weeklacht ?<br>
Kunt U dit aan ons uitleggen,<br>
Oh Wijze,<br>
Want deze Leerstelling is door u goed begrepen.”</p>
<p><a class='ref vns' id='vns1060' href='#vns1060'>SC Verse 1060</a>“Ik zal deze leerstelling aan jou verklaren”,<br>
Zei de Baghavat tot Mettagu.<br>
[Luister goed:]<br>
Het zijn niet slechts woorden.<br>
Wie het begrijpt [experiëntieel ervaart],<br>
En wie opmerkzaam leeft,<br>
Kan de begeerte naar de wereld overwinnen.”</p>
<p><a class='ref vns' id='vns1061' href='#vns1061'>SC Verse 1061</a>“Ik verheug me zeer in deze verheven Leerstelling,<br>
Grote Ziener,<br>
Waarbij men,<br>
Na het begrepen te hebben,<br>
En door opmerkzaam te leven,<br>
Het verlangen naar de wereld kan overwinnen.”</p>
<p><a class='ref vns' id='vns1062' href='#vns1062'>SC Verse 1062</a>“Van alles wat je kent”,<br>
Zei de Bhagavat tot Mettagu,<br>
“Zowel wat boven is,<br>
Wat beneden is, dwars,<br>
Als in het midden,<br>
—Je moet nergens behagen in scheppen,<br>
En nergens je gedachten op vestigen.<br>
Op deze manier<br>
Komt er een einde aan bestaan.<br>
[aan het steeds opnieuw ‘worden’]”</p>
<p><a class='ref vns' id='vns1063' href='#vns1063'>SC Verse 1063</a>“De monnik, die op deze manier leeft,<br>
Opmerkzaam en behoedzaam;<br>
Die de dingen loslaat<br>
Waarvan hij houdt,<br>
Kan—wijs zijnde—<br>
Geboorte en ouderdom,<br>
Verdriet, weeklacht, en lijden<br>
Hier [in deze wereld] opgeven.”</p>
<p><a class='ref vns' id='vns1064' href='#vns1064'>SC Verse 1064</a>“Ik verheug me zeer in<br>
de woorden van de Grote Ziener”,<br>
Zei de eerbiedwaardige Mettagu.<br>
“Oh, Gotama,<br>
De bevrijding door het ‘klieven'<br>
Is goed uitgelegd.<br>
De Bhagavat heeft immers het lijden losgelaten<br>
Nadat hij dit inzicht verworven had.”</p>
<p><a class='ref vns' id='vns1065' href='#vns1065'>SC Verse 1065</a>“Zonder twijfel kan iedereen het lijden opgeven,<br>
Wanneer U hen aanhoudend met raad bijstaat,<br>
Oh Wijze.<br>
Omdat ik de Sterke Man ontmoet heb,<br>
Buig ik voor Hem.<br>
Misschien kan de Bhagavat ook<br>
Mij aanhoudend onderricht geven !”</p>
<p><a class='ref vns' id='vns1066' href='#vns1066'>SC Verse 1066</a>“Een brahmaan met juist inzicht”,<br>
Zei de Bhagavat tot Mettagu,<br>
Is iemand die niets bezit,<br>
En niet verlangt naar zintuiglijk bestaan.<br>
[Zo iemand] is zeker de stroom overgestoken.<br>
Vrij van hindernissen en vrij van twijfel,<br>
Is hij de stroom overgestoken.”</p>
<p><a class='ref vns' id='vns1067' href='#vns1067'>SC Verse 1067</a>[De Boeddha sprak verder:]<br>
“Zulke wijze man, hier, in deze wereld,<br>
Die het juiste inzicht heeft,<br>
Die de gehechtheid naar wedergeboorte<br>
Heeft losgelaten;<br>
Die onverstoorbaar is en vrij van verlangen;<br>
Ik zeg: [zulke man]<br>
Is voorbij geboorte en ouderdom gegaan.” ❜<br>
Einde van de Vragen van Mettagu</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
