<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.14' lang='nl'>
<header>
<ul>
<li class='division'>Sutta Nipāta&#160;4.14</li>
</ul>
<h1>de voordracht over ontwaken</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp915' href='#vnp915'>PTS Verse 915</a>[Vraagsteller:]<br>
‘Ik vraag de Bloedverwant van de Zon, de Grote Meester,<br>
Me uitleg te geven over onthechting en de staat van vrede:<br>
Op welke wijze een monnik zich bevrijdt<br>
Door zich aan niets in de wereld te hechten.’</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp916' href='#vnp916'>PTS Verse 916</a>[de Boeddha:]<br>
‘Een Wijze moet volledig de wortel vernietigen<br>
Van conceptuele differentiatie.<br>
Dit is [de gedachte van]:<br>
‘Ik ben [de denker]’.<br>
Immer aandachtig, moet hij zichzelf erin trainen<br>
Om elke hunkering te vernietigen die hij in zichzelf vindt.’</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp917' href='#vnp917'>PTS Verse 917</a>‘Hij moet zich niet ingraven in welke religieuze leer dan ook<br>
—Noch in de zijne; noch in die van anderen—<br>
De Wijzen zeggen dat<br>
Zich ingraven niet tot bevrijding leidt.’</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp918' href='#vnp918'>PTS Verse 918</a>‘Hij moet zichzelf, als gevolg hiervan, niet<br>
Beter, slechter of gelijk voelen aan de anderen.<br>
Hoewel hij vele dingen ervaart,<br>
Moet hij zich niet verliezen in gedachten over hemzelf.’</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp919' href='#vnp919'>PTS Verse 919</a>‘Doordat een monnik vrede vindt in zichzelf,<br>
Zal hij geen vrede vinden bij anderen.<br>
Iemand die inwendig vredig is,<br>
En naar niets hunkert,<br>
Hoe zou hij naar iets [kunnen] verlangen ?<br>
Hoe zou hij iets [kunnen] verwerpen ?’</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp920' href='#vnp920'>PTS Verse 920</a>‘Net zoals er geen golven verschijnen<br>
In het midden van een stille oceaan,<br>
Zo ook zal een monnik,<br>
Die in evenwicht is en vrij van enige turbulentie,<br>
Niet over iets hoogmoedigs opzwellen.’</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp921' href='#vnp921'>PTS Verse 921</a>[Vraagsteller:]<br>
‘De Ziener, de Ooggetuige van de Dhamma,<br>
Heeft verklaard dat gevaar moet verwijderd worden.<br>
Leg ons uit, Heer,<br>
Hoe we het pad moeten beoefenen.<br>
Verklaar ons de monastieke discipline,<br>
De beoefening,<br>
En leer ons mediteren.’</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp922' href='#vnp922'>PTS Verse 922</a>[de Boeddha:]<br>
‘Men moet:<br>
Niet begerig kijken met zijn ogen,<br>
Zijn oren sluiten voor gossip,<br>
Niet begerig zijn naar lekkere dingen,<br>
En niets in de wereld bekijken als toebehorend aan zichzelf.’</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp923' href='#vnp923'>PTS Verse 923</a>‘Op welke manier hij ook in contact komt met het zintuiglijke,<br>
Hij moet zich over niets beklagen.<br>
Hij moet niet hunkeren naar staten van ‘worden’.<br>
Evenmin moet hij beven voor gevaar.’</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp924' href='#vnp924'>PTS Verse 924</a>‘Hij zal geen voedsel, drank of kleding vergaren<br>
Die hij gekregen heeft.<br>
Evenmin zal hij zich ergeren<br>
Wanneer hij niets van dit alles ontvangen heeft.’</p>
<p><a class='ref sc' id='sc11' href='#sc11'>SC 11</a><a class='ref vnp' id='vnp925' href='#vnp925'>PTS Verse 925</a>‘Hij zal mediteren, niet doelloos zijn tijd verliezen.<br>
Hij zal zich ervan onthouden zich zorgen te maken.<br>
Hij zal niet vadsig zijn.<br>
Een monnik moet leven in een kalme omgeving.’</p>
<p><a class='ref sc' id='sc12' href='#sc12'>SC 12</a><a class='ref vnp' id='vnp926' href='#vnp926'>PTS Verse 926</a>‘Hij zal niet teveel slapen.<br>
Hij zal zijn waakzaamheid aanscherpen.<br>
Hij zal verzaken aan luiheid, bedriegerij en vrolijkheid,<br>
Aan spelletjes, aan seksuele gemeenschap, en al<br>
Wat hiermee samenhangt.’</p>
<p><a class='ref sc' id='sc13' href='#sc13'>SC 13</a><a class='ref vnp' id='vnp927' href='#vnp927'>PTS Verse 927</a>‘Een volgeling van mij houdt zich niet bezig met Vedische magie.<br>
Hij beoefent geen hekserij; hij interpreteert geen dromen en doet niet aan waarzeggerij.<br>
Hij beoefent geen astrologie; hij interpreteert geen dierengeluiden.<br>
Hij behandelt geen onvruchtbaarheid.<br>
Hij beoefent geen geneeskunde.’</p>
<p><a class='ref sc' id='sc14' href='#sc14'>SC 14</a><a class='ref vnp' id='vnp928' href='#vnp928'>PTS Verse 928</a>‘Een monnik vreest de blaam niet.<br>
Evenmin wordt hij trots wanneer hij wordt geprezen.<br>
Hij verdrijft hebzucht, zelfzucht,<br>
Boosheid en kwaadsprekerij.’</p>
<p><a class='ref sc' id='sc15' href='#sc15'>SC 15</a><a class='ref vnp' id='vnp929' href='#vnp929'>PTS Verse 929</a>‘Hij is niet betrokken in kopen en verkopen.<br>
Hij zal nooit iemand verguizen.<br>
Hij zal niet rondhangen in dorpen<br>
Of met mensen praten in de hoop er iets mee te verdienen.’</p>
<p><a class='ref sc' id='sc16' href='#sc16'>SC 16</a><a class='ref vnp' id='vnp930' href='#vnp930'>PTS Verse 930</a>‘Hij zal nooit snoeven over iets<br>
Of spreken met een slechte intentie.<br>
Hij zal schaamteloosheid niet cultiveren.<br>
Evenmin zal hij zich moeien in twistgesprekken.’</p>
<p><a class='ref sc' id='sc17' href='#sc17'>SC 17</a><a class='ref vnp' id='vnp931' href='#vnp931'>PTS Verse 931</a>‘Hij laat zich niet verleiden tot leugens.<br>
Hij zal niet intentioneel misleiden.<br>
Hij minacht niemand<br>
Omwille van hun precepten, beoefening, kennis of manier van leven.’</p>
<p><a class='ref sc' id='sc18' href='#sc18'>SC 18</a><a class='ref vnp' id='vnp932' href='#vnp932'>PTS Verse 932</a>‘Wanneer de taal van asceten of van ordinair volk<br>
Hem irriteren,<br>
Zal hij nooit in harde woorden vervallen.<br>
Immers, wie zich wreekt<br>
Is niet vredig.’</p>
<p><a class='ref sc' id='sc19' href='#sc19'>SC 19</a><a class='ref vnp' id='vnp933' href='#vnp933'>PTS Verse 933</a>[Vraagsteller:]<br>
‘Een immer aandachtige monnik, die de Dhamma kent,<br>
Zal de leer van de Boeddha onderzoeken en er zich in trainen.<br>
Hij weet dat de vernietiging van de illusie van het ‘ik’ tot vrede leidt<br>
En zal daarom Gotama’s leer niet negligent bejegenen.’</p>
<p><a class='ref sc' id='sc20' href='#sc20'>SC 20</a><a class='ref vnp' id='vnp934' href='#vnp934'>PTS Verse 934</a>‘Hij is de Onoverwonnen Overwinnaar,<br>
De Ooggetuige van de Dhamma,<br>
Die tot Zelfrealisatie kwam,<br>
Niet door horen-zeggen.<br>
Op deze manier<br>
—Met opmerkzaamheid en eerbied voor de leer van de Gezegende—<br>
Zal diegene die verstandig is,<br>
Zich trainen in de Dhamma.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
