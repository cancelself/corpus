<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.2' lang='nl'>
<header>
<ul>
<li class='division'>Sutta Nipāta&#160;5.2</li>
</ul>
<h1>de vragen van ajita</h1>
</header>
<blockquote class='gatha'>
<p><a class='ref vns' id='vns1039' href='#vns1039'>SC Verse 1039</a>“Waardoor is de wereld versluierd ? ”,<br>
Vroeg de eerbiedwaardige Ajita,<br>
“Waarom straalt de wereld niet ?<br>
Wat bezoedelt de wereld ?<br>
Wat is de grootste vrees van de wereld ?”</p>
<p><a class='ref vns' id='vns1040' href='#vns1040'>SC Verse 1040</a>“De wereld is verduisterd door onwetendheid”,<br>
Zei de Bhagavat tot Ajita,<br>
“Omwille van onachtzaamheid<br>
En laaghartigheid<br>
Straalt de wereld niet.<br>
Begeerte is haar bezoedeling.<br>
Lijden is haar grootste vrees.”</p>
<p><a class='ref vns' id='vns1041' href='#vns1041'>SC Verse 1041</a>“De stromen [van verlangen]<br>
Vloeien in alle richtingen”,<br>
Zei de eerbiedwaardige Ajita.<br>
“Hoe kunnen ze [de stromen] ingedamd worden ?<br>
Zeg me:<br>
Hoe kunnen de stromen bedwongen worden ?<br>
Hoe kunnen ze gestopt worden ? ”</p>
<p><a class='ref vns' id='vns1042' href='#vns1042'>SC Verse 1042</a>“Wélke ook de stromen [van verlangen] zijn<br>
In de wereld”,<br>
Zei de Bhagavat tot Ajita,<br>
“Opmerkzaamheid is het enige dat hen afdamt.<br>
Dát is wat de stromen tegenhoudt, zeg ik.<br>
Door wijsheid worden ze gestopt.”</p>
<p><a class='ref vns' id='vns1043' href='#vns1043'>SC Verse 1043</a>“Wijsheid en opmerkzaamheid”,<br>
Zei de eerbiedwaardige Ajita,<br>
“En lichaam en geest,<br>
Heer,<br>
Zeg me, verklaar me alstublieft<br>
Waar houden ze op ?”</p>
<p><a class='ref vns' id='vns1044' href='#vns1044'>SC Verse 1044</a>“De vraag die je me stelt, Ajita,<br>
Kan ik beantwoorden !<br>
Ik zal je uitleggen<br>
Waar lichaam en geest volkomen ophouden<br>
[Zonder enig residu achter te laten]:<br>
Met het beëindigen van het bewustzijn.<br>
Op deze plaats stopt het.”</p>
<p><a class='ref vns' id='vns1045' href='#vns1045'>SC Verse 1045</a>“Mag ik u nadrukkelijk vragen,<br>
Hoe zij,<br>
Die de Dhamma in zichzelf<br>
Gerealiseerd hebben,<br>
Evenals zij die hier in opleiding zijn:<br>
Zich gedragen ?”</p>
<p><a class='ref vns' id='vns1046' href='#vns1046'>SC Verse 1046</a>[De Boeddha zei:]<br>
“Zij hunkeren niet naar zintuiglijk genot.<br>
Hun geest is kalm, zoal het hoort te zijn.<br>
Heilzaam in alle dingen,<br>
Leven zij opmerkzaam. !”<br>
Einde van de Vragen van Ajita</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
