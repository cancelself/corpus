<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.7' lang='nl'>
<header>
<ul>
<li class='division'>Sutta Nipāta&#160;4.7</li>
</ul>
<h1>de voordracht tot tissa metteyya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vnp' id='vnp814' href='#vnp814'>PTS Verse 814</a>[Zegt Tissa Metteyya:]<br>
‘Wil je, Heer, me de gevaren<br>
Uitleggen van iemand die verslaafd is aan sex.<br>
Naar ik gehoord heb, moet ik<br>
Me harden in onthouding.’</p>
<p><a class='ref sc' id='sc2' href='#sc2'>SC 2</a><a class='ref vnp' id='vnp815' href='#vnp815'>PTS Verse 815</a>[Zegt de Boeddha tot Tissa Metteyya:]<br>
‘Voor hen, bezeten van sex,<br>
Is de Leer verloren<br>
En de beoefening een dwaling.<br>
Iets on-edels neemt hen in bezit.’</p>
<p><a class='ref sc' id='sc3' href='#sc3'>SC 3</a><a class='ref vnp' id='vnp816' href='#vnp816'>PTS Verse 816</a>Wie eerst celibatair geleefd heeft,<br>
maar zich nadien heeft overgegeven aan sex,<br>
Als een stuurloos voertuig,<br>
Is een ordinair persoon,<br>
Is een minderwaardig mens.</p>
<p><a class='ref sc' id='sc4' href='#sc4'>SC 4</a><a class='ref vnp' id='vnp817' href='#vnp817'>PTS Verse 817</a>De eer en faam die men ooit bezat,<br>
Zal stellig worden weggevaagd.<br>
Wie dit ziet<br>
Weet dat hij zich van sex moet onthouden.</p>
<p><a class='ref sc' id='sc5' href='#sc5'>SC 5</a><a class='ref vnp' id='vnp818' href='#vnp818'>PTS Verse 818</a>Wie bevangen is door zulke gedachten [naar sex],<br>
Zal branden als een ellendige sukkelaar.<br>
Wanneer hij het misprijzen hoort van de anderen,<br>
Zal hij nog wanhopiger worden.</p>
<p><a class='ref sc' id='sc6' href='#sc6'>SC 6</a><a class='ref vnp' id='vnp819' href='#vnp819'>PTS Verse 819</a>De kritiek van de anderen<br>
Zal zwaarden smeden.<br>
Door grote hebzucht<br>
Wordt onwaarheid geschapen.</p>
<p><a class='ref sc' id='sc7' href='#sc7'>SC 7</a><a class='ref vnp' id='vnp820' href='#vnp820'>PTS Verse 820</a>Wie beslist heeft als celibatair te leven<br>
Is een wijs man.<br>
Wie zich vastklampt aan sex<br>
Is een wanhopige gek.</p>
<p><a class='ref sc' id='sc8' href='#sc8'>SC 8</a><a class='ref vnp' id='vnp821' href='#vnp821'>PTS Verse 821</a>De Wijze—zowel vroeger als later—<br>
Die de gevaren onderkent,<br>
Houdt het celibataire leven stevig omklemd<br>
En zwelgt niet in het seksuele.</p>
<p><a class='ref sc' id='sc9' href='#sc9'>SC 9</a><a class='ref vnp' id='vnp822' href='#vnp822'>PTS Verse 822</a>De Wijze, die zich bekwaamt in onthouding,<br>
Is superieur.<br>
De Wijze die zichzelf<br>
Niet als superieur beschouwt,<br>
Is Nibbana nabij.</p>
<p><a class='ref sc' id='sc10' href='#sc10'>SC 10</a><a class='ref vnp' id='vnp823' href='#vnp823'>PTS Verse 823</a>Mensen, geketend aan sensuele verlangens,<br>
Benijden de bevrijding van de Wijze<br>
Die—zonder zorgen hieromtrent—<br>
De stroom is overgestoken.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
