<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.17' lang='nl'>
<header>
<ul>
<li class='division'>Sutta Nipāta&#160;5.17</li>
</ul>
<h1>de vragen van pingiya</h1>
</header>
<blockquote class='gatha'>
<p><a class='ref vns' id='vns1127' href='#vns1127'>SC Verse 1127</a>“Ik ben oud, zonder kracht,<br>
Met een slechte huidskleur”,<br>
Zei de eerbiedwaardige Pingiya,<br>
Mijn ogen zien niet goed, en horen is moeilijk—<br>
Moge ik halverwege<br>
Niet als een dwaas ten onder gaan !<br>
Verklaar de Leer,<br>
Zodat ik inzicht verkrijg<br>
In het loslaten van<br>
Geboorte en ouderdom<br>
In deze wereld.”</p>
<p><a class='ref vns' id='vns1128' href='#vns1128'>SC Verse 1128</a>“Ik heb [mensen] zien neerslaan te midden<br>
Van [de wereld van de] vormen”,<br>
Zei de Bhagavat tot Pingiya,<br>
“[En dat] achteloze mensen gepijnigd werden te midden Van [de wereld van de] vormen—<br>
Om die reden, Pingiya, moet je,<br>
Door waakzaam te zijn,<br>
[De wereld van de] vormen opgeven,<br>
En niet meer tot wedergeboorte komen.”</p>
<p><a class='ref vns' id='vns1129' href='#vns1129'>SC Verse 1129</a>“In de vier windrichtingen,<br>
In de vier tussenliggende windrichtingen”,<br>
Zei de eerbiedwaardige Pingiya,<br>
“Boven en beneden: in deze tien richtingen,<br>
Bestaat er voor u niets dat ongezien, ongehoord,<br>
Ongevoeld of ongekend is in de wereld !<br>
Verklaar de Leer zodat ik hier inzicht verkrijg<br>
In het loslaten van<br>
Geboorte en ouderdom in deze wereld.”</p>
<p><a class='ref vns' id='vns1130' href='#vns1130'>SC Verse 1130</a>“Ik heb mensen gezien,<br>
Slachtoffers van begeerte”,<br>
Zei de Bhagavat tot Pingiya,<br>
“Gekweld en geteisterd door aftakeling—<br>
Om die reden, Pingiya, moet je,<br>
Door waakzaam te zijn,<br>
Alle verlangen opgeven,<br>
En niet meer tot wedergeboorte komen !”<br>
Einde van de Vragen van Pingiya</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
