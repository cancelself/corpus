<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp3.8' lang='nl'>
<header>
<ul>
<li class='division'>Sutta Nipāta 3.8</li>
</ul>
<h1>De pijl van verdriet</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl574' href='#pl574'>PL 574</a> Het leven is onvoorspelbaar en onzeker in deze wereld. Het leven hier is moeilijk, kort en gebonden aan lijden.</p>
<p><a class='ref sc' id='sc2' href='#sc2'>SC 2</a> <a class='ref pl' id='pl575' href='#pl575'>PL 575</a> Een wezen dat eens geboren is, zal ook sterven, daar is geen ontkomen aan. Wanneer de ouderdom bereikt wordt, of vanwege een andere oorzaak, is er de dood. Dit is de wijze waarop het met levende wezens gaat.</p>
<p><a class='ref sc' id='sc3' href='#sc3'>SC 3</a> <a class='ref pl' id='pl576' href='#pl576'>PL 576</a> Als vruchten rijp worden, kunnen ze in de vroege morgen vallen. Op precies dezelfde wijze is het gesteld met een wezen, dat eens is geboren, op elk moment kan sterven.</p>
<p><a class='ref sc' id='sc4' href='#sc4'>SC 4</a> <a class='ref pl' id='pl577' href='#pl577'>PL 577</a> Net zoals aardewerk dat door de pottenbakker gemaakt is, het einde bereikt als het uiteen valt, zo is het ook met het leven van de sterfelijke.</p>
<p><a class='ref sc' id='sc5' href='#sc5'>SC 5</a> <a class='ref pl' id='pl578' href='#pl578'>PL 578</a> Beiden, de jonge en de oude, of zij idioten of wijzen zijn, ontkomen niet aan de hinderlagen van de dood. Alle wezens bewegen zich richting de dood.</p>
<p><a class='ref sc' id='sc6' href='#sc6'>SC 6</a> <a class='ref pl' id='pl579' href='#pl579'>PL 579</a> Zij worden overvallen door de dood. Zij gaan naar de andere wereld. En dan kan zelfs een vader niet zijn zoon redden, of een familie haar verwanten.</p>
<p><a class='ref sc' id='sc7' href='#sc7'>SC 7</a> <a class='ref pl' id='pl580' href='#pl580'>PL 580</a> Kijk: terwijl verwanten toekijken, kreunend en vol van tranen, worden mensen één voor één afgevoerd, zoals vee dat naar de slachtbank geleid wordt.</p>
<p><a class='ref sc' id='sc8' href='#sc8'>SC 8</a> <a class='ref pl' id='pl581' href='#pl581'>PL 581</a> Zo zijn dood en ouderdom het karakter van de wereld. Daarom treurt de wijze niet als hij de natuur der wereld ziet.</p>
<p><a class='ref sc' id='sc9' href='#sc9'>SC 9</a> <a class='ref pl' id='pl582' href='#pl582'>PL 582</a> Noch het pad waar hij vandaan kwam noch het pad waar hij naar toegaat kun je kennen. Dus heeft het geen zin om vanwege hem verdrietig te zijn.</p>
<p><a class='ref sc' id='sc10' href='#sc10'>SC 10</a> <a class='ref pl' id='pl583' href='#pl583'>PL 583</a> Een mens die treurt wint niets. Hij doet niets anders dan een idioot die zichzelf tracht te pijnigen. Als een wijs mens dat doet, is dat voor hem hetzelfde.</p>
<p><a class='ref sc' id='sc11' href='#sc11'>SC 11</a> <a class='ref pl' id='pl584' href='#pl584'>PL 584</a> Vrede in de geest kan niet door jammeren en weeklagen bewerkstelligd worden. Integendeel, het zal naar meer ellende en naar hevigere pijn leiden.</p>
<p><a class='ref sc' id='sc12' href='#sc12'>SC 12</a> <a class='ref pl' id='pl585' href='#pl585'>PL 585</a> Degene die jammert zal bleek en slap worden. Hij doet zichzelf geweld aan en kan nog steeds de dood niet levend houden; zijn weeklagen is zinloos.</p>
<p><a class='ref sc' id='sc13' href='#sc13'>SC 13</a> <a class='ref pl' id='pl586' href='#pl586'>PL 586</a> De mens die zijn verdriet niet achter zich kan laten, verkrijgt alleen maar meer pijn. Zijn weeklagen maakt hem een slaaf van zijn smart.</p>
<p><a class='ref sc' id='sc14' href='#sc14'>SC 14</a> <a class='ref pl' id='pl587' href='#pl587'>PL 587</a> Kijk naar wezens die de dood in de ogen zien, die de resultaten van hun voorgaande daden uitleven; mensen zijn verschrikt als zij zien dat zij gevangen door de dood in de val zitten.</p>
<p><a class='ref sc' id='sc15' href='#sc15'>SC 15</a> <a class='ref pl' id='pl588' href='#pl588'>PL 588</a> Wat mensen verwachten dat er gebeurt, verschilt met van wat er werkelijk gebeurt. Hierdoor komt grote teleurstelling; dit is de manier hoe het er in de wereld aan toegaat.</p>
<p><a class='ref sc' id='sc16' href='#sc16'>SC 16</a> <a class='ref pl' id='pl589' href='#pl589'>PL 589</a> Een mens kan honderd jaar leven, of zelfs meer, maar aan het einde wordt hij gescheiden van zijn verwanten en moet hij het leven in deze wereld achterlaten.</p>
<p><a class='ref sc' id='sc17' href='#sc17'>SC 17</a> <a class='ref pl' id='pl590' href='#pl590'>PL 590</a> Zo kunnen we luisteren naar en leren van een edel mens (<i>arahat</i>) als hij zijn verdriet opgeeft. Als hij ziet dat iemand gestorven is en zijn leven geleefd heeft, zegt hij: “Hij zal door mij niet meer worden gezien.”</p>
<p><a class='ref sc' id='sc18' href='#sc18'>SC 18</a> <a class='ref pl' id='pl591' href='#pl591'>PL 591</a> Wanneer een huis in brand staat, wordt het vuur geblust door water. Op dezelfde manier blust een wijs mens—vaardig, goed onderwezen en vol zelfvertrouwen—verdriet, zodra het in hem opkomt. Het is zoals de wind een plukje katoen wegblaast.</p>
<p><a class='ref sc' id='sc19' href='#sc19'>SC 19</a> <a class='ref pl' id='pl592' href='#pl592'>PL 592</a> Een mens die zoekt naar zijn eigen geluk, zou de pijl die hij in zichzelf stak moeten uittrekken; de pijlkop van jammeren, van verlangen naar, van wanhoop.</p>
<p><a class='ref sc' id='sc20' href='#sc20'>SC 20</a> <a class='ref pl' id='pl593' href='#pl593'>PL 593</a> Wie deze pijl uitgetrokken heeft, iemand die zich nergens aan vastklampt, die vrede in de geest volbracht heeft, is gezegend en vrij van alle smart en overwint alle verdriet.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
