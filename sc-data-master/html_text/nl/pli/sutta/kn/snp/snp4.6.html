<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp4.6' lang='nl'>
<header>
<ul>
<li class='division'>Sutta Nipāta 4.6</li>
</ul>
<h1>Ouderdom</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl804' href='#pl804'>PL 804</a> Inderdaad, dit leven is kort; iemand sterft binnen honderd jaren, maar als iemand langer leeft, dan sterft hij vanwege ouderdom.</p>
<p><a class='ref sc' id='sc2' href='#sc2'>SC 2</a> <a class='ref pl' id='pl805' href='#pl805'>PL 805</a> Mensen hebben smart om de dingen waar ze zich aan vastklampen met de gedachte van ‘mijn’, maar er is niets dat voortdurend vastgepakt kan worden. Doordat hij deze situatie begrijpt, zou de wijze een thuisloos leven moeten leiden.</p>
<p><a class='ref sc' id='sc3' href='#sc3'>SC 3</a> <a class='ref pl' id='pl806' href='#pl806'>PL 806</a> Wat iemand vastpakt bij de gedachte ‘dit is van mij’, wordt door de dood achtergelaten. Laat de wijze die het rechte pad volgt en die dit feit herkent, zich niet wenden tot hebberigheid.</p>
<p><a class='ref sc' id='sc4' href='#sc4'>SC 4</a> <a class='ref pl' id='pl807' href='#pl807'>PL 807</a> De ontwaakte mens ziet niet wat hij in zijn slaap gedroomd heeft; evenzo ziet iemand niet het geliefde dat voorbij gegaan en dood is.</p>
<p><a class='ref sc' id='sc5' href='#sc5'>SC 5</a> <a class='ref pl' id='pl808' href='#pl808'>PL 808</a> Gezien en gehoord zijn die mensen wiens persoonlijke namen genoemd zijn; maar enkel de naam van een persoon blijft achter nadat hij gestorven is.</p>
<p><a class='ref sc' id='sc6' href='#sc6'>SC 6</a> <a class='ref pl' id='pl809' href='#pl809'>PL 809</a> De zelfzuchtige, de vrekkige, ontkomen niet aan verdriet, geweeklaag en ellendigheid. Vandaar, dat de wijzen, door het opgeven van het vastklampen aan dingen, rondzwerven met inzicht en gericht zijn op kalmte.</p>
<p><a class='ref sc' id='sc7' href='#sc7'>SC 7</a> <a class='ref pl' id='pl810' href='#pl810'>PL 810</a> Van de gedisciplineerde, die een contemplatief leven leidt en een geest van afzondering cultiveert, van hem kan men verwachten dat hij niet in de cyclus van het bestaan zal verder gaan.</p>
<p><a class='ref sc' id='sc8' href='#sc8'>SC 8</a> <a class='ref pl' id='pl811' href='#pl811'>PL 811</a> De wijze die in alle omstandigheden onafhankelijk is, vertoont zich niet gelaten of gedrukt. Verdriet en zuchten naar, blijven niet aan hem vastkleven zoals het water niet aan een lotusblad blijft hangen.</p>
<p><a class='ref sc' id='sc9' href='#sc9'>SC 9</a> <a class='ref pl' id='pl812' href='#pl812'>PL 812</a> Zoals een waterdruppel niet aan een lotusblad kleeft of zoals een lotusbloem onbesmet blijft door het water, zo klampt de wijze zich nergens in de wereld aan vast—niet aan beelden, niet aan geluiden, niet aan gedachten.</p>
<p><a class='ref sc' id='sc10' href='#sc10'>SC 10</a> <a class='ref pl' id='pl813' href='#pl813'>PL 813</a> De bevrijde zoekt niet naar wat gezien, gehoord of gedacht is. Hij zoekt ook geen zuiverheid door iets anders want hij heeft noch hartstocht noch afkeer.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
