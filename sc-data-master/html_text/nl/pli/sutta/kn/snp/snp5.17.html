<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp5.17' lang='nl'>
<header>
<ul>
<li class='division'>Sutta Nipāta 5.17</li>
</ul>
<h1>Pingiya's vraag</h1>
</header>
<p>Toen sprak de brahmaan Pingiya:</p>
<p><a class='ref sc' id='sc1' href='#sc1'>SC 1</a> <a class='ref pl' id='pl1120' href='#pl1120'>PL 1120</a> “Ik ben oud en afgetakeld. Mijn lichaam is zwak en mijn huid is bleek. Ik kan nauwelijks nog zien en ik hoor met de grootste moeite. Laat me niet sterven terwijl ik nog steeds in verwarring ben, maar onderwijs mij Dhamma zodat ik zal weten, hoe ik geboorte en ouderdom achter mij kan laten.”</p>
<p><a class='ref sc' id='sc2' href='#sc2'>SC 2</a> <a class='ref pl' id='pl1121' href='#pl1121'>PL 1121</a> “Kijk,” antwoordde de Boeddha, “hoeveel mensen gemarteld worden door pijn. Kijk hoe onachtzaam zij zijn, en hoe groot het lijden vanwege hun lichaam (<i>rupa</i>). Als je zo niet door wilt gaan en niet steeds maar wilt worden (<i>bhava tanha</i>), Pingiya, dan moet je afstand doen van het lichaam.”</p>
<p><a class='ref sc' id='sc3' href='#sc3'>SC 3</a> <a class='ref pl' id='pl1122' href='#pl1122'>PL 1122</a> “In alle tien richtingen,” zei Pingiya, “boven, beneden, en in elke hoek van het kompas, is er geen enkel ding dat u niet gehoord, gezien, kent of begrepen hebt. Leer mij de Dhamma zodat ik zal weten, hoe ik geboorte en ouderdom achter me kan laten.”</p>
<p><a class='ref sc' id='sc4' href='#sc4'>SC 4</a> <a class='ref pl' id='pl1123' href='#pl1123'>PL 1123</a> “Kun je zien” antwoordde de Boeddha, “hoe mensen zich door begeerte (<i>tanha</i>) vernauwen? Zie je hoe zij gekweld worden en door ouderdom versleten zijn? Als je zo niet door wilt gaan en niet steeds maar wilt worden, Pingiya, dan moet je de begeerte opgeven.”</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
