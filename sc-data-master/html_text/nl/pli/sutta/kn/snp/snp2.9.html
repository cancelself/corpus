<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp2.9' lang='nl'>
<header>
<ul>
<li class='division'>Sutta Nipāta 2.9</li>
</ul>
<h1>Juist gedrag</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl324' href='#pl324'>PL 324</a> Sariputta: “Wat voor mens met welk karakter, met welk gedrag, door welke daden te verrichten, zal goed gegrondvest zijn en zal het hoogste welzijn verwerven?”</p>
<p><a class='ref sc' id='sc2' href='#sc2'>SC 2</a> <a class='ref pl' id='pl325' href='#pl325'>PL 325</a> De Boeddha: “Laat hem iemand zijn die zijn ouderen eerbiedig is, die niet afgunstig is, de juiste tijd kent om de leraar te zien, het juiste moment kent om aandachtig naar de toespraken te luisteren die goed door hem worden gepredikt.”</p>
<p><a class='ref sc' id='sc3' href='#sc3'>SC 3</a> <a class='ref pl' id='pl326' href='#pl326'>PL 326</a> “Laat hem naar zijn leraren gaan op het geschikte moment; ben gehoorzaam, verwerp stijfhoofdigheid. Laat hem zich het onderwijs herinneren en beoefenen, zelfbeheerst en deugdzaam.”</p>
<p><a class='ref sc' id='sc4' href='#sc4'>SC 4</a> <a class='ref pl' id='pl327' href='#pl327'>PL 327</a> “Hij die zich verheugt en genoegen vindt in de Dhamma en die zich er goed in verankerd heeft; iemand die niet spreekt in tegenstelling tot de Dhamma; iemand die zich onthoudt van onvoordelige gesprekken, laat hem zijn tijd doorbrengen in waarheid en goed gesproken woorden.”</p>
<p><a class='ref sc' id='sc5' href='#sc5'>SC 5</a> <a class='ref pl' id='pl328' href='#pl328'>PL 328</a> “Na afgedaan te hebben met gegiechel, geklets, weeklagen, kwade wil, bedrog, huichelarij, hebzucht, kwaadaardigheid, een slecht humeur, onzuiverheid en gehechtheid, laat hem vrij van trots leven met een standvastige geest.”</p>
<p><a class='ref sc' id='sc6' href='#sc6'>SC 6</a> <a class='ref pl' id='pl329' href='#pl329'>PL 329</a> “De essentie van goed gesproken woorden is begrip. De essentie van geleerdheid en begrijpen is concentratie. De wijsheid en de geleerdheid van de mens die driftig en nalatig is, nemen niet toe.”</p>
<p><a class='ref sc' id='sc7' href='#sc7'>SC 7</a> <a class='ref pl' id='pl330' href='#pl330'>PL 330</a> “Zij die vreugde vinden in de Leer zoals die onderwezen is door de edelen, zijn uniek in spreken, in denken en in daden; zij zijn verankerd in vrede, in vriendelijkheid en in meditatie, en zij verwerven de essentie van geleerdheid en wijsheid.”</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
