<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp1.11' lang='nl'>
<header>
<ul>
<li class='division'>Sutta Nipāta 1.11</li>
</ul>
<h1>Overwinning van begoocheling</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl193' href='#pl193'>PL 193</a> Van iedereen, of hij loopt, staat, zit of neerligt, zijn lichaam buigt of strekt—is dit de ware aard van het lichaam:</p>
<p><a class='ref sc' id='sc2' href='#sc2'>SC 2</a> <a class='ref pl' id='pl194' href='#pl194'>PL 194</a> Het lichaam wordt bijeengehouden door botten en zenuwen, het is overtrokken met huid en vlees waardoor niet waargenomen wordt wat het lichaam werkelijk is.</p>
<p><a class='ref sc' id='sc3' href='#sc3'>SC 3</a> <a class='ref pl' id='pl195' href='#pl195'>PL 195</a> Het is gevuld met ingewanden, de klomp van de lever in de buik, de blaas, het hart, de longen, de nieren en de milt.</p>
<p><a class='ref sc' id='sc4' href='#sc4'>SC 4</a> <a class='ref pl' id='pl196' href='#pl196'>PL 196</a> Het is gevuld met slijm, speeksel, zweet, lymfe, bloed, het gewrichtsvocht, gal en vet.</p>
<p><a class='ref sc' id='sc5' href='#sc5'>SC 5</a> <a class='ref pl' id='pl197' href='#pl197'>PL 197</a> Dan vloeit er in negen stromen constant vuiligheid—van de ogen, van de oren.</p>
<p><a class='ref sc' id='sc6' href='#sc6'>SC 6</a> <a class='ref pl' id='pl198' href='#pl198'>PL 198</a> Van het neusslijm. Soms stoot het lichaam braaksel uit door de mond en werpt het gal en slijm uit; van het lichaam komt zweet en vuiligheid.</p>
<p><a class='ref sc' id='sc7' href='#sc7'>SC 7</a> <a class='ref pl' id='pl199' href='#pl199'>PL 199</a> De holte van het hoofd is gevuld met hersenen, maar een dwaas aanschouwt het als een mooi ding.</p>
<p><a class='ref sc' id='sc8' href='#sc8'>SC 8</a> <a class='ref pl' id='pl200' href='#pl200'>PL 200</a> Als het dode lichaam op de grond ligt, opgezwollen en de kleuren van een lijk heeft, wanneer het op de begraafplaats geworpen is, kijken de verwanten er niet meer naar om.</p>
<p><a class='ref sc' id='sc9' href='#sc9'>SC 9</a> <a class='ref pl' id='pl201' href='#pl201'>PL 201</a> Honden, jakhalzen, wolven, wormen, kraaien, gieren en andere levende wezens eten ervan.</p>
<p><a class='ref sc' id='sc10' href='#sc10'>SC 10</a> <a class='ref pl' id='pl202' href='#pl202'>PL 202</a> De monnik die in de wereld leeft en die wijs is, die naar de woorden van de Boeddha heeft geluisterd, begrijpt volledig wat het lichaam is en ziet het aan voor wat het werkelijk is.</p>
<p><a class='ref sc' id='sc11' href='#sc11'>SC 11</a> <a class='ref pl' id='pl203' href='#pl203'>PL 203</a> Hij vergelijkt zijn eigen lichaam met een lijk en denkt erover na dat dit lichaam hetzelfde is als een lijk, en een lijk hetzelfde als dit lichaam; zo verwijdert hij de begeerte naar zijn eigen lichaam.</p>
<p><a class='ref sc' id='sc12' href='#sc12'>SC 12</a> <a class='ref pl' id='pl204' href='#pl204'>PL 204</a> Zulk een wijze monnik die in de wereld leeft en die bevrijd is van begeerte en gehechtheid, bereikt de onvergankelijke, kalme en onsterfelijke staat van Nibbana.</p>
<p><a class='ref sc' id='sc13' href='#sc13'>SC 13</a> <a class='ref pl' id='pl205' href='#pl205'>PL 205</a> Het lichaam is onzuiver, het stinkt en is vol van verscheidene soorten stank die her en der tevoorschijn komen.</p>
<p><a class='ref sc' id='sc14' href='#sc14'>SC 14</a> <a class='ref pl' id='pl206' href='#pl206'>PL 206</a> Als iemand in het bezit is van zo'n lichaam, zichzelf verheft en anderen veracht—dan is dat nergens anders aan te wijten dan aan zijn gebrek aan inzicht.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
