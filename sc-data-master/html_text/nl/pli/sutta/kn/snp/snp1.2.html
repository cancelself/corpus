<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp1.2' lang='nl'>
<header>
<ul>
<li class='division'>Sutta Nipāta 1.2</li>
</ul>
<h1>Dhaniya de herder</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl18' href='#pl18'>PL 18</a> Dhaniya: “Ik heb mijn rijst gekookt en de koeien gemolken. Ik verblijf met mijn mensen bij de bank van de Mahi. Mijn huis is bedekt, mijn vuur is verzorgd. Daarom wolk: regen als u wilt!”</p>
<p><a class='ref sc' id='sc2' href='#sc2'>SC 2</a> <a class='ref pl' id='pl19' href='#pl19'>PL 19</a> De Boeddha: “Ik ben vrij van kwaad (<i>vyapada</i>), vrij van hartstocht (<i>lobha</i>). Ik verblijf voor een nacht bij de bank van de rivier de Mahi. Mijn huis (lichaam) is ongedekt, het vuur van hartstocht is uitgeblust. Daarom wolk: regen als u wilt!”</p>
<p><a class='ref sc' id='sc3' href='#sc3'>SC 3</a> <a class='ref pl' id='pl20' href='#pl20'>PL 20</a> Dhaniya: “Horzels en muskieten zijn nergens te zien. Mijn weilanden zijn overvloedig van gras op het moerasland. Het vee kan de regen weerstaan wanneer dat komt. Daarom wolk: regen als u wilt!”</p>
<p><a class='ref sc' id='sc4' href='#sc4'>SC 4</a> <a class='ref pl' id='pl21' href='#pl21'>PL 21</a> De Boeddha: “Een goed gebouwd vlot (de Dhamma) is door mij gemaakt. Ik ben de stromen overgestoken naar Nibbana. Het vlot hoeft niet meer te worden gebruikt. Daarom wolk: regen als u wilt!”</p>
<p><a class='ref sc' id='sc5' href='#sc5'>SC 5</a> <a class='ref pl' id='pl22' href='#pl22'>PL 22</a> Dhaniya: “Gopi, mijn vrouw, is geen lellebel en is gehoorzaam aan mij. Al geruime tijd leeft zij gelukkig met mij. Nooit hoor ik iets slechts van haar ten opzichten van wat dan ook.”</p>
<p><a class='ref sc' id='sc6' href='#sc6'>SC 6</a> <a class='ref pl' id='pl23' href='#pl23'>PL 23</a> De Boeddha: “Mijn geest is gehoorzaam en is vrij van hartstocht. Reeds lange tijd is hij getraind en goed onderworpen. Zodoende is kwaad niet in mij te vinden.”</p>
<p><a class='ref sc' id='sc7' href='#sc7'>SC 7</a> <a class='ref pl' id='pl24' href='#pl24'>PL 24</a> Dhaniya: “Ik bedruip en ondersteun mezelf. Mijn zonen zijn allemaal gezond. Van hen hoor ik ook nooit iets slechts ten opzichten van wat dan ook.”</p>
<p><a class='ref sc' id='sc8' href='#sc8'>SC 8</a> <a class='ref pl' id='pl25' href='#pl25'>PL 25</a> De Boeddha: “Ik ben van niemand de slaaf. Met de verwerving van mijn object (Arahatschap) zwerf ik door de wereld; voor mij is het niet nodig nog te dienen.”</p>
<p><a class='ref sc' id='sc9' href='#sc9'>SC 9</a> <a class='ref pl' id='pl26' href='#pl26'>PL 26</a> Dhaniya: “Ik heb jonge stieren en kalveren, ook drachtige koeien en jonge koeien en een stier die de leider van de kudde is.”</p>
<p><a class='ref sc' id='sc10' href='#sc10'>SC 10</a> <a class='ref pl' id='pl27' href='#pl27'>PL 27</a> De Boeddha: “Ik heb noch jonge stieren noch kalveren, noch drachtige koeien noch jonge koeien, noch een stier die de leider van de kudde is.”</p>
<p><a class='ref sc' id='sc11' href='#sc11'>SC 11</a> <a class='ref pl' id='pl28' href='#pl28'>PL 28</a> Dhaniya: “De palen zijn stevig verankerd. De touwen, gemaakt van muñja gras zijn nieuw en goed gemaakt. Zelfs de jonge kalveren zijn niet in staat ze te breken.”</p>
<p><a class='ref sc' id='sc12' href='#sc12'>SC 12</a> <a class='ref pl' id='pl29' href='#pl29'>PL 29</a> De Boeddha: “Zoals een stier en zoals een olifant de putilata kruipplant verbreekt, zo heb ik de banden (<i>saññojana</i>) verbroken; net zo zal er voor mij geen wedergeboorte (<i>patisandhi</i>) meer zijn.”</p>
<p><a class='ref sc' id='sc13' href='#sc13'>SC 13</a> <a class='ref pl' id='pl30' href='#pl30'>PL 30</a> En de regen stortte geheel plotseling neer en vulde alle greppels en holen. Toen Dhaniya de storm hoorde bulderen, sprak hij de volgende woorden:</p>
<p><a class='ref sc' id='sc14' href='#sc14'>SC 14</a> <a class='ref pl' id='pl31' href='#pl31'>PL 31</a> “Groot, is inderdaad de winst dat wij de Gezegende zien, de Alwetende. Wij nemen u als onze toevlucht, grote ziener, wees onze toevlucht!”</p>
<p><a class='ref sc' id='sc15' href='#sc15'>SC 15</a> <a class='ref pl' id='pl32' href='#pl32'>PL 32</a> “Mijn vrouw en ik willen u beiden gehoorzaam zijn in de Leer van de Sugata, de Overwinnaar. Wij zullen het heilige leven leiden; wanneer wij geboorte en dood overwonnen hebben, zullen wij een einde aan het lijden maken.”</p>
<p><a class='ref sc' id='sc16' href='#sc16'>SC 16</a> <a class='ref pl' id='pl33' href='#pl33'>PL 33</a> Daarop verscheen Mara om hem over te halen en hij zei: “Hij die kinderen heeft, vindt vreugde vanwege het bezitten van kinderen. Hij die vee heeft vindt evenzo vreugde vanwege het bezitten van zijn vee. De vreugde van een mens bestaat enkel vanwege elementen van het zintuiglijk bestaan (<i>upadhi</i>). Hij die geen upadhi heeft, heeft geen vreugde.”</p>
<p><a class='ref sc' id='sc17' href='#sc17'>SC 17</a> <a class='ref pl' id='pl34' href='#pl34'>PL 34</a> De Boeddha: “Hij die kinderen heeft, heeft smart vanwege het bezitten van zijn kinderen. Hij die vee heeft, heeft smart vanwege het bezitten van zijn vee. Upadhi is de oorzaak van verdriet voor de mens, maar hij die geen upadhi heeft, heeft ook geen verdriet.”</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
