<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp5.5' lang='nl'>
<header>
<ul>
<li class='division'>Sutta Nipāta 5.5</li>
</ul>
<h1>Mettagu manavapuccha</h1>
</header>
<p><a class='ref sc' id='sc1' href='#sc1'>SC 1</a> Toen stelde de brahmaanse student Mettagu zijn vragen:</p>
<p><a class='ref sc' id='sc2' href='#sc2'>SC 2</a> <a class='ref pl' id='pl1049' href='#pl1049'>PL 1049</a> “Meester,” zei hij, “u bent heel duidelijk iemand van volledige ontwikkeling en een meester in kennis. Waar komen alle verschillende soorten van lijden in de wereld vandaan?”</p>
<p><a class='ref sc' id='sc3' href='#sc3'>SC 3</a> <a class='ref pl' id='pl1050' href='#pl1050'>PL 1050</a> “Dit is een vraag” zei de Meester, “omtrent de geboorte en de groei van lijden. Ik zal antwoorden op de manier zoals ik het zelf heb gevonden, hetgeen dit is: al de verschillende vormen van lijden ontwikkelen zich vanuit de basis voor gehechtheden (<i>upadhi</i>).”</p>
<p><a class='ref sc' id='sc4' href='#sc4'>SC 4</a> <a class='ref pl' id='pl1051' href='#pl1051'>PL 1051</a> “Wanneer een persoon zich dit niet realiseert, dan maakt hij de basis voor gehechtheid; een dwaas zal lijden ondergaan, keer op keer. Als een persoon zich dit realiseert, dan zal hij die basis gehechtheid niet maken en zien waar lijden haar aanvang heeft en waar het groeit.”</p>
<p><a class='ref sc' id='sc5' href='#sc5'>SC 5</a> <a class='ref pl' id='pl1052' href='#pl1052'>PL 1052</a> “Dat beantwoordt duidelijk wat ik vroeg, Eerwaarde Heer”, zei Mettagu. “Beantwoord ook deze alstublieft voor mij vanwege uw trefzekere kennis: Hoe steken wijze mensen de oceaan (<i>samsara</i>) over? Hoe kunnen zij voorbij ouderdom, geboorte, weeklagen en verdriet komen?”</p>
<p><a class='ref sc' id='sc6' href='#sc6'>SC 6</a> <a class='ref pl' id='pl1053' href='#pl1053'>PL 1053</a> De Meester antwoordde: “Ik zal u de Leer uitleggen, welke niet gebaseerd is op ‘horen zeggen’. Deze Leer is er een die hier en nu gekend kan worden en waardoor, indien men waakzaam leeft, iemand zichzelf van zijn vastklampen aan de wereld kan bevrijden.”</p>
<p><a class='ref sc' id='sc7' href='#sc7'>SC 7</a> <a class='ref pl' id='pl1054' href='#pl1054'>PL 1054</a> “Meester Leraar,” zei Mettagu, “voor mij kan er alleen maar vreugde en bevrediging zijn om u te horen spreken over een superieure Leer waardoor, indien iemand waakzaam leeft, zichzelf van zijn vastklampen aan de wereld kan bevrijden!”</p>
<p><a class='ref sc' id='sc8' href='#sc8'>SC 8</a> <a class='ref pl' id='pl1055' href='#pl1055'>PL 1055</a> De Meester ging verder: “In elke richting zijn er dingen die je weet en herkent, boven, beneden, overdwars en tussenin. Verwijder elk genoegen daarin, verwijder elke claim op die dingen; laat het bewustzijn niet vastkleven aan de producten van het bestaan, aan de dingen die komen en gaan.”</p>
<p><a class='ref sc' id='sc9' href='#sc9'>SC 9</a> <a class='ref pl' id='pl1056' href='#pl1056'>PL 1056</a> “Dit is hoe de thuisloze monnik leeft: hij gaat van plaats tot plaats, aandachtig en vastberaden. Hij laat elk idee van “mijn” varen en hij komt tot algeheel begrip van de wereld. Zo laat hij ouderdom, geboorte, weeklagen en verdriet achter zich en hij laat het lijden hier vanzelf aan hem voorbijgaan.”</p>
<p><a class='ref sc' id='sc10' href='#sc10'>SC 10</a> <a class='ref pl' id='pl1057' href='#pl1057'>PL 1057</a> “Deze grootse woorden van wijsheid zijn vol van vreugde voor mij!”, zei Mettagu. “Gotama's beschrijving van onthechting is perfect! Deze Meester heeft duidelijk het lijden van zich afgeschud: hij heeft de ‘weg van hoe dingen werken’, gevonden en begrepen!”</p>
<p><a class='ref sc' id='sc11' href='#sc11'>SC 11</a> <a class='ref pl' id='pl1058' href='#pl1058'>PL 1058</a> “De mensen die u, de Wijsheid Meester, regelmatig onderwijst, zullen ongetwijfeld aan het lijden ontkomen. Ik ben hier gekomen om u te eren, om voor u te buigen, u een held. Ik vraag u, Meester, om mij vaak te onderwijzen.”</p>
<p><a class='ref sc' id='sc12' href='#sc12'>SC 12</a> <a class='ref pl' id='pl1059' href='#pl1059'>PL 1059</a> De Meester antwoordde: “Als je je gewaar bent dat een man een brahmaan is, een meester van kennis, een persoon met niets, een wezen zonder banden aan het bestaan of aan geneugten, dan, Mettagu, heb je iemand gevonden die de stroom is overgestoken, een reiziger voorbij de woestijnen van twijfels, iemand die de andere oever heeft bereikt.”</p>
<p><a class='ref sc' id='sc13' href='#sc13'>SC 13</a> <a class='ref pl' id='pl1060' href='#pl1060'>PL 1060</a> “Dit is een kenner, een meester van kennis, een held die de begeerte van constant worden heeft vernietigd, een man die het vastklampen losgelaten heeft, de siddering en de begeerte naar zintuiglijke genoegens. Dit, zou ik zeggen, is de man die voorbij geboorte is gegaan; hij is voorbij ouderdom gegaan.”</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
