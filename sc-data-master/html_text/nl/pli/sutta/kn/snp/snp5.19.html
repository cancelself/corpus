<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp5.19' lang='nl'>
<header>
<ul>
<li class='division'>Sutta Nipāta 5.19</li>
</ul>
<h1>Pingiya's eerbied voor de weg naar de Andere Zijde</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl1131' href='#pl1131'>PL 1131</a> “Ik zal aan u het eerbied uitspreken voor De Weg naar de Andere Zijde”, zei Pingiya (toen hij teruggekeerd was naar de banken van de rivier Godhavari waarop zijn leraar, de brahmaan Bavari leefde.) “Het werd voor ons door deze man precies beschreven zoals hij het zag. Er is geen enkele reden waarom een man zoals hij zou liegen—een wereld van kennis en volkomen puur, een man zonder begeerte.”</p>
<p><a class='ref sc' id='sc2' href='#sc2'>SC 2</a> <a class='ref pl' id='pl1132' href='#pl1132'>PL 1132</a> “Wanneer een stem geen enkele glinstering van trots heeft en geen enkele ingewortelde vlek van onwetendheid, dan zijn woorden vol van zoetheid en schoonheid. Het zijn zulke woorden die ik nu prijs.”</p>
<p><a class='ref sc' id='sc3' href='#sc3'>SC 3</a> <a class='ref pl' id='pl1133' href='#pl1133'>PL 1133</a> “Men noemt hem de Boeddha, de Ontwaakte, de Waakzame. Hij is de verwijdering van duisternis, hij heeft totale visie, hij kent het einde van de wereld, hij is voorbij alle staten van het bestaan en van worden (<i>bhava</i>) gegaan. Hij heeft geen innerlijke gif-drijfveren meer: hij is de totale verwijdering van lijden. Deze man, brahmaan Bavari, is de man die ik volg.”</p>
<p><a class='ref sc' id='sc4' href='#sc4'>SC 4</a> <a class='ref pl' id='pl1134' href='#pl1134'>PL 1134</a> “Het is als een vogel die de bosjes van het struikgewas verlaat en naar de vruchtbomen in het woud vliegt. Ook ik heb de schemerige kortzichtigheid van meningen verlaten; als een zwaan heb ik een groot meer bereikt.”</p>
<p><a class='ref sc' id='sc5' href='#sc5'>SC 5</a> <a class='ref pl' id='pl1135' href='#pl1135'>PL 1135</a> “Tot voordat ik de Leer van Gotama hoorde, vertelden de mensen me altijd dit: “Dit is hoe het altijd geweest is, en dit is hoe het altijd zal zijn”; maar dit is enkel en alleen het overblijfsel van traditie, een broeikas voor speculatieve opvattingen.”</p>
<p><a class='ref sc' id='sc6' href='#sc6'>SC 6</a> <a class='ref pl' id='pl1136' href='#pl1136'>PL 1136</a> “Deze prins, deze straal van licht, Gotama, is de enige die de duisternis kon verdrijven. Deze man Gotama, is een universum van wijsheid en een wereld van begrip,</p>
<p><a class='ref sc' id='sc7' href='#sc7'>SC 7</a> <a class='ref pl' id='pl1137' href='#pl1137'>PL 1137</a> een Leraar wiens Leer is ‘zoals dingen zijn’, direct, onmiddellijk en overal zichtbaar; het slijt de begeerte helemaal uit zonder pijnlijke neveneffecten en is met niets anders elders in de wereld te vergelijken.”</p>
<p><a class='ref sc' id='sc8' href='#sc8'>SC 8</a> <a class='ref pl' id='pl1138' href='#pl1138'>PL 1138</a> “Maar Pingiya,” zei Bavari, “waarom breng je dan niet al je tijd door bij deze man Gotama, dit universum van wijsheid, deze wereld van begrip,</p>
<p><a class='ref sc' id='sc9' href='#sc9'>SC 9</a> <a class='ref pl' id='pl1139' href='#pl1139'>PL 1139</a> deze Leraar wiens Leer is ‘zoals dingen zijn’, direct, onmiddellijk en overal zichtbaar; dat wat begeerte uitslijt zonder pijnlijke neveneffecten en met niets anders elders in de wereld te vergelijken?”</p>
<p><a class='ref sc' id='sc10' href='#sc10'>SC 10</a> <a class='ref pl' id='pl1140' href='#pl1140'>PL 1140</a> “Brahmaan, Heer,” zei Pingiya, “er is voor mij geen moment, hoe klein dan ook, dat ik van Gotama verwijderd ben, van dit universum van wijsheid, deze wereld van begrip,</p>
<p><a class='ref sc' id='sc11' href='#sc11'>SC 11</a> <a class='ref pl' id='pl1141' href='#pl1141'>PL 1141</a> deze Leraar wiens Leer is ‘zoals dingen zijn’, direct, onmiddellijk en overal zichtbaar; dat, wat de begeerte uitslijpt zonder pijnlijke neveneffecten en met niets anders te vergelijken is elders in de wereld.”</p>
<p><a class='ref sc' id='sc12' href='#sc12'>SC 12</a> <a class='ref pl' id='pl1142' href='#pl1142'>PL 1142</a> “Ziet u, Eerwaarde Heer,” zei Pingiya, “met constante en zorgzame waakzaamheid is het voor mij mogelijk hem met mijn geest net zo duidelijk te zien als met mijn ogen, zowel bij nacht als bij dag. En omdat ik mijn nachten hem al erend doorbreng, is er geen enkel moment in mijn geest, dat ik niet bij hem ben.”</p>
<p><a class='ref sc' id='sc13' href='#sc13'>SC 13</a> <a class='ref pl' id='pl1143' href='#pl1143'>PL 1143</a> “Ik kan nu niet meer bij de Leer van Gotama weggaan; de kracht van zelfvertrouwen en vreugde, van intellect en gewaarzijn, houdt mij daar. Waar ook dit universum van wijsheid heengaat, het trekt mij met zich mee.”</p>
<p><a class='ref sc' id='sc14' href='#sc14'>SC 14</a> <a class='ref pl' id='pl1144' href='#pl1144'>PL 1144</a> “Fysiek, kan ik zo niet bewegen—mijn lichaam is aan het vervallen, ik ben oud en zwak—maar de stuwende kracht van doelbewuste gedachten drijft mij voort zonder onderbreking.”</p>
<p><a class='ref sc' id='sc15' href='#sc15'>SC 15</a> <a class='ref pl' id='pl1145' href='#pl1145'>PL 1145</a> “Er was een tijd, toen ik ineen kromp in de modder van de moerassen, zodat ik alleen maar van de ene steen naar de andere kon drijven. Maar toen zag ik de Samma Sambuddha, hij is volledig ontwaakt en vrij van bezoedelingen.”</p>
<p><a class='ref sc' id='sc16' href='#sc16'>SC 16</a> <a class='ref pl' id='pl1146' href='#pl1146'>PL 1146</a> Toen sprak de Boeddha: “Pingiya,” zei hij, “andere mensen hebben zichzelf bevrijd door de kracht van zelfvertrouwen. Vakkali, Bhadravudha en Alavi Gotama hebben dit allemaal gedaan. Ook jij zou je door die kracht moeten bevrijden; ook jij zult aan de andere oever komen, voorbij de trekkracht van de dood.”</p>
<p><a class='ref sc' id='sc17' href='#sc17'>SC 17</a> <a class='ref pl' id='pl1147' href='#pl1147'>PL 1147</a> “Deze woorden,” zei Pingiya, “zijn de woorden van een man van wijsheid. Zodra ik deze woorden hoor krijg ik meer zelfvertrouwen. Deze man is de Samma Sambuddha; hij heeft de sluiers geopend en hij heeft gewekt. Er is daar niets meer verborgen; zijn geest is helder en stralend.”</p>
<p><a class='ref sc' id='sc18' href='#sc18'>SC 18</a> <a class='ref pl' id='pl1148' href='#pl1148'>PL 1148</a> “Alles wat men maar kan weten is hem bekend, zelfs de hoogste subtiliteiten van godheden. Er waren geen enkele vragen meer voor de twijfelachtigen die naar hem toe kwamen: de Leraar heeft ze allemaal beantwoord.”</p>
<p><a class='ref sc' id='sc19' href='#sc19'>SC 19</a> <a class='ref pl' id='pl1149' href='#pl1149'>PL 1149</a> “Ja, ik zal daar naar toe gaan. Ik zal voorbij verandering gaan; ik zal voorbij formaties gaan; ik zal voorbij vergelijking gaan. Er is geen enkele twijfel meer. Dit mag u zien als de bevrijde geest.”</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
