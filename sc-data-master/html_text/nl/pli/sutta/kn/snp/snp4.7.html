<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp4.7' lang='nl'>
<header>
<ul>
<li class='division'>Sutta Nipāta 4.7</li>
</ul>
<h1>Tissa Metteya</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl814' href='#pl814'>PL 814</a> Tissa Metteyya: Vertel mij, hoffelijke heer, de gevaren voor hem die toegeeflijk is aan seksuele gemeenschap. Na uw Dhamma te hebben vernomen, zullen wij onszelf trainen in afzondering.</p>
<p><a class='ref sc' id='sc2' href='#sc2'>SC 2</a> <a class='ref pl' id='pl815' href='#pl815'>PL 815</a> De Boeddha: Voor degene die toegeeflijk is aan seksuele gemeenschap, is de Dhamma onduidelijk en hij beoefend haar verkeerd. En omdat hij zichzelf zodoende verkeerd ontwikkelt, is dit het onedele in hem.</p>
<p><a class='ref sc' id='sc3' href='#sc3'>SC 3</a> <a class='ref pl' id='pl816' href='#pl816'>PL 816</a> Hij, die voorheen alleen leefde, maar nu toegeeflijk is aan seksuele gemeenschap zoals een rijtuig dat niet onder controle is; zulk een persoon wordt in de wereld laag en alledaags genoemd.</p>
<p><a class='ref sc' id='sc4' href='#sc4'>SC 4</a> <a class='ref pl' id='pl817' href='#pl817'>PL 817</a> Zijn eerder verworven aanzien en waardigheid raakt verloren. Wanneer hij dit begrijpt zou hij zich moeten trainen om seksuele gemeenschap te vermijden.</p>
<p><a class='ref sc' id='sc5' href='#sc5'>SC 5</a> <a class='ref pl' id='pl818' href='#pl818'>PL 818</a> Hij die overmand is door gedachten, piekert als een ellendige stakker. Wanneer hij de minachting van anderen hoort, raakt hij geïrriteerd.</p>
<p><a class='ref sc' id='sc6' href='#sc6'>SC 6</a> <a class='ref pl' id='pl819' href='#pl819'>PL 819</a> Gekweld door de woorden van anderen, grijpt hij naar wapens. Hieruit blijkt zijn grote gehechtheid; vanwege zijn begoocheling zinkt hij in een wereld van leugens.</p>
<p><a class='ref sc' id='sc7' href='#sc7'>SC 7</a> <a class='ref pl' id='pl820' href='#pl820'>PL 820</a> Men dacht van hem dat hij een wijze was toen hij zich toelegde op het leven van een monnik. Maar nu hij toegeeflijk is aan seksuele gemeenschap, wordt hij een dwaas genoemd.</p>
<p><a class='ref sc' id='sc8' href='#sc8'>SC 8</a> <a class='ref pl' id='pl821' href='#pl821'>PL 821</a> Door zich deze gevaren van het begin tot het einde gewaar te zijn, blijft de wijze sterk in zijn solitaire leven. Hij valt niet terug in seksuele gemeenschap.</p>
<p><a class='ref sc' id='sc9' href='#sc9'>SC 9</a> <a class='ref pl' id='pl822' href='#pl822'>PL 822</a> Laat hem zichzelf oefenen in afzondering, want dit is het leven van hen die edel van geest zijn. Vanwege dit waant hij zichzelf niet beter dan anderen; hij is waarlijk de persoon die aan de drempel van bevrijding (<i>Nibbana</i>) staat.</p>
<p><a class='ref sc' id='sc10' href='#sc10'>SC 10</a> <a class='ref pl' id='pl823' href='#pl823'>PL 823</a> De kalme en vrij levende heilige blijft vrij van zintuiglijke hartstochten en is de stroom van zulke tendensen overgestoken. Hij wordt inderdaad benijd door hen die door zintuiglijke hartstochten in beslag zijn genomen.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
