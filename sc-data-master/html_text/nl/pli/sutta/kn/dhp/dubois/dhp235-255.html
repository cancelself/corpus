<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp235-255' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Onzuiverheid</h1>
</header>
<blockquote class='gatha'>
<p><a class='ref sc' id='sc235' href='#sc235' data-uid='dhp235'>SC 235</a>Je bent nu als een geel verwelkt blad.<br>
De mannen van Yama staan al voor je klaar.<br>
Je staat op de drempel van de dood,<br>
Zonder proviand voor deze reis.</p>
<p><a class='ref sc' id='sc236' href='#sc236' data-uid='dhp236'>SC 236</a>Maak van jezelf een eiland.<br>
Streef ernaar zonder uitstel.<br>
Wees een wijs man.<br>
Zonder onzuiverheid.<br>
Zonder smet.<br>
Zo zal je het hemelse land van de Edelen bereiken.</p>
<p><a class='ref sc' id='sc237' href='#sc237' data-uid='dhp237'>SC 237</a>Je leven is nu ten einde [gekomen].<br>
Je bent nu binnen het bereik van Yama.<br>
Onderweg is er geen enkele rustplaats meer<br>
En geen proviand voor onderweg.</p>
<p><a class='ref sc' id='sc238' href='#sc238' data-uid='dhp238'>SC 238</a>Maak van jezelf een eiland.<br>
Streef ernaar zonder uitstel.<br>
Wees een wijs man.<br>
Zonder onzuiverheid.<br>
Zonder smet.<br>
Zo zal je geboorte en ouderdom niet opnieuw ondergaan.</p>
<p><a class='ref sc' id='sc239' href='#sc239' data-uid='dhp239'>SC 239</a>De Wijze werkt stapsgewijs:<br>
Beetje bij beetje en van moment tot moment.<br>
Zoals een smid het zilver zuivert,<br>
Zo werkt de Wijze zijn onzuiverheden weg.</p>
<p><a class='ref sc' id='sc240' href='#sc240' data-uid='dhp240'>SC 240</a>Zoals roest het ijzer, waaruit het voortkomt, aantast,<br>
Zo ook [wanneer men er té toegeeflijk voor is]<br>
Leiden de eigen [onheilzame] daden van een mens<br>
Hem naar een nieuwe geboorte vol ellende.</p>
<p><a class='ref sc' id='sc241' href='#sc241' data-uid='dhp241'>SC 241</a>Het niet-bestuderen van heilige teksten<br>
Is de onzuiverheid ervan.<br>
Verwaarlozing is de onzuiverheid die huizen treft.<br>
Vadsigheid is de onzuiverheid van schoonheid.<br>
Zoals achteloosheid de onzuiverheid is van waakzaamheid.</p>
<p><a class='ref sc' id='sc242' href='#sc242' data-uid='dhp242'>SC 242</a>Slecht gedrag is de onzuiverheid van een vrouw.<br>
Gierigheid is de onzuiverheid van een schenker.<br>
Onheilzame dingen zijn onzuiverheden,<br>
Zowel in deze wereld als in de volgende.</p>
<p><a class='ref sc' id='sc243' href='#sc243' data-uid='dhp243'>SC 243</a>De onzuiverste van de onzuiverheden<br>
Is onwetendheid.<br>
Het is de grootste onzuiverheid.<br>
Monniken ! Ontdoe u ervan.<br>
Wees zuiver !</p>
<p><a class='ref sc' id='sc244' href='#sc244' data-uid='dhp244'>SC 244</a>Het leven is gemakkelijk voor wie geen schaamte kent.<br>
Voor wie onwetend, arrogant,<br>
Opschepperig en roekeloos is.<br>
Voor hen die onzuiver leven.</p>
<p><a class='ref sc' id='sc245' href='#sc245' data-uid='dhp245'>SC 245</a>Maar bescheiden leven is moeilijk<br>
Voor wie steeds streeft naar zuiverheid,<br>
Oprecht is, voorzichtig,<br>
Met zuiver levensonderhoud en spiritueel inzicht.</p>
<p><a class='ref sc' id='sc246' href='#sc246' data-uid='dhp246'>SC 246</a>Wie levende wezens doodt,<br>
Wie leugens vertelt,<br>
Wie [in de wereld] dingen steelt,<br>
Wie de vrouw van een ander bezoekt,</p>
<p><a class='ref sc' id='sc247' href='#sc247' data-uid='dhp247'>SC 247</a>Wie alcoholische dranken tot zich neemt:<br>
De man die dit doet<br>
Verliest zichzelf<br>
In deze wereld.</p>
<p><a class='ref sc' id='sc248' href='#sc248' data-uid='dhp248'>SC 248</a>Besef dus goed, mijn vriend,<br>
Dat slechte daden moeilijk te bemeesteren zijn.<br>
Behoed je er dus voor dat hebzucht en wangedrag<br>
Je niet voor lange tijd ellende brengen.</p>
<p><a class='ref sc' id='sc249' href='#sc249' data-uid='dhp249'>SC 249</a>Mensen geven aalmoezen<br>
Overeenkomstig hun geloof en geaardheid.<br>
Wie zich aan voedsel en drank [dat hem gegeven wordt] ergert,<br>
Of dat aan anderen wordt gegeven,<br>
Vindt noch overdag, noch ’s nachts concentratie.</p>
<p><a class='ref sc' id='sc250' href='#sc250' data-uid='dhp250'>SC 250</a>Maar wie deze ergernis<br>
Uitroeit, ontwortelt en verwijdert,<br>
Bereikt bij dag en bij nacht concentratie.</p>
<p><a class='ref sc' id='sc251' href='#sc251' data-uid='dhp251'>SC 251</a>Er is geen vuur zo hevig als hartstocht.<br>
Er is niets dat zo beroert als haat.<br>
Er is geen vangnet als onwetendheid.<br>
Er is geen rivier zoals verlangen.</p>
<p><a class='ref sc' id='sc252' href='#sc252' data-uid='dhp252'>SC 252</a>Het is gemakkelijk de fouten van anderen te zien.<br>
Moeilijker is het echter om de fouten van jezelf te zien.<br>
De fouten van anderen zift men<br>
Zoals men het kaf van het koren scheidt.<br>
De eigen fouten verbergt men<br>
Zoals een valsspeler een ongelukkige worp verbergt.</p>
<p><a class='ref sc' id='sc253' href='#sc253' data-uid='dhp253'>SC 253</a>Wie steeds de fouten van anderen ziet<br>
En er constant aanstoot aan neemt,<br>
Ziet zijn bezoedelingen toenemen.<br>
Hij is ver verwijderd van de vernietiging van deze kankers.</p>
<p><a class='ref sc' id='sc254' href='#sc254' data-uid='dhp254'>SC 254</a>In de lucht is er geen pad.<br>
Buiten het pad is er geen monnik.<br>
Mensen houden van obstakels [die hun spirituele groei verhinderen].<br>
Boeddhas zijn er vrij van.</p>
<p><a class='ref sc' id='sc255' href='#sc255' data-uid='dhp255'>SC 255</a>In de lucht is er geen pad.<br>
Buiten het pad is er geen monnik.<br>
Alle geconditioneerde dingen zijn vergankelijk.<br>
Boeddhas zijn eeuwig.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
