<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp157-166' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Het zelf</h1>
</header>
<blockquote class='gatha'>
<p><a class='ref sc' id='sc157' href='#sc157' data-uid='dhp157'>SC 157</a>Wie zichzelf op prijs stelt moet beseffen,<br>
[dat hij] Goed op zichzelf dient te passen.<br>
De Wijze moet waakzaam zijn<br>
Tijdens elk van de drie waken van de nacht.</p>
<p><a class='ref sc' id='sc158' href='#sc158' data-uid='dhp158'>SC 158</a>Vooreerst moet men ervoor zorgen<br>
Zélf juist te handelen.<br>
Nadien kan men anderen instrueren:<br>
De Wijze mag geen enkele blaam treffen.</p>
<p><a class='ref sc' id='sc159' href='#sc159' data-uid='dhp159'>SC 159</a>Iemand zou zélf moeten handelen<br>
Zoals hij anderen instrueert te doen:<br>
Slechts wie getemd is kan anderen temmen.<br>
Jezelf beheersen is uiterst moeilijk.</p>
<p><a class='ref sc' id='sc160' href='#sc160' data-uid='dhp160'>SC 160</a>Iedereen is tenslotte zijn eigen beschermer.<br>
Welke andere beschermer zou er immers zijn ?<br>
Wie zichzelf goed beheerst,<br>
Verwerft [op deze manier]<br>
De beschermer die zo moeilijk te vinden is.</p>
<p><a class='ref sc' id='sc161' href='#sc161' data-uid='dhp161'>SC 161</a>Kwaad wordt enkel door hemzelf gedaan.<br>
Spruit voort uit hemzelf.<br>
Wordt door hemzelf veroorzaakt.<br>
Het kwaad verbrijzelt de onwetende,<br>
Zoals een diamant een edelsteen verbrijzelt.</p>
<p><a class='ref sc' id='sc162' href='#sc162' data-uid='dhp162'>SC 162</a>Wie zichzelf door slecht gedrag heeft laten overwoekeren,<br>
Doet zichzelf aan wat zijn vijand hem toewenst.<br>
Zoals de Maluva-klimop<br>
Een Sal-boom overwoekert.</p>
<p><a class='ref sc' id='sc163' href='#sc163' data-uid='dhp163'>SC 163</a>Het is gemakkelijk om dingen te doen<br>
die verkeerd zijn en slecht voor jezelf.<br>
Wat voordeel brengt en goed is,<br>
Is heel wat moeilijker [om te realiseren].</p>
<p><a class='ref sc' id='sc164' href='#sc164' data-uid='dhp164'>SC 164</a>De dwaas, die de Leer van de Arahants<br>
—De Edelen die volgens de Dhamma leven—<br>
Beschimpt op basis van verkeerde inzichten,<br>
Brengt, net als bamboeriet, de vrucht voort,<br>
Die tot zijn eigen zelfvernietiging leidt.</p>
<p><a class='ref sc' id='sc165' href='#sc165' data-uid='dhp165'>SC 165</a>Het kwade doet men zichzelf aan:<br>
Alleen door zichzelf raakt men bezoedeld.<br>
Het kwade wordt door zichzelf ongedaan gemaakt:<br>
Door zichzelf wordt men gezuiverd.<br>
Zuiverheid en bezoedeling hangen af van de persoon zelf:<br>
Niemand kan een ander zuiveren.</p>
<p><a class='ref sc' id='sc166' href='#sc166' data-uid='dhp166'>SC 166</a>Verwaarloos niet het eigen spirituele doel<br>
Voor het spirituele welzijn van anderen<br>
—Hoe groot dat ook moge zijn.<br>
Wees je bewust van je opperste spiritueel doel.<br>
Streef dit doel ijverig na.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
