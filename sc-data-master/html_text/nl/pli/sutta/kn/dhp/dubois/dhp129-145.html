<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp129-145' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Bestraffing</h1>
</header>
<blockquote class='gatha'>
<p><a class='ref sc' id='sc129' href='#sc129' data-uid='dhp129'>SC 129</a>Allen beven voor straf.<br>
Allen vrezen de Dood.<br>
Doe anderen niet aan wat je zelf niet wil:<br>
Doodt niet en zet anderen daartoe niet aan.</p>
<p><a class='ref sc' id='sc130' href='#sc130' data-uid='dhp130'>SC 130</a>Allen beven voor straf.<br>
Allen houden van het leven.<br>
Doe anderen niet aan wat je zelf niet wil:<br>
Doodt niet, en zet anderen daartoe niet aan.</p>
<p><a class='ref sc' id='sc131' href='#sc131' data-uid='dhp131'>SC 131</a>Wie zelf geluk zoekt,<br>
En andere levende wezens pijn doet,<br>
Die—net als hij—<br>
Naar geluk verlangen,<br>
Wordt later niet gelukkig.</p>
<p><a class='ref sc' id='sc132' href='#sc132' data-uid='dhp132'>SC 132</a>Wie zelf geluk zoekt,<br>
En andere levende wezens geen pijn doet,<br>
Die—net als hij—<br>
Naar geluk verlangen,<br>
Wordt later gelukkig.</p>
<p><a class='ref sc' id='sc133' href='#sc133' data-uid='dhp133'>SC 133</a>Spreek geen harde woorden:<br>
Want harde woorden lokken een wederwoord uit.<br>
Boosaardige woorden zijn pijnlijk,<br>
En kunnen door vergelding worden gevolgd.</p>
<p><a class='ref sc' id='sc134' href='#sc134' data-uid='dhp134'>SC 134</a>Wanneer je—zoals een gebroken gong—<br>
niet meer tot resonantie wordt gebracht,<br>
Dan heb je nibbana bereikt:<br>
Woede bestaat niet meer voor jou.</p>
<p><a class='ref sc' id='sc135' href='#sc135' data-uid='dhp135'>SC 135</a>Zoals een koeherder het vee<br>
—Met een stok—<br>
Naar de weide drijft,<br>
Zo ook drijven<br>
Ouderdom en dood<br>
Levende wezens verder.</p>
<p><a class='ref sc' id='sc136' href='#sc136' data-uid='dhp136'>SC 136</a>Een dwaas is zich niet bewust<br>
Van de slechte daden die hij begaat.<br>
De onwetende<br>
Wordt door zijn eigen daden gekweld,<br>
Alsof hij door vuur verschroeid wordt.</p>
<p><a class='ref sc' id='sc137' href='#sc137' data-uid='dhp137'>SC 137</a>Wie onschuldige mensen geweld aandoet,<br>
Mensen die geen aanstoot geven en geweldloos zijn,<br>
Zal snel verzeild raken in<br>
Eén van de volgende tien toestanden:</p>
<p><a class='ref sc' id='sc138' href='#sc138' data-uid='dhp138'>SC 138</a>Hij zal verschrikkelijke pijn ondergaan.<br>
Hij zal bestolen worden.<br>
Hij zal zijn lichaam verwonden.<br>
Hij krijgt een ernstige ziekte.<br>
Of hij wordt krankzinnig van geest.</p>
<p><a class='ref sc' id='sc139' href='#sc139' data-uid='dhp139'>SC 139</a>Of hij krijgt problemen met de gezaghebbers.<br>
Of hij wordt wreed en valselijk beschuldigd.<br>
Of hij raakt zijn verwanten kwijt.<br>
Of zijn rijkdom gaat verloren.</p>
<p><a class='ref sc' id='sc140' href='#sc140' data-uid='dhp140'>SC 140</a>Of nog méér: zijn huizen vallen<br>
Ten prooi aan een vuurzee.<br>
En bij de ontbinding van zijn lichaam,<br>
Wordt deze dwaze man<br>
Herboren in een hel.</p>
<p><a class='ref sc' id='sc141' href='#sc141' data-uid='dhp141'>SC 141</a>Niet door naakt rond te lopen.<br>
Niet door het haar niet te wassen.<br>
Niet door het lichaam vol te smeren met modder, stof of vuil.<br>
Niet door te vasten.<br>
Niet door te hurken.<br>
Niet door op de blote grond te slapen:<br>
Zulke dingen zuiveren een—door twijfel bevangen—sterveling niet.</p>
<p><a class='ref sc' id='sc142' href='#sc142' data-uid='dhp142'>SC 142</a>Ook als iemand mooie kleren draagt,<br>
Wanneer hij innerlijk vredig is,<br>
Een rustige, beheerste adept van het heilige leven:<br>
Wanneer hij zich onthoudt alle levende wezens te kwetsen,<br>
Dán is hij een Brahmaan, een asceet, een bhikkhu.</p>
<p><a class='ref sc' id='sc143' href='#sc143' data-uid='dhp143'>SC 143</a>Bestaat er iemand in deze wereld<br>
Die zich bescheiden bedwingt<br>
Wanneer hij berispt wordt ?<br>
Zoals een goed paard dat met de zweep krijgt ?</p>
<p><a class='ref sc' id='sc144' href='#sc144' data-uid='dhp144'>SC 144</a>Wees ijverig en angstig, zoals een goed paard<br>
Dat de zweep voelt.<br>
Door vertrouwen,<br>
Deugdzaamheid,<br>
En inzet.<br>
Door concentratie,<br>
Objectief onderzoek van de Dhamma,<br>
Door wijsheid en gedrag,<br>
Door aandacht,<br>
Zal je dit aanzienlijke lijden achter je laten !</p>
<p><a class='ref sc' id='sc145' href='#sc145' data-uid='dhp145'>SC 145</a>Kanaalbouwers voeren het water af,<br>
Pijlenmakers maken pijlen recht,<br>
Timmerlui verbuigen hout,<br>
De Deugdzamen temmen zichzelf.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
