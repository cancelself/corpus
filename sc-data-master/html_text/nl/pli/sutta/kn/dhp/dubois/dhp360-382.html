<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp360-382' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>De monnik</h1>
</header>
<blockquote class='gatha'>
<p><a class='ref sc' id='sc360' href='#sc360' data-uid='dhp360'>SC 360</a>Beheersing van het oog is goed.<br>
Beheersing van het oor is goed.<br>
Beheersing van de neus is goed.<br>
Beheersing van de tong is goed.</p>
<p><a class='ref sc' id='sc361' href='#sc361' data-uid='dhp361'>SC 361</a>Beheersing van het lichaam is goed.<br>
Beheersing van de spraak is goed.<br>
Beheersing van de gedachten is goed.<br>
Beheersing is altijd goed.<br>
De monnik die zich beheerst,<br>
Is bevrijd van alle lijden.</p>
<p><a class='ref sc' id='sc362' href='#sc362' data-uid='dhp362'>SC 362</a>Wie zijn handen volledig beheerst.<br>
Wie zijn voeten volledig beheerst.<br>
Wie zijn spraak volledig beheerst.<br>
— Wie volledig beheerst is.<br>
Wie innerlijke vreugde kent,<br>
Standvastig, alleen, en tevreden is:<br>
Zo iemand noemt men 'een monnik'.</p>
<p><a class='ref sc' id='sc363' href='#sc363' data-uid='dhp363'>SC 363</a>De monnik die zijn spraak volledig beheerst.<br>
En, niet verwaand, de heilige teksten reciteert.<br>
En zo de Dhamma met inzicht toelicht:<br>
Zijn woorden klinken zoet.</p>
<p><a class='ref sc' id='sc364' href='#sc364' data-uid='dhp364'>SC 364</a>De monnik die de Dhamma als zijn verblijfplaats beschouwt.<br>
Vreugde schept in de Dhamma.<br>
De Dhamma bestudeert.<br>
Zich de Dhamma voor de geest haalt:<br>
Zulke monnik zal de ware Dhamma nooit afvallen.</p>
<p><a class='ref sc' id='sc365' href='#sc365' data-uid='dhp365'>SC 365</a>Men moet niet minachten wat men zelf ontvangen heeft.<br>
Evenmin moet men de anderen benijden.<br>
Een monnik die anderen benijdt,<br>
Bereikt geen concentratie.</p>
<p><a class='ref sc' id='sc366' href='#sc366' data-uid='dhp366'>SC 366</a>De goden prijzen de monnik,<br>
Die een puur en actief leven leidt.<br>
En die niet minacht wat hij ontvangt,<br>
Ook al is dit weinig.</p>
<p><a class='ref sc' id='sc367' href='#sc367' data-uid='dhp367'>SC 367</a>Wie totaal onthecht is aan naam en vorm [nama-rupa],<br>
En niet treurt,<br>
Over wat in werkelijkheid niet bestaat,<br>
Wordt 'een monnik' genoemd !</p>
<p><a class='ref sc' id='sc368' href='#sc368' data-uid='dhp368'>SC 368</a>Een monnik die in liefdevolle vriendelijkheid verwijlt,<br>
En zijn vertrouwen stelt in de Dhamma,<br>
Zal het stillen van al het gevormde bereiken:<br>
De staat van innerlijke vrede.</p>
<p><a class='ref sc' id='sc369' href='#sc369' data-uid='dhp369'>SC 369</a>Loos deze boot, Monnik !<br>
Eenmaal geleegd, zal hij sneller varen.<br>
Met passie en haat vernietigd,<br>
Zul je nibbana bereiken.</p>
<p><a class='ref sc' id='sc370' href='#sc370' data-uid='dhp370'>SC 370</a>Verbreek vijf ketens [de lagere ketens].<br>
Geef vijf ketens op [de hogere ketens].<br>
En vooral: beoefen er verder vijf [de vijf deugden].<br>
Van de monnik die de vijf gehechtheden overwonnen heeft,<br>
Zegt men dat hij 'de stroom overgestoken' is !</p>
<p><a class='ref sc' id='sc371' href='#sc371' data-uid='dhp371'>SC 371</a>Mediteer, Monnik ! Wees niet achteloos.<br>
Laat je gedachten niet afdwalen naar zintuiglijk genot.<br>
Slik in je achteloosheid geen roodgloeiende metalen bal in.<br>
Om dan, inwendig verbrand, uit te roepen: 'Dit doet pijn !'</p>
<p><a class='ref sc' id='sc372' href='#sc372' data-uid='dhp372'>SC 372</a>Er is geen concentratie [jhana] voor wie geen inzicht [panna] heeft.<br>
Er is geen inzicht [panna] zonder concentratie [jhana].<br>
Wie zowel concentratie als inzicht bezit,<br>
Nadert nibbana.</p>
<p><a class='ref sc' id='sc373' href='#sc373' data-uid='dhp373'>SC 373</a>Een monnik, kalm van geest,<br>
Met een juist inzicht in de Dhamma,<br>
Die naar een eenzame plaats is gegaan,<br>
Ervaart bovenmenselijke vreugde.</p>
<p><a class='ref sc' id='sc374' href='#sc374' data-uid='dhp374'>SC 374</a>Telkens wanneer men—met juiste aandacht—<br>
Het ontstaan en het vergaan ziet van de khandhas<br>
Ervaart men vreugde en geluk.<br>
[Wie dit ervaart] ként het Doodloze.</p>
<p><a class='ref sc' id='sc375' href='#sc375' data-uid='dhp375'>SC 375</a>In deze wereld moet een wijze monnik<br>
Hiermee starten:<br>
Waakzaamheid over de zintuigen.<br>
Tevredenheid en volkomen beheersing,<br>
Overeenkomstig de Patimokkha,<br>
Omgang met deugdzame vrienden<br>
Die een zuiver leven leiden en niet lui zijn.</p>
<p><a class='ref sc' id='sc376' href='#sc376' data-uid='dhp376'>SC 376</a>Hij moet goed en vriendelijk zijn<br>
En zich heilzaam gedragen.<br>
Dan zal hij, vervuld van geluk,<br>
Een einde maken aan zijn lijden.</p>
<p><a class='ref sc' id='sc377' href='#sc377' data-uid='dhp377'>SC 377</a>Monniken, laat je hartstocht en haat los,<br>
Zoals de jasmijn<br>
Haar verwelkte bloemen<br>
Laat vallen.</p>
<p><a class='ref sc' id='sc378' href='#sc378' data-uid='dhp378'>SC 378</a>Vredig in lichaam.<br>
Vredig in spraak.<br>
De monnik die vredig is en goed geconcentreerd,<br>
Die de wereldse verleidingen heeft uitgebraakt,<br>
Wordt 'gestild' genoemd !</p>
<p><a class='ref sc' id='sc379' href='#sc379' data-uid='dhp379'>SC 379</a>Stimuleer jezelf.<br>
Onderzoek het zelf in jezelf.<br>
De monnik die zichzelf bewaakt<br>
En aandachtig is,<br>
Zal gelukkig leven.</p>
<p><a class='ref sc' id='sc380' href='#sc380' data-uid='dhp380'>SC 380</a>Werkelijk, ieder is zijn eigen beschermheer.<br>
Ieder is meester over zijn eigen toekomst.<br>
Beheers daarom volkomen jezelf,<br>
Zoals een koopman een goed getraind paard ment.</p>
<p><a class='ref sc' id='sc381' href='#sc381' data-uid='dhp381'>SC 381</a>De monnik die volkomen gelukkig is,<br>
En zijn vertrouwen compleet stelt in de Leer van de Boeddha,<br>
Zal het geluk bereiken<br>
Dat het stillen van alle geconditioneerde dingen<br>
Met zich brengt: de staat van vrede [nibbana].</p>
<p><a class='ref sc' id='sc382' href='#sc382' data-uid='dhp382'>SC 382</a>Zelfs een niet volleerde monnik<br>
Die zich inspant om de Leer van de Boeddha te beoefenen,<br>
Verlicht helder deze wereld.<br>
Zoals de maan die vanachter de wolken verschijnt.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
