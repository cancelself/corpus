<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp90-99' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>De arahant</h1>
</header>
<blockquote class='gatha'>
<p><a class='ref sc' id='sc90' href='#sc90' data-uid='dhp90'>SC 90</a>Wie de reis volbracht heeft,<br>
Wie zonder lijden is,<br>
Is in alle opzichten bevrijd.<br>
Voor wie alle ketens verbroken heeft,<br>
Bestaat de koorts van verlangen niet.</p>
<p><a class='ref sc' id='sc91' href='#sc91' data-uid='dhp91'>SC 91</a>Zij die waakzaam zijn vertrekken.<br>
Zij vinden in een huis geen vreugde.<br>
Zoals zwanen een poel achterlaten,<br>
Verlaten zij huis en haard.</p>
<p><a class='ref sc' id='sc92' href='#sc92' data-uid='dhp92'>SC 92</a>Zij die geen rijkdom vergaren;<br>
Die het tot zich nemen van voedsel goed begrepen hebben;<br>
Die de leegte en de ongeconditioneerde bevrijding ervaren hebben;<br>
Hun spoor is moeilijk te volgen<br>
—Zoals het spoor van vogels in de lucht.</p>
<p><a class='ref sc' id='sc93' href='#sc93' data-uid='dhp93'>SC 93</a>Wie de kankers compleet vernietigd heeft;<br>
Wie niet hunkert naar voedsel;<br>
Wie de leegte en ongeconditioneerde bevrijding ervaren heeft;<br>
Hun spoor is moeilijk te volgen<br>
—Zoals het spoor van vogels in de lucht.</p>
<p><a class='ref sc' id='sc94' href='#sc94' data-uid='dhp94'>SC 94</a>Bij wie de zintuigen getemperd zijn,<br>
—Zoals paarden getemd zijn door hun menner.<br>
Wie zijn trots compleet achter zich gelaten heeft<br>
En vrij is van kankers,<br>
Zo iemand wordt door de goden benijd.</p>
<p><a class='ref sc' id='sc95' href='#sc95' data-uid='dhp95'>SC 95</a>Wie aan niets gebonden is, zoals de aarde;<br>
Wie stabiel is, zoals Indra’s pilaar;<br>
En van goed zedelijk gedrag;<br>
Hij is als een meer, dat vrij is van modder.<br>
Voor zo iemand bestaat er geen samsara meer.</p>
<p><a class='ref sc' id='sc96' href='#sc96' data-uid='dhp96'>SC 96</a>Kalm is zijn geest.<br>
Kalm ook zijn woorden en daden.<br>
Bevrijd is hij door helder begrip<br>
En innerlijke vrede.</p>
<p><a class='ref sc' id='sc97' href='#sc97' data-uid='dhp97'>SC 97</a>Wie niet goedgelovig is;<br>
Wie het ongeconditioneerde begrijpt;<br>
Wie de ketens verbroken heeft;<br>
Wie elke gelegenheid [voor goed en kwaad] heeft afgesneden;<br>
En al zijn verlangens heeft uitgebraakt.<br>
Hij is werkelijk een uitzonderlijk edel mens.</p>
<p><a class='ref sc' id='sc98' href='#sc98' data-uid='dhp98'>SC 98</a>In een dorp;<br>
Of in een woud;<br>
In valleien;<br>
Of op heuvels:<br>
Waar de Arahants verblijven<br>
(Op die plaats) is het goed toeven.</p>
<p><a class='ref sc' id='sc99' href='#sc99' data-uid='dhp99'>SC 99</a>Verrukkelijk zijn de wouden,<br>
Waar het gewone volk geen vreugde vindt.<br>
Zij die zonder passie zijn vinden daar vreugde:<br>
Zij zoeken niet naar zintuiglijk genot.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
