<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp197-208' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Geluk</h1>
</header>
<blockquote class='gatha'>
<p><a class='ref sc' id='sc197' href='#sc197' data-uid='dhp197'>SC 197</a>Laat ons werkelijk gelukkig leven<br>
Zonder haat tussen haters.<br>
Zonder haat verblijven wij<br>
Tussen de haters.</p>
<p><a class='ref sc' id='sc198' href='#sc198' data-uid='dhp198'>SC 198</a>Laat ons werkelijk gelukkig leven<br>
Gezond tussen de zieken.<br>
Gezond verblijven wij<br>
Tussen de zieken.</p>
<p><a class='ref sc' id='sc199' href='#sc199' data-uid='dhp199'>SC 199</a>Laat ons werkelijk gelukkig leven<br>
Zonder hebzucht tussen de graaiers.<br>
Zonder hebzucht verblijven wij<br>
Tussen de graaiers.</p>
<p><a class='ref sc' id='sc200' href='#sc200' data-uid='dhp200'>SC 200</a>Laat ons werkelijk gelukkig leven<br>
Wij die niets bezitten.<br>
Wij zullen ons voeden met vreugde<br>
Zoals de Stralende Goden [doen].</p>
<p><a class='ref sc' id='sc201' href='#sc201' data-uid='dhp201'>SC 201</a>Iemand overwinnen voert tot vijandigheid:<br>
Wie verslagen wordt ondergaat pijn.<br>
Een vredig persoon leeft gelukkig:<br>
Hij heeft overwinning en nederlaag achter zich gelaten.</p>
<p><a class='ref sc' id='sc202' href='#sc202' data-uid='dhp202'>SC 202</a>Er is geen vuur vergelijkbaar met begeerte.<br>
Er is geen kwaad vergelijkbaar aan haat.<br>
Er is geen lijden gelijk aan de khandhas.<br>
Er is geen groter geluk dan innerlijke vrede.</p>
<p><a class='ref sc' id='sc203' href='#sc203' data-uid='dhp203'>SC 203</a>Honger is de ergste kwelling.<br>
Samengestelde dingen veroorzaken het ergste leed.<br>
Wie dit herkent zoals het werkelijk is,<br>
[Beseft:] nibbana is het grootste geluk.</p>
<p><a class='ref sc' id='sc204' href='#sc204' data-uid='dhp204'>SC 204</a>Gezondheid is de grootste rijkdom.<br>
Tevredenheid het grootste geschenk.<br>
Vertrouwen de beste vriend.<br>
Nibbana het grootste geluk.</p>
<p><a class='ref sc' id='sc205' href='#sc205' data-uid='dhp205'>SC 205</a>Wie de smaak van innerlijke vrede<br>
En van afzondering geproefd heeft,<br>
Bevrijdt zich van angst en kwaad:<br>
Hij drinkt de vreugde van de Dhamma.</p>
<p><a class='ref sc' id='sc206' href='#sc206' data-uid='dhp206'>SC 206</a>Het is goed om bij de Edelen te zijn:<br>
Hun gezelschap maakt altijd gelukkig.<br>
Wanneer men geen dwazen zou ontmoeten,<br>
Zou men altijd gelukkig zijn.</p>
<p><a class='ref sc' id='sc207' href='#sc207' data-uid='dhp207'>SC 207</a>Wie omgaat met dwazen:<br>
Het zal hem voor lange tijd verdrieten.<br>
Het gezelschap van dwazen is altijd pijnlijk<br>
—Zoals de omgang met een vijand.<br>
Het gezelschap met een Wijze is aangenaam<br>
—Zoals het samenzijn met familie.</p>
<p><a class='ref sc' id='sc208' href='#sc208' data-uid='dhp208'>SC 208</a>Om deze redenen moet men inderdaad de Wijze volgen:<br>
Hij is geduldig en deugdzaam.<br>
Hij heeft inzicht en is verstandig.<br>
Hij is devoot en edel.<br>
Hij is een deugdzame en intelligente man.<br>
Volg hem daarom,<br>
Zoals de maan haar baan door de hemel volgt.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
