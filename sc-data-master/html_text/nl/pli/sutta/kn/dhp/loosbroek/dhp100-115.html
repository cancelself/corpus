<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp100-115' lang='nl'>
<header>
<ul>
<li class='division'>Dhammapada</li>
</ul>
<h1>Duizenden</h1>
</header>
<p><a class='ref sc' id='sc100' href='#sc100' data-uid='dhp100'>SC 100</a> <a class='ref pl' id='pl100' href='#pl100'>PL 100</a> Uitdrukkingen kunnen samengesteld zijn uit duizend nietsbetekenende woorden, maar veel beter is één betekenisvol woord waardoor men kalmeert.</p>
<p><a class='ref sc' id='sc101' href='#sc101' data-uid='dhp101'>SC 101</a> <a class='ref pl' id='pl101' href='#pl101'>PL 101</a> Gedichten kunnen samengesteld zijn uit duizend nietsbetekenende verzen, maar veel beter is één betekenisvol vers waardoor men kalmeert.</p>
<p><a class='ref sc' id='sc102' href='#sc102' data-uid='dhp102'>SC 102</a> <a class='ref pl' id='pl102' href='#pl102'>PL 102</a> Iemand kan honderd verzen opzeggen die samengesteld zijn uit nietsbetekenende woorden, maar veel beter is één betekenisvol Dhamma-woord waardoor men kalmeert.</p>
<p><a class='ref sc' id='sc103' href='#sc103' data-uid='dhp103'>SC 103</a> <a class='ref pl' id='pl103' href='#pl103'>PL 103</a> Iemand kan duizend maal duizend mensen in de strijd overwinnen, maar degene die zichzelf overwint is de grootste overwinnaar op elk slagveld.</p>
<p><a class='ref sc' id='sc104' href='#sc104' data-uid='dhp104'>SC 104</a> <a class='ref pl' id='pl104' href='#pl104'>PL 104</a> De overwinning op jezelf is groter dan de overwinning op anderen. Zulk iemand die zijn eigen zelf overwonnen heeft, is altijd beteugeld in gedrag.</p>
<p><a class='ref sc' id='sc105' href='#sc105' data-uid='dhp105'>SC 105</a> <a class='ref pl' id='pl105' href='#pl105'>PL 105</a> Noch een deva, noch een gandhabba, noch Mara samen met Brahma, kan de overwinning van zulk een persoon teniet doen.</p>
<p><a class='ref sc' id='sc106' href='#sc106' data-uid='dhp106'>SC 106</a> <a class='ref pl' id='pl106' href='#pl106'>PL 106</a> Iemand kan maand na maand, honderd jaren lang duizend offers brengen, maar als iemand slechts één moment eerbied betuigt aan degene met een ingetoomde en gedisciplineerde geest, dan is zulk een eerbetoon veel beter dan een eeuw lang offers brengen.</p>
<p><a class='ref sc' id='sc107' href='#sc107' data-uid='dhp107'>SC 107</a> <a class='ref pl' id='pl107' href='#pl107'>PL 107</a> Iemand kan honderd jaren lang het vuur in het woud aanbidden, maar als iemand slechts één moment eerbied betuigt aan degene met een ingetoomde en gedisciplineerde geest, dan is zulk een eerbetoon veel beter dan een eeuw lang het vuur aanbidden.</p>
<p><a class='ref sc' id='sc108' href='#sc108' data-uid='dhp108'>SC 108</a> <a class='ref pl' id='pl108' href='#pl108'>PL 108</a> In deze wereld kan iemand verdiensten nastreven door kleine of grote offergaven te brengen, of door zelfs een heel jaar lang offergaven te brengen. Maar dat alles is nog geen vierde deel van wanneer men eerbied betuigt aan een persoon die recht door zee is, hetgeen veel edeler is.</p>
<p><a class='ref sc' id='sc109' href='#sc109' data-uid='dhp109'>SC 109</a> <a class='ref pl' id='pl109' href='#pl109'>PL 109</a> Voor iemand met een respectvol karakter, die altijd de Eerwaarden vereert, daarvan nemen de volgende kwaliteiten toe: de lengte van het leven, schoonheid, geluk en kracht.</p>
<p><a class='ref sc' id='sc110' href='#sc110' data-uid='dhp110'>SC 110</a> <a class='ref pl' id='pl110' href='#pl110'>PL 110</a> Iemand kan honderd jaren leven in dwaasheid en ongeordendheid van geest, maar één enkele levensdag van iemand die deugdzaam en meditatief is, is veel beter.</p>
<p><a class='ref sc' id='sc111' href='#sc111' data-uid='dhp111'>SC 111</a> <a class='ref pl' id='pl111' href='#pl111'>PL 111</a> Iemand kan honderd jaren leven in dwaasheid en ongeordendheid van geest, maar één enkele levensdag van iemand die wijs en meditatief is, is veel beter.</p>
<p><a class='ref sc' id='sc112' href='#sc112' data-uid='dhp112'>SC 112</a> <a class='ref pl' id='pl112' href='#pl112'>PL 112</a> Iemand kan honderd jaren leven in luiheid en zwakke inspanning, maar één enkele levensdag van iemand die inspanning ontwikkelt, is veel beter.</p>
<p><a class='ref sc' id='sc113' href='#sc113' data-uid='dhp113'>SC 113</a> <a class='ref pl' id='pl113' href='#pl113'>PL 113</a> Ofschoon iemand honderd jaren kan leven en niet het opkomen en vergaan (van dingen) ziet, dan is één levensdag veel beter als men het opkomen en vergaan wel ziet.</p>
<p><a class='ref sc' id='sc114' href='#sc114' data-uid='dhp114'>SC 114</a> <a class='ref pl' id='pl114' href='#pl114'>PL 114</a> Iemand kan honderd jaren leven en het Doodloze niet zien, maar één enkele levensdag van iemand die het Doodloze wel ziet, is veel beter.</p>
<p><a class='ref sc' id='sc115' href='#sc115' data-uid='dhp115'>SC 115</a> <a class='ref pl' id='pl115' href='#pl115'>PL 115</a> Iemand kan honderd jaren leven en de Verheven Dhamma niet zien, maar één enkele levensdag van iemand die de Verheven Dhamma wel ziet, is veel beter.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
