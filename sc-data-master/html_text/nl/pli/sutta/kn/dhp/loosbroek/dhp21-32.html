<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp21-32' lang='nl'>
<header>
<ul>
<li class='division'>Dhammapada</li>
</ul>
<h1>Waakzaamheid</h1>
</header>
<p><a class='ref sc' id='sc21' href='#sc21' data-uid='dhp21'>SC 21</a> <a class='ref pl' id='pl21' href='#pl21'>PL 21</a> Oplettendheid is het onsterfelijke pad, onoplettendheid is het pad naar de dood. Zij die oplettend zijn sterven niet, maar de onoplettenden zijn zoals de dood.</p>
<p><a class='ref sc' id='sc22' href='#sc22' data-uid='dhp22'>SC 22</a> <a class='ref pl' id='pl22' href='#pl22'>PL 22</a> De wijzen die dit herkennen als het kenmerk van oplettendheid, scheppen behagen in de sferen van de Edelen en verheugen zich in oplettendheid.</p>
<p><a class='ref sc' id='sc23' href='#sc23' data-uid='dhp23'>SC 23</a> <a class='ref pl' id='pl23' href='#pl23'>PL 23</a> Volhardend mediteren zij, voortdurend streven zij krachtig. De standvastigen bereiken Nibbana, de Onovertrefbare Veiligheid van banden.</p>
<p><a class='ref sc' id='sc24' href='#sc24' data-uid='dhp24'>SC 24</a> <a class='ref pl' id='pl24' href='#pl24'>PL 24</a> Volhardend en indachtig, zuiver in handelingen, zorgvuldig in alle activiteiten, een rechtschapen leven leidend; voor zulk een oplettend persoon neemt de glorie toe.</p>
<p><a class='ref sc' id='sc25' href='#sc25' data-uid='dhp25'>SC 25</a> <a class='ref pl' id='pl25' href='#pl25'>PL 25</a> Door vastberadenheid en indachtigheid, door beteugeling en zelfbeheersing, maakt degene die wijs is een eiland voor zich dat geen vloedgolf kan overspoelen.</p>
<p><a class='ref sc' id='sc26' href='#sc26' data-uid='dhp26'>SC 26</a> <a class='ref pl' id='pl26' href='#pl26'>PL 26</a> Dwaze mensen met weinig verstand, doen zich tegoed aan onoplettendheid. Maar hij die wijs is, behoedt oplettendheid en koestert dat als een grote schat.</p>
<p><a class='ref sc' id='sc27' href='#sc27' data-uid='dhp27'>SC 27</a> <a class='ref pl' id='pl27' href='#pl27'>PL 27</a> Geef niet toe aan onoplettendheid! Vermijd (de begeerte naar) zintuiglijke plezieren! De oplettende en contemplatieve persoon verwerft een overvloed aan zegen.</p>
<p><a class='ref sc' id='sc28' href='#sc28' data-uid='dhp28'>SC 28</a> <a class='ref pl' id='pl28' href='#pl28'>PL 28</a> Wanneer een wijs mens onoplettendheid door oplettendheid heeft verdreven, de toren van wijsheid standvastig heeft beklommen, overziet hij, vrij van verdriet, de massa. Hij kijkt op het verdrietige volk neer, zoals een man op de top van een berg neerkijkt op hen die beneden zijn.</p>
<p><a class='ref sc' id='sc29' href='#sc29' data-uid='dhp29'>SC 29</a> <a class='ref pl' id='pl29' href='#pl29'>PL 29</a> Onder de onoplettenden, oplettend. Onder de slapenden, klaar wakker. Zoals een snel paard een zwak paard achterlaat, zo wint ook degene met vlekkenloze wijsheid.</p>
<p><a class='ref sc' id='sc30' href='#sc30' data-uid='dhp30'>SC 30</a> <a class='ref pl' id='pl30' href='#pl30'>PL 30</a> Oplettendheid wordt altijd door de wijzen geprezen, onoplettendheid wordt altijd afgekeurd. Door oplettendheid verwierf Magha het leiderschap over de deva's.</p>
<p><a class='ref sc' id='sc31' href='#sc31' data-uid='dhp31'>SC 31</a> <a class='ref pl' id='pl31' href='#pl31'>PL 31</a> De bhikkhu die vreugde vindt in waakzaamheid, die onachtzaamheid met afkeer beziet, maakt vorderingen en verteert net zoals het vuur, alle banden, grove en subtiele.</p>
<p><a class='ref sc' id='sc32' href='#sc32' data-uid='dhp32'>SC 32</a> <a class='ref pl' id='pl32' href='#pl32'>PL 32</a> De bhikkhu die vreugde vindt in waakzaamheid, die onachtzaamheid met afkeer beziet, zal nooit terugvallen. Hij is dicht bij Nibbana.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
