<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp197-208' lang='nl'>
<header>
<ul>
<li class='division'>Dhammapada</li>
</ul>
<h1>Geluk</h1>
</header>
<p><a class='ref sc' id='sc197' href='#sc197' data-uid='dhp197'>SC 197</a> <a class='ref pl' id='pl197' href='#pl197'>PL 197</a> Wij, die niet haten, leven gelukkig temidden van hen die haten. Onder hatende mensen leven wij vrij van haat.</p>
<p><a class='ref sc' id='sc198' href='#sc198' data-uid='dhp198'>SC 198</a> <a class='ref pl' id='pl198' href='#pl198'>PL 198</a> Wij, die gezond zijn, leven gelukkig temidden van hen die ziek zijn. Onder zieke mensen leven wij vrij van ziekten.</p>
<p><a class='ref sc' id='sc199' href='#sc199' data-uid='dhp199'>SC 199</a> <a class='ref pl' id='pl199' href='#pl199'>PL 199</a> Wij, die vrij van waanzinnigheid zijn, leven gelukkig temidden van hen die waanzinnig zijn. Onder waanzinnige mensen leven wij vrij van waanzinnigheid.</p>
<p><a class='ref sc' id='sc200' href='#sc200' data-uid='dhp200'>SC 200</a> <a class='ref pl' id='pl200' href='#pl200'>PL 200</a> Wij, die niets bezitten, leven inderdaad gelukkig. Onszelf voedend met geluk zijn wij als de Abhassara deva's.</p>
<p><a class='ref sc' id='sc201' href='#sc201' data-uid='dhp201'>SC 201</a> <a class='ref pl' id='pl201' href='#pl201'>PL 201</a> Overwinning geeft aanleiding tot haat, want zij die verslagen zijn verblijven in ellende. De kalme persoon verblijft in geluk omdat hij boven overwinning en verslagen zijn uitgestegen is.</p>
<p><a class='ref sc' id='sc202' href='#sc202' data-uid='dhp202'>SC 202</a> <a class='ref pl' id='pl202' href='#pl202'>PL 202</a> Er is geen vuur als begeerte, geen misdaad als haat, geen lijden als de aggregaten, geen geluk dan de hoogste vrede.</p>
<p><a class='ref sc' id='sc203' href='#sc203' data-uid='dhp203'>SC 203</a> <a class='ref pl' id='pl203' href='#pl203'>PL 203</a> Honger is de ergste ziekte, samengestelde dingen zijn het grootste lijden. Dit realistisch begrip is het hoogste geluk, hetgeen Nibbana is.</p>
<p><a class='ref sc' id='sc204' href='#sc204' data-uid='dhp204'>SC 204</a> <a class='ref pl' id='pl204' href='#pl204'>PL 204</a> Gezondheid is het beste bezit, tevredenheid het hoogste van alle weelde, de besten onder je relaties zijn zij die betrouwbaar zijn, Nibbana is het hoogste geluk.</p>
<p><a class='ref sc' id='sc205' href='#sc205' data-uid='dhp205'>SC 205</a> <a class='ref pl' id='pl205' href='#pl205'>PL 205</a> Nadat hij de smaak van afzondering heeft geproefd en ook de verheven kalmte ervaren heeft hetgeen het resultaat is van de afwezigheid van bezoedelingen—drinkt iemand de vreugde van de Dhamma.</p>
<p><a class='ref sc' id='sc206' href='#sc206' data-uid='dhp206'>SC 206</a> <a class='ref pl' id='pl206' href='#pl206'>PL 206</a> Het zien van de edelen is goed. Met hen te leven strekt altijd tot geluk. Door nooit dwazen te zien is iemand altijd gelukkig.</p>
<p><a class='ref sc' id='sc207' href='#sc207' data-uid='dhp207'>SC 207</a> <a class='ref pl' id='pl207' href='#pl207'>PL 207</a> Wie zich beweegt in het gezelschap van dwazen, kan een lange periode van verdriet tegemoet zien. Het samenzijn met dwazen, is als een leven met de vijand. Maar met de wijzen zijn, dat is als de gelukkige ontmoeting met je eigen volk.</p>
<p><a class='ref sc' id='sc208' href='#sc208' data-uid='dhp208'>SC 208</a> <a class='ref pl' id='pl208' href='#pl208'>PL 208</a> Ga daarom om met de wijzen, zij die over wijsheid beschikken, die goed geleerd zijn, die standvastig zijn in deugdzaamheid. Zulke edele personen wiens geluid eerlijk is, dien je te volgen—net zoals de maan het pad van de sterren volgt.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
