<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp129-145' lang='nl'>
<header>
<ul>
<li class='division'>Dhammapada</li>
</ul>
<h1>Kwelling</h1>
</header>
<p><a class='ref sc' id='sc129' href='#sc129' data-uid='dhp129'>SC 129</a> <a class='ref pl' id='pl129' href='#pl129'>PL 129</a> Allen beven bij geweld, allen vrezen de dood. Vergelijk anderen met jezelf en dood niet en zet anderen niet aan tot doden.</p>
<p><a class='ref sc' id='sc130' href='#sc130' data-uid='dhp130'>SC 130</a> <a class='ref pl' id='pl130' href='#pl130'>PL 130</a> Allen beven bij geweld, allen hebben het leven lief. Vergelijk anderen met jezelf en dood niet en zet anderen niet aan tot doden.</p>
<p><a class='ref sc' id='sc131' href='#sc131' data-uid='dhp131'>SC 131</a> <a class='ref pl' id='pl131' href='#pl131'>PL 131</a> Wie dan ook letsel met geweld toebrengt aan wezens die gelukkig willen zijn, zal—als een wezen dat zelf gelukkig wil zijn—in zijn volgende geboorte ook geen geluk voor zichzelf verwerven.</p>
<p><a class='ref sc' id='sc132' href='#sc132' data-uid='dhp132'>SC 132</a> <a class='ref pl' id='pl132' href='#pl132'>PL 132</a> Wie dan ook geen letsel met geweld toebrengt aan wezens die gelukkig willen zijn, zal—als een wezen dat zelf gelukkig wil zijn—in zijn volgende geboorte ook geluk voor zichzelf verwerven.</p>
<p><a class='ref sc' id='sc133' href='#sc133' data-uid='dhp133'>SC 133</a> <a class='ref pl' id='pl133' href='#pl133'>PL 133</a> Spreek geen harde woorden tot anderen, want ter vergelding komen harde woorden terug. Twistgesprekken strekken inderdaad tot lijden, want je neemt deel aan veel aanvallen.</p>
<p><a class='ref sc' id='sc134' href='#sc134' data-uid='dhp134'>SC 134</a> <a class='ref pl' id='pl134' href='#pl134'>PL 134</a> Als je, zoals een gebroken gong, nooit (een geluid) terugkaatst, dan zijn twistgesprekken geen deel van jou. Dit is de verwerkelijking van Nibbana.</p>
<p><a class='ref sc' id='sc135' href='#sc135' data-uid='dhp135'>SC 135</a> <a class='ref pl' id='pl135' href='#pl135'>PL 135</a> Zoals de koeherders hun vee met geweld vooruitdrijven om het vee te laten grazen, zo drijven ouderdom en dood het leven uit alle wezens.</p>
<p><a class='ref sc' id='sc136' href='#sc136' data-uid='dhp136'>SC 136</a> <a class='ref pl' id='pl136' href='#pl136'>PL 136</a> Als een dwaas slechte daden begaat, kent hij de gevolgen er niet van. Zulk kamma verbrand de onwijze persoon als iemand die door vuur wordt verschroeid.</p>
<p><a class='ref sc' id='sc137' href='#sc137' data-uid='dhp137'>SC 137</a> <a class='ref pl' id='pl137' href='#pl137'>PL 137</a> Wie een geweldloze geweld aandoet, wie de onschuldige slecht behandelt, komt snel tot een van deze tien toestanden: (...)</p>
<p><a class='ref sc' id='sc138' href='#sc138' data-uid='dhp138'>SC 138</a> <a class='ref pl' id='pl138' href='#pl138'>PL 138</a> (...) hevige pijn vanwege ontbering, verwonding van het lichaam, een ernstige ziekte, of gestoordheid van geest (...)</p>
<p><a class='ref sc' id='sc139' href='#sc139' data-uid='dhp139'>SC 139</a> <a class='ref pl' id='pl139' href='#pl139'>PL 139</a> (...) problemen met koningen, beschuldigingen, het verlies van verwanten, vernietiging van weelde (...)</p>
<p><a class='ref sc' id='sc140' href='#sc140' data-uid='dhp140'>SC 140</a> <a class='ref pl' id='pl140' href='#pl140'>PL 140</a> (...) of zijn huizen branden door een vuurzee af. En wanneer het lichaam tot zijn einde komt, wordt die onwijze, kwade persoon in de hel geboren.</p>
<p><a class='ref sc' id='sc141' href='#sc141' data-uid='dhp141'>SC 141</a> <a class='ref pl' id='pl141' href='#pl141'>PL 141</a> Noch naaktlopen, noch geklit (ongewassen) haar, noch het lichaam met modder besmeuren, noch vasten, noch het slapen op de kale grond, noch boetedoening door lange tijd in hurkzit te zitten, noch zweten, noch het lichaam bevuilen (met stof), kan een sterveling zuiveren zolang hij door twijfel overmand is.</p>
<p><a class='ref sc' id='sc142' href='#sc142' data-uid='dhp142'>SC 142</a> <a class='ref pl' id='pl142' href='#pl142'>PL 142</a> Een persoon kan aantrekkelijk gekleed zijn, maar pas als hij vreedzaam leeft, kalm is, beteugeld is, overtuigd is van het heilige leven, voor alle wezens elke soort van geweld opzij gelegd heeft, is zo iemand een waar priester, een waar asceet, een waar monnik.</p>
<p><a class='ref sc' id='sc143' href='#sc143' data-uid='dhp143'>SC 143</a> <a class='ref pl' id='pl143' href='#pl143'>PL 143</a> Waar in de wereld wordt iemand gevonden die door schaamte het kwade vermijdt, zoals een goed getraind paard de zweep vermijdt?</p>
<p><a class='ref sc' id='sc144' href='#sc144' data-uid='dhp144'>SC 144</a> <a class='ref pl' id='pl144' href='#pl144'>PL 144</a> Ben zoals een goed getraind paard dat met de zweep onder controle wordt gehouden: ijverig, door diep zelfvertrouwen, door deugdzaamheid, door volharding, door mentale zelfbeheersing, door onderzoek naar ervaringen, door helder gewaarzijn, door zelfbeschouwing: zo laat je dit grote lijden achter je!</p>
<p><a class='ref sc' id='sc145' href='#sc145' data-uid='dhp145'>SC 145</a> <a class='ref pl' id='pl145' href='#pl145'>PL 145</a> Bouwers van irrigatiewerken leiden het water; pijlmakers vormen de pijlschachten; timmerlieden bewerken het hout, en zij die van goed gedrag zijn oefenen zich in zelfbeheersing.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
