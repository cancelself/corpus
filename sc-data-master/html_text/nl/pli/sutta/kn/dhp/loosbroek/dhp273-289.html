<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp273-289' lang='nl'>
<header>
<ul>
<li class='division'>Dhammapada</li>
</ul>
<h1>Het Pad</h1>
</header>
<p><a class='ref sc' id='sc273' href='#sc273' data-uid='dhp273'>SC 273</a> <a class='ref pl' id='pl273' href='#pl273'>PL 273</a> Van de paden is het Achtvoudige Pad het allerbeste, van de waarheden de Vier Waarheden, van alle staten is onthechting de allerbeste, en onder de tweevoetigen de Ziener.</p>
<p><a class='ref sc' id='sc274' href='#sc274' data-uid='dhp274'>SC 274</a> <a class='ref pl' id='pl274' href='#pl274'>PL 274</a> Dit is het pad, er is geen ander pad voor de zuivering van inzicht. Volg daarom dit pad om Mara volkomen te verbijsteren.</p>
<p><a class='ref sc' id='sc275' href='#sc275' data-uid='dhp275'>SC 275</a> <a class='ref pl' id='pl275' href='#pl275'>PL 275</a> Ga dit pad op en je zult een einde aan lijden maken. Want nadat de pijlen van ellende waren uitgetrokken, is het pad door mij goed verkondigd.</p>
<p><a class='ref sc' id='sc276' href='#sc276' data-uid='dhp276'>SC 276</a> <a class='ref pl' id='pl276' href='#pl276'>PL 276</a> Boeddha's verkondigen slechts het pad, maar jij bent degene die zich moet inspannen. De mediterenden die het pad bewandelen, raken volledig bevrijd van de banden van Mara.</p>
<p><a class='ref sc' id='sc277' href='#sc277' data-uid='dhp277'>SC 277</a> <a class='ref pl' id='pl277' href='#pl277'>PL 277</a> Wanneer met wijsheid de vergankelijkheid van samengestelde dingen wordt gezien, krijgt men genoeg van dit lijden. Dit is het pad naar zuiverheid.</p>
<p><a class='ref sc' id='sc278' href='#sc278' data-uid='dhp278'>SC 278</a> <a class='ref pl' id='pl278' href='#pl278'>PL 278</a> Wanneer met wijsheid het lijden van samengestelde dingen wordt gezien, krijgt men genoeg van dit lijden. Dit is het pad naar zuiverheid.</p>
<p><a class='ref sc' id='sc279' href='#sc279' data-uid='dhp279'>SC 279</a> <a class='ref pl' id='pl279' href='#pl279'>PL 279</a> Wanneer met wijsheid het onwezenlijke van samengestelde dingen wordt gezien, krijgt men genoeg van dit lijden. Dit is het pad naar zuiverheid.</p>
<p><a class='ref sc' id='sc280' href='#sc280' data-uid='dhp280'>SC 280</a> <a class='ref pl' id='pl280' href='#pl280'>PL 280</a> Wanneer het tijd is om inspanning te leveren maar men levert die inspanning niet; terwijl men jong en sterk is en desondanks toch sloom; als goede gedachten in de geest onderdrukt worden en men lui is: dan zal men het pad naar wijsheid niet vinden.</p>
<p><a class='ref sc' id='sc281' href='#sc281' data-uid='dhp281'>SC 281</a> <a class='ref pl' id='pl281' href='#pl281'>PL 281</a> In spraak altijd waakzaam, met de geest goed beteugeld, nooit met het lichaam onheilzame daden begaan. Op deze manier zal iemand deze drie deuren van kamma zuiveren en de weg bereiken die door de zieners bekend is gemaakt.</p>
<p><a class='ref sc' id='sc282' href='#sc282' data-uid='dhp282'>SC 282</a> <a class='ref pl' id='pl282' href='#pl282'>PL 282</a> Van meditatie ontspruit wijsheid; bij gebrek aan meditatie neemt wijsheid af. Dit tweevoudige pad kennende, dat toeneemt of afneemt, dient iemand zichzelf aan te sporen zodat zijn wijsheid toeneemt.</p>
<p><a class='ref sc' id='sc283' href='#sc283' data-uid='dhp283'>SC 283</a> <a class='ref pl' id='pl283' href='#pl283'>PL 283</a> Monniken, kap het woud om maar niet de alleenstaande boom, want het is het woud en het struikgewas waar vanuit angst ontstaat. Na dit te hebben omgekapt zul je Nibbana bereiken.</p>
<p><a class='ref sc' id='sc284' href='#sc284' data-uid='dhp284'>SC 284</a> <a class='ref pl' id='pl284' href='#pl284'>PL 284</a> Zolang er het struikgewas van bezoedelingen van de man naar de vrouw bestaat, zo lang is die man in zijn geest gehecht, precies zoals een kalf gehecht is aan de moederkoe.</p>
<p><a class='ref sc' id='sc285' href='#sc285' data-uid='dhp285'>SC 285</a> <a class='ref pl' id='pl285' href='#pl285'>PL 285</a> Kap de gehechtheid voor jezelf af, zoals je met eigen hand een lelie plukt in de herfst. Cultiveer dit vreedzame pad dat naar Nibbana leidt, het pad dat door de Boeddha is onderwezen.</p>
<p><a class='ref sc' id='sc286' href='#sc286' data-uid='dhp286'>SC 286</a> <a class='ref pl' id='pl286' href='#pl286'>PL 286</a> Hier zal ik de regentijd doorbrengen, hier de winter en hier de zomer; aldus denkt de dwaas. Hij realiseert zich niet het gevaar (dat de dood elk moment kan komen).</p>
<p><a class='ref sc' id='sc287' href='#sc287' data-uid='dhp287'>SC 287</a> <a class='ref pl' id='pl287' href='#pl287'>PL 287</a> Zij die een gehechte geest hebben en hartstocht hebben naar kinderen en vee, worden door de dood gegrepen en meegenomen zoals een vloedgolf een slapend dorp meesleurt.</p>
<p><a class='ref sc' id='sc288' href='#sc288' data-uid='dhp288'>SC 288</a> <a class='ref pl' id='pl288' href='#pl288'>PL 288</a> Noch zonen bieden bescherming, noch vader noch familie; wanneer iemand gegrepen wordt door de koning van de Dood, dan wordt er temidden van kennissen geen bescherming gevonden.</p>
<p><a class='ref sc' id='sc289' href='#sc289' data-uid='dhp289'>SC 289</a> <a class='ref pl' id='pl289' href='#pl289'>PL 289</a> Laat de wijze, die dit feit begrepen heeft en door deugd goed bedwongen is, snel het pad vrijmaken dat naar Nibbana leidt.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
