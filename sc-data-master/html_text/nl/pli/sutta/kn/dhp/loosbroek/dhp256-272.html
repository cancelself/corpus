<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp256-272' lang='nl'>
<header>
<ul>
<li class='division'>Dhammapada</li>
</ul>
<h1>Gevestigd in de Dhamma</h1>
</header>
<p><a class='ref sc' id='sc256' href='#sc256' data-uid='dhp256'>SC 256</a> <a class='ref pl' id='pl256' href='#pl256'>PL 256</a> Wie overhaast oordeelt is niet rechtvaardig. Een wijs persoon oordeelt pas nadat hij onderzocht heeft wat goed en wat verkeerd is.</p>
<p><a class='ref sc' id='sc257' href='#sc257' data-uid='dhp257'>SC 257</a> <a class='ref pl' id='pl257' href='#pl257'>PL 257</a> Wie op anderen op onpartijdige wijze het recht toepast, met zorgvuldigheid, met rechtvaardigheid, die wijze bewaakt de Dhamma. Hij wordt “de in rechtvaardigheid gevestigde” genoemd.</p>
<p><a class='ref sc' id='sc258' href='#sc258' data-uid='dhp258'>SC 258</a> <a class='ref pl' id='pl258' href='#pl258'>PL 258</a> Iemand is niet per definitie wijs doordat hij veel spreekt. Maar iemand die bevrijd is, iemand die niet haat, iemand die zonder angst is, zo iemand wordt terecht “een wijs persoon” genoemd.</p>
<p><a class='ref sc' id='sc259' href='#sc259' data-uid='dhp259'>SC 259</a> <a class='ref pl' id='pl259' href='#pl259'>PL 259</a> Iemand is niet bedreven in de Dhamma door louter veel te spreken; maar iemand die er zelfs weinig over heeft gehoord maar die de Dhamma in het lichaam ziet, diegene is inderdaad kundig en niet onachtzaam in de Dhamma.</p>
<p><a class='ref sc' id='sc260' href='#sc260' data-uid='dhp260'>SC 260</a> <a class='ref pl' id='pl260' href='#pl260'>PL 260</a> Een monnik kan grijze haren hebben, maar dat maakt hem nog geen ouderling; hij is slechts gerijpt in jaren. Hij wordt “vergeefs oud” genoemd.</p>
<p><a class='ref sc' id='sc261' href='#sc261' data-uid='dhp261'>SC 261</a> <a class='ref pl' id='pl261' href='#pl261'>PL 261</a> In wie waarheid is en Dhamma, wie geweldloos is, beheerst en gedisciplineerd; hij die standvastig en vrij van bezoedelingen is. Zulk een wijs persoon wordt terecht “een ouderling” genoemd.</p>
<p><a class='ref sc' id='sc262' href='#sc262' data-uid='dhp262'>SC 262</a> <a class='ref pl' id='pl262' href='#pl262'>PL 262</a> Een persoon is niet mooi vanwege zijn welbespraaktheid of vanwege zijn mooie uiterlijk zolang hij jaloers, hebzuchtig en bedrieglijk is.</p>
<p><a class='ref sc' id='sc263' href='#sc263' data-uid='dhp263'>SC 263</a> <a class='ref pl' id='pl263' href='#pl263'>PL 263</a> Maar in wie deze (onzuiverheden) volkomen afgeworpen zijn, ontworteld zijn, volkomen vernietigd zijn, diegene wordt “mooi” genoemd; een wijs mens die gezuiverd is van haat.</p>
<p><a class='ref sc' id='sc264' href='#sc264' data-uid='dhp264'>SC 264</a> <a class='ref pl' id='pl264' href='#pl264'>PL 264</a> Iemand wordt geen asceet vanwege een kaalgeschoren hoofd, zeker niet als hij liegt en geen discipline heeft. Hoe kan hij een asceet zijn wanner hij door hebzucht en zelfzuchtigheid in beslag genomen wordt?</p>
<p><a class='ref sc' id='sc265' href='#sc265' data-uid='dhp265'>SC 265</a> <a class='ref pl' id='pl265' href='#pl265'>PL 265</a> Als iemand alle slechte daden, zowel kleine als grote, volledig heeft uitgeroeid, dan wordt hij terecht “samana” genoemd.</p>
<p><a class='ref sc' id='sc266' href='#sc266' data-uid='dhp266'>SC 266</a> <a class='ref pl' id='pl266' href='#pl266'>PL 266</a> Iemand is geen monnik omdat hij bij anderen om aalmoezen bedelt. Door een afstotend geloof te omhelzen wordt iemand geen monnik.</p>
<p><a class='ref sc' id='sc267' href='#sc267' data-uid='dhp267'>SC 267</a> <a class='ref pl' id='pl267' href='#pl267'>PL 267</a> Wie boven goede en slechte daden is uitgestegen en het heilige leven nastreeft, die de wereld op een wijze manier bespiegelt; zulk een persoon wordt terecht “bhikkhu” genoemd.</p>
<p><a class='ref sc' id='sc268' href='#sc268' data-uid='dhp268'>SC 268</a> <a class='ref pl' id='pl268' href='#pl268'>PL 268</a> Door te zwijgen is iemand geen heilige zolang hij idioot en onwetend is. Maar een wijs persoon kiest voor wat goed is alsof hij (het goede en het slechte) met een weegschaal weegt.</p>
<p><a class='ref sc' id='sc269' href='#sc269' data-uid='dhp269'>SC 269</a> <a class='ref pl' id='pl269' href='#pl269'>PL 269</a> Doordat iemand vrij is van het slechte, daarom is iemand een heilige. Hij die beide sferen (van goed en kwaad) begrijpt, die wordt terecht “muni” genoemd.</p>
<p><a class='ref sc' id='sc270' href='#sc270' data-uid='dhp270'>SC 270</a> <a class='ref pl' id='pl270' href='#pl270'>PL 270</a> Door levende wezens te kwellen is iemand niet een edel mens. Maar door geen enkel levend wezen te kwellen, daarom wordt iemand “ariya” genoemd.</p>
<p><a class='ref sc' id='sc271' href='#sc271' data-uid='dhp271'>SC 271</a> <a class='ref pl' id='pl271' href='#pl271'>PL 271</a> Niet door regels en rituelen, niet door veel leren, niet door meditatieve kalmte of door een leven te leiden in afzondering.</p>
<p><a class='ref sc' id='sc272' href='#sc272' data-uid='dhp272'>SC 272</a> <a class='ref pl' id='pl272' href='#pl272'>PL 272</a> Monniken, zouden jullie tevreden zijn en denken: “Ik heb de zegen van verzaking, die niet door het gewone volk ervaren wordt, bereikt”, dan hebben jullie het einde van bezoedelingen nog niet bereikt.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
