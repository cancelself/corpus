<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp221-234' lang='nl'>
<header>
<ul>
<li class='division'>Dhammapada</li>
</ul>
<h1>Boosheid</h1>
</header>
<p><a class='ref sc' id='sc221' href='#sc221' data-uid='dhp221'>SC 221</a> <a class='ref pl' id='pl221' href='#pl221'>PL 221</a> Geef boosheid en eigendunk volledig op. Bevrijd je van alle banden. Waar geen gehechtheid is aan geest en lichaam is, daar is geen lijden.</p>
<p><a class='ref sc' id='sc222' href='#sc222' data-uid='dhp222'>SC 222</a> <a class='ref pl' id='pl222' href='#pl222'>PL 222</a> Hij die opkomende boosheid beheerst zoals een in het wilde weg voortbewegend rijtuig onder controle gehouden wordt, zo iemand noem ik een echte wagenmenner. De andere soort houdt slechts de teugels vast.</p>
<p><a class='ref sc' id='sc223' href='#sc223' data-uid='dhp223'>SC 223</a> <a class='ref pl' id='pl223' href='#pl223'>PL 223</a> Met vriendelijkheid wordt een boos persoon overwonnen, met goedheid wordt een slecht persoon overwonnen, met vrijgevigheid wordt de gierige overwonnen, met waarheid de leugenaar.</p>
<p><a class='ref sc' id='sc224' href='#sc224' data-uid='dhp224'>SC 224</a> <a class='ref pl' id='pl224' href='#pl224'>PL 224</a> Spreek de waarheid, wordt niet boos, door slechts een beetje te geven wanneer daar om gevraagd wordt. Vanwege deze drie factoren bereik je de deva's.</p>
<p><a class='ref sc' id='sc225' href='#sc225' data-uid='dhp225'>SC 225</a> <a class='ref pl' id='pl225' href='#pl225'>PL 225</a> Zulke geweldloze wijzen, die het lichaam beheersen, komen tot de Onsterfelijke Staat, waar zij, eenmaal daar aangekomen, vrij zijn van lijden.</p>
<p><a class='ref sc' id='sc226' href='#sc226' data-uid='dhp226'>SC 226</a> <a class='ref pl' id='pl226' href='#pl226'>PL 226</a> Bij hen die altijd oplettend zijn en dag en nacht trainen met de bedoeling Nibbana te verwerkelijken, verwelken de bezoedelingen.</p>
<p><a class='ref sc' id='sc227' href='#sc227' data-uid='dhp227'>SC 227</a> <a class='ref pl' id='pl227' href='#pl227'>PL 227</a> Er is een oud gezegde, Atula, dat niet alleen vandaag de dag verteld wordt:—Zij die zwijgen worden berispt, zij die veel spreken worden ook berispt, en berispt worden zij die matig spreken.—Er is niemand in de wereld die niet berispt wordt.</p>
<p><a class='ref sc' id='sc228' href='#sc228' data-uid='dhp228'>SC 228</a> <a class='ref pl' id='pl228' href='#pl228'>PL 228</a> Er was nooit, en er zal nooit zijn, noch is er heden een persoon in de wereld, die enkel berispt wordt of iemand die enkel geprezen wordt.</p>
<p><a class='ref sc' id='sc229' href='#sc229' data-uid='dhp229'>SC 229</a> <a class='ref pl' id='pl229' href='#pl229'>PL 229</a> Maar zij die intelligent zijn prijzen iemand die vlekkeloos in het gedrag is,—de wijze, die in wijsheid en deugd goed gevestigd is,—na hem dag in dag uit gade te hebben geslagen.</p>
<p><a class='ref sc' id='sc230' href='#sc230' data-uid='dhp230'>SC 230</a> <a class='ref pl' id='pl230' href='#pl230'>PL 230</a> Maar wie kan hem berispen, hij die zo zuiver is als een goudstuk uit de rivier de Jambu? Zelfs de deva's prijzen hem, ook wordt hij geprezen door Brahma.</p>
<p><a class='ref sc' id='sc231' href='#sc231' data-uid='dhp231'>SC 231</a> <a class='ref pl' id='pl231' href='#pl231'>PL 231</a> Bewaak jezelf ten opzichten van lichamelijke emoties. Wees goed beheerst in het lichaam. Na lichamelijk wangedrag opgegeven te hebben, behoort iemand zich te oefenen in het goede lichamelijke gedrag.</p>
<p><a class='ref sc' id='sc232' href='#sc232' data-uid='dhp232'>SC 232</a> <a class='ref pl' id='pl232' href='#pl232'>PL 232</a> Bewaak jezelf ten opzichten van verbale emoties. Wees goed beheerst in het spreken. Na verbaal wangedrag opgegeven te hebben, behoort iemand zich te oefenen in het goede verbale gedrag.</p>
<p><a class='ref sc' id='sc233' href='#sc233' data-uid='dhp233'>SC 233</a> <a class='ref pl' id='pl233' href='#pl233'>PL 233</a> Bewaak jezelf ten opzichten van mentale emoties. Wees goed beheerst in de geest. Na mentaal wangedrag opgegeven te hebben, behoort iemand zich te oefenen in het goede mentale gedrag.</p>
<p><a class='ref sc' id='sc234' href='#sc234' data-uid='dhp234'>SC 234</a> <a class='ref pl' id='pl234' href='#pl234'>PL 234</a> De wijzen zijn beheerst in het lichaam, beheerst in de spraak en ook beheerst in de geest. De wijzen zijn volledig beheerst.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
