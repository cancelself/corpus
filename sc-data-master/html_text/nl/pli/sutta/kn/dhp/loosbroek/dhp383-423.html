<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp383-423' lang='nl'>
<header>
<ul>
<li class='division'>Dhammapada</li>
</ul>
<h1>De brahmaan</h1>
</header>
<p><a class='ref sc' id='sc383' href='#sc383' data-uid='dhp383'>SC 383</a> <a class='ref pl' id='pl383' href='#pl383'>PL 383</a> Brahmaan, oefen flink en kap de stroom door; verwerp zintuiglijke hartstochten. Wanneer je het einde van geconditioneerde dingen kent, dan brahmaan, ben je een kenner van het Ongeschapene.</p>
<p><a class='ref sc' id='sc384' href='#sc384' data-uid='dhp384'>SC 384</a> <a class='ref pl' id='pl384' href='#pl384'>PL 384</a> Wanneer een brahmaan voorbij de twee dingen is gegaan, verdwijnen alle banden in “hem die weet” volledig.</p>
<p><a class='ref sc' id='sc385' href='#sc385' data-uid='dhp385'>SC 385</a> <a class='ref pl' id='pl385' href='#pl385'>PL 385</a> In wie ver weg of dichtbij, of in wie ver weg en dichtbij niet gevonden wordt; iemand die vrij van angst is en ongebonden is; hij is degene die ik een brahmaan noem.</p>
<p><a class='ref sc' id='sc386' href='#sc386' data-uid='dhp386'>SC 386</a> <a class='ref pl' id='pl386' href='#pl386'>PL 386</a> Die meditatief is, die vlekkeloos en geconcentreerd is, wiens werk erop zit, die vrij van bezoedelingen is, die het allerhoogste doel heeft bereikt; hij is degene die ik een brahmaan noem.</p>
<p><a class='ref sc' id='sc387' href='#sc387' data-uid='dhp387'>SC 387</a> <a class='ref pl' id='pl387' href='#pl387'>PL 387</a> De zon straalt overdag, de maan verlicht “s nachts, de krijger glanst in zijn pantserbekleding, de brahmaan straalt in zijn meditatie. Maar de Boeddha schittert de gehele dag en ook de gehele nacht.</p>
<p><a class='ref sc' id='sc388' href='#sc388' data-uid='dhp388'>SC 388</a> <a class='ref pl' id='pl388' href='#pl388'>PL 388</a> Omdat hij bevrijd is van het kwade wordt hij “brahmaan” genoemd; omdat hij edel van gedrag is, wordt hij “heilige” genoemd; omdat hij zichzelf ontdaan heeft van al zijn onzuiverheden, wordt een persoon een “verzaker” genoemd.</p>
<p><a class='ref sc' id='sc389' href='#sc389' data-uid='dhp389'>SC 389</a> <a class='ref pl' id='pl389' href='#pl389'>PL 389</a> Men moet een brahmaan niet slaan; een brahmaan moet daarentegen geen kwaadwilligheid vertonen. Hij die een brahmaan slaat moet zich schamen; hij die vanwege dat feit boos wordt, des te meer.</p>
<p><a class='ref sc' id='sc390' href='#sc390' data-uid='dhp390'>SC 390</a> <a class='ref pl' id='pl390' href='#pl390'>PL 390</a> Voor een brahmaan is het geen gering voordeel wanneer hij zich verre houdt van wat in zijn geest als geliefd opkomt. Hoe meer de gewelddadige geest afneemt, in zoverre neemt het lijden af.</p>
<p><a class='ref sc' id='sc391' href='#sc391' data-uid='dhp391'>SC 391</a> <a class='ref pl' id='pl391' href='#pl391'>PL 391</a> Wie geen verkeerde dingen doet via het lichaam, via de spraak en via de geest; iemand die in deze drie gebieden beheerst is, hij is degene die ik een brahmaan noem.</p>
<p><a class='ref sc' id='sc392' href='#sc392' data-uid='dhp392'>SC 392</a> <a class='ref pl' id='pl392' href='#pl392'>PL 392</a> Als iemand de Dhamma die door de Universele Boeddha is onderwezen, van een leraar leert, dan moet iemand die leraar net zo eren zoals een brahmaan zijn heilige vuur vereert.</p>
<p><a class='ref sc' id='sc393' href='#sc393' data-uid='dhp393'>SC 393</a> <a class='ref pl' id='pl393' href='#pl393'>PL 393</a> Iemand is geen brahmaan vanwege zijn geklitte haar, vanwege zijn familie of vanwege zijn geboorte. Maar in wie waarheid en rechtschapenheid is, hij is iemand die zuiver is. Dat is een brahmaan.</p>
<p><a class='ref sc' id='sc394' href='#sc394' data-uid='dhp394'>SC 394</a> <a class='ref pl' id='pl394' href='#pl394'>PL 394</a> Sufferd! Wat voor nut heeft jouw geklit haar en wat voor zin heeft jouw gewaad van luipaardenhuid! Binnenin ben je vol bezoedelingen; jij maakt slechts je buitenkant mooi.</p>
<p><a class='ref sc' id='sc395' href='#sc395' data-uid='dhp395'>SC 395</a> <a class='ref pl' id='pl395' href='#pl395'>PL 395</a> Hij draagt afgedankte kledingstukken, zijn lichaam is slank en getekend vanwege zijn aderen, hij is alleen in het bos; hij is degene die ik een brahmaan noem.</p>
<p><a class='ref sc' id='sc396' href='#sc396' data-uid='dhp396'>SC 396</a> <a class='ref pl' id='pl396' href='#pl396'>PL 396</a> Ik noem iemand niet een brahmaan omdat hij geboren is via de baarmoeder van een hoogstaande moeder. Als hij een bezitter is van bezoedelingen, dan is hij slechts een “meneer-zegger”. Maar hij die vrij van bezoedelingen en hechten is, hij is degene die ik een brahmaan noem.</p>
<p><a class='ref sc' id='sc397' href='#sc397' data-uid='dhp397'>SC 397</a> <a class='ref pl' id='pl397' href='#pl397'>PL 397</a> Hij heeft alle banden doorgekapt, hij raakt niet meer geagiteerd, hij is voorbij alle gehechtheden, hij is bevrijd; hij is degene die ik een brahmaan noem.</p>
<p><a class='ref sc' id='sc398' href='#sc398' data-uid='dhp398'>SC 398</a> <a class='ref pl' id='pl398' href='#pl398'>PL 398</a> Wie de riem en de teugel heeft doorgekapt, en ook het touw samen met het hoofdstel, hij die de disselboom verwijderd heeft, die persoon is ontwaakt; hij is degene die ik een brahmaan noem.</p>
<p><a class='ref sc' id='sc399' href='#sc399' data-uid='dhp399'>SC 399</a> <a class='ref pl' id='pl399' href='#pl399'>PL 399</a> Iemand die zonder wrokgevoelens martelingen, aanvallen en in gevangenneming verdraagt, iemand die verdraagzaamheid als zijn kracht en zijn leger heeft; hij is degene die ik een brahmaan noem.</p>
<p><a class='ref sc' id='sc400' href='#sc400' data-uid='dhp400'>SC 400</a> <a class='ref pl' id='pl400' href='#pl400'>PL 400</a> Wie zonder boosheid is en plichtsgetrouw is, vol deugdzaamheid en vrij van begeerte, wie getraind is—hij is in zijn laatste lichaam. Hij is degene die ik een brahmaan noem.</p>
<p><a class='ref sc' id='sc401' href='#sc401' data-uid='dhp401'>SC 401</a> <a class='ref pl' id='pl401' href='#pl401'>PL 401</a> Zoals een waterdruppel op een lotusblad, of zoals een mosterdzaadje op het puntje van een naald—op dezelfde wijze hecht hij niet aan zintuiglijke dingen; hij is degene die ik een brahmaan noem.</p>
<p><a class='ref sc' id='sc402' href='#sc402' data-uid='dhp402'>SC 402</a> <a class='ref pl' id='pl402' href='#pl402'>PL 402</a> Hij die in dit leven voor hemzelf het einde van lijden heeft gerealiseerd, wie zijn last terzijde heeft gelegd en bevrijd is; hij is degene die ik een brahmaan noem.</p>
<p><a class='ref sc' id='sc403' href='#sc403' data-uid='dhp403'>SC 403</a> <a class='ref pl' id='pl403' href='#pl403'>PL 403</a> Wiens kennis diep is, die wijs is, die bekwaam is om het verkeerde van het juiste pad te onderscheiden, iemand die het allerhoogste doel heeft bereikt; hij is degene die ik een brahmaan noem.</p>
<p><a class='ref sc' id='sc404' href='#sc404' data-uid='dhp404'>SC 404</a> <a class='ref pl' id='pl404' href='#pl404'>PL 404</a> Op afstand van de lekenvolgelingen en van hen die de wereld verlaten hebben, iemand die rondzwerft zonder een vast verblijf, met weinig wensen; hij is degene die ik een brahmaan noem.</p>
<p><a class='ref sc' id='sc405' href='#sc405' data-uid='dhp405'>SC 405</a> <a class='ref pl' id='pl405' href='#pl405'>PL 405</a> Hij die gewelddadigheid ten opzichten van alle levende wezens verlaten heeft, de angstige en de sterken, iemand die niet doodt of anderen tot doden aanzet; hij is degene die ik een brahmaan noem.</p>
<p><a class='ref sc' id='sc406' href='#sc406' data-uid='dhp406'>SC 406</a> <a class='ref pl' id='pl406' href='#pl406'>PL 406</a> Vriendelijk onder hen die vijandig zijn, vredig onder hen die gewelddadig zijn, niet gehecht onder hen die gehecht zijn; hij is degene die ik een brahmaan noem.</p>
<p><a class='ref sc' id='sc407' href='#sc407' data-uid='dhp407'>SC 407</a> <a class='ref pl' id='pl407' href='#pl407'>PL 407</a> Van wie begeerte en haat, eigendunk en minachting zijn afgevallen zoals een mosterdzaadje van de punt van een naald valt, hij is degene die ik een brahmaan noem.</p>
<p><a class='ref sc' id='sc408' href='#sc408' data-uid='dhp408'>SC 408</a> <a class='ref pl' id='pl408' href='#pl408'>PL 408</a> Hij die vriendelijk spreekt, leerzame en ware woorden, nooit iemand beledigt; hij is degene die ik een brahmaan noem.</p>
<p><a class='ref sc' id='sc409' href='#sc409' data-uid='dhp409'>SC 409</a> <a class='ref pl' id='pl409' href='#pl409'>PL 409</a> Wie in de wereld nooit neemt wat niet is gegeven, of het lang of kort is, groot of klein, goed of slecht; hij is degene die ik een brahmaan noem.</p>
<p><a class='ref sc' id='sc410' href='#sc410' data-uid='dhp410'>SC 410</a> <a class='ref pl' id='pl410' href='#pl410'>PL 410</a> In hem waarin geen begeerte is naar deze wereld of de volgende, hij die zonder begeerte en ongebonden is; hij is degene die ik een brahmaan noem.</p>
<p><a class='ref sc' id='sc411' href='#sc411' data-uid='dhp411'>SC 411</a> <a class='ref pl' id='pl411' href='#pl411'>PL 411</a> In wie geen gehechtheid gevonden wordt, wie door perfecte kennis bevrijd is van twijfel, wie de doodloze staat bereikt heeft; hij is degene die ik een brahmaan noem.</p>
<p><a class='ref sc' id='sc412' href='#sc412' data-uid='dhp412'>SC 412</a> <a class='ref pl' id='pl412' href='#pl412'>PL 412</a> Wie in deze wereld voorbij beide banden is gegaan—verdienste en kwaad—hij is zonder verdriet, onbezoedeld en zuiver; hij is degene die ik een brahmaan noem.</p>
<p><a class='ref sc' id='sc413' href='#sc413' data-uid='dhp413'>SC 413</a> <a class='ref pl' id='pl413' href='#pl413'>PL 413</a> Hij die, zoals de maan zonder bezoedelingen is, sereen en glashelder is, wie de begeerte naar het bestaan heeft vernietigd; hij is degene die ik een brahmaan noem.</p>
<p><a class='ref sc' id='sc414' href='#sc414' data-uid='dhp414'>SC 414</a> <a class='ref pl' id='pl414' href='#pl414'>PL 414</a> Hij die door dit moerassige pad gereisd is, de levensgevaarlijke en bedrieglijke ronden van bestaan (<i>samsara</i>), hij die overgestoken is en de andere oever heeft bereikt. Hij, die meditatief is, kalm, vrij van twijfels en nergens aan hecht; hij heeft Nibbana verwerkelijkt. Hij is degene die ik een brahmaan noem.</p>
<p><a class='ref sc' id='sc415' href='#sc415' data-uid='dhp415'>SC 415</a> <a class='ref pl' id='pl415' href='#pl415'>PL 415</a> Hij, die zintuiglijke geneugten heeft opgegeven, die het huislijke leven verlaten heeft en het thuisloze leven is aangegaan, hij, die zowel zintuiglijke geneugten als het continueren in het bestaan vernietigd heeft; hij is degene die ik een brahmaan noem.</p>
<p><a class='ref sc' id='sc416' href='#sc416' data-uid='dhp416'>SC 416</a> <a class='ref pl' id='pl416' href='#pl416'>PL 416</a> Hij, die begeerte heeft opgegeven, die het huislijke leven verlaten heeft en het thuisloze leven is aangegaan, hij, die zowel begeerte als het continueren in het bestaan vernietigd heeft; hij is degene die ik een brahmaan noem.</p>
<p><a class='ref sc' id='sc417' href='#sc417' data-uid='dhp417'>SC 417</a> <a class='ref pl' id='pl417' href='#pl417'>PL 417</a> Door menselijke banden opgegeven te hebben en voorbij goddelijke banden te zijn gegaan, is iemand ongebonden en vrij van alle banden; hij is degene die ik een brahmaan noem.</p>
<p><a class='ref sc' id='sc418' href='#sc418' data-uid='dhp418'>SC 418</a> <a class='ref pl' id='pl418' href='#pl418'>PL 418</a> Hij heeft lust en walging opgegeven, hij is kalm en hij is bevrijd van de voedingsbodem van het bestaan, een held die alle werelden overwonnen heeft; hij is degene die ik een brahmaan noem.</p>
<p><a class='ref sc' id='sc419' href='#sc419' data-uid='dhp419'>SC 419</a> <a class='ref pl' id='pl419' href='#pl419'>PL 419</a> Hij kent de dood en wedergeboorte van wezens op elke wijze, hij is volkomen bevrijd, verheven, ontwaakt; hij is degene die ik een brahmaan noem.</p>
<p><a class='ref sc' id='sc420' href='#sc420' data-uid='dhp420'>SC 420</a> <a class='ref pl' id='pl420' href='#pl420'>PL 420</a> Wiens pad noch door hemelwezens, noch door hemelse muzikanten, noch door mensen bekend is, wiens bezoedelingen allemaal vernietigd zijn, de Arahat, hij is degene die ik een brahmaan noem.</p>
<p><a class='ref sc' id='sc421' href='#sc421' data-uid='dhp421'>SC 421</a> <a class='ref pl' id='pl421' href='#pl421'>PL 421</a> Hij die zich nergens aan vastklampt, hetzij in het verleden, in het heden of in de toekomst, die niets bezit, die ongehecht is; hij is degene die ik een brahmaan noem.</p>
<p><a class='ref sc' id='sc422' href='#sc422' data-uid='dhp422'>SC 422</a> <a class='ref pl' id='pl422' href='#pl422'>PL 422</a> Hij, de imposante stier, de verhevene, de dappere, de grote ziener, hij die alles overwonnen heeft, de hartstochtloze, de zuivere, de ontwaakte; hij is degene die ik een brahmaan noem.</p>
<p><a class='ref sc' id='sc423' href='#sc423' data-uid='dhp423'>SC 423</a> <a class='ref pl' id='pl423' href='#pl423'>PL 423</a> Hij, die zijn vorige levens kent, de gelukkige en ellendige staten ziet, hij die het einde van geboorten heeft bereikt en de perfectie van wijsheid heeft verwerkelijkt, de heilige die de top van zijn spirituele voortreffelijkheid heeft bereikt; hij is degene die ik een brahmaan noem.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
