<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='dhp306-319' lang='nl'>
<header>
<ul>
<li class='division'>Dhammapada</li>
</ul>
<h1>De hel</h1>
</header>
<p><a class='ref sc' id='sc306' href='#sc306' data-uid='dhp306'>SC 306</a> <a class='ref pl' id='pl306' href='#pl306'>PL 306</a> Iemand die de waarheid ontkent en iemand die iets gedaan heeft en zegt: Dat heb ik niet gedaan, gaan naar de hel (<i>niraya</i>). Na de dood vergaat het beide typen personen, die deze slechte daden verrichten, hetzelfde.</p>
<p><a class='ref sc' id='sc307' href='#sc307' data-uid='dhp307'>SC 307</a> <a class='ref pl' id='pl307' href='#pl307'>PL 307</a> Velen die het gele gewaad dragen, zijn onbeheerst en doen slechte dingen; deze slechteriken worden door hun slechte daden in de hel wedergeboren.</p>
<p><a class='ref sc' id='sc308' href='#sc308' data-uid='dhp308'>SC 308</a> <a class='ref pl' id='pl308' href='#pl308'>PL 308</a> Het is beter om een roodgloeiende ijzeren bal te eten dan dat men het voedsel zou moeten eten dat door de mensen is gegeven terwijl men zonder moraliteit en onbeheerst is.</p>
<p><a class='ref sc' id='sc309' href='#sc309' data-uid='dhp309'>SC 309</a> <a class='ref pl' id='pl309' href='#pl309'>PL 309</a> Vier dingen overkomen een achteloos persoon die slaapt met iemand die (met iemand anders) gehuwd is: hij wint aan zonde maar schiet tekort in slaap, het derde is ongenade, terwijl het vierde de hel (<i>niraya</i>) is.</p>
<p><a class='ref sc' id='sc310' href='#sc310' data-uid='dhp310'>SC 310</a> <a class='ref pl' id='pl310' href='#pl310'>PL 310</a> Zonde verkregen en slechte geboorte, schrikt man en vrouw—kort is hun vreugde, de koning beveelt een zware straf: daarom moet men niet slapen met iemand die gehuwd is.</p>
<p><a class='ref sc' id='sc311' href='#sc311' data-uid='dhp311'>SC 311</a> <a class='ref pl' id='pl311' href='#pl311'>PL 311</a> Zoals kusa gras de hand verwondt wanneer het verkeerd vastgegrepen wordt, zo trekt een verkeerd gehanteerd kloosterleven iemand de hel (<i>niraya</i>) in.</p>
<p><a class='ref sc' id='sc312' href='#sc312' data-uid='dhp312'>SC 312</a> <a class='ref pl' id='pl312' href='#pl312'>PL 312</a> Het kan zijn dat daden niet van harte worden uitgevoerd, dat het doen van geloften onzuiver is, dat het heilige leven op een dubieuze wijze geleid wordt. Dit alles brengt geen goede resultaten voort.</p>
<p><a class='ref sc' id='sc313' href='#sc313' data-uid='dhp313'>SC 313</a> <a class='ref pl' id='pl313' href='#pl313'>PL 313</a> Als er iets is dat gedaan moet worden, doe het dan met grote standvastigheid, want een slap kloosterleven doet in werkelijkheid het stof alleen maar verder toenemen.</p>
<p><a class='ref sc' id='sc314' href='#sc314' data-uid='dhp314'>SC 314</a> <a class='ref pl' id='pl314' href='#pl314'>PL 314</a> Het is beter om geen kwade daad te begaan, want de kwade daad doet later pijn. Het is beter om een goede daad te begaan, want als een goede daad is begaan, krijgt men daar nooit berouw over.</p>
<p><a class='ref sc' id='sc315' href='#sc315' data-uid='dhp315'>SC 315</a> <a class='ref pl' id='pl315' href='#pl315'>PL 315</a> Zoals een grensdorp aan zowel de binnenkant als de buitenkant bewaakt wordt, zo moeten ook jullie jezelf beschermen. Laat het juiste moment niet zomaar aan je voorbij gaan, want zij die het juiste moment missen, komen tot ellende doordat zij zichzelf naar de hel (<i>niraya</i>) zenden.</p>
<p><a class='ref sc' id='sc316' href='#sc316' data-uid='dhp316'>SC 316</a> <a class='ref pl' id='pl316' href='#pl316'>PL 316</a> Zij schamen zich waar men zich niet voor hoeft te schamen, maar waar men zich voor dient te schamen, daar schamen zij zich niet voor. Zo gaan wezens, door het verkeerde inzicht te omhelzen, naar ellendige staten (<i>niraya</i>).</p>
<p><a class='ref sc' id='sc317' href='#sc317' data-uid='dhp317'>SC 317</a> <a class='ref pl' id='pl317' href='#pl317'>PL 317</a> Zij vrezen datgene waar men geen vrees voor hoeft te hebben, maar wat men zou moeten vrezen, daar hebben zij geen vrees voor. Zo gaan wezens, door het verkeerde inzicht te omhelzen, naar ellendige staten (<i>niraya</i>).</p>
<p><a class='ref sc' id='sc318' href='#sc318' data-uid='dhp318'>SC 318</a> <a class='ref pl' id='pl318' href='#pl318'>PL 318</a> Men ziet het verkeerde in wat niet verkeerd is, maar wat werkelijk verkeerd is, dat ziet men niet als het verkeerde. Zo gaan wezens, door het verkeerde inzicht te omhelzen, naar ellendige staten (<i>niraya</i>).</p>
<p><a class='ref sc' id='sc319' href='#sc319' data-uid='dhp319'>SC 319</a> <a class='ref pl' id='pl319' href='#pl319'>PL 319</a> Het verkeerde wordt gezien als het verkeerde; ook weten zij wat niet verkeerd is. Zo gaan wezens, door het juiste inzicht te omhelzen, naar gelukkige staten.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
