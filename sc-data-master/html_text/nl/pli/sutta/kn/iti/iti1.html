<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti1' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met één Onderwerp</li>
</ul>
<h1>1. Begeerte</h1>
</header>
<p class='namo'>Eer zij hem, de verhevene, de Arahant, de volkomen ontwaakte.</p>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Geef één eigenschap op, Monniken, en ik sta er borg voor dat je niet meer [naar deze wereld] terugkeert.</p>
<p>Welke is deze eigenschap?</p>
<p>Begeerte is deze eigenschap, Monniken. Wanneer je begeerte opgeeft, garandeer ik dat je niet meer [naar deze wereld] terugkeert.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wezens die bezeten zijn door begeerte<br>
Zullen wedergeboren worden in een slecht bestaansrijk.<br>
Wezens die begeerte helder begrijpen<br>
—Die inzicht verworven hebben—<br>
Geven begeerte op.<br>
Door begeerte los te laten<br>
Keren zij nooit naar deze wereld terug.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
