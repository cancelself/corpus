<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti79' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>79. Terugval van een monnik</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er zijn drie zaken waardoor een monnik in opleiding regresseert.</p>
<p>Welke zijn deze drie zaken?</p>
<p>Een monnik in opleiding houdt van activiteit, verheugt zich over activiteit, zwelgt graag in activiteit. Hij houdt van praatjes, verheugt zich in praatjes, zwelgt in praatjes. Hij houdt van slapen, verheugt zich in slapen, zwelgt in slapen.</p>
<p>Dit zijn de drie zaken waardoor een monnik in opleiding terugvalt.</p>
<p>Drie zaken, Monniken, beschermen een monnik in opleiding tegen terugval.</p>
<p>Welke zijn deze drie zaken?</p>
<p>Een monnik in opleiding houdt niet van activiteit, verheugt zich niet over activiteit, zwelgt niet graag in activiteit. Hij houdt niet van praatjes, verheugt zich niet in praatjes, zwelgt niet in praatjes. Hij houdt niet van slapen, verheugt zich niet in slapen, zwelgt niet in slapen.</p>
<p>Dit zijn de drie zaken die een monnik in opleiding beschermen tegen terugval.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Een monnik die van activiteit houdt, die rusteloos is,<br>
Die van praatjes houdt,<br>
Die van slapen houdt:<br>
Hij zal nooit in staat zijn<br>
Om het hoogste Ontwaken te bereiken.</p>
<p>Laat hem daarom zijn plichten beperken,<br>
Zijn traagheid en rusteloosheid opgeven<br>
Zodat zo”n monnik<br>
Het hoogste Ontwaken kan bereiken.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
