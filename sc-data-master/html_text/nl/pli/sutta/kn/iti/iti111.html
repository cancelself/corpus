<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti111' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met vier Onderwerpen</li>
</ul>
<h1>111. Wie deugdzaamheid bezit</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, jullie moeten perfect zijn in deugdzaamheid; perfect in de beoefening van de Patimokkha. Laat je bedwingen door de orderegels. Wees perfect in jullie gedrag; zie gevaar in de kleinste overtredingen. Oefen jullie in de precepten die jullie op zich genomen hebben.</p>
<p>Wanneer jullie perfect zijn in deugdzaamheid; perfect in de beoefening van de Patimokkha. Wanneer jullie jezelf bedwongen hebt door het volgen van de orderegels; perfect zijn in gedrag; het gevaar zien in de kleinste overtredingen; en geoefend in de precepten die jullie op zich genomen hebben—wat moet er dan nog verder gedaan worden?</p>
<p>Monniken, wanneer een bhikkhu wandelt, dan is hij vrij van begeerte en van boosheid; vrij van luiheid en traagheid van de geest; vrij van rusteloosheid en van piekeren en elke twijfel heeft hij achter zich gelaten. Zijn ijver is sterk en vastberaden; zijn aandacht is helder en gevestigd; zijn lichaam is rustig en kalm; zijn geest is geconcentreerd en éénpuntig. Een bhikkhu die op deze manier ijverig is en angst heeft om iets slechts te doen, is voortdurend en continu energiek en vastberaden in het bereiken van de opperste bevrijding, Nibbana.</p>
<p>Monniken, wanneer een bhikkhu staat, dan is hij vrij van begeerte en van boosheid; vrij van luiheid en traagheid van de geest; vrij van rusteloosheid en van piekeren en elke twijfel heeft hij achter zich gelaten. Zijn ijver is sterk en vastberaden; zijn aandacht is helder en gevestigd; zijn lichaam is rustig en kalm; zijn geest is geconcentreerd en éénpuntig. Een bhikkhu die op deze manier ijverig is en angst heeft om iets slechts te doen, is voortdurend en continu energiek en vastberaden in het bereiken van de opperste bevrijding, Nibbana.</p>
<p>Monniken, wanneer een bhikkhu zit, dan is hij vrij van begeerte en van boosheid; vrij van luiheid en traagheid van de geest; vrij van rusteloosheid en van piekeren en elke twijfel heeft hij achter zich gelaten. Zijn ijver is sterk en vastberaden; zijn aandacht is helder en gevestigd; zijn lichaam is rustig en kalm; zijn geest is geconcentreerd en éénpuntig. Een bhikkhu die op deze manier ijverig is en angst heeft om iets slechts te doen, is voortdurend en continu energiek en vastberaden in het bereiken van de opperste bevrijding, Nibbana.</p>
<p>Monniken, wanneer een bhikkhu ligt, dan is hij vrij van begeerte en van boosheid; vrij van luiheid en traagheid van de geest; vrij van rusteloosheid en van piekeren en elke twijfel heeft hij achter zich gelaten. Zijn ijver is sterk en vastberaden; zijn aandacht is helder en gevestigd; zijn lichaam is rustig en kalm; zijn geest is geconcentreerd en éénpuntig. Een bhikkhu die op deze manier ijverig is en angst heeft om iets slechts te doen, is voortdurend en continu energiek en vastberaden in het bereiken van de opperste bevrijding, Nibbana.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Beheerst tijdens het wandelen,<br>
Beheerst tijdens het staan,<br>
Beheerst tijdens het zitten,<br>
Beheerst tijdens het liggen,<br>
Beheerst tijdens het buigen en<br>
Het strekken van de ledematen—<br>
Boven, over en onder,<br>
Zover als de wereld zich uitstrekt,<br>
Observeert een bhikkhu<br>
Hoe de wereld werkelijk is:<br>
Het ontstaan en vergaan van de khandhas.</p>
<p>IJverig, een kalm en vredig leven leidend,<br>
Altijd waakzaam, beoefent hij zich<br>
In het stillen van zijn geest—<br>
Zulke bhikkhu is vastberaden in het<br>
Bereiken van de opperste bevrijding,<br>
Nibbana.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
