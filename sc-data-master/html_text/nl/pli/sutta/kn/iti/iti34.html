<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti34' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>34. Zonder glans</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, een bhikkhu die niet ijverig is en niet gewetensvol, is niet bekwaam om tot Ontwaken te komen; hij is niet bekwaam om ultieme bevrijding te bereiken; en is onbekwaam om Nibbana te realiseren.</p>
<p>Een bhikkhu daarentegen die ijverig is en gewetensvol, is bekwaam om tot Ontwaken te komen; hij is bekwaam om ultieme bevrijding te bereiken; en is bekwaam om Nibbana te realiseren.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Een bhikkhu die niet ijverig is,<br>
Niet gewetensvol is,<br>
Die sloom is en vol van ‘traagheid van geest”<br>
Schaamteloos en respectloos—<br>
Zulke monnik is onbekwaam<br>
Om Nibbana te bereiken.</p>
<p>Maar een bhikkhu die aandachtig is,<br>
Intelligent, meditatief, ijverig,<br>
En gewetensvol,<br>
Zal Nibbana bereiken<br>
Door de vernietiging van de ketens<br>
Van geboorte en dood.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
