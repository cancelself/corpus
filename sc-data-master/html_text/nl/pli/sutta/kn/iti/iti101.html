<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti101' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met vier Onderwerpen</li>
</ul>
<h1>101. Gemakkelijk te verkrijgen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, deze vier zaken zijn gemakkelijk te verkrijgen, zijn onbeduidend van waarde, en er valt niets op aan te merken.</p>
<p>Welke vier zaken zijn gemakkelijk te verkrijgen, onbeduidend van waarde, waar niets op aan te merken valt?</p>
<p>Een monnikspij gemaakt van vodden is van generlei waarde, is gemakkelijk te verkrijgen en er valt niets op aan te merken.</p>
<p>Voedsel dat bijeen gebedeld wordt op een aalmoezenronde is van generlei waarde, is gemakkelijk te verkrijgen en er valt niets op aan te merken.</p>
<p>De wortels van een boom als verblijfplaats is van generlei waarde, is gemakkelijk te verkrijgen en er valt niets op aan te merken.</p>
<p>Stinkende urine als geneesmiddel is van generlei waarde, is gemakkelijk te verkrijgen en er valt niets op aan te merken.</p>
<p>Dit, Monniken, zijn de vier zaken die gemakkelijk te verkrijgen, onbeduidend van waarde zijn, en waar niets op aan te merken valt.</p>
<p>Een monnik die zich tevreden stelt met deze dingen die gemakkelijk te verkrijgen zijn, onbeduidend van waarde zijn en waar niets op aan te merken valt, daarvan zeg ik dat hij beschikt over de vereisten die nodig zijn voor het monnikenleven.” Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wie tevreden is met iets waar niets op aan te merken valt,<br>
Met dingen die onbeduidend zijn in waarde,<br>
En die gemakkelijk te verkrijgen zijn,<br>
Zal op geen enkele plaats moeite hebben<br>
Met betrekking tot<br>
Huisvesting, kledij, voedsel en drinken.</p>
<p>Dit zijn de dingen waarvan ik zeg dat ze<br>
Geschikt zijn voor het monnikenleven.<br>
De bhikkhu die zich met deze dingen omringt<br>
Zal tevreden en aandachtig zijn.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
