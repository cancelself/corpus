<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti18' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met één Onderwerp</li>
</ul>
<h1>18. Schisma in de sangha</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er is één ding in de wereld dat, wanneer het ontstaat, leidt tot onheil van veel mensen, tot hun ongeluk. Dat leidt tot hun onheil én hun ongeluk. Dat leidt tot het verlies, het onheil en tot ellende van goden en mensen.</p>
<p>Welk is dat ding?</p>
<p>Het is een schisma in de Sangha. Wanneer de Sangha verdeeld is, maken de monniken ruzie onder elkaar, zijn er wederzijdse verwijten, zijn er onderlinge twisten en keert men elkaar de rug toe. In zulke situatie worden diegenen die zich misnoegd opstellen nog nijdiger, terwijl diegenen die zich vredig opstellen hun geduld verliezen.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<p>“Wie een schisma teweegbrengt in de Sangha Begaat een slechte daad waardoor hij In de hel terechtkomt voor een hele eon.</p>
<blockquote class='gatha'>
<p>Wie zich verheugt in een schisma in de Sangha,<br>
Berooft zichzelf van nibbana<br>
—De beste bescherming tegen slavernij.<br>
Wie een schisma veroorzaakt in de Sangha<br>
Zal in de hel lijden gedurende een eon.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
