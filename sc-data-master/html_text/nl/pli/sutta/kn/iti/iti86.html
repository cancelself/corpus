<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti86' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>86. In overeenstemming met dhamma</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, Wanneer ik refereer naar een monnik die beoefent overeenkomstig de Dhamma, kan de vraag oprijzen wat juist bedoeld wordt met de woorden ‘beoefening overeenkomstig de Dhamma’.</p>
<p>‘Beoefening overeenkomstig de Dhamma’ kan als volgt gedefinieerd worden:</p>
<p>Wanneer de monnik spreekt, spreekt hij énkel overeenkomstig de Dhamma, niet in strijd met de Dhamma.</p>
<p>Wanneer hij denkt, koestert hij énkel gedachten overeenkomstig de Dhamma, geen gedachten die in strijd zijn met de Dhamma.</p>
<p>Door beide te vermijden leeft de monnik gelijkmoedig, aandachtig en helder bewust.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Een monnik die vreugde schept in Dhamma,<br>
Die zich verheugt in Dhamma,<br>
Die over Dhamma nadenkt<br>
Valt de ware Dhamma niet af.</p>
<p>Of de monnik loopt of staat,<br>
Zit of neerligt,<br>
Door zijn geest inwendig te beteugelen<br>
Bereikt hij blijvende vrede.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
