<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti53' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>53. Gewaarwordingen (ii)</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie soorten van gewaarwordingen.</p>
<p>Welke drie gewaarwordingen?</p>
<p>Aangename gewaarwordingen; onaangename gewaarwordingen en neutrale gewaarwordingen.</p>
<p>Aangename gewaarwordingen, Monniken, moeten beschouwd worden als pijnlijk. Onaangename gewaarwordingen moeten als een pijl beschouwd worden. Neutrale gewaarwordingen moeten beschouwd worden als vergankelijk.</p>
<p>De monnik die de gewaarwordingen op deze manier beschouwd, wordt een Edele genoemd: een Wijze die op de juiste manier naar de dingen kijkt. Hij heeft zich ontdaan van verlangen; hij heeft de ketens vernietigd [die hem in samsara gevangen hielden], en door het volkomen begrip van hoogmoed/eigendunk heeft hij een einde gemaakt aan het lijden.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“[De monnik]<br>
Die het aangename als leed beschouwt,<br>
Het onaangename als een pijl,<br>
En het neutrale als onbestendig,<br>
Zulke monnik,<br>
Die met juist inzicht de dingen ziet,<br>
Bevrijdt zichzelf.<br>
Zulke Wijze gaat door zijn juist inzicht,<br>
Vredig aan alle hechting voorbij.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
