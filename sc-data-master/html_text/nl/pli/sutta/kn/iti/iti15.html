<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti15' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met één Onderwerp</li>
</ul>
<h1>15. De keten van begeerte</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, ik ken geen enkele andere hindernis die de mensen zo in verwarring brengt en vasthoudt in de cyclus van de wedergeboorte dan de keten van begeerte. Gehinderd door begeerte dwalen zij voor lange tijd in samsara.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Met begeerte als kompaan wandelt een mens<br>
Voor lange tijd van het ene leven naar het andere.<br>
Begeerte is de reden waarom hij<br>
De cyclus van samsara niet kan stoppen.</p>
<p>Omdat een monnik het gevaar begrijpt<br>
Dat begeerte aan de oorsprong ligt van het lijden,<br>
Leeft hij aandachtig<br>
En bevrijdt zich zo van begeerte en hechting.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
