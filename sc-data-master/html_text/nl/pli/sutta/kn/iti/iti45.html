<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti45' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>45. Leven in afzondering</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, Leef vreugdevol in meditatieve afzondering; geniet van meditatieve afzondering; verbindt jullie met het beoefenen van innerlijke mentale kalmte; veronachtzaam jullie meditatie niet; zorg ervoor dat inzicht aanwezig is; bezoek eenzame plaatsen.</p>
<p>Wanneer jullie vreugdevol leven in meditatieve afzondering; genieten van meditatieve afzondering; jullie verbinden met het beoefenen van innerlijke mentale kalmte; jullie meditatie niet veronachtzamen; jullie ervoor zorgen dat inzicht aanwezig is; jullie eenzame plaatsen bezoeken, dan mogen jullie één van deze twee resultaten verwachten: volkomen bevrijdend inzicht in dit leven óf wanneer er nog een rest van bezoedeling bestaat, de staat van niet-terugkeerder.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Zij die vredig zijn,<br>
Zij die veeleisend zijn,<br>
Zij die aandachtig mediteren,<br>
Zien de verschijnselen met zuiver inzicht<br>
En begeren zintuiglijk plezier niet.</p>
<p>Deze vredevolle, naarstige Wijzen,<br>
Die het gevaar van nalatigheid onderkennen,<br>
Kunnen niet regresseren op het Pad<br>
En bevinden zich dichtbij Nibbana.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
