<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti19' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met één Onderwerp</li>
</ul>
<h1>19. Harmonie in de sangha</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er is één ding in de wereld dat, wanneer het ontstaat, leidt tot het welzijn van veel mensen, tot hun geluk. Dat leidt tot hun welzijn én hun geluk. Dat leidt tot het voordeel, het welzijn en tot het geluk van goden en mensen.</p>
<p>Welk is dat ding?</p>
<p>Het is harmonie in de Sangha. Wanneer de Sangha verenigd is, maken de monniken geen ruzie onder elkaar, zijn er geen wederzijdse verwijten, zijn er geen onderlinge twisten en keert men elkaar de rug niet toe. In zulke situatie worden diegenen die zich gegriefd opstellen rustiger terwijl diegenen die zich vredig opstellen nog vrediger worden.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<p>“Harmonie in de Sangha is geluk. Geluk is het bevorderen van harmonie in de Sangha.</p>
<blockquote class='gatha'>
<p>Wie zich verheugt in harmonie van de Sangha,<br>
Is gevestigd in Dhamma.<br>
En weet zich beschermd tegen slavernij.<br>
Wie de Sangha in harmonie houdt<br>
Zal in de hemel verblijven gedurende een eon.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
