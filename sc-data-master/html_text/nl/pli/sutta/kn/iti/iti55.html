<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti55' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>55. Soorten verlangens (ii)</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken,Monniken, er bestaan drie soorten van verlangen.</p>
<p>Welke zijn deze drie soorten van verlangen?</p>
<p>Deze drie soorten van verlangen zijn: zoeken naar sensuele bevrediging; zoeken naar ‘worden’ en zoeken naar ‘het heilige leven’. Dat zijn de drie soorten.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Het zoeken naar sensuele bevrediging,<br>
Het zoeken naar ‘worden’,<br>
Het zoeken naar ‘het heilige leven’<br>
—Zich hierop vastpinnen door het vormen van een opinie<br>
En het beschouwen als waarheid—<br>
Zijn slechts accumulaties van mentale vergiften.</p>
<p>Een bhikkhu die volkomen passieloos is<br>
En zich bevrijd heeft door de vernietiging van<br>
[de drie soorten van] verlangen,<br>
Heeft dit zoeken naar<br>
[de drie soorten van] verlangen opgegeven,<br>
En alle opinies ontworteld.</p>
<p>Door de vernietiging van het zoeken naar<br>
[de drie soorten van] verlangen<br>
Is hij bevrijd<br>
Van verlangen en van twijfel.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
