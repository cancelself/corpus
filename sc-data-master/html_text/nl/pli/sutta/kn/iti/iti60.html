<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti60' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>60. Verdiensten verwerven</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie manieren waardoor men verdiensten kan verwerven.</p>
<p>Welke zijn die drie manieren?</p>
<p>De eerste manier bestaat uit vrijgevigheid. De tweede manier vloeit voort uit ethisch gedrag. De derde manier bestaat erin om de geest te cultiveren. Dit zijn de drie manieren.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“[De monnik] moet zich trainen in daden van verdienste<br>
Die hem in de verre toekomst geluk opleveren:<br>
Door vrijgevig te zijn;<br>
Door een evenwichtig ethisch leven te leiden;<br>
En door een liefdevolle geest te cultiveren.</p>
<p>Wanneer [de monnik] deze drie manieren cultiveert,<br>
Die geluk in zich dragen,<br>
Zal hij opnieuw verrijzen in een wereld<br>
Die gelukkig en vredig is.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
