<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti42' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>42. De heldere dhamma</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er zijn twee eigenschappen die de wereld beschermen.</p>
<p>Welke twee eigenschappen?</p>
<p>Schaamte en gewetensvolheid.</p>
<p>Indien deze twee hoogstaande beginselen de wereld niet zouden beschermen, zou er geen onderscheid bestaan tussen een ‘moeder’ en ‘moeders’ zuster; tussen een ‘vrouw van moeders broer’ of de ‘vrouw van de leraar’, of voor ‘vrouwen van eerbiedwaardige personen”.</p>
<p>De wereld zou in promiscuïteit vervallen, zoals bij de geiten, de schapen, de kippen, de varkens, de honden en de jakhalzen.</p>
<p>Maar zolang als deze twee eigenschappen de wereld beschermen, zal er respect zijn voor de ‘moeder’, en ‘moeders’ zuster; voor een ‘vrouw van moeders broer’ of voor de ‘vrouw van de leraar’, of voor ‘vrouwen van eerbiedwaardige personen”.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Zij, bij wie geen schaamte, noch gewetensvolheid<br>
Aangetroffen wordt,<br>
Wijken af van het rechte pad<br>
En keren terug naar geboorte en dood.<br>
Maar bij wie schaamte en gewetensvolheid<br>
Altijd aanwezig is<br>
—Die vredevol het heilige leven volgen—<br>
Vernietigen wedergeboorte.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
