<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti98' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>98. De giften</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er zijn twee soorten giften: er is de gift van materiële dingen en er is de gift van Dhamma. Van deze twee soorten giften is de gift van Dhamma de meest verheven.</p>
<p>Er zijn twee soorten van delen: het delen van materiële dingen en het delen van Dhamma. Van deze twee soorten delen is het delen van Dhamma de meest verheven.</p>
<p>Er zijn twee soorten van hulp verstrekken: het verstrekken van materiële hulp en het helpen met Dhamma. Van deze twee soorten van hulp verstrekken is het helpen met Dhamma de meest verheven.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Geven is het hoogste goed en onovertroffen,<br>
Zoals de Boeddha zelf prees.<br>
Wie wijs is en dit weet<br>
En het volste vertrouwen heeft<br>
In het hoogste Veld van verdienste,<br>
Zou geen gift doen op het geschikte moment?</p>
<p>Zowel wie de Dhamma aanleert<br>
Als wie de Dhamma aanhoort<br>
Met vertrouwen in Boeddha”s pad,<br>
Wordt gezuiverd door de gift van Dhamma.<br>
Beiden beoefenen immers Boeddha”s pad.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
