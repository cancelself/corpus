<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti78' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>78. Een keten van elementen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, op dezelfde wijze zoals de elementen [aarde; water; vuur en lucht] zich verbinden, zo ook verbinden en verenigen zich de wezens.</p>
<p>Wezens met een lage moraliteit [of temperament of neigingen] associëren en verenigen zich met andere wezens met een lage moraliteit.</p>
<p>Wezens met een goede moraliteit [of temperament of neigingen] associëren en verenigen zich met andere wezens met een goede moraliteit.</p>
<p>Dit gebeurde in het verleden zo. Ook in de toekomst zal het gebeuren. En zo is het nu.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Begeerte die voortspruit uit sociale omgang,<br>
Wordt vernietigd door het vermijden van sociale omgang.<br>
Zoals men, drijvend op een houten plank,<br>
Wegzinkt in de machtige oceaan,<br>
Zo zinkt de deugdzame weg<br>
Die zich associeert met een leegloper.</p>
<p>Daarom moet men zulke leegloper mijden<br>
—een luierik met weinig energie.<br>
Associeer je met hen die in afzondering verblijven—<br>
De onthechte, meditatieve, energieke<br>
En Wijze Edelen.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
