<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti108' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met vier Onderwerpen</li>
</ul>
<h1>108. Bedrieglijk</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, [zogezegde] bhikkhus, die bedriegen, die leugens vertellen, koppig zijn, praatjes vertellen, frauduleus, arrogant en ongeconcentreerd door het leven gaan, zijn geen volgelingen van mij.</p>
<p>Zij hebben zich afgekeerd van deze Leer en Discipline en zullen in deze Leer niet tot groei, noch tot progressie en ontwikkeling komen.</p>
<p>Daarentegen zijn bhikkhus die niet bedriegen, die geen leugens vertellen, niet koppig zijn, geen praatjes vertellen, maar wijs zijn, zich aanpassen en zich concentreren, volgelingen van mij.</p>
<p>Zij hebben zich niet afgekeerd van deze Leer en Discipline en zullen in deze Leer tot groei, tot progressie en ontwikkeling komen.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Bedriegers, koppigaards, praatmakers,<br>
Fraudeurs, arrogante en niet-geconcentreerde<br>
Mensen maken geen vooruitgang in de Dhamma,<br>
Zoals het is uitgelegd door de Volkomen Ontwaakte.</p>
<p>Wie niet bedriegt, geen praatjes verkoopt,<br>
Wie wijs is, zich aanpast en geconcentreerd is—<br>
Dat zijn diegenen die groeien in de Dhamma,<br>
Zoals het is uitgelegd door de Volkomen Ontwaakte.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
