<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti56' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>56. Mentale vergiften (i)</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie mentale vergiften.</p>
<p>Welke drie?</p>
<p>De bezoedeling van sensueel verlangen; de bezoedeling van ‘worden’ en de bezoedeling van onwetendheid. Dit zijn de drie mentale vergiften.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Een volgeling van de Boeddha,<br>
Die geconcentreerd is, met helder begrip,<br>
Die aandachtig is en de mentale vergiften begrijpt,<br>
Doorziet de oorsprong van deze mentale vergiften<br>
Hij weet waar deze mentale vergiften eindigen.<br>
Hij kent ook de weg die leidt naar<br>
Hun volledige vernietiging.<br>
Een bhikkhu die de mentale vergiften vernietigt<br>
—Die zonder verlangen is—<br>
Bereikt Nibbana.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
