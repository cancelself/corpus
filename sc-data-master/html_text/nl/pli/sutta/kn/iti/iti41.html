<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti41' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>41. Verstoken van wijsheid</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, wezens die verstoken zijn van edel inzicht zijn van alles beroofd. Ze leven onbehaaglijk: ze zijn gekweld, in moeilijkheden en ellende. Wanneer hun lichaam uit elkaar valt bij de dood, staat hen een slecht bestaansrijk te wachten.</p>
<p>Monniken, de wezens echter die beschikken over edel inzicht zijn niet beroofd. Ze leven comfortabel: ze worden niet gekweld, bevinden zich niet in moeilijkheden, noch in ellende. Wanneer hun lichaam uit elkaar valt bij de dood, staat hen een goed bestaansrijk te wachten.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Bekijk de wereld met haar goden,<br>
Verstoken van inzicht,<br>
Gevestigd in het lichaam/geest-complex,<br>
Denkend dat dit de werkelijkheid is.</p>
<p>Wijsheid die tot doordringing leidt<br>
Is het meest ultieme van de wereld.<br>
[Door deze penetratie] begrijpt men volledig<br>
Het einde van zowel geboorte als dood.</p>
<p>Deze volledig ontwaakten—<br>
Die altijd aandachtig zijn en vol inzicht<br>
Hun laatste lichaam dragen—<br>
Worden door goden en mensen benijd.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
