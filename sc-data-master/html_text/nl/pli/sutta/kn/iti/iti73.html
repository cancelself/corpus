<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti73' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>73. Kalmer/vreedzamer</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, het vormloze is vreedzamer dan het vormelijke en beëindiging is vreedzamer dan het vormloze.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“De wezens die de vormelijke sfeer bereiken<br>
En diegenen die gevestigd zijn in het vormloze,<br>
Maar de beëindiging—nibbana—niet begrijpen,<br>
Komen terug tot ‘worden’.</p>
<p>Zij die het vormelijke volledig begrijpen,<br>
En zich niet vestigen in het vormloze,<br>
Worden bevrijd door de beëindiging—nibbana.<br>
Zij laten de Dood ver achter zich.</p>
<p>Wie met zijn eigen lichaam het Doodloze<br>
Aangeraakt heeft, vrij van hechting;<br>
Wie het loslaten van hechting<br>
In zichzelf gerealiseerd heeft;<br>
Bezit geen mentale vergiften meer.</p>
</blockquote>
<p>De Volledig Ontwaakte verklaart Dat iemand zonder mentale vergiften Nibbana bereikt heeft.”</p>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
