<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti51' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>51. Sferen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie soorten sferen.</p>
<p>Welke drie soorten sferen?</p>
<p>De sfeer van de vormen; de vormloze sfeer en de sfeer van beëindiging. Dit zijn de drie soorten sferen.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wie de sfeer van de [zuivere] vormen volkomen begrijpt,<br>
Zonder zich te hechten aan de vormloze sfeer,<br>
En in de sfeer van beëindiging tot bevrijding komt,<br>
Laat de dood ver achter zich.</p>
<p>Wie met zijn eigen lichaam het Doodloze<br>
Aangeraakt heeft,<br>
Dat volkomen vrij is van verlangen<br>
—Wie afstand heeft genomen van verlangen—<br>
Heeft alle mentale vergiften verwijderd.<br>
De Volkomen Ontwaakte verklaart<br>
Dat de staat van innerlijke vrede<br>
Vrij is van bezoedeling.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
