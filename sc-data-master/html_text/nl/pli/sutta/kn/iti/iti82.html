<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti82' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>82. Goddelijke uitspraken</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er zijn drie vreugdevolle uitspraken die, van tijd tot tijd, tijdens bijzondere gelegenheden, door de goden wordt gedaan.</p>
<p>Welke zijn deze drie verhalen?</p>
<p>Op het ogenblik dat een edele volgeling zijn hoofdhaar en zijn baard heeft afgeschoren; zich met het gele gewaad heeft omkleed en op deze manier zijn intentie om het huis te verlaten en de thuisloosheid in te trekken in daden omzet, wordt onder de goden de volgende vreugdevolle uitspraak gehoord:</p>
<p>‘Een edele volgeling van de Verhevene heeft de intentie om de strijd met Mara aan te gaan in daden omgezet’.</p>
<p>Dit is de eerste vreugdevolle uitspraak die, van tijd tot tijd, tijdens bijzondere gelegenheden, door de goden worden gedaan.</p>
<p>En verder, Monniken, op het ogenblik dat een edele volgeling van de Verhevene, zich engageert om de Zeven Groepen van Verlichting te ontwikkelen, wordt onder de goden de volgende vreugdevolle uitspraak gehoord:</p>
<p>‘Een edele volgeling van de Verhevene is de strijd met Mara effectief aangegaan’.</p>
<p>Dit is de tweede vreugdevolle uitspraak die, van tijd tot tijd, tijdens bijzondere gelegenheden, door de goden wordt gedaan. En tenslotte, Monniken, op het ogenblik dat een edele volgeling van de Verhevene, door het realiseren van persoonlijk direct inzicht, in dit leven, tot bevrijding van de geest en tot bevrijding van inzicht komt en in deze onbesmette toestand verblijft—doordat de mentale vergiften vernietigd zijn—wordt onder de goden de volgende vreugdevolle uitspraak gehoord:</p>
<p>‘Een edele volgeling van de Verhevene—die zich in de voorhoede van de strijd bevond—heeft Mara overwonnen’.</p>
<p>Dit is de derde vreugdevolle uitspraak die, van tijd tot tijd, tijdens bijzondere gelegenheden, door de goden wordt gedaan.</p>
<p>Dit, Monniken, zijn de drie vreugdevolle uitspraken die, van tijd tot tijd, tijdens bijzondere gelegenheden, door de goden wordt gedaan.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Nadat [de monnik] de strijd gewonnen heeft<br>
Als een groot man, vrij van schroom,<br>
Betuigen zelfs de goden eer<br>
Aan de volgeling van de Volkomen Ontwaakte.</p>
<p>‘Eer zij U, Volbloed onder de mensen,<br>
Jij komt als overwinnaar uit de moeilijke strijd.<br>
Door het leger van de Dood te verslaan<br>
Ben je ongehinderd tot bevrijding gekomen”.</p>
<p>Op deze manier prijzen de goden hem—<br>
Die het doel bereikt heeft.<br>
Ze bemerken bij hem niets<br>
Waardoor de Dood hem onder controle kan krijgen.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
