<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti20' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met één Onderwerp</li>
</ul>
<h1>20. Een verdorven individu</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, indien ik met mijn geest de onzuivere geest van een verdorven man zou lezen, dan zou ik het volgende besluiten: indien deze slechte man op dit moment zou sterven, zou hij zonder enige twijfel wedergeboren worden in de hel en onmiddellijk zijn verdiende loon ontvangen.</p>
<p>Waarom zou dat zijn?</p>
<p>Omdat de geest van die man verdorven is. Het is omwille van de verdorvenheid dat sommige mensen in deze wereld, bij het uiteenvallen van het lichaam bij de dood, wedergeboren worden in de wereld van ellende, in de allerslechtste bestemming, in het Hellenrijk.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“De Boeddha, die de verdorven geest van<br>
Sommige mensen die in deze wereld leven kent,<br>
Interpreteerde de betekenis ervan<br>
In de aanwezigheid van de monniken.</p>
<p>Indien zulke persoon op dit moment zou sterven<br>
Zou hij in het Hellenrijk wedergeboren worden<br>
Omwille van zijn verdorven geest.</p>
<p>Zo ontvangen mensen met een verdorven geest<br>
Onmiddellijk hun verdiende loon:<br>
Ze worden wedergeboren in het Hellenrijk<br>
Omwille van hun verdorven geest.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
