<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti43' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>43. Het ongeborene</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er is het ongeborene; het niet-tot-wording-gebrachte; het ongemaakte; het ongeconditioneerde.</p>
<p>Indien Monniken, het ongeborene; het niet-tot-wordinggebrachte; het ongemaakte; het ongeconditioneerde; niet zou bestaan, dan zou er [in deze wereld] ook geen uitweg bestaan voor het geborene; voor het tot-wording-gebrachte; voor het gemaakte; voor het geconditioneerde.</p>
<p>Maar, Monniken, doordat het ongeborene; het niet-tot-wording-gebrachte; het ongemaakte; het ongeconditioneerde bestaat, is er een uitweg voor het geborene; voor het totwording-gebrachte; voor het gemaakte; voor het geconditioneerde.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Het geborene, het tot-wording-gebrachte,<br>
Het gemaakte, het geconditioneerde, het kortstondige,<br>
Het voor bederf en dood voorbestemde,<br>
Deze broeihaard van ziekten en bederf,<br>
Voortgekomen uit voedsel en uit ‘worden’,<br>
Is het niet waard om er vreugde in te scheppen.</p>
<p>De uitweg hiervoor is de innerlijke vrede,<br>
—Voorbij het denken, eeuwig,<br>
Het Ongeborene, het niet-tot-wording gebrachte,<br>
Het ongemaakte, het ongeconditioneerde,<br>
Vrij van verdriet en vrij van smet<br>
Het einde van alle ellende—<br>
Het stillen van het geconditioneerde. Geluk.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
