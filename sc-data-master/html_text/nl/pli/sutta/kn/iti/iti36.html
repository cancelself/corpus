<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti36' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>36. Bedrog/misleiding ii</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, het heilige leven wordt niet geleid met de bedoeling om mensen te misleiden, met de bedoeling om mensen te bedriegen, met de bedoeling er geld uit te kloppen, noch voor eer en roem, noch met de gedachte ‘ik wil dat de mensen mij op deze manier kennen en roemen’.</p>
<p>Dit heilige leven wordt geleid met het oog op het realiseren van direct inzicht en voor het bereiken van volledig, helder begrip.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“De <i lang='pli'>Bhagavat</i> onderwees een heilig leven<br>
—Een leven dat leidt tot nibbana—<br>
Dat niet gevestigd is op traditie<br>
Of op ‘van horen zeggen’,<br>
Maar dat gebaseerd is op direct inzicht en helder begrip.</p>
<p>Dit is de Weg die gevolgd door de Wijzen.<br>
Wie dit Pad nauwkeurig volgt<br>
Zoals de Boeddha het geleerd heeft,<br>
Maakt een einde aan zijn ellende.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
