<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti30' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>30. Wat wroeging veroorzaakt</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er zijn twee eigenschappen die wroeging veroorzaken.</p>
<p>Welke zijn deze twee eigenschappen?</p>
<p>Veronderstel, Monniken, iemand die het goede niet heeft gedaan, die niet gedaan heeft wat heilzaam is, die niet gedaan heeft wat bevorderlijk is.</p>
<p>Veronderstel verder iemand die slecht gehandeld heeft, die gevoelloos geweest is en slechte daden heeft gepleegd.</p>
<p>Zulk iemand heeft wroeging.</p>
<p>Hij heeft wroeging wanneer hij bedenkt: ‘ik heb niet goed gehandeld’ en hij heeft wroeging wanneer hij bedenkt: ‘ik heb slecht gehandeld.</p>
<p>Dit zijn, Monniken, de twee eigenschappen die wroeging veroorzaken.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wie zich misdraagt in gedachten,<br>
Wie zich misdraagt in woorden,<br>
Wie zich misdraagt in daden,<br>
Of zich op welk andere manier ook misdraagt.<br>
Wie geen heilzame daden stelt,<br>
Wie onheilzame dingen pleegt,<br>
Zulke dwaas zal<br>
—Bij het uiteenvallen van het lichaam—<br>
Wedergeboren worden in het Hellenrijk.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
