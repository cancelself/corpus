<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti37' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>37. Vreugdevol leven</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, een bhikkhu die bedeeld is met twee eigenschappen, leeft gelukkig en vreugdevol en voelt zich aangespoord om de mentale vergiften te vernietigen.</p>
<p>Welke zijn deze twee eigenschappen?</p>
<p>Aangespoord zijn door een gevoel van urgentie (wanneer urgentie vereist is), En, op deze manier aangespoord, streven naar de verwezenlijking van Nibbana.</p>
<p>Monniken, een bhikkhu die bedeeld is met deze twee eigenschappen, leeft gelukkig en vreugdevol en voelt zich aangespoord om de mentale vergiften te vernietigen.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“De verstandige en ijverige monnik onderzoekt de ware aard van het bestaan.<br>
Zulke monnik wordt aangespoord<br>
Door een gevoel van urgentie<br>
(Wanneer urgentie vereist is).</p>
<p>Op deze manier<br>
—Door ijverig te zijn en vredevol—<br>
Brengt hij zijn geest tot rust<br>
En vernietigt zo het lijden.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
