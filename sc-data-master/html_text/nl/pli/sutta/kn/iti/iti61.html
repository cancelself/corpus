<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti61' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>61. Soorten ogen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie soorten ‘ogen’.</p>
<p>Welk zijn deze drie soorten ‘ogen’?</p>
<p>De drie soorten ‘ogen’ zijn: het lichamelijke oog; het goddelijk oog en het oog van inzicht.</p>
<p>Dit, monniken, zijn de drie soorten ‘ogen’.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Door de Boeddha<br>
—de Grootste onder de mensen—werden drie soorten ‘ogen’ beschreven:<br>
Het lichamelijk ‘oog’;<br>
Het goddelijk ‘oog’<br>
En het onovertroffen ‘oog’ van inzicht.</p>
<p>Het ontstaan van het lichamelijk ‘oog’<br>
Effent het pad voor het goddelijk ‘oog’,<br>
Maar het onovertroffen ‘oog’ van inzicht<br>
Verrijst wanneer wijsheid oprijst.<br>
Wie dit ‘oog’ verwerft<br>
Bevrijdt zich van alle leed.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
