<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti90' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>90. Ultiem vertrouwen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie ultieme vormen van vertrouwen.</p>
<p>Welke zijn deze drie vormen van ultiem vertrouwen?</p>
<p>Welke wezens er ook bestaan, zonder voeten, tweevoetig of viervoetig, lichamelijke of niet-lichamelijke, bewuste of onbewuste of noch-bewuste-noch-onbewuste—van al deze wezens is de Tathagata, de Arahant, de Volmaakt Verlichte, de meest achtenswaardige. Zij die vertrouwen hebben in de Boeddha hebben vertrouwen in de de ultiemste, in de hoogste. Zij die vertrouwen hebben in de meest ultieme, zullen ook het meest ultieme resultaat bereiken.</p>
<p>Welke fenomenen er ook bestaan, geconditioneerde of ongeconditioneerde, van al deze is passieloosheid de meest ultieme, de hoogste. Passieloosheid is het bedwingen van hoogmoed, van trots; het is de vernietiging van ‘dorst’; de beëindiging van de kringloop van wedergeboorte; het loslaten van begeerte, zonder verlangen zijn, het ophouden, nibbana. Zij die vertrouwen hebben in het fenomeen van passieloosheid, hebben vertrouwen in het ultiemste, in het hoogste. Zij die vertrouwen hebben in het meest ultieme, zullen ook het meest ultieme resultaat bereiken.</p>
<p>Welke gemeenschappen of groepen er ook bestaan, van al deze is de Sangha van de volgelingen van de Tathagata de meest ultieme, namelijk de vier paren van mensen, de acht personen. De Sangha van de volgelingen van de Tathagata is het waard om giften aan te geven, is het waard om er gastvrijheid aan te verlenen, is het waard om aan te offeren, is het waard om te vereren. De Sangha is een onovertroffen veld van verdienste voor de wereld. Zij die vertrouwen hebben in de Sangha, hebben vertrouwen in het ultiemste, in het hoogste. Zij die vertrouwen hebben in het meest ultieme, zullen ook het meest ultieme resultaat bereiken.</p>
<p>Dit, Monniken, zijn de drie vormen van ultiem vertrouwen.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<p>“Dit is het ultiemste voor hen die vertrouwen hebben, Voor hen die de ultiemste Dhamma kennen:</p>
<p>Vertrouwen in de Boeddha als het allerhoogste, Die het waard is om onovertroffen aan te offeren.</p>
<p>Vertrouwen in de Dhamma als het allerhoogste, De gelukzalige vrede van passieloosheid.</p>
<p>Vertrouwen in de Sangha als het allerhoogste Een onovertroffen veld van verdienste.</p>
<blockquote class='gatha'>
<p>Wie giften uitdeelt aan het allerhoogste<br>
Laat de allerhoogste verdienste vermeerderen:<br>
Het ultiemste leven, schoonheid,<br>
Faam, reputatie, geluk en kracht.</p>
<p>De Wijze die aan het allerhoogste geeft,<br>
Die geconcentreerd is op de allerhoogste Dhamma,<br>
Mag zich verheugen<br>
In het allerhoogste bereik<br>
Ongeacht of hij in het Godenof in het Mensen-<br>
Bestaansrijk terecht komt.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
