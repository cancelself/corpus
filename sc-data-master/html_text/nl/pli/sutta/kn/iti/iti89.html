<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti89' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>89. Devadatta</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, bevangen door drie gemene dingen en geestelijk geobsedeerd, zal Devadatta onvermijdelijk een ellendig bestaansrijk verwerven. Hij zal naar het Hellenrijk gaan voor een duur van een eon.</p>
<p>Welke zijn deze drie gemene dingen?</p>
<p>Monniken, bevangen door snode verlangens en geestelijk geobsedeerd, zal Devadatta onvermijdelijk een ellendig bestaansrijk verwerven. Hij zal naar het Hellenrijk gaan voor een duur van een eon.</p>
<p>Monniken, omringd door slechte vrienden en geestelijk geobsedeerd, zal Devadatta onvermijdelijk een ellendig bestaansrijk verwerven. Hij zal naar het Hellenrijk gaan voor een duur van een eon.</p>
<p>Monniken, verder heeft hij, ondanks er veel meer te bereiken was [op het spirituele pad], zijn beoefening maar half volbracht.</p>
<p>Monniken, bevangen door deze drie gemene dingen en geestelijk geobsedeerd, zal Devadatta onvermijdelijk een ellendig bestaansrijk verwerven. Hij zal naar het Hellenrijk gaan voor een duur van een eon.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Iemand met slechte verlangens<br>
Wordt niet wedergeboren in deze wereld.<br>
Besef goed dat hij wedergeboren wordt in het bestaansrijk<br>
Van diegenen die in de greep zijn van slechte verlangens.</p>
<p>Ik vernam dat Devadatta<br>
Aanzien werd als een wijs man:<br>
Voor zijn meditatie-beoefening<br>
Werd hij met roem beladen.</p>
<p>Door deze roem werd hij zo arrogant<br>
Dat hij dacht de gelijke te zijn van de Boeddha.<br>
Zo kwam hij terecht in de Avici-hel—<br>
De gevreesde plaats met de vier deuren.</p>
<p>Wie samenzweert tegen een onschuldige<br>
Die geen enkele slechte daad gepleegd heeft,<br>
Zulke verdorven en onbeschaamde persoon<br>
Wordt zelf door het kwaad aangetast.</p>
<p>Wie meent dat hij de oceaan kan vergiftigen<br>
Met een pot gif, dwaalt.<br>
De oceaan is zo immens groot<br>
Dat hij niet in staat is hem te vergiftigen.</p>
<p>Zo vergaat het ook hem die de Boeddha beledigt.<br>
Beledigingen hebben geen enkele vat op<br>
De Tathagata, de Volmaakte,<br>
Wiens geest altijd vrede uitstraalt.</p>
<p>Een Wijze moet zich met de Tathagata associëren<br>
En met Hem omgaan.<br>
Een monnik die dit pad volgt<br>
Kan het einde van het lijden bereiken.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
