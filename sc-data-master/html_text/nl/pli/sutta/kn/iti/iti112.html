<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti112' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met vier Onderwerpen</li>
</ul>
<h1>112. De wereld</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, de Tathagata bezit een ontwaakt inzicht in de wereld; de Tathagata is onthecht van de wereld. De Tathagata heeft een ontwaakt inzicht in de oorsprong van de wereld; de oorsprong van de wereld is door de Tathagata losgelaten. De Tathagata heeft een ontwaakt inzicht in het einde van de wereld; het einde van de wereld is door de ta heeft een ontwaakt inzicht in het pad dat leidt naar het einde van de wereld; het pad dat leidt naar het einde van de wereld is door de<br>
Tathagata gecultiveerd.</p>
<p>Monniken, in deze wereld met zijn devas, zijn Maras en Brahmas; met zijn samanas en brahmanen; met zijn prinsen en mensen, bezit de Tathagata van alles wat gezien is, gehoord, gevoeld, gepercipieerd, bereikt, gezocht, en overwogen [in de geest] een ontwaakt inzicht. Daarom wordt hij de Tathagata genoemd.</p>
<p>Monniken, vanaf de nacht dat de Tathagata tot het onovertroffen volkomen ontwaken kwam tot de nacht waarin hij het parinibbana—de nibbana-sfeer zonder residu—bereikte, is alles wat hij uitsprak, uitte en uitlegde, dat alles is zó en niet ánders. Daarom wordt hij de Tathagata genoemd.</p>
<p>Zoals de Tathagata spreekt, zo is zijn handelen; Zoals hij handelt, zo spreekt hij. Daarom wordt hij de Tathagata genoemd.</p>
<p>In deze wereld met zijn devas, zijn Maras en Brahmas; met zijn samanas en brahmanen; met zijn prinsen en mensen, is de Tathagata de Overwinnaar, Onoverwonnen, de Allesziener. Daarom wordt hij de Tathagata genoemd.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Door zijn inzicht in de hele wereld—<br>
De wereld zoals hij werkelijk is<br>
Is hij van de wereld bevrijd—<br>
Door niets aan de wereld gebonden.</p>
<p>Van elke keten is deze alles overwinnende,<br>
Heroïsche Wijze bevrijd.<br>
Hij heeft de perfecte vrede bereikt—<br>
Nibbana, dat vrij is van elke angst.</p>
<p>Bevrijd van mentale vergiften is hij ontwaakt,<br>
Zonder zorgen, met alle twijfels vernietigd,<br>
Heeft hij de vernietiging van alle kamma bereikt<br>
Bevrijd is hij door de volledige<br>
Vernietiging van alle hechting.</p>
<p>De Ontwaakte, de Boeddha<br>
Is, als een leeuw, onovertroffen;<br>
Voor de wereld met zijn devas<br>
Heeft hij het Brahma-wiel in beweging gezet.</p>
<p>Daarom bewijzen deze devas en deze mensen,<br>
Die toevlucht genomen hebben tot de Boeddha,<br>
—De grootste onder de mensen,<br>
Die vol zelfvertrouwen is—<br>
Wanneer ze hem ontmoeten, alle eer.</p>
<p>Getemd: onder hen die temmen is hij de Beste,<br>
Vredig: onder de vredigen is hij de Ziener,<br>
Bevrijd: onder de bevrijden is hij de Eerste,<br>
Overgestoken: onder hen die de stroom hebben<br>
Overgestoken is hij de Leider.<br>
Op deze manier bewijzen ze Hem eer,<br>
De Opperste, vol van zelfvertrouwen:<br>
‘In de hele wereld met al haar devas<br>
Kent hij zijn gelijke niet.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
