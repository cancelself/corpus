<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti71' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>71. Kamma door een juiste visie</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, ik heb mensen gezien die zich uitstekend gedragen door hun daden, door hun woorden en door hun gedachten; die geen kwaad spreken over nobele mensen; die er juiste opinies op na houden en op basis van deze juiste visies goede daden begaan.</p>
<p>Wanneer hun lichamen uit elkaar vallen, worden deze mensen, na hun dood wedergeboren in een goed bestaansrijk, in het Hemelrijk.</p>
<p>Ik vertel jullie dit, Monniken, zonder dat ik dit gehoord of geleerd heb van een andere samana of brahmaan.</p>
<p>Het is énkel doordat ik dit uit mezelf weet; dit gezien heb en geobserveerd heb, dat ik tegen jullie het volgende kan zeggen:</p>
<p>‘Monniken, ik heb mensen gezien die zich uitstekend gedragen door hun daden, door hun woorden en door hun gedachten; die geen kwaad spreken over de nobele mensen; die er juiste opinies op na houden en op basis van deze juiste visies goede daden begaan.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Een mens die door zijn geest<br>
Juist te gebruiken,<br>
Door de juiste woorden te gebruiken,<br>
En goede daden stelt—<br>
Zulke intelligente mens,<br>
Die in zijn korte leven verdiensten verwerft,<br>
Zal bij het uiteenvallen van het lichaam<br>
Wedergeboren worden in het Hemelrijk.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
