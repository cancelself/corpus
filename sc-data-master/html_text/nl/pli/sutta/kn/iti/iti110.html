<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti110' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met vier Onderwerpen</li>
</ul>
<h1>110. Tijdens de wandeling</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, wanneer bij een bhikkhu—tijdens een wandeling—een zintuiglijke gedachte of een boze gedachte of een agressieve gedachte oprijst, en indien hij dit tolereert en zulke gedachte niet verwerpt, ze niet verdrijft, er geen einde aan maakt, dan noem ik zulke monnik—die op deze manier een voortdurend gebrek aan ijver aan de dag legt en geen angst vertoont om iets slechts te doen—lui en gemakzuchtig.</p>
<p>Monniken, wanneer bij een bhikkhu—tijdens het staan—een zintuiglijke gedachte of een boze gedachte of een agressieve gedachte oprijst, en indien hij dit tolereert en zulke gedachte niet verwerpt, ze niet verdrijft, er geen einde aan maakt, dan noem ik zulke monnik—die op deze manier een voortdurend gebrek aan ijver aan de dag legt en geen angst vertoont om iets slechts te doen—lui en gemakzuchtig.</p>
<p>Monniken, wanneer bij een bhikkhu—tijdens het zitten—een zintuiglijke gedachte of een boze gedachte of een agressieve gedachte oprijst, en indien hij dit tolereert en zulke gedachte niet verwerpt, ze niet verdrijft, er geen einde aan maakt, dan noem ik zulke monnik—die op deze manier een voortdurend gebrek aan ijver aan de dag legt en geen angst vertoont om iets slechts te doen—lui en gemakzuchtig.</p>
<p>Monniken, wanneer bij een bhikkhu—tijdens het liggen—een zintuiglijke gedachte of een boze gedachte of een agressieve gedachte oprijst, en indien hij dit tolereert en zulke gedachte niet verwerpt, ze niet verdrijft, er geen einde aan maakt, dan noem ik zulke monnik—die op deze manier een voortdurend gebrek aan ijver aan de dag legt en geen angst vertoont om iets slechts te doen—lui en gemakzuchtig.</p>
<p>Maar, Monniken, wanneer bij een bhikkhu—tijdens een wandeling—een zintuiglijke gedachte of een boze gedachte of een agressieve gedachte oprijst, en indien hij dit niet tolereert maar zulke gedachte verwerpt, ze verdrijft, er een einde aan maakt, dan noem ik zulke monnik—die op deze manier voortdurend ijver aan de dag legt en angst vertoont om iets slechts te doen—energiek en vastberaden om het doel van ultieme bevrijding—Nibbana—te bereiken.</p>
<p>En, Monniken, wanneer bij een bhikkhu—tijdens het staan—een zintuiglijke gedachte of een boze gedachte of een agressieve gedachte oprijst, en indien hij dit niet tolereert maar zulke gedachte verwerpt, ze verdrijft, er een einde aan maakt, dan noem ik zulke monnik—die op deze manier voortdurend ijver aan de dag legt en angst vertoont om iets slechts te doen—energiek en vastberaden om het doel van ultieme bevrijding—Nibbana—te bereiken.</p>
<p>En, Monniken, wanneer bij een bhikkhu—tijdens het zitten—een zintuiglijke gedachte of een boze gedachte of een agressieve gedachte oprijst, en indien hij dit niet tolereert maar zulke gedachte verwerpt, ze verdrijft, er een einde aan maakt, dan noem ik zulke monnik—die op deze manier voortdurend ijver aan de dag legt en angst vertoont om iets slechts te doen—energiek en vastberaden om het doel van ultieme bevrijding—Nibbana—te bereiken.</p>
<p>En, Monniken, wanneer bij een bhikkhu—tijdens het liggen—een zintuiglijke gedachte of een boze gedachte of een agressieve gedachte oprijst, en indien hij dit niet tolereert maar zulke gedachte verwerpt, ze verdrijft, er een einde aan maakt, dan noem ik zulke monnik—die op deze manier voortdurend ijver aan de dag legt en angst vertoont om iets slechts te doen—energiek en vastberaden om het doel van ultieme bevrijding—Nibbana—te bereiken.” Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“De bhikkhu die, tijdens het wandelen,<br>
Of wanneer hij staat, zit of ligt,<br>
Slechte en wereldse gedachten laat oprijzen<br>
Volgt een verkeerd pad.<br>
Hij laat zich inpakken door bedrieglijke dingen—<br>
Zulke bhikkhu kan nooit<br>
Het hoogste Ontwaken ervaren.</p>
<p>De bhikkhu die, tijdens het wandelen,<br>
Of wanneer hij staat, zit of ligt,<br>
Geen slechte en wereldse gedachten laat oprijzen<br>
En zich verheugt in het neerslaan ervan—<br>
Zulke bhikkhu kan<br>
Het hoogste Ontwaken ervaren.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
