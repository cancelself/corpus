<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti46' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>46. De voordelen van de training</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, organiseer je leven op zulke manier dat je de voordelen van de training realiseert; dat je het hoogste inzicht bereikt; dat je bevrijding—de vrucht van aandacht—als de essentie van de leer beschouwt.</p>
<p>Monniken, wanneer jullie je leven op zulke manier organiseren dat jullie de voordelen van de training realiseren; dat jullie het hoogste inzicht bereiken; dat jullie bevrijding—de vrucht van aandacht—als de essentie van de leer beschouwen, dan mogen jullie één van deze twee resultaten verwachten: volkomen bevrijdend inzicht in dit leven óf wanneer er nog een rest van bezoedeling bestaan, de staat van niet-terugkeerder.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wie de training heeft voltooid<br>
En niet meer kan regresseren op het Pad,<br>
Wie het hoogste inzicht heeft verworven,<br>
En het einde gezien heeft van geboorte—<br>
Deze Wijze draagt zijn laatste lichaam.<br>
Wanneer hij hoogmoed achter zich laat,<br>
Gaat hij voorbij de dood.</p>
<p>Daarom moeten jullie zich verheugen in meditatie,<br>
Zodat jullie, door je te concentreren met brandende ijver,<br>
Het einde zien van Geboorte.<br>
Monniken, overwin Mara en zijn leger<br>
En ga voorbij geboorte en dood. ”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
