<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti69' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>69. Begeerte/verlangen (ii)</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, van elke bhikkhu of bhikkhuni die geen afstand heeft gedaan van verlangen, van haat, en van onwetendheid, wordt gezegd dat hij/zij de oceaan met zijn golven, zijn branding, zijn draaikolken en met zijn haaien en demonen niet is overgestoken.</p>
<p>Maar, Monniken, van elke bhikkhu of bhikkhuni die afstand heeft gedaan van verlangen, van haat, en van onwetendheid, wordt gezegd dat hij/zij de oceaan met zijn golven, zijn branding, zijn draaikolken en met zijn haaien en demonen is overgestoken.</p>
<p>Van zulke bhikkhu en bhikkhuni wordt gezegd: ‘[De oceaan] overgestoken, voorbij gegaan, op vaste grond staat hij/zij als een brahmaan’.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wie verlangen vernietigd heeft,<br>
Samen met haat en onwetendheid,<br>
Is de oceaan met zijn haaien en demonen,<br>
Met zijn angstaanjagende golven<br>
—Die zo moeilijk te bedwingen zijn—overgestoken.</p>
<p>Elke hechting is hij te boven gekomen<br>
De Dood heeft hij achter zich gelaten,<br>
Hij heeft zich bevrijd van alle hechting,<br>
Het lijden opgegeven<br>
Net zoals het wedergeboren “worden’.<br>
Ik zeg:<br>
Uitgedoofd kan hij niet meer beschreven worden—<br>
Hij heeft de koning van de dood<br>
Te grazen genomen. ”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
