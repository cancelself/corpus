<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti28' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>28. De eerste monnik</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, wanneer een bhikkhu onderhevig is aan twee eigenschappen, dan is zijn leven leedvol, dan ervaart hij moeilijkheden, tegenspoed en wanhoop. En bij het uiteenvallen van het lichaam, na zijn dood, mag hij een ellendig bestaansrijk verwachten.</p>
<p>Welke zijn deze twee eigenschappen?</p>
<p>Het onbewaakt laten van de zintuigpoorten en mateloos zijn in het eten.</p>
<p>Monniken, wanneer een bhikkhu onderhevig is aan deze twee eigenschappen, dan is zijn leven leedvol, en dan ervaart hij moeilijkheden, tegenspoed en wanhoop.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<p>“Wanneer een bhikkhu deze poorten Onbewaakt houdt: het oog, het oor, de neus De tong, het lichaam en de gedachten.</p>
<blockquote class='gatha'>
<p>Wanneer hij mateloos is in eten<br>
En teugelloos met zijn zintuigen,<br>
Zal zijn leven, lichamelijk en mentaal, leedvol zijn.<br>
Gekweld door zijn lichaam<br>
Gekweld door zijn geest,<br>
Zal hij dag en nacht<br>
Lijden ondergaan.</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
