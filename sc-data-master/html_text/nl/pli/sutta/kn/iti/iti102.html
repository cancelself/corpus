<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti102' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met vier Onderwerpen</li>
</ul>
<h1>102. Zonder mentale vergiften</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, voor zij die ‘zien’ en ‘weten’ is er de vernietiging van de mentale vergiften. Dit [de vernietiging van de mentale vergiften] is er niet voor zij die ‘niet zien’ en ‘niet weten’.</p>
<p>Maar door wát te zien en door wát te weten worden de mentale vergiften vernietigd?</p>
<p>Monniken, voor wie ‘ziet’ en ‘weet’ “Dit is lijden”, is er de vernietiging van de mentale vergiften.</p>
<p>Monniken, voor wie ‘ziet’ en ‘weet’ “Dit is de oorzaak van het lijden”, is er de vernietiging van de mentale vergiften.</p>
<p>Monniken, voor wie ‘ziet’ en ‘weet’ “Dit is de beëindiging van het lijden”, is er de vernietiging van de mentale vergiften.</p>
<p>Monniken, voor wie ‘ziet’ en ‘weet’ “Dit is het pad dat leidt tot de beëindiging van het lijden”, is er de vernietiging van de mentale vergiften.</p>
<p>Op deze manier, Monniken, is er voor de bhikkhu die ‘ziet’ en ‘weet’ vernietiging van de mentale vergiften.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Bij de leerling die zich oefent<br>
Overeenkomstig het directe pad,<br>
Rijst het inzicht van de vernietiging eerst op;<br>
Het bevrijdend inzicht—Nibbana—<br>
Volgt onmiddellijk daarna.</p>
<p>Bij de monnik die dit bevrijdend inzicht—Nibbana—<br>
Gerealiseerd heeft<br>
Rijst het inzicht van de vernietiging op:<br>
‘De ketens zijn vernietigd’.</p>
<p>De luierik en de dwaas<br>
—Onwetend over de Dhamma—<br>
Zijn onbekwaam om dit bevrijdend inzicht<br>
Te realiseren.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
