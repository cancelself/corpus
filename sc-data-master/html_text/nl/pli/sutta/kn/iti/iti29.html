<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti29' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met twee Onderwerpen</li>
</ul>
<h1>29. De tweede monnik</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, wanneer een bhikkhu met twee eigenschappen bedeeld is, dan is zijn leven gelukkig, dan ervaart hij geen moeilijkheden, geen tegenspoed en geen wanhoop. En bij het uiteenvallen van het lichaam, na zijn dood, mag hij een goed bestaansrijk verwachten.</p>
<p>Welke zijn deze twee eigenschappen?</p>
<p>Het bewaken van de zintuigpoorten en matig zijn met eten.</p>
<p>Monniken, wanneer een bhikkhu bedeeld is met deze twee eigenschappen, dan is zijn leven gelukkig, dan ervaart hij geen moeilijkheden, geen tegenspoed en geen wanhoop.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<p>“Wanneer een bhikkhu deze poorten Bewaakt houdt: het oog, het oor, de neus De tong, het lichaam en de gedachten.</p>
<blockquote class='gatha'>
<p>Wanneer hij matig is in eten<br>
En zijn zintuigen beteugelt,<br>
Zal zijn leven, lichamelijk en mentaal, gelukkig zijn.</p>
<p>Niet gekweld door zijn lichaam<br>
Niet gekweld door zijn geest,<br>
Zal hij dag en nacht<br>
Gelukkig zijn.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
