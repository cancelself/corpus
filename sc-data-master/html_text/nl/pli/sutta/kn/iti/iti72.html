<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti72' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>72. Wat naar bevrijding voert</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie elementen die naar bevrijding voeren.</p>
<p>Welke zijn deze drie elementen die naar bevrijding voeren?</p>
<p>Deze drie elementen zijn de volgende:</p>
<p>Bevrijding van zintuiglijke verlangens gebeurt door verzaking;</p>
<p>Bevrijding uit het vormelijke gebeurt door het vormloze;</p>
<p>En bevrijding van alles wat tot ‘worden’ komt—d.i. van alles wat geconditioneerd is en afhankelijk ontstaat—gebeurt door beëindiging.</p>
<p>Dit, Monniken, zijn de drie elementen die naar bevrijding voeren.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wie weet hoe hij zich bevrijdt van zintuiglijke verlangens,<br>
En zich verder bevrijdt van de vormen,<br>
Wiens energie steeds volijverig is,<br>
Bereikt het stillen van alle sankharas.<br>
Zulke monnik, met het juiste inzicht,<br>
Bevrijdt daardoor zichzelf.<br>
Door het realiseren van wijsheid,<br>
Overwint deze vredige Wijze alle hechting.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
