<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti93' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>93. De vuren</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er zijn drie vuren.</p>
<p>Welke drie?</p>
<p>Het vuur van passie. Het vuur van haat. Het vuur van Onwetendheid.</p>
<p>Dit, Monniken, zijn de drie vuren.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<p>“Het vuur van passie verteert de stervelingen Die verdwaasd zijn door En smoorverliefd op sensueel genot.</p>
<p>Het vuur van haat verteert kwaadwilligen Die andere levende wezens doden.</p>
<p>Het vuur van onwetendheid verteert de onbewusten Die onbekend zijn met de Dhamma.</p>
<blockquote class='gatha'>
<p>Doordat de mensen zich onbewust zijn<br>
Van deze drie vuren,<br>
Scheppen ze vreugde in [het construeren van]<br>
Hun ‘persoonlijkheid’.</p>
<p>Geketend door Mara doen ze de populatie<br>
Van de hellen aangroeien:<br>
In het dierenrijk, het Asura-rijk,<br>
En in het rijk van de hongerige geesten.</p>
<p>Wie echter de Leer van de Boeddha<br>
Dag en nacht beoefent<br>
En mediteert over<br>
De afschuwelijkheid van het lichaam,<br>
Dooft het vuur van passie.</p>
<p>De besten onder de mensen doven het vuur<br>
Van haat door liefdevolle vriendelijkheid.<br>
Het vuur van onwetendheid doven zij met wijsheid,<br>
Dat tot doordringing leidt.</p>
<p>Nadat ze de vuren gedoofd hebben bereiken zij<br>
[de besten onder de mensen]<br>
—Dag en nacht onvermoeid ijverend—nibbana<br>
En overwinnen zo het lijden volkomen.</p>
<p>Deze edele zieners,<br>
—Meesters in inzicht,<br>
Wijzen die volledig bevrijdend inzicht verworven hebben door het directe ‘zien en weten’<br>
Van de vernietiging van geboorte—<br>
Komen nooit meer tot wedergeboorte.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
