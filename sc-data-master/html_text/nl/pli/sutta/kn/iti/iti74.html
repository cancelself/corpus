<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti74' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>74. De zonen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie soorten zonen in de wereld.</p>
<p>Welke zijn deze drie soorten zonen in de wereld?</p>
<p>De drie soorten zonen in de wereld zijn: de hoger geboren zoon; de gelijk geboren zoon en de lager geboren zoon.</p>
<p>Wanneer, Monniken, kunnen we spreken van een hoger geboren zoon?</p>
<p>Zulke zoon heeft, in dit geval, een moeder en een vader die geen toevlucht genomen hebben tot de Boeddha, tot de Dhamma en de Sangha. Zij onthouden zich niet van het doden van levende wezens. Zij onthouden zich niet van te nemen wat niet gegeven is. Zij onthouden zich verder niet van slecht gedrag in relatie tot zintuiglijke verlangens, van leugens en van het tot zich nemen van roesmiddelen. Kortom: ze zijn van slecht zedelijk gedrag; slecht van aard.</p>
<p>De zoon daarentegen heeft toevlucht genomen tot de Boeddha, tot de Dhamma en tot de Sangha. Hij onthoudt zich van het doden van levende wezens. Hij onthoudt zich van te nemen wat niet gegeven is. Hij onthoudt zich verder van slecht gedrag in relatie tot zintuiglijke verlangens, van leugens en van het tot zich nemen van roesmiddelen. Kortom: hij is van goed zedelijk gedrag; hij is goedaardig.</p>
<p>Dit, Monniken is een hoger geboren zoon.</p>
<p>Wanneer, Monniken, kunnen we spreken we van een gelijk geboren zoon? Zulke zoon heeft, in dit geval, een moeder en een vader die toevlucht genomen hebben tot de Boeddha, tot de Dhamma en de Sangha. Zij onthouden zich van het doden van levende wezens. Zij onthouden zich van te nemen wat niet gegeven is. Zij onthouden zich verder van slecht gedrag in relatie tot zintuiglijke verlangens, van leugens en van het tot zich nemen van roesmiddelen. Kortom: ze zijn van goed zedelijk gedrag; ze zijn goed van aard.</p>
<p>De zoon heeft toevlucht genomen tot de Boeddha, tot de Dhamma en tot de Sangha. Hij onthoudt zich van het doden van levende wezens. Hij onthoudt zich van te nemen wat niet gegeven is. Hij onthoudt zich verder van slecht gedrag in relatie tot zintuiglijke verlangens, van leugens en van het tot zich nemen van roesmiddelen. Kortom: hij is van goed zedelijk gedrag; hij is goedaardig.</p>
<p>Dit, Monniken, is een gelijk geboren zoon.</p>
<p>Wanneer, Monniken, kunnen we spreken we van een lager geboren zoon?</p>
<p>Zulke zoon heeft, in dit geval, een moeder en een vader die toevlucht genomen hebben tot de Boeddha, tot de Dhamma en de Sangha. Zij onthouden zich van het doden van levende wezens. Zij onthouden zich van te nemen wat niet gegeven is. Zij onthouden zich verder van slecht gedrag in relatie tot zintuiglijke verlangens, van leugens en van het tot zich nemen van roesmiddelen. Kortom: ze zijn van goed zedelijk gedrag; ze zijn goed van aard.</p>
<p>De zoon daarentegen heeft geen toevlucht genomen tot de Boeddha, tot de Dhamma en tot de Sangha. Hij onthoudt zich niet van het doden van levende wezens. Hij onthoudt zich niet van te nemen wat niet gegeven is. Hij onthoudt zich verder niet van slecht gedrag in relatie tot zintuiglijke verlangens, van leugens en van het tot zich nemen van roesmiddelen. Kortom: hij is van slecht zedelijk gedrag; hij is slecht van aard.</p>
<p>Dit, Monniken, is een lager geboren zoon.</p>
<p>Dit, Monniken, zijn de drie soorten zonen die bestaan in de wereld.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Wijzen wensen zich een hoger geboren<br>
Of een gelijk geboren zoon.<br>
Zij wensen zich geen lager geboren zoon,<br>
Die de familie slechts te schande maakt.</p>
<p>Zulke [hoger geboren of gelijk geboren] zonen,<br>
Die toegewijde lekenvolgelingen worden,<br>
Die uitblinken in vertrouwen en deugd,<br>
Eerlijk, zonder zelfzucht,<br>
Stralen in bijeenkomsten,<br>
Zoals de maan onder een onbewolkte hemel.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
