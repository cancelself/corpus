<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='iti85' lang='nl'>
<header>
<ul>
<li class='division'>Itivuttaka</li>
<li class='subdivision'>Suttas met drie Onderwerpen</li>
</ul>
<h1>85. Het afschuwelijke beschouwen</h1>
</header>
<p>Zo is het gezegd door de <i lang='pli'>Bhagavat</i>, door de Arahant. Zo heb ik het gehoord:</p>
<p>“Monniken, blijf op het afschuwelijke van het lichaam mediteren. Vestig de aandacht op de ademhaling en mediteer op de vergankelijkheid van alle sankharas.</p>
<p>Wie mediteert op de afschuwelijkheid van het lichaam doet de passie verdwijnen voor het element van schoonheid.</p>
<p>Wanneer de aandacht op de ademhaling op voorhand goed gevestigd is, zullen externe gedachten de geest niet langer verstrooien.</p>
<p>Door te mediteren op de vergankelijkheid van de sankharas verdwijnt onwetendheid en ontstaat wijsheid.”</p>
<p>Dit is de betekenis van wat de <i lang='pli'>Bhagavat</i> gezegd heeft. In verband hiermee zei Hij het volgende:</p>
<blockquote class='gatha'>
<p>“Vestig de aandacht op de ademhaling<br>
En mediteer op de afschuwelijkheid van het lichaam.<br>
Wees ijverig en zie helder<br>
Hoe de sankharas tot rust komen.</p>
<p>De monnik met een juist inzicht<br>
Bevrijdt zichzelf.<br>
Met volmaakt inzicht, vredig<br>
Overwint de Wijze alle moeilijkheden.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class='endsutta'>Zo heb ik het gehoord.</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ITIVUTTAKA—ZO IS HET GEZEGD</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
