<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='thig12.1' lang='nl'>
<header>
<ul>
<li class='division'>Therīgāthā</li>
</ul>
<h1>12.1. Punnika en de Brahmaan</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a> “Ik ben een waterdraagster, heb het koud,<br>
ik ga altijd naar beneden, naar het water<br>
uit angst voor de slaag van mijn meesteressen<br>
en voor de kwelling door hun woede en harde woorden.”</p>
<p><a class='ref sc' id='sc2' href='#sc2'>SC 2</a> “Maar jij, brahmaan,<br>
waar ben jij zo bang van<br>
dat je altijd naar beneden gaat, naar het water,<br>
met bevende ledematen,<br>
stijf van de kou?”</p>
</blockquote>
<p>De brahmaan:</p>
<blockquote class='gatha'>
<p><a class='ref sc' id='sc3' href='#sc3'>SC 3</a> “Punnika, jij weet het vast en zeker.<br>
Je stelt iemand een vraag die goede daden verricht<br>
en slechte daden uitbant.”</p>
<p><a class='ref sc' id='sc4' href='#sc4'>SC 4</a> “Wie dan ook, jong of oud, slechte daden begaat,<br>
wordt door de reiniging met water,<br>
gevrijwaard van slechte daden.”</p>
</blockquote>
<p>Punnika:</p>
<blockquote class='gatha'>
<p><a class='ref sc' id='sc5' href='#sc5'>SC 5</a> “Wie heeft jou onderwezen,<br>
een dwaas aan een dwaas:<br>
‘Iemand wordt door de reiniging met water<br>
gevrijwaard van slechte daden!’”</p>
<p><a class='ref sc' id='sc6' href='#sc6'>SC 6</a> “In dat geval,<br>
zullen zij allemaal naar de hemel gaan:</p>
<p><a class='ref sc' id='sc7' href='#sc7'>SC 7</a> alle kikkers, schildpadden,<br>
slangen, krokodillen,<br>
en al het andere dat in het water leeft.”</p>
<p><a class='ref sc' id='sc8' href='#sc8'>SC 8</a> “Slachters van schapen, slachters van varkens,<br>
vissers, vallenzetters,<br>
dieven, beulen,<br>
en alle andere wezens die slechte daden begaan,<br>
zullen, door de reiniging met water,<br>
gevrijwaard worden van slechte daden.”</p>
<p><a class='ref sc' id='sc9' href='#sc9'>SC 9</a> “Indien rivieren slechte daden konden afvoeren<br>
die je in het verleden gedaan hebt,<br>
dan voeren zij je verdienstelijke daden<br>
net zo goed af.<br>
In dat geval blijf je daarvan volledig verstoken.”</p>
<p><a class='ref sc' id='sc10' href='#sc10'>SC 10</a> “Wat het ook is dat je vreest,<br>
dat je altijd naar beneden gaat, naar het water;<br>
doe dat niet.<br>
Laat de kou je huid geen pijn doen.”</p>
</blockquote>
<p>De brahmaan:</p>
<blockquote class='gatha'>
<p><a class='ref sc' id='sc11' href='#sc11'>SC 11</a> “Ik heb het rampzalige pad gevolgd, goede dame,<br>
en nu heb jij me naar het edele teruggebracht.<br>
Ik geef je dit gewaad voor de ‘water-reiniging’.”</p>
</blockquote>
<p>Punnika:</p>
<blockquote class='gatha'>
<p><a class='ref sc' id='sc12' href='#sc12'>SC 12</a> “Je kunt het gewaad houden. Ik heb het niet nodig.<br>
Als je pijn vreest,<br>
als je pijn verafschuwt,<br>
doe dan geen enkele kwade daad;<br>
niet in het openbaar of stiekem.”</p>
<p><a class='ref sc' id='sc13' href='#sc13'>SC 13</a> “Maar als je wel kwade daden begaat<br>
of gaat doen,<br>
zal je geen vrijheid van pijn verwerven,<br>
zelfs al zou je wegvliegen, al zou je wegrennen.”</p>
<p><a class='ref sc' id='sc14' href='#sc14'>SC 14</a> “Als je pijn vreest,<br>
als je pijn verafschuwt,<br>
ga dan naar de Ontwaakte voor je heil,<br>
ga dan naar de Dhamma en de Sangha.”</p>
<p><a class='ref sc' id='sc15' href='#sc15'>SC 15</a> “Volg een van de voorschriften.<br>
Dat zal naar je bevrijding leiden.”</p>
</blockquote>
<p>De brahmaan:</p>
<blockquote class='gatha'>
<p><a class='ref sc' id='sc16' href='#sc16'>SC 16</a> “Ik ga naar de Ontwaakte voor mijn heil.<br>
Ik ga naar de Dhamma en naar de Sangha<br>
voor mijn heil.”</p>
<p><a class='ref sc' id='sc17' href='#sc17'>SC 17</a> “Ik volg een van de voorschriften.<br>
Dat zal naar mijn bevrijding leiden.”</p>
<p><a class='ref sc' id='sc18' href='#sc18'>SC 18</a> “Voorheen was ik een verwant van Brahma;<br>
maar nu ben ik een waar brahmaan.”</p>
<p><a class='ref sc' id='sc19' href='#sc19'>SC 19</a> “Ik ben een man van de drie soorten van kennis,<br>
veilig en schoongewassen.”</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
