<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='thig6.2' lang='nl'>
<header>
<ul>
<li class='division'>Therīgāthā</li>
</ul>
<h1>6.2. Vasitthi, de waanzinnige vrouw</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a> Overmand met mentaal lijden vanwege mijn zoon,<br>
naakt, gestoord,<br>
mijn haren verward,<br>
mijn geest niet goed in orde—<br>
zo ging ik van hier naar daar,<br>
levend langs de kant van de weg,<br>
op begraafplaatsen en hopen afval.</p>
<p><a class='ref sc' id='sc2' href='#sc2'>SC 2</a> Drie jaren lang was ik aangetast<br>
door honger en dorst.</p>
<p><a class='ref sc' id='sc3' href='#sc3'>SC 3</a> Toen zag ik de Tathagata<br>
naar de stad Mithila gaan:</p>
<p><a class='ref sc' id='sc4' href='#sc4'>SC 4</a> de beteugelaar van hen die onbeteugeld zijn,<br>
zelf ontwaakt,<br>
met niets te vrezen,<br>
van niets, nergens.</p>
<p><a class='ref sc' id='sc5' href='#sc5'>SC 5</a> Toen mijn geest weer in orde was<br>
betuigde ik hem hulde<br>
en zette mijzelf neer.</p>
<p><a class='ref sc' id='sc6' href='#sc6'>SC 6</a> Hij, Gotama, onderwees mij uit sympathie<br>
de Dhamma.</p>
<p><a class='ref sc' id='sc7' href='#sc7'>SC 7</a> Toen ik zijn Dhamma hoorde,<br>
ging ik het thuisloze leven in.</p>
<p><a class='ref sc' id='sc8' href='#sc8'>SC 8</a> Ik legde mezelf toe op de woorden van de Meester,<br>
en realiseerde de staat van de hoogste zegening.</p>
<p><a class='ref sc' id='sc9' href='#sc9'>SC 9</a> Het mentale lijden was afgekapt,<br>
opgegeven,<br>
tot het einde gebracht,<br>
want ik had de basis begrepen<br>
waaruit mentaal lijden ontstaat.</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
