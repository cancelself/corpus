<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='ud8.8' lang='nl'>
<header>
<ul>
<li class='division'>Udāna 8.8</li>
</ul>
<h1>Visakha</h1>
</header>
<p><a class='ref sc' id='sc1' href='#sc1'>SC 1</a> <span class='evam'>Aldus heb ik gehoord</span>. Eens verbleef de Heer nabij Savatthi in het Oostelijke Park in de tempel van Migara's moeder. Tijdens die gelegenheid stierf de innig geliefde kleinzoon van Visakha, Migara's moeder. Toen benaderde Visakha, Migara's moeder, met natte kleren en natte haren midden op de dag, de Heer. Nadat zij zichzelf voorover gebogen had, zat zij aan zijn zijde, en de Heer zei tegen haar: “Waar kom je vandaan, Visakha, je bent hier gekomen midden op de dag met natte kleren en natte haren?”</p>
<p><a class='ref sc' id='sc2' href='#sc2'>SC 2</a> “Eerbiedwaardige Heer, mijn innig geliefde kleinzoon is gestorven. Dat is waarom ik hier gekomen ben op het midden van de dag met natte kleren en natte haren.”</p>
<p><a class='ref sc' id='sc3' href='#sc3'>SC 3</a> “Visakha, wil je graag zoveel zonen en kleinzonen hebben als dat er mensen in Savatthi zijn?”</p>
<p><a class='ref sc' id='sc4' href='#sc4'>SC 4</a> “Heer, ik zou graag zoveel zonen en kleinzonen hebben als dat er mensen in Savatthi zijn!”</p>
<p><a class='ref sc' id='sc5' href='#sc5'>SC 5</a> “Maar, Visakha, hoeveel mensen sterven er dagelijks in Savatthi?”</p>
<p><a class='ref sc' id='sc6' href='#sc6'>SC 6</a> “Eerwaarde Heer, misschien sterven er dagelijks tien mensen in Savatthi. Of misschien sterven er dagelijks negen mensen in Savatthi of acht, of zeven, of zes, of vijf, of vier, of drie, of twee mensen in Savatthi. Eerwaarde Heer, Savatthi is nooit zonder stervende mensen!”</p>
<p><a class='ref sc' id='sc7' href='#sc7'>SC 7</a> “Wat denk je, Visakha, zou je dan ooit zonder natte kleren en natte haren zijn?”</p>
<p><a class='ref sc' id='sc8' href='#sc8'>SC 8</a> “Nee, Eerwaarde Heer, ik heb er genoeg van om zoveel zonen en kleinzonen te willen hebben!”</p>
<p><a class='ref sc' id='sc9' href='#sc9'>SC 9</a> “Visakha, zij die honderd geliefden hebben, hebben honderd maal lijden. Zij die negentig geliefden hebben, hebben negentig maal lijden. Zij die tachtig, zeventig, zestig, vijftig, veertig, dertig, twintig, tien, vijf, vier, drie, twee geliefden hebben, hebben twee maal lijden. Zij die één geliefde hebben, hebben éénmaal lijden. Zij die geen geliefden hebben, hebben geen lijden. Ik zeg, dat zij zonder verdriet zijn, vlekkeloos en zonder wanhoop.”</p>
<p><a class='ref sc' id='sc10' href='#sc10'>SC 10</a> Toen, zich de betekenis ervan realiserend, uitte de Heer bij die gelegenheid deze geïnspireerde uitspraak:</p>
<blockquote class='gatha'>
<p><a class='ref sc' id='sc11' href='#sc11'>SC 11</a> Wat voor verdriet of weeklagen er ook moge zijn,<br>
de vele soorten van lijden in de wereld<br>
is vanwege iets liefdevols dat bestaat;<br>
zonder dat liefdevolle bestaat dat niet.</p>
<p><a class='ref sc' id='sc12' href='#sc12'>SC 12</a> Daarom zijn zij gelukkig en vrij van verdriet<br>
die niets liefdevols hebben,<br>
waar dan ook in de wereld.</p>
<p><a class='ref sc' id='sc13' href='#sc13'>SC 13</a> Streef er daarom naar om zonder verdriet te zijn en vlekkeloos<br>
houdt niet iets liefdevols vast,<br>
waar dan ook in de wereld.</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
