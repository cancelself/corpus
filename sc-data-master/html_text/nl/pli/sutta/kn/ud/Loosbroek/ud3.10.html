<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='ud3.10' lang='nl'>
<header>
<ul>
<li class='division'>Udāna 3.10</li>
</ul>
<h1>De wereld onderzoekend</h1>
</header>
<p><a class='ref sc' id='sc1' href='#sc1'>SC 1</a> <span class='evam'>Aldus heb ik gehoord</span>. Eens verbleef de Heer in Uruvela naast de rivier de Nerañjara aan de voet van de Bodhi Boom, toen hij juist de volledige verlichting verworven had. In die tijd zat de Heer gedurende zeven dagen met zijn benen gekruist, en hij ervoer de zegen der bevrijding. Toen, aan het einde van die zevende dag, rees de Heer uit die concentratie op en onderzocht de wereld met het Boeddha-oog. Terwijl hij de wereld onderzocht met het Boeddha-oog, zag de Heer wezens die gepijnigd werden door verscheidene kwellingen en welke verteerd waren door verscheidene koortsachtige verlangens, geboren uit begeerte (<i>lobha</i>), haat (<i>dosa</i>) en begoocheling (<i>moha</i>).</p>
<p><a class='ref sc' id='sc2' href='#sc2'>SC 2</a> Toen, zich de betekenis ervan realiserend, uitte de Heer bij die gelegenheid deze geïnspireerde uitspraak:</p>
<blockquote class='gatha'>
<p><a class='ref sc' id='sc3' href='#sc3'>SC 3</a> Deze wereld is onderhevig aan kwelling;<br>
gekweld door aanraking, noemt men een ziekte ‘zelf’.<br>
Hoe men zich haar ook voorstelt,<br>
zij is toch steeds weer anders.</p>
<p><a class='ref sc' id='sc4' href='#sc4'>SC 4</a> Doordat zij steeds iets anders wordt,<br>
wordt de wereld in stand gehouden door het bestaan,<br>
wordt gekweld door het bestaan en zoekt vreugde in het bestaan.</p>
<p><a class='ref sc' id='sc5' href='#sc5'>SC 5</a> Maar waar zij vreugde in zoekt brengt angst,<br>
en wat zij vreest is lijden.</p>
<p><a class='ref sc' id='sc6' href='#sc6'>SC 6</a> Nu is dit heilige leven geleefd,<br>
om het bestaan te verlaten.</p>
<p><a class='ref sc' id='sc7' href='#sc7'>SC 7</a> Wat kluizenaars en brahmanen ook hebben gezegd,<br>
dat vrijheid van bestaan komt door het een of ander bestaan;<br>
ik zeg, dat geen van hen bevrijd is van het bestaan.</p>
<p><a class='ref sc' id='sc8' href='#sc8'>SC 8</a> En wat kluizenaars en brahmanen ook hebben gezegd,<br>
dat het ontsnappen aan het bestaan komt door een ‘niet-bestaan’;<br>
ik zeg, dat geen van hen ontsnapt is aan het bestaan.</p>
<p><a class='ref sc' id='sc9' href='#sc9'>SC 9</a> Afhankelijk van hechten komt dit lijden op.<br>
Door de beëindiging van al het vastgrijpen,<br>
wordt er geen lijden meer geproduceerd.</p>
<p><a class='ref sc' id='sc10' href='#sc10'>SC 10</a> Kijk naar de mensen in de wereld,<br>
gekweld door onwetendheid,<br>
zij komen in het bestaan,<br>
zij scheppen behagen in het bestaan,<br>
zij zijn niet bevrijd.</p>
<p><a class='ref sc' id='sc11' href='#sc11'>SC 11</a> Wat er ook voor vormen van bestaan zijn, op welke manier, waar dan ook;<br>
al deze vormen van bestaan zijn vergankelijk, strekken tot leed, en zijn veranderlijk van aard.</p>
<p><a class='ref sc' id='sc12' href='#sc12'>SC 12</a> Door dit te zien zoals het werkelijk is met het perfecte oog van wijsheid<br>
wordt de hunkering naar het bestaan opgegeven,<br>
noch zoekt men dan vreugde in ‘niet-bestaan’.</p>
<p><a class='ref sc' id='sc13' href='#sc13'>SC 13</a> Nibbana is de vernietiging van alle hunkeringen,<br>
volledige hartstochtloosheid en uitblussing.</p>
<p><a class='ref sc' id='sc14' href='#sc14'>SC 14</a> Een monnik wiens hunkeringen zijn uitgeblust<br>
door niet vast te grijpen,<br>
heeft geen hernieuwing van het bestaan.</p>
<p><a class='ref sc' id='sc15' href='#sc15'>SC 15</a> Mara is verslagen, de strijd is gewonnen:<br>
de serene is voorbij alle vormen van bestaan gegaan.</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
