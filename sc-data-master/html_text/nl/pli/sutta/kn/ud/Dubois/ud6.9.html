<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud6.9' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over blind zijn</li>
</ul>
<h1>6.9 Gelijk motten in de vlam</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment zat de Bhagavat in openlucht. Het was een donkere nacht en men had olielampen aangestoken.</p>
<p>Daardoor vlogen een groot aantal motten rond die olielampen hun einde tegemoet: zij vlogen recht naar hun ongeluk, naar hun verderf, naar hun vernietiging.</p>
<p>En de Bhagavat zag hoe deze motten hun einde tegemoet vlogen, recht naar hun ongeluk, naar hun verderf, naar hun vernietiging.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Halsoverkop lopen ze door elkaar maar bereiken de essentie niet.<br>
Steeds opnieuw ketenen ze zichzelf<br>
Als motten vliegen ze in de olielamp—<br>
Waarachtig, sommigen bouwen hun huis<br>
Op hetgeen ze gezien en gehoord hebben!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
