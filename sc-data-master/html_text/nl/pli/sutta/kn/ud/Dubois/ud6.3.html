<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud6.3' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over blind zijn</li>
</ul>
<h1>6.3 Reflectie</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment overdacht de Bhagavat de vele slechte en onheilzame geestestoestanden die hij achter zich gelaten had en hij beschouwde de vele goede en heilzame geestestoestanden die hij bereikt had door de ontwikkeling van zijn meditatieve capaciteiten.”</p>
<p>Toen de Bhagavat de betekenis overdacht van de vele slechte en onheilzame geestestoestanden die hij achter zich had gelaten en de vele goede en heilzame geestestoestanden beschouwde die hij bereikt had door de ontwikkeling van zijn meditatieve capaciteiten welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wat vroeger was, is er momenteel niet meer;<br>
Wat er vroeger niet was, is er momenteel wel:<br>
Het was er niet en zal er ook niet <span class='add'>meer</span> komen;<br>
En ook nu bestaat het niet.”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
