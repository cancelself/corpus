<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud4.6' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Meghiya</li>
</ul>
<h1>4.6 Over Pindola-Bharadvaja</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>In die tijd zat de Eerwaarde Pindola-Bharadvaja in de directe omgeving van de Bhagavat met gekruiste benen en rechte rug. Hij verbleef veel in de bossen; leefde van bedelvoedsel; kleedde zich met monnikspijen gemaakt van vodden; bezat slechts de drie pijen die het bezit van een bhikkhu uitmaken; was met weinig content; leefde opgewekt; leefde solitair; meed het gezelschap van anderen; spande zich onverdroten en gretig in; was een toegewijde beoefenaar van ascetische praktijken en wijdde zich toe aan de ontwikkeling van een hoger bewustzijn.</p>
<p>De Bhagavat aanschouwde de Eerwaarde Pindola-Bharadvaja die in zijn directe omgeving zat met gekruiste benen en rechte rug; veel verblijvend in de bossen; levend van bedelvoedsel; zich kledend met monnikspijen gemaakt van vodden; in het bezit van slechts de drie pijen die het bezit van een bhikkhu uitmaken; tevreden met weinig; in afzondering levend; het gezelschap van anderen mijdend; zich onverdroten en gretig inspannend; een toegewijde beoefenaar van ascetische praktijken en zich toewijdend aan de ontwikkeling van een hoger bewustzijn.</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Niet beledigen, niet kwetsen;<br>
Zich beheersen overeenkomstig de patimokkha;<br>
Zich matigen met voedsel;<br>
Leven in afzondering;<br>
Zich toewijden aan de ontwikkeling van een hoger bewustzijn:<br>
Dít is de leer van de Boeddhas!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
