<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud7.8' lang='nl'>
<header>
<ul>
<li class='division'>Udana</li>
<li class='subdivision'>Het kleine hoofdstuk</li>
</ul>
<h1>7.8 Over Kaccayana</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment zat de Eerwaarde Mahakaccana, niet ver verwijderd van de Bhagavat, met gekruiste benen en rechte rug, met volkomen aandacht op het lichaam gericht.</p>
<p>En de Bhagavat zag hoe de Eerwaarde Mahakaccana, die niet ver van Hem verwijderd was, met gekruiste benen en rechte rug, zijn aandacht volkomen gericht hield op het lichaam.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Voor wie de aandacht op het lichaam ononderbroken<br>
Als volgt gevestigd wordt:<br>
“Als er geen kamma meer was geweest,<br>
Dan zou ik niet meer tot 'worden' gekomen zijn;<br>
Als er geen kamma meer zal zijn,<br>
Dan zal ik niet meer tot 'worden' komen”.<br>
Wie zijn aandacht op het lichaam op deze manier ontwikkelt<br>
Zal voortschrijdend zijn verlangen overwinnen!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
