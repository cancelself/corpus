<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud2.9' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Mucalinda</li>
</ul>
<h1>2.9 Over Visakha</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi, in het Pubbarama in het huis van de moeder van Migara.</p>
<p>Op dat ogenblik poogde Visakha, de moeder van Migara, een gunst te verkrijgen van koning Pasenadi van Kosali. Maar de koning ging niet in op haar verzoek.</p>
<p>Toen begaf Visakha zich, vroeg in de morgen, naar de plaats waar de Verhevene zich bevond. Eenmaal daar aangekomen, groette zij Hem en zette zich terzijde neer.</p>
<p>Toen zij zo gezeten was, wendde de Bhagavat zich tot haar en vroeg:</p>
<p>“Zeg me, Visakha, waarom ben je op zulk vroeg moment naar hier gekomen?”</p>
<p>“Ik had aan de koning een gunst gevraagd, Heer, maar de koning is niet ingegaan op mijn verzoek.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Waar men geen macht over heeft veroorzaakt ellende;<br>
Waar men macht over heeft is geluk;<br>
Wanneer om iets strijd moet geleverd worden, is ergernis troef:<br>
Moeilijk is het om te ontsnappen aan de slavernij<br>
Die daaruit voortvloeit!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
