<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud6.5' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over blind zijn</li>
</ul>
<h1>6.5 Aanhangers van een sekte (II)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment kwamen een groot aantal rondtrekkende monniken, samanas, brahmanen en paribbajakas van verschillende sekten Savatthi binnen voor hun bedelronde. Al deze sekten hingen diverse zienswijzen aan.</p>
<p>Deze asceten en brahmanen hadden verschillende opinies, visies, aspiraties en voorkeuren, zo beweerden sommigen dat het 'zelf’ en de wereld eeuwig zijn en dat énkel deze visie wáár is en alle andere visies vals. Anderen daarentegen beweerden dat het 'zelf’ en de wereld niet eeuwig zijn en dat énkel deze visie wáár is en alle andere visies vals. Nog anderen beweerden dat het 'zelf’ en de wereld zowel eeuwig als nieteeuwig zijn en dat énkel deze visie wáár is en alle andere visies vals. Of dat het 'zelf’ en de wereld noch eeuwig, noch nieteeuwig zijn, dat énkel deze visie wáár is en alle andere visies vals. Of dat het 'zelf' en de wereld door onszelf geschapen zijn, en dat énkel deze visie wáár is en alle andere visies vals. Of dat het 'zelf' en de wereld door een ander geschapen zijn, en dat énkel deze visie wáár is en alle andere visies vals. Sommigen beweerden dat het 'zelf' en de wereld zowel door onszelf als door een ander geschapen zijn, dat énkel deze visie wáár is en alle andere visies vals. Of beweerden dat het 'zelf' en de wereld toevallig ontstaan zijn zonder onszelf als schepper en zonder een ander als schepper en dat énkel deze visie wáár is en alle andere visies vals.</p>
<p>Verder beweerden sommigen dat het 'zelf’, de wereld, geluk en leed eeuwig zijn en dat énkel deze visie wáár is en alle andere visies vals. Anderen daarentegen beweerden dat het 'zelf’, de wereld, geluk en leed niet eeuwig zijn en dat énkel deze visie wáár is en alle andere visies vals. Nog anderen beweerden dat het 'zelf’, de wereld, geluk en leed zowel eeuwig als nieteeuwig zijn en dat énkel deze visie wáár is en alle andere visies vals. Of dat het 'zelf’, de wereld, geluk en leed noch eeuwig, noch nieteeuwig zijn, dat énkel deze visie wáár is en alle andere visies vals. Of dat het 'zelf’, de wereld, geluk en leed door onszelf geschapen zijn, en dat énkel deze visie wáár is en alle andere visies vals. Of dat het 'zelf’, de wereld, geluk en leed door een ander geschapen zijn, en dat énkel deze visie wáár is en alle andere visies vals. Sommigen beweerden dat het 'zelf’, de wereld, geluk en leed zowel door onszelf als door een ander geschapen zijn, dat énkel deze visie wáár is en alle andere visies vals. Of beweerden dat het 'zelf’, de wereld, geluk en leed toevallig ontstaan zijn zonder onszelf als schepper en zonder een ander als schepper en dat énkel deze visie wáár is en alle andere visies vals.</p>
<p>Deze twistzieke, vechtlustige, bekvechtende monniken kwetsten elkaar met scherpe woorden door te verklaren: 'de waarheid (Dhamma) is zó; de waarheid is niet zó; de waarheid is niet zó, de waarheid is zó'.</p>
<p>Toen omgorden een aantal bhikkhus zich ’s ochtends met hun gewaad voor hun pindapata in Savatthi. Zij namen hun bedelnappen en monnikspijen en gingen de stad binnen. Wanneer ze terugkeerden van hun bedelronde en hun maaltijd beëindigd hadden begaven ze zich naar de plaats waar de Bhagavat zich bevond. Eenmaal daar aangekomen begroetten zij de Bhagavat respectvol en zetten zich terzijde neer. Eenmaal gezeten spraken zij tot de Bhagavat als volgt:</p>
<p>“Toen kwamen een groot aantal rondtrekkende monniken, samanas, brahmanen en paribbajakas van verschillende sekten Savatthi binnen voor hun bedelronde. Al deze sekten hingen diverse zienswijzen aan.</p>
<p>Deze asceten en brahmanen hadden verschillende opinies, visies, aspiraties en voorkeuren, zo beweerden sommigen dat het 'zelf’ en de wereld eeuwig zijn en dat énkel deze visie wáár is en alle andere visies vals. Anderen daarentegen beweerden dat het 'zelf’ en de wereld niet eeuwig zijn en dat énkel deze visie wáár is en alle andere visies vals. Nog anderen beweerden dat het 'zelf’ en de wereld zowel eeuwig als nieteeuwig zijn en dat énkel deze visie wáár is en alle andere visies vals. Of dat het 'zelf’ en de wereld noch eeuwig, noch nieteeuwig zijn, dat énkel deze visie wáár is en alle andere visies vals. Of dat het 'zelf' en de wereld door onszelf geschapen zijn, en dat énkel deze visie wáár is en alle andere visies vals. Of dat het 'zelf' en de wereld door een ander geschapen zijn, en dat énkel deze visie wáár is en alle andere visies vals. Sommigen beweerden dat het 'zelf' en de wereld zowel door onszelf als door een ander geschapen zijn, dat énkel deze visie wáár is en alle andere visies vals. Of beweerden dat het 'zelf' en de wereld toevallig ontstaan zijn zonder onszelf als schepper en zonder een ander als schepper en dat énkel deze visie wáár is en alle andere visies vals.</p>
<p>Verder beweerden sommigen dat het 'zelf’, de wereld, geluk en leed eeuwig zijn en dat énkel deze visie wáár is en alle andere visies vals. Anderen daarentegen beweerden dat het 'zelf’, de wereld, geluk en leed niet eeuwig zijn en dat énkel deze visie wáár is en alle andere visies vals. Nog anderen beweerden dat het 'zelf’, de wereld, geluk en leed zowel eeuwig als nieteeuwig zijn en dat énkel deze visie wáár is en alle andere visies vals. Of dat het 'zelf’, de wereld, geluk en leed noch eeuwig, noch nieteeuwig zijn, dat énkel deze visie wáár is en alle andere visies vals. Of dat het 'zelf’, de wereld, geluk en leed door onszelf geschapen zijn, en dat énkel deze visie wáár is en alle andere visies vals. Of dat het 'zelf’, de wereld, geluk en leed door een ander geschapen zijn, en dat énkel deze visie wáár is en alle andere visies vals. Sommigen beweerden dat het 'zelf’, de wereld, geluk en leed zowel door onszelf als door een ander geschapen zijn, dat énkel deze visie wáár is en alle andere visies vals. Of beweerden dat het 'zelf’, de wereld, geluk en leed toevallig ontstaan zijn zonder onszelf als schepper en zonder een ander als schepper en dat énkel deze visie wáár is en alle andere visies vals.</p>
<p>Deze twistzieke, vechtlustige, bekvechtende monniken kwetsten elkaar met scherpe woorden door te verklaren: 'de waarheid (Dhamma) is zó; de waarheid is niet zó; de waarheid is niet zó, de waarheid is zó.”</p>
<p class='speaker'>De Bhagavat sprak de monniken als volgt toe:</p>
<p>“Deze rondtrekkende monniken, samanas, brahmanen en paribbajakas van verschillende sekten zijn blind. Zij gebruiken hun ogen niet. Zij hebben geen inzicht. Zij weten niet wat zinvol is en wat zinloos is. Zij weten niet wat wáár is. Zij weten niet wat onwaar is. Zij weten niet wat juist is. Zij weten niet wat verkeerd is. Zij kennen de Dhamma niet. Zij weten niet wat nietDhamma is <i lang='pli'>(adhamma)</i>. Omdat ze dit alles niet weten verklaren ze: “de waarheid (Dhamma) is zó; de waarheid is niet zó; de waarheid is niet zó, de waarheid is zó.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Sommige asceten en brahmanen<br>
Zijn diep gehecht aan hun opinies.<br>
Ze verdrinken in het midden van de stroom<br>
Omdat ze geen vaste voet aan de grond krijgen!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
