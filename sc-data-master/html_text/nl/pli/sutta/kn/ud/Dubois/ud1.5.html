<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud1.5' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over ontwaken</li>
</ul>
<h1>1.5 De brahmanen</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika. Toen naderden de Eerwaarden Sariputta, Mahamoggallana, Mahakassapa, Mahakaccana, Mahakotthita, Mahakappina, Mahacunda, Anuruddha, Revata, Devadatta en Ananda de Bhagavat.</p>
<p>Toen hij deze Eerwaarde Broeders zag naderen sprak de Bhagavat tot de bhikkhus volgende woorden:</p>
<p>“Zij die daar naar mij toekomen zijn brahmanen, Monniken, zij die zich naar mij begeven zijn brahmanen.”</p>
<p>Toen dit gezegd was vroeg een zekere bhikkhu die van geboorte brahmaan was aan de Bhagavat:</p>
<p>“Waardoor, Eerwaarde Heer, is iemand een brahmaan en wat zijn de dingen die van iemand een brahmaan maken?”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Zij die het kwade achter zich hebben gelaten;<br>
Zij die altijd aandachtig zijn;<br>
Zij die de ketens verbroken hebben en ontwaakt zijn;<br>
Voorwaar: dit zijn de brahmanen in deze wereld!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
