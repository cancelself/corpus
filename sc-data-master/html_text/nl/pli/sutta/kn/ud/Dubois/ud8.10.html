<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud8.10' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over de stad Patali</li>
</ul>
<h1>8.10 Over Dabba Mallaputta (II)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>En de Bhagavat richtte zich tot zijn monniken en zei: “Monniken.”</p>
<p>En de monniken antwoordden instemmend: “Heer.”</p>
<p>Toen sprak de Bhagavat als volgt:</p>
<p>“Toen de Eerwaarde Dabba zich op deze manier in de lucht verhief, in de ruimte ging zitten met gekruiste benen, het vuurelement binnenging <span class='add'>i.c. volkomen absorptieconcentratie bereikte</span>, daaruit oprees en volledig uitdoofde <span class='add'>het uiteindelijke nibbana binnenging</span>, was er bij de verbranding van zijn lichaam dat door de vlammen verteerd werd geen residu van as of roet te ontwaren.</p>
<p>Zoals er van boter of olie dat verbrand en door de vlammen verteerd wordt geen as en roet overblijft, zo ook was er bij de verbranding van het lichaam van de Eerwaarde Dabba Mallaputta dat door de vlammen verteerd werd geen residu van as of roet te ontwaren.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Zoals de bestemming van de wegspringende<br>
En uitdovende vuurvonken<br>
Van een gloeiend stuk ijzer<br>
Dat door de smid bewerkt wordt<br>
Niet gekend is,<br>
Zo ook is het pad niet aan te wijzen<br>
Van hen die volkomen bevrijd zijn,<br>
Van hen die de stroom van zintuiglijke verlangens overgestoken hebben<br>
Van hen die het onwankelbaar geluk (acalam sukham) hebben bereikt!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
