<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud7.6' lang='nl'>
<header>
<ul>
<li class='division'>Udana</li>
<li class='subdivision'>Het kleine hoofdstuk</li>
</ul>
<h1>7.6 Het einde van verlangen</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment zat de Eerwaarde Annasikondanna, niet ver verwijderd van de Bhagavat, met gekruiste benen en rechte rug, met zijn aandacht gericht op de bevrijding die voortspruit uit de vernietiging van begeerte.</p>
<p>En de Bhagavat zag hoe de Eerwaarde Annasikondanna, die niet ver van Hem verwijderd was, met gekruiste benen en rechte rug, zijn aandacht gericht hield op de bevrijding die voortspruit uit de vernietiging van begeerte.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wanneer er geen wortels zijn en er geen aarde is<br>
Dan zullen er ook geen bladeren zijn, noch lianen.<br>
De Wijze die zich bevrijd heeft van zijn ketens—<br>
Wie kan zo iemand misprijzen?<br>
Als zelfs de goden hem prijzen<br>
Als zelfs Brahma hem prijst!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
