<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud8.4' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over de stad Patali</li>
</ul>
<h1>8.4 Nibbana Parinibbana (IV)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment onderwees, inspireerde en verblijdde de Bhagavat de monniken met een gesprek over de Dhamma met betrekking tot Nibbana. En die monniken, die ontvankelijk waren, oplettend en hun hele geest concentreerden, waren verlangend om naar de Dhamma te luisteren.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wie begeert ervaart onrust;<br>
Wie niet begeert ervaart geen onrust.<br>
Als er geen onrust is, is er innerlijke kalmte;<br>
Als er innerlijke kalmte is, is er geen zucht naar dingen;<br>
Als er geen zucht naar dingen is, is er geen komen en geen gaan;<br>
Als er geen komen en geen gaan is,<br>
Is er geen vergaan en geen ontstaan;<br>
Als er geen vergaan en geen ontstaan is,<br>
Is er noch 'hier’, noch 'voorbij’, noch ‘tussen de twee’.<br>
Dit is het einde van dukkha!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
