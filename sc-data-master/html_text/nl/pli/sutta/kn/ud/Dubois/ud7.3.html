<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud7.3' lang='nl'>
<header>
<ul>
<li class='division'>Udana</li>
<li class='subdivision'>Het kleine hoofdstuk</li>
</ul>
<h1>7.3 Zintuigelijk genot (I)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment waren de meeste inwoners van Savatthi buitenmatig gehecht aan zintuiglijke verlangens. Zij waren eraan verzadigd, behept, verslaafd, vastgeklonken. Zij waren geabsorbeerd in zintuiglijk genot, als waren zij verteerd door passie.</p>
<p>Toen omgorden een aantal bhikkhus zich ’s ochtends met hun gewaad voor hun pindapata in Savatthi. Ze namen hun bedelnap en monnikspij en gingen de stad binnen. Wanneer de bedelronde beëindigd was en nadat ze hun maaltijd genomen hadden gingen ze naar de plaats waar de Bhagavat zich bevond. Daar aangekomen begroetten ze de Bhagavat respectvol en gingen terzijde zitten. Eenmaal gezeten zegden zij het volgende:</p>
<p>“De meeste inwoners van Savatthi zijn buitenmatig gehecht aan zintuiglijke verlangens. Zij zijn eraan verzadigd, behept, verslaafd, vastgeklonken. Zij zijn geabsorbeerd in zintuiglijk genot, als zijn ze verteerd door passie.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Gehecht aan zintuiglijk genot; gehecht aan zintuiglijke ketens,<br>
Zien zij niet het slechte ervan in.<br>
Waarlijk, zij die gehecht zijn aan de zintuiglijke ketens<br>
Zullen nooit de grote brede stroom oversteken!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
