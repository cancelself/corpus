<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud6.1' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over blind zijn</li>
</ul>
<h1>6.1 Afstand van levenskracht</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Vesali in de Pagodehall in het Mahavana—het Grote Bos.</p>
<p>Nadat de Bhagavat zich ’s ochtends met zijn gewaad had omgord en zijn bedelnap en monnikspij genomen had ging hij Vesali binnen voor het bedelen van voedsel. Eenmaal teruggekeerd van zijn pindapata nam hij zijn maaltijd tot zich en richtte zich tot de Eerwaarde Ananda met volgend verzoek:</p>
<p>“Wil je de zitmat meenemen, Ananda. Ik wil me naar het Capala-heiligdom begeven om daar de dag door te brengen.”</p>
<p>“Dat zal ik doen, Heer”, zei de Eerwaarde Ananda instemmend tot de Bhagavat en nadat hij de zitmat had genomen volgde hij de Bhagavat op de voet.</p>
<p>En de Bhagavat begaf zich naar de plaats waar zich het Capala-heiligdom bevond. Eenmaal daar aangekomen zette hij zich neer op de Hem toegewezen plaats. Eenmaal gezeten sprak Hij de Eerwaarde Ananda als volgt toe:</p>
<p>“Verrukkelijk is Vesali, Ananda. Verrukkelijk zijn haar heiligdommen—het Udena-heiligdom; het Gotamaka-heiligdom; het Sattamba-heiligdom; het Bahuputta-heiligdom; het Sarandada-heiligdom. Verrukkelijk is het Capala-heiligdom!</p>
<p>Wie ook de Vier Mentale Eigenschappen van Spirituele Kracht (cattari iddhipada) ontwikkeld heeft; uitgebouwd; ze tot een nuttig instrument gemaakt; geobjectiveerd heeft; gegrondvest; samengevoegd en in zichzelf gerealiseerd heeft; kan indien hij dat zou wensen, een eon of nóg ouder worden in deze wereld.</p>
<p>Het is de Tathagata, Ananda, die deze Vier Mentale Eigenschappen van Spirituele Kracht ontwikkeld heeft; uitgebouwd; ze tot een nuttig instrument gemaakt; geobjectiveerd heeft; gegrondvest; samengevoegd en in zichzelf gerealiseerd heeft. En indien hij dat zou wensen zou Hij een eon of nog ouder kunnen worden in deze wereld.”</p>
<p>Maar de Eerwaarde Ananda verstond de nochtans duidelijke hint van de Bhagavat niet. Hij verzuimde het om het juiste antwoord te geven op de (uitnodigende) woorden van de Bhagavat, namelijk:</p>
<p>“Moge de Bhagavat een eon of nog langer in deze wereld blijven! Moge Hij een eon of nog langer hier blijven voor het welzijn van vele mensen; voor het geluk van velen; uit mededogen met de mensen; tot voorspoed, tot zegen van mensen en goden.”</p>
<p>Het leek erop of de geest van Ananda door Mara beneveld was.</p>
<p>Voor de tweede maal sprak de Bhagavat de Eerwaarde Ananda toe:</p>
<p>“Verrukkelijk is Vesali, Ananda. Verrukkelijk zijn haar heiligdommen—het Udena-heiligdom; het Gotamaka-heiligdom; het Sattamba-heiligdom; het Bahuputta-heiligdom; het Sarandada-heiligdom. Verrukkelijk is het Capala-heiligdom!</p>
<p>Wie ook de Vier Mentale Eigenschappen van Spirituele Kracht (cattari iddhipada) ontwikkeld heeft; uitgebouwd; ze tot een nuttig instrument gemaakt; geobjectiveerd heeft; gegrondvest; samengevoegd en in zichzelf gerealiseerd heeft; kan indien hij dat zou wensen, een eon of nóg ouder worden in deze wereld.</p>
<p>Het is de Tathagata, Ananda, die deze Vier Mentale Eigenschappen van Spirituele Kracht ontwikkeld heeft; uitgebouwd; ze tot een nuttig instrument gemaakt; geobjectiveerd heeft; gegrondvest; samengevoegd en in zichzelf gerealiseerd heeft. En indien hij dat zou wensen zou Hij een eon of nog ouder kunnen worden in deze wereld.”</p>
<p>Maar de Eerwaarde Ananda verstond de nochtans duidelijke hint van de Bhagavat niet. Hij verzuimde het om het juiste antwoord te geven op de (uitnodigende) woorden van de Bhagavat, namelijk:</p>
<p>“Moge de Bhagavat een eon of nog langer in deze wereld blijven! Moge Hij een eon of nog langer hier blijven voor het welzijn van vele mensen; voor het geluk van velen; uit mededogen met de mensen; tot voorspoed, tot zegen van mensen en goden.”</p>
<p>Het leek er op of de geest van Ananda door Mara beneveld was.</p>
<p>En ook een derde maal sprak de Bhagavat de Eerwaarde Ananda op dezelfde manier toe:</p>
<p>“Verrukkelijk is Vesali, Ananda. Verrukkelijk zijn haar heiligdommen—het Udena-heiligdom; het Gotamaka-heiligdom; het Sattamba-heiligdom; het Bahuputta-heiligdom; het Sarandada-heiligdom. Verrukkelijk is het Capala-heiligdom!</p>
<p>Wie ook de Vier Mentale Eigenschappen van Spirituele Kracht (cattari iddhipada) ontwikkeld heeft; uitgebouwd; ze tot een nuttig instrument gemaakt; geobjectiveerd heeft; gegrondvest; samengevoegd en in zichzelf gerealiseerd heeft; kan indien hij dat zou wensen, een eon of nóg ouder worden in deze wereld.</p>
<p>Het is de Tathagata, Ananda, die deze Vier Mentale Eigenschappen van Spirituele Kracht ontwikkeld heeft; uitgebouwd; ze tot een nuttig instrument gemaakt; geobjectiveerd heeft; gegrondvest; samengevoegd en in zichzelf gerealiseerd heeft. En indien hij dat zou wensen zou Hij een eon of nóg ouder kunnen worden in deze wereld’.</p>
<p>Maar de Eerwaarde Ananda verstond de nochtans duidelijke hint van de Bhagavat niet. Hij verzuimde het om het juiste antwoord te geven op de (uitnodigende) woorden van de Bhagavat, namelijk:</p>
<p>“Moge de Bhagavat een eon of nog langer in deze wereld blijven! Moge Hij een eon of nog langer hier blijven voor het welzijn van vele mensen; voor het geluk van velen; uit mededogen met de mensen; tot voorspoed, tot zegen van mensen en goden.”</p>
<p>Het leek er op of de geest van Ananda door Mara beneveld was.</p>
<p>Toen richtte de Bhagavat zich tot de Eerwaarde Ananda en zegde hem:</p>
<p>“Ga weg, Ananda, en doe wat je denkt dat je moet doen.”</p>
<p>“Dat zal ik doen, Heer” zei de Eerwaarde Ananda en hij stond op, groette de Bhagavat, draaide rechts om Hem heen en ging in de nabije omgeving aan de voet van een boom zitten.</p>
<p>Kort nadat de Eerwaarde Ananda vertrokken was kwam Mara, de kwaadwillige, naar de plaats waar de Bhagavat zich bevond. Eenmaal daar aangekomen, ging hij respectvol terzijde staan en sprak volgende woorden:</p>
<p>“Ga nu het parinibbana binnen, Heer. Bhagavat, ga nu naar die goede bestemming waar je volledig uitdooft. Het is nu het moment voor de Bhagavat om het bestaan te verlaten. Zelf heb je immers ooit volgende uitspraak gedaan: “Nooit, Mara, nooit zal ik het uiteindelijke nibbana (parinibbana) binnengaan vooraleer mijn monniken ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Vooraleer ze de Dhamma zoals ze het geleerd hebben van hun Meester zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Vooraleer ze in staat zijn om deze wonderlijke Dhamma te onderwijzen.”</p>
<p>“Op dit moment, Heer, beschikt de Bhagavat over monniken die ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Die de Dhamma zoals ze het geleerd hebben van hun Meester zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Die in staat zijn om deze wonderlijke Dhamma te onderwijzen.”</p>
<p>'Ga nu het parinibbana binnen, Heer. Bhagavat, ga nu naar die goede bestemming waar je volledig uitdooft. Het is nu het moment om het bestaan te verlaten. Zelf heb je immers ooit volgende uitspraak gedaan: “Nooit, Mara, nooit zal ik het uiteindelijke nibbana (parinibbana) binnengaan vooraleer mijn nonnen (bhikkhunis) ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Vooraleer ze de Dhamma zoals ze het geleerd hebben van hun meesters zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Vooraleer ze in staat zijn om deze wonderlijke Dhamma te onderwijzen.”</p>
<p>“Op dit moment, Heer, beschikt de Bhagavat over nonnen die ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Die de Dhamma zoals ze het geleerd hebben van hun meesters zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Die in staat zijn om deze wonderlijke Dhamma te onderwijzen.”</p>
<p>“Ga nu het parinibbana binnen, Heer. Bhagavat, ga nu naar die goede bestemming waar je volledig uitdooft. Het is nu het moment om het bestaan te verlaten. Zelf heb je immers ooit volgende uitspraak gedaan: “Nooit, Mara, nooit zal ik het uiteindelijke nibbana (parinibbana) binnengaan vooraleer mijn mannelijke lekenvolgelingen (upasakas) ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Vooraleer ze de Dhamma zoals ze het geleerd hebben van hun meesters zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Vooraleer ze in staat zijn om deze wonderlijke Dhamma te onderwijzen.”</p>
<p>“Op dit moment, Heer, beschikt de Bhagavat over mannelijke lekenvolgelingen die ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Die de Dhamma zoals ze het geleerd hebben van hun meesters zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Die in staat zijn om deze wonderlijke Dhamma te onderwijzen.”</p>
<p>“Ga nu het parinibbana binnen, Heer. Bhagavat, ga nu naar die goede bestemming waar je volledig uitdooft. Het is nu het moment om het bestaan te verlaten. Zelf heb je immers ooit volgende uitspraak gedaan: “Nooit, Mara, nooit zal ik het uiteindelijke nibbana (parinibbana) binnengaan vooraleer mijn vrouwelijke lekenvolgelingen (upasikas) ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Vooraleer ze de Dhamma zoals ze het geleerd hebben van hun meesters zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Vooraleer ze in staat zijn om deze wonderlijke Dhamma te onderwijzen.”</p>
<p>“Op dit moment, Heer, beschikt de Bhagavat over vrouwelijke lekenvolgelingen die ervaren; getraind; vertrouwensvol; rust nemend na de inspanning; vaardig; met inzicht in de Dhamma; de weg lopend in overeenstemming met de Dhamma; correct in hun beoefening en in hun gedrag zijn. Die de Dhamma zoals ze het geleerd hebben van hun meesters zelf kunnen onderwijzen; beschrijven; voorbrengen; onthullen; uitleggen; volkomen duidelijk maken; maar ook in staat zijn om door hun kennis elk misverstand dat over de Dhamma kan oprijzen te weerleggen. Die in staat zijn om deze wonderlijke Dhamma te onderwijzen.”</p>
<p>“Ga nu het parinibbana binnen, Heer. Bhagavat, ga nu naar die goede bestemming waar je volledig uitdooft. Het is nu het moment om het bestaan te verlaten. Zelf heeft de Bhagavat ooit volgende uitspraak gedaan: “Nooit, Mara, nooit zal ik het uiteindelijke nibbana (parinibbana) binnengaan vooraleer dit heilige leven (brahmacariya) zal floreren; zal vruchten dragen; zich zal verspreiden; in het bezit komen van de mensheid en verkondigd worden onder goden en mensen.</p>
<p>Op dit moment, Heer floreert dit heilige leven; draagt vruchten; verspreidt het zich; komt in het bezit van de mensheid en wordt verkondigd onder goden en mensen. Ga nu het parinibbana binnen, Heer. Bhagavat, ga nu naar die goede bestemming waar je volledig uitdooft. Het is nu het moment om het bestaan te verlaten.”</p>
<p>Nadat Mara deze woorden gesproken had, zei de Bhagavat het volgende:</p>
<p>“Je hoeft geen angst te hebben, Mara. De Tathagata zal binnen afzienbare tijd het parinibbana binnengaan. Te tellen vanaf nu zal de Tathagata het uiteindelijke nibbana binnengaan.”</p>
<p>En op datzelfde ogenblik gaf de Bhagavat, aandachtig en helder bewust het verlangen naar een lang leven op. En nadat de Bhagavat het verlangen naar een lang leven had opgegeven beefde de aarde en angstaanjagende donderslagen weergalmden door de hemel.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“De Wijze deed afstand van zijn verlangen naar 'worden',<br>
Dat het meetbare en het onmeetbare voortbrengt.</p>
</blockquote>
<p>Door inwendig vredig en geconcentreerd te zijn</p>
<p>Verbrak hij het pantser van zijn eigen 'worden'.”</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
