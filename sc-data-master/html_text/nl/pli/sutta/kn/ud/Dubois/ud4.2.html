<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud4.2' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Meghiya</li>
</ul>
<h1>4.2 Agitatie</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Kusinara, in het Upavattana, het Sal-bos van de Mallas.</p>
<p>In die tijd leefde daar een groot aantal monniken in boshutten, niet ver van de plaats waar de Bhagavat verbleef.</p>
<p>Deze monniken waren geagiteerd, protserig, aanmatigend, lawaaierig, praatziek, onnadenkend, aandachtloos, teugelloos, warhoofdig en wellustig.</p>
<p>En de Bhagavat zag hoe deze monniken zich gedroegen in hun hutten in het bos: geagiteerd, protserig, aanmatigend, lawaaierig, praatziek, onnadenkend, aandachtloos, teugelloos, warhoofdig en wellustig.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wie zijn lichaam niet bewaakt;<br>
Wie verkeerde visies volgt;<br>
Wie zwicht voor luiheid en traagheid van geest;<br>
Komt in het vizier van Mara.<br>
Wie zijn geest bewaakt;<br>
Wie de juiste intenties heeft;<br>
Wie de juiste visies heeft;<br>
Wie het ontstaan en vergaan van de dingen begrijpt;<br>
Wie luiheid en traagheid van geest overwint—<br>
Zulke monnik laat alle slechte bestaansrijken achter zich!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
