<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud7.1' lang='nl'>
<header>
<ul>
<li class='division'>Udana</li>
<li class='subdivision'>Het kleine hoofdstuk</li>
</ul>
<h1>7.1 Over Bhaddiya (I)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment instrueerde, verblijdde, animeerde en verheugde de Eerwaarde Sariputta de Eerwaarde Bhaddiya, gemeenzaam de Dwerg genoemd, met een dhammatalk.</p>
<p>Op deze manier geïnstrueerd, verblijd, geanimeerd en verheugd door de dhammatalk van de Eerwaarde Sariputta, werd de geest van de Eerwaarde Bhaddiya bevrijd van de mentale vergiften (asavas).</p>
<p>En de Bhagavat bemerkte dat de geest van de Eerwaarde Bhaddiya bevrijd werd van de mentale vergiften door de instruerende, verblijdende, geanimeerde en verheugende dhammatalk van de Eerwaarde Sariputta.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Boven, beneden, op alle plaatsen, totaal bevrijd;<br>
Zonder focus op 'dit ben ik'.<br>
Aldus gezuiverd steekt hij de stroom over<br>
Die hij nog nooit betrad:<br>
Hij zal nooit meer tot “worden” (bhava) komen!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
