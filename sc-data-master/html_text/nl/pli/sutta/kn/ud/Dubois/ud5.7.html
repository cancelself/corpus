<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud5.7' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Sona</li>
</ul>
<h1>5.7 Over Revata</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>In die tijd zat de Eerwaarde Kankharevata—Revata de Twijfelaar—met gekruiste benen en rechte rug in de omgeving van de Bhagavat, met zijn aandacht gericht op de staat van zuiverheid die het overwinnen van twijfel met zich brengt.</p>
<p>En de Bhagavat zag de Eerwaarde Kankharevata daar met gekruiste benen en rechte rug zitten met zijn aandacht gericht op de staat van zuiverheid die het overwinnen van twijfel met zich brengt.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Alle twijfels die bestaan in deze wereld of in de volgende,<br>
Twijfels over zichzelf of twijfels over anderen:<br>
Wie mediteert vernietigt alle twijfels—<br>
Door zijn ijver omhelst hij het heilige leven!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
