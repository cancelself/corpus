<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud4.9' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Meghiya</li>
</ul>
<h1>4.9 Over Upasena Vangantaputta</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat nabij Rajagaha in het Bamboe Bos (Veluvana) bij de Eekhoorn Voederplaats (Kalandakanivapa).</p>
<p>Bij de Eerwaarde Upasena, de zoon van Vanganta, die zijn dagen doorbracht in afzondering rees volgende gedachte op:</p>
<p>“Hoe groot is mijn oogst. Hoe groot is mijn voordeel doordat ik de Bhagavat als mijn Meester heb, de Bhagavat, die het Hoogste Volmaken bereikt heeft. Dat ik door de goed onderwezen doctrine mijn huis verlaten heb en de thuisloosheid ben ingetrokken. Dat ik als gezellen énkel ethische en rechtvaardige mensen heb. Dat ik de precepten rigoureus volg. Dat ik in mijn concentratie éénpuntigheid van geest kan bereiken. Dat ik als een arahant de mentale vergiften vernietigd heb. Dat ik buitengewone krachten bezit. Gezegend is mijn leven! Gezegend is mijn dood! ”</p>
<p>En de Bhagavat zag de gedachte die in de geest van de Eerwaarde Upasena, de zoon van Vanganta, oprees.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wie geen wroeging heeft over zijn leven.<br>
Wie zich niet ellendig voelt bij zijn naderende dood—<br>
De Muni die deze staat van vrede bereikt<br>
Ondervindt geen leed temidden van het leed.<br>
Zulke monnik, die tot rust gekomen is<br>
Die zijn verlangen naar bestaan vernietigd heeft,<br>
Beëindigt zijn wandeling door de kringloop van geboorten.<br>
Hij zal niet meer wedergeboren worden!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
