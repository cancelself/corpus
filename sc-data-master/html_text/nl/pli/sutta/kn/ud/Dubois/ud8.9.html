<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud8.9' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over de stad Patali</li>
</ul>
<h1>8.9 Over Dabba Mallaputta (I)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Rajagaha, in het Bamboebos (Veluvana) bij de Eekhoorn Voederplaats (Kalandakanivapa).</p>
<p>Toen begaf de Eerwaarde Dabba Mallaputta zich naar de plaats waar de Bhagavat verbleef. Eenmaal daar aangekomen groette hij de Bhagavat respectvol en zette zich terzijde neer. Eenmaal gezeten sprak hij de volgende woorden tegen de Bhagavat:</p>
<p>“Nu, Sugata, is mijn tijd gekomen om het nibbana binnen te gaan.”</p>
<p>De Bhagavat antwoordde:</p>
<p>“Doe, Dabba, wat je denkt te moeten doen.”</p>
<p>En de Eerwaarde Dabba Mallaputta stond op, groette de Bhagavat respectvol, draaide rechts om Hem heen, verhief zich in de lucht, zette zich met gekruiste benen in de ruimte, ging het vuurelement binnen <span class='add'>i.c. bereikte volkomen absorptieconcentratie</span>, rees daaruit op en doofde volledig uit <span class='add'>ging het uiteindelijke nibbana binnen</span>.</p>
<p>Toen de Eerwaarde Dabba zich op deze manier in de lucht verhief, in de ruimte ging zitten met gekruiste benen, het vuurelement binnenging <span class='add'>i.c. volkomen absorptieconcentratie bereikte</span>, daaruit oprees en volledig uitdoofde <span class='add'>het uiteindelijke nibbana binnenging</span>, was er bij de verbranding van zijn lichaam dat door de vlammen verteerd werd geen residu van as of roet te ontwaren.</p>
<p>Zoals er van boter of olie dat verbrand en door de vlammen verteerd wordt geen as en roet overblijft, zo ook was er bij de verbranding van het lichaam van de Eerwaarde Dabba Mallaputta dat door de vlammen verteerd werd geen residu van as of roet te ontwaren.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele uitspraak spontaan in hem op:</p>
<blockquote class='gatha'>
<p>“Het lichaam uit elkaar gevallen; perceptie (sanna) beëindigd,<br>
Alle gewaarwordingen (vedana) koel geworden (sitibhava),<br>
De drijfveren (sankharas) tot staan gebracht</p>
</blockquote>
<p>En zelfbewustzijn stilgelegd!</p>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
