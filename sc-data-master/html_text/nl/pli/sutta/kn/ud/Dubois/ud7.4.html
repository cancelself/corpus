<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud7.4' lang='nl'>
<header>
<ul>
<li class='division'>Udana</li>
<li class='subdivision'>Het kleine hoofdstuk</li>
</ul>
<h1>7.4 Zintuigelijk genot (II)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment waren de meeste inwoners van Savatthi gehecht aan zintuiglijke verlangens. Zij waren eraan verzadigd, behept, verslaafd, vastgeklonken. Zij waren geabsorbeerd in zintuiglijk genot, als waren zij verteerd door passie.</p>
<p>Toen omgorde de Bhagavat ’s ochtends zijn gewaad om op pindapata te gaan in Savatthi. Hij nam zijn bedelnap en monnikspij en ging de stad binnen.</p>
<p>En de Bhagavat zat hoe de meeste inwoners van Savatthi gehecht waren aan zintuiglijke verlangens. Zij waren eraan verzadigd, behept, verslaafd, vastgeklonken. Zij waren geabsorbeerd in zintuiglijk genot, als waren zij verteerd door passie.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Verblind door passie zijn ze in het net verstrikt,<br>
Bedekt met het kleed van begeerte,<br>
Geketend door de Bloedverwant van de Achtelozen,<br>
Als vissen gevangen in het net<br>
Lopen zij naar ouderdom en dood<br>
Zoals een zuigend kalf zijn moeder achterna loopt!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
