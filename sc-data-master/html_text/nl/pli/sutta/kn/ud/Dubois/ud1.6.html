<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud1.6' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over ontwaken</li>
</ul>
<h1>1.6 Over Mahakassapa</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Rajagaha, in het Bamboebos (Veluvana) bij de Eekhoorn Voederplaats (Kalandakanivapa). In die tijd werd de Eerwaarde Mahakassapa, terwijl hij in de Pipphali Grot (Pipphaliguha) vertoefde, onwel, ernstig ziek en had veel pijn.</p>
<p>Na enige tijd herstelde Mahakassapa van die ziekte en dacht: “Als ik me nu eens naar Rajagaha zou begeven om mijn bedelronde te doen?”</p>
<p>Maar op dat moment presenteerden vijfhonderd devatas om de bedelnap van de Eerwaarde Mahakassapa te vullen. De Eerwaarde Mahakassapa wees echter het aanbod van de vijfhonderd devas af.</p>
<p>Vroeg in de morgen omhulde Mahakassapa zich met zijn monnikspij, nam zijn nap en zijn bovenkleed, en begaf zich naar Rajagaha voor zijn bedelronde. Hij trok naar de achterbuurten waar de armen en behoeftigen woonden, naar de straten van de wevers.</p>
<p>De Bhagavat merkte de Eerwaarde Mahakassapa op en zag hem in Rajagaha lopen, bedelend om voedsel in de achterbuurten waar de armen en behoeftigen woonden, in de straten van de wevers.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wie door niemand onderhouden wordt en onbekend is,<br>
Wie zichzelf beheerst en vastberaden is voor wat belangrijk is,<br>
Wie zijn bezoedelingen heeft vernietigd<br>
En zich bevrijd heeft van zijn gebreken—<br>
Zo iemand noem ik een brahmaan!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
