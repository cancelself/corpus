<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud6.8' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over blind zijn</li>
</ul>
<h1>6.8 De courtisane</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Rajagaha, in het Bamboebos (Veluvana) bij de Eekhoorn Voederplaats (Kalandakanivapa).</p>
<p>Op dat moment waren er in Rajagaha twee mannen die hun hart verloren hadden aan één of andere courtisane en diep verliefd op haar waren. Beide heren ruzieden, argumenteerden, redetwistten en vielen elkaar aan met troffels, met aardkluiten, met stokken en zwaarden. Ze leken bereid om de dood te omarmen respectievelijk om elkaar de doodsteek toe te brengen.</p>
<p>Toen omgorden een aantal bhikkhus zich ’s ochtends met hun gewaad voor hun pindapata in Savatthi. Ze namen hun bedelnap en monnikspij en gingen de stad binnen. Wanneer de bedeltocht beëindigd was en nadat ze hun maaltijd genomen hadden gingen ze naar de plaats waar de Bhagavat zich bevond. Daar aangekomen begroetten ze de Bhagavat respectvol en gingen terzijde zitten. Eenmaal gezeten zegden zij het volgende:</p>
<p>“Op dit moment zijn er in Rajagaha twee mannen die hun hart verloren hebben aan een of andere courtisane en diep verliefd op haar zijn. Beide heren ruziën, argumenteren, redetwisten en vallen elkaar aan met troffels, met aardkluiten, met stokken en zwaarden. Ze lijken bereid om de dood te omarmen, respectievelijk om elkaar de doodsteek toe te brengen.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wat veroverd is of wat veroverd kan worden <span class='add'>aan zintuiglijk genot</span><br>
Is verstopt onder een laag stof<br>
Voor een zwak persoon die een valse profeet volgt.<br>
<span class='add'>Er zijn twee uitersten:</span><br>
Het ene uiterste is:<br>
Iemand voor wie het cultiveren van precepten<br>
En beoefening evenals het volgen van het heilige leven<br>
De essentie uitmaakt.<br>
Het andere uiterste is:<br>
Iemand die geen graten ziet<br>
In het najagen van zintuiglijk genot.<br>
Beide uitersten laten de begraafplaatsen uitdijen<br>
En begraafplaatsen doen <span class='add'>foutieve</span> opinies aanzwellen.<br>
Wie dit <span class='add'>beide uitersten</span> niet begrijpt hecht zich<br>
óf vast aan zintuigijk genot,<br>
óf schiet het doel voorbij door strenge ascese.</p>
<p>Maar zij die dit begrijpen<br>
<span class='add'>d.i. het begrip van de ellende die beide uitersten met zich brengen</span><br>
En daardoor geen van beide uitersten aanhangen<br>
En er ook niet naar verlangen—<br>
Voor hen valt er geen werveling<br>
Door de cyclus <span class='add'>van ontstaan en vergaan</span> meer te beschrijven!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
