<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud1.3' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over ontwaken</li>
</ul>
<h1>1.3 Het derde ontwaken</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Uruvela, nabij de Neranjara-rivier, aan de voet van de Bodhi-boom. Hij was pas tot volkomen Ontwaken gekomen. De Bhagavat zat daar gedurende zeven opeenvolgende dagen, met de benen gekruist in meditatiehouding en hij ervaarde er het geluk van zijn Zelf-realisatie.</p>
<p>Aan het einde van de zevende dag rees de Bhagavat op uit zijn diepe meditatie en ging—gedurende de laatste nachtwake—met grondige aandacht in op de keten van oorzaak en gevolg, zowel in oplopende richting als in omgekeerde richting.</p>
<p>“Doordat dít er is, is er ook dát; uit het ontstaan van het ene ontstaat het andere. Wanneer het ene niet ontstaat, ontstaat het andere ook niet. Dat wil zeggen: met onwetendheid <i lang='pli'>(avijja)</i> als voorwaarde, ontstaan wilshandelingen <i lang='pli'>(sankharas)</i>; met wilshandelingen als voorwaarde, ontstaat bewustzijn <i lang='pli'>(vinnana)</i>; met bewustzijn als voorwaarde ontstaan geest en lichaam <i lang='pli'>(namarupa)</i>; met geest en lichaam als voorwaarde ontstaat de zesvoudige zintuigbasis <i lang='pli'>(salayatana)</i>; met de zesvoudige zintuigbasis als voorwaarde ontstaat contact <i lang='pli'>(phassa)</i>; met contact als voorwaarde ontstaan gewaarwordingen <i lang='pli'>(vedana)</i>; met gewaarwordingen als voorwaarde ontstaat begeerte <i lang='pli'>(tanha)</i>; met begeerte als voorwaarde ontstaat hechten <i lang='pli'>(upadana)</i>; met hechten als voorwaarde ontstaat 'worden' <i lang='pli'>(bhava)</i>; met 'worden' als voorwaarde ontstaat geboorte <i lang='pli'>(jati)</i>; met geboorte als voorwaarde ontstaan ouderdom en dood, verdriet, weeklagen, pijn, smart en wanhoop <i lang='pli'>(jara maranam)</i>. Dit vormt de bron waaruit deze hele opeenstapeling van ellende <i lang='pli'>(dukkhakkhandhassa)</i> ontstaat.</p>
<p>Maar door het stopzetten van onwetendheid <i lang='pli'>(avijja)</i> worden wilshandelingen <i lang='pli'>(sankharas)</i> stopgezet; door het stopzetten van wilshandelingen wordt bewustzijn <i lang='pli'>(vinnana)</i> stopgezet; door de stopzetting van bewustzijn worden geest en lichaam <i lang='pli'>(namarupa)</i> stopgezet; door de stopzetting van geest en lichaam wordt de zesvoudige zintuigbasis <i lang='pli'>(salayatana)</i> stopgezet; door de stopzetting van de zesvoudige zintuigbasis wordt contact <i lang='pli'>(phassa)</i> stopgezet; door de stopzetting van contact worden de gewaarwordingen <i lang='pli'>(vedana)</i> stopgezet; door de stopzetting van de gewaarwordingen wordt begeerte <i lang='pli'>(tanha)</i> stopgezet; door de stopzetting van begeerte wordt het hechten <i lang='pli'>(upadana)</i> stopgezet; door de stopzetting van het hechten wordt 'worden' <i lang='pli'>(bhava)</i> stopgezet; door de stopzetting van 'worden' wordt geboorte <i lang='pli'>(jati)</i> stopgezet; door de stopzetting van geboorte worden ouderdom en dood, verdriet, weeklagen, pijn, smart en wanhoop <i lang='pli'>(jara maranam)</i> stopgezet. Dit vormt het einde van deze hele opeenstapeling van ellende <i lang='pli'>(dukkhakkhandhassa)</i>.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wanneer deDhamma zich onthult<br>
Aan de ijverig mediterende brahmaan<br>
Drijft hij Mara’s troepen uit elkaar<br>
Zoals de zon haar lichtstralen door de ruimte uiteendrijft!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
