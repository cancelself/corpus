<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud8.1' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over de stad Patali</li>
</ul>
<h1>8.1 Nibbana Parinibbana (I)</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>Op dat moment onderwees, inspireerde en verblijdde de Bhagavat de monniken met een gesprek over de Dhamma met betrekking tot Nibbana. En die monniken, die ontvankelijk waren, oplettend en hun hele geest concentreerden, waren verlangend om naar de Dhamma te luisteren.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Er is, monniken, een sfeer waar geen aarde,<br>
Geen water, geen vuur, geen lucht is;<br>
Geen sfeer van onbegrensde ruimte,<br>
Geen sfeer van onbegrensd bewustzijn,<br>
Geen sfeer van nietsheid,<br>
Geen sfeer van noch-perceptie-noch-niet-perceptie;<br>
Noch deze wereld, noch een andere wereld, noch beiden:<br>
Noch zon, noch maan.<br>
Hier, monniken, zeg ik, is er geen komen, geen gaan, geen blijven,<br>
Noch verdwijnen noch opkomen.<br>
Deze sfeer is niet stilstaand, niet bewegend,<br>
Zonder enige voorwaardelijke grond.<br>
Dit is inderdaad het einde van lijden!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
