<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud2.3' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Mucalinda</li>
</ul>
<h1>2.3 De stok</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>In die tijd waren een aantal jongens—ergens tussen Savatthi en het Jetavana—een slang met stokken aan het slaan. Nadat de Bhagavat 's ochtends zijn gewaad had omgord en zijn bedelnap en bovenpij genomen had, begaf hij zich naar Savatthi om voedsel te verzamelen. Toen zag hij die jongens daar, op weg van het Jetavana naar Savatthi, terwijl zij een slang sloegen met een stok.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Wie geluk zoekt voor zichzelf,<br>
En letsel toebrengt aan andere wezens—<br>
Verwerft geen geluk in het hiernamaals.<br>
Maar wie geluk zoekt voor zichzelf,<br>
En geen letsel toebrengt aan andere wezens—<br>
Verwerft geluk in het hiernamaals!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
