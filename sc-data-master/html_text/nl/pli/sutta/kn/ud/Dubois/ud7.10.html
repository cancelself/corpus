<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud7.10' lang='nl'>
<header>
<ul>
<li class='division'>Udana</li>
<li class='subdivision'>Het kleine hoofdstuk</li>
</ul>
<h1>7.10 Over koning Udena</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in het Ghositarama—het Park van Ghosita—in Kosambi.</p>
<p>Op dat moment vernielde het vuur het in het park van koning Udena gelegen paleis van de koninklijke harem en 500 vrouwen lieten daarbij het leven. Koningin Samavati was het belangrijkste slachtoffer.</p>
<p>Toen omgordden een grote schare monniken’s ochtends hun gewaad. Zij namen hun bedelnap en monnikspij en begaven zich naar Kosambi voor de pindapata. Wanneer de bedelronde ten einde was en nadat de monniken hun maaltijd verorberd hadden begaven ze zich naar de plaats waar de Bhagavat zich bevond. Daar aangekomen begroetten zij respectvol de Bhagavat en zetten zich terzijde. Eenmaal gezeten zeiden zij het volgende tegen de Bhagavat:</p>
<p>“Het in het park van koning Udena gelegen paleis van de koninklijke harem is door het vuur vernield en 500 vrouwen lieten daarbij het leven. Koningin Samavati is het belangrijkste slachtoffer. Wat is de bestemming van deze vrouwelijke lekenvolgelingen (upasikas)? Wat is hun lot in het volgende leven?”</p>
<p class='speaker'>De Bhagavat antwoordde als volgt:</p>
<p>“Monniken, sommige van de vrouwelijke lekenvolgelingen waren stroombetreders (sotapanna’s); andere waren eenmaalterugkeerders (sakadaga-mi’s); nog anderen waren nietterugkeerders (anagami’s). De dood van deze vrouwelijke lekenvolgelingen bleef niet zonder vrucht.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“De wereld die door onwetendheid (moha) gekneveld is<br>
Etaleert zich als aantrekkelijk.<br>
Voor een dwaas die zich vastklampt aan 'worden' (upadhi)<br>
en zich in duisternis hul<br>
Verschijnt de wereld als eeuwigdurend<br>
Maar voor wie ziet, is het een lege doos!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
