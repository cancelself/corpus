<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud4.7' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over Meghiya</li>
</ul>
<h1>4.7 Over Sariputta</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi in het Jetavana klooster, gelegen in het park van Anathapindika.</p>
<p>In die tijd zat de Eerwaarde Sariputta in de buurt van de Bhagavat, met gekruiste benen en rechte rug. De Eerwaarde Sariputta was tevreden met weinig; hij was altijd opgewekt; hij vond het geluk in afzondering; hij meed het gezelschap van anderen, hij streefde met onverdroten en gretige inspanning en was toegewijd aan verheven gedachten.</p>
<p>De Bhagavat aanschouwde de Eerwaarde Sariputta die in zijn buurt zat met gekruiste benen en rechte rug; die tevreden was met weinig; die altijd opgewekt was; die het geluk vond in afzondering; die het gezelschap van anderen meed; streefde met onverdroten en gretige inspanning en toegewijd was aan verheven gedachten.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Voor de Muni die zich ijverig toewijdt<br>
Aan verheven gedachten,<br>
Die vredig is en aandachtig!—<br>
Zulke man laat geen leed ontstaan.”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
