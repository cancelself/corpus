<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud6.2' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over blind zijn</li>
</ul>
<h1>6.2 Afzondering</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Savatthi, in het Pubbarama in het huis van de moeder van Migara.</p>
<p>Nadat de Bhagavat bij valavond uit zijn diepe meditatie was opgerezen zette hij zich neer in het portiek. En koning Pasenadi van Kosala begaf zich naar de plaats waar de Bhagavat zat. Eenmaal daar aangekomen groette hij Hem respectvol en zette zich terzijde neer.</p>
<p>Op datzelfde moment kwamen er zeven asceten met lang geklit haar voorbij de plaats waar de Bhagavat zich bevond, maar ook zeven Jains, zeven Acelakas—naakte asceten, zeven Ekasatakas—asceten die slechts één gewaad droegen, en zeven Paribbajakas—rondtrekkende asceten met lang haar en lange vingernagels die hun rekwisieten in een zak aan een draagstok met zich droegen.</p>
<p>En toen koning Pasenadi deze zeven asceten met lang geklit haar, de zeven Jains, de zeven Acelakas, de zeven Ekasatakas en de zeven Paribbajaka zag, die voorbij de plaats kwamen waar de Bhagavat zich bevond, rees hij op van zijn zitplaats, legde zijn bovenkleed over één schouder, waarbij de andere schouder onbedekt bleef, knielde met zijn rechterknie tot aan de grond, boog met gevouwen handpalmen in de richting van de asceten en maakte zich bij de groep asceten bekend door driemaal volgende woorden te herhalen: “Ik ben, Eerwaarden, koning Pasenadi van het koninkrijk Kosala.”</p>
<p>Nadat de zeven asceten met lang geklit haar, de zeven Jains, de zeven Acelakas, de zeven Ekasatakas en de zeven Paribbajakas voorbij gegaan waren ging hij opnieuw naar de Bhagavat toe. Daar aangekomen groette hij Hem respectvol en zette zich terzijde neer. Eenmal gezeten sprak hij de Bhagavat als volgt toe:</p>
<p>“Zijn er, Heer, onder deze asceten sommigen die het arahantschap verworven hebben of het pad dat naar het arahantschap leidt betreden hebben?”</p>
<p>“Majesteit, lastig moet zijn het voor u, die als huisman van de heerlijkheden van het leven geniet, zoals van het parfum van sandelhout uit Kasi; die geparfumeerde bloemenkransen draagt en in het bezit bent van goud en zilver, om te onderkennen of er onder deze asceten sommigen zijn die het arahantschap verworven hebben of het pad dat naar het arahantschap leidt betreden hebben.</p>
<p>Slechts door met hen samen te leven, Majesteit, kan men hun deugdzaamheid onderkennen. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.</p>
<p>Slechts door met hen samen te leven, Majesteit, kan men hun integriteit beoordelen. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.</p>
<p>Slechts in moeilijke omstandigheden, Majesteit, komt men hun geduld te weten. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.</p>
<p>Slechts door met hen te praten, Majesteit, kan men hun inzicht leren kennen. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.”</p>
<p class='speaker'>En koning Pasenadi sprak volgende woorden tot de Bhagavat:</p>
<p>“Prachtig, Heer. Buitengewoon Heer, zijn de woorden die door u uitgesproken zijn.”</p>
<p>“Majesteit, lastig moet het zijn voor u, die als huisman van de heerlijkheden van het leven geniet, die omringd is van zonen; die geniet van het parfum van sandelhout uit Kasi; die geparfumeerde bloemenkransen draagt en die in het bezit bent van goud en zilver, om te onderkennen of er onder deze asceten sommigen zijn die het arahantschap verworven hebben of het pad dat naar het arahantschap leidt betreden hebben.</p>
<p>Slechts door met hen samen te leven, Majesteit, kan men hun deugdzaamheid onderkennen. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.</p>
<p>Slechts door met hen samen te leven, Majesteit, kan men hun integriteit ontdekken. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.</p>
<p>Slechts in moeilijke omstandigheden, Majesteit, komt men hun geduld te weten. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.</p>
<p>Slechts door met hen te praten, Majesteit, kan men hun inzicht leren kennen. En dit bespeurt men niet vlug. Het vereist een hele tijd om dit te onderscheiden. Het vraagt veel aandacht, geen laksheid; het vergt wijsheid, geen onzinnigheid.”</p>
<p class='speaker'>En koning Pasenadi sprak volgende woorden tot de Bhagavat:</p>
<p>“Deze mannen, Heer, zijn mijn spionnen, mijn verkenners. Zij keren terug nadat zij het land verkend hebben. Wat door hen ontdekt wordt, handel ik later af. Wanneer ze het vuil en de modder van hun lijven geschrobd hebben en zich gebaad en gezalfd hebben, hun haar en baarden hebben bijgesneden en zich in witte kledij gehuld, zullen zij begiftigd worden met en voorzien worden van de vijf soorten zintuiglijk genot.”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Men moet zich niet voor alles engageren;<br>
Men moet niet ieders huurling (willen) zijn;<br>
Men moet zich niet van een ander afhankelijk maken.<br>
Je kan van de Dhamma geen handeltje maken!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
