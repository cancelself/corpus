<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='ud1.7' lang='nl'>
<header>
<ul>
<li class='division'>Udana</li>
<li class='subdivision'>Het hoofdstuk over ontwaken</li>
</ul>
<h1>1.7 Over Ajakalapaka</h1>
</header>
<p class='evam'>Aldus heb ik gehoord.</p>
<p>Eens verbleef de Bhagavat in Pava, bij het heiligdom Ajakalapaka, de verblijfplaats van de yakkha Ajakalapaka.</p>
<p>Het gebeurde dat de Bhagavat tijdens een pikdonkere nacht in de buitenlucht zat terwijl het zachtjes regende. Toen naderde de yakkha Ajakalapaka de Bhagavat, met de intentie om Hem vrees aan te jagen en ontsteltenis te veroorzaken en om Hem kippenvel te bezorgen.</p>
<p>Toen de yakkha vlakbij de Bhagavat stond krijste hij driemaal na elkaar met een angstaanjagende schreeuw:</p>
<p>“Hier staat een boze geest voor je, kluizenaar!”</p>
<p>Toen de Bhagavat de betekenis hiervan in zichzelf realiseerde welde—bij die gelegenheid—volgende emotionele en geïnspireerde uitspraak spontaan in hem op:</p>
<blockquote class='gatha'>
<p>“Als een brahmaan naar<br>
De Andere Oever is gegaan<br>
Dan kan geen enkele luidruchtige demoon<br>
Hem ook maar iets in de weg leggen!”</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>UDANA—GEÏNSPIREERDE UITSPRAKEN VAN DE BOEDDHA</cite> is verkrijgbaar op <a href='http://samita.be/nl/media/books/'>http://samita.be/nl/media/books/</a>.</p>
<p>Dit boek bevat ook commentaren en uitleg.</p>
</footer>
</article>
</body>
</html>
