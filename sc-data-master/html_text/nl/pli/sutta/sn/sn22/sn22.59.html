<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='sn22.59' lang='nl'>
<header>
<ul>
<li class='division' lang='pli' translate='no'>Saṁyutta Nikāya</li>
</ul>
<h1>22.59. De karakters van niet-zelf</h1>
</header>
<p><a class='ref sc' id='sc1' href='#sc1'>SC 1</a> <span class='evam'>Aldus heb ik gehoord</span>: Eens verbleef de Gezegende te Benares (Varanasi), in het hertenpark van Isipatana. Daar sprak hij tot de monniken van de groep van vijf: “Monniken.”—“Eerwaarde Heer”, antwoordden zij. En de Gezegende sprak als volgt:</p>
<p><a class='ref sc' id='sc2' href='#sc2'>SC 2</a> “Monniken, vorm is niet-zelf. Zou vorm wèl het zelf zijn, dan zou deze vorm niet tot ziekte leiden, en kan iemand van vorm zeggen: ‘Laat mijn vorm zo zijn, laat mijn vorm niet zo zijn.’ En omdat vorm niet-zelf is, leidt het tot ziekte, en daarom kan niemand van vorm zeggen: ‘Laat mijn vorm zo zijn, laat mijn vorm niet zo zijn.’”</p>
<p><a class='ref sc' id='sc3' href='#sc3'>SC 3</a> “Monniken, gevoel is niet-zelf. Zou gevoel wèl het zelf zijn, dan zou dit gevoel niet tot ziekte leiden, en kan iemand van gevoel zeggen: ‘Laat mijn gevoel zo zijn, laat mijn gevoel niet zo zijn.’ En omdat gevoel niet-zelf is, leidt het tot ziekte, en daarom kan niemand van gevoel zeggen: ‘Laat mijn gevoel zo zijn, laat mijn gevoel niet zo zijn.’”</p>
<p><a class='ref sc' id='sc4' href='#sc4'>SC 4</a> “Monniken, waarneming is niet-zelf. Zou waarneming wèl het zelf zijn, dan zou deze waarneming niet tot ziekte leiden, en kan iemand van waarneming zeggen: ‘Laat mijn waarneming zo zijn, laat mijn waarneming niet zo zijn.’ En omdat waarneming niet-zelf is, leidt het tot ziekte, en daarom kan niemand van waarneming zeggen: ‘Laat mijn waarneming zo zijn, laat mijn waarneming niet zo zijn.’”</p>
<p><a class='ref sc' id='sc5' href='#sc5'>SC 5</a> “Monniken, mentale factoren zijn niet-zelf. Zouden mentale factoren wèl het zelf zijn, dan zouden deze mentale factoren niet tot ziekte leiden, en kan iemand van mentale factoren zeggen: ‘Laat mijn mentale factoren zo zijn, laat mijn mentale factoren niet zo zijn.’ En omdat mentale factoren niet-zelf zijn, leidt het tot ziekte, en daarom kan niemand van mentale factoren zeggen: ‘Laat mijn mentale factoren zo zijn, laat mijn mentale factoren niet zo zijn.’”</p>
<p><a class='ref sc' id='sc6' href='#sc6'>SC 6</a> “Monniken, bewustzijn is niet-zelf. Zou bewustzijn wèl het zelf zijn, dan zou dit bewustzijn niet tot ziekte leiden, en kan iemand van bewustzijn zeggen: ‘Laat mijn bewustzijn zo zijn, laat mijn bewustzijn niet zo zijn.’ En omdat bewustzijn niet-zelf is, leidt het tot ziekte, en daarom kan niemand van bewustzijn zeggen: ‘Laat mijn bewustzijn zo zijn, laat mijn bewustzijn niet zo zijn.’”</p>
<p><a class='ref sc' id='sc7' href='#sc7'>SC 7</a> “Monniken, wat denken jullie: is vorm blijvend of vergankelijk?”—“Vergankelijk, Eerwaarde Heer.”—“Welnu, is hetgeen dat vergankelijk is, pijnlijk of plezierig?”—“Pijnlijk, Eerwaarde Heer.”—“Welnu, is het van hetgeen dat vergankelijk en pijnlijk is omdat het aan verandering onderhevig is, juist om te zeggen: ‘Dit is van mij, dit ben ik, dit is mijn zelf’?”—“Nee, Eerwaarde Heer.”</p>
<p><a class='ref sc' id='sc8' href='#sc8'>SC 8</a> “Is gevoel blijvend of vergankelijk?”—“Vergankelijk, Eerwaarde Heer.”—“Welnu, is hetgeen dat vergankelijk is, pijnlijk of plezierig?”—“Pijnlijk, Eerwaarde Heer.”—“Welnu, is het van hetgeen dat vergankelijk en pijnlijk is omdat het aan verandering onderhevig is, juist om te zeggen: ‘Dit is van mij, dit ben ik, dit is mijn zelf’?”—“Nee, Eerwaarde Heer.”</p>
<p><a class='ref sc' id='sc9' href='#sc9'>SC 9</a> “Is waarneming blijvend of vergankelijk?”—“Vergankelijk, Eerwaarde Heer.”—“Welnu, is hetgeen dat vergankelijk is, pijnlijk of plezierig?”—“Pijnlijk, Eerwaarde Heer.”—“Welnu, is het van hetgeen dat vergankelijk en pijnlijk is omdat het aan verandering onderhevig is, juist om te zeggen: ‘Dit is van mij, dit ben ik, dit is mijn zelf’?”—“Nee, Eerwaarde Heer.”</p>
<p><a class='ref sc' id='sc10' href='#sc10'>SC 10</a> “Zijn mentale factoren blijvend of vergankelijk?”—“Vergankelijk, Eerwaarde Heer.”—“Welnu, is hetgeen dat vergankelijk is, pijnlijk of plezierig?”—“Pijnlijk, Eerwaarde Heer.”—“Welnu, is het van hetgeen dat vergankelijk en pijnlijk is omdat het aan verandering onderhevig is, juist om te zeggen: ‘Dit is van mij, dit ben ik, dit is mijn zelf’?”—“Nee, Eerwaarde Heer.”</p>
<p><a class='ref sc' id='sc11' href='#sc11'>SC 11</a> “Is bewustzijn blijvend of vergankelijk?”—“Vergankelijk, Eerwaarde Heer.”—“Welnu, is hetgeen dat vergankelijk is, pijnlijk of plezierig?”—“Pijnlijk, Eerwaarde Heer.”—“Welnu, is het van hetgeen dat vergankelijk en pijnlijk is omdat het aan verandering onderhevig is, juist om te zeggen: ‘Dit is van mij, dit ben ik, dit is mijn zelf’?”—“Nee, Eerwaarde Heer.”</p>
<p><a class='ref sc' id='sc12' href='#sc12'>SC 12</a> “Zo moet, monniken, iedere soort van vorm die in het verleden, in de toekomst of in het heden is verrezen, groot of klein, in je of buiten je, ondergeschikt of verheven, ver weg of dichtbij, met juist begrip aldus beschouwd worden: ‘Dit is niet van mij, dit ben ik niet, dit is niet mijn zelf.’”</p>
<p><a class='ref sc' id='sc13' href='#sc13'>SC 13</a> “Zo moet iedere soort van gevoel die in het verleden, in de toekomst of in het heden is verrezen, groot of klein, in je of buiten je, ondergeschikt of verheven, ver weg of dichtbij, met juist begrip aldus beschouwd worden: ‘Dit is niet van mij, dit ben ik niet, dit is niet mijn zelf.’”</p>
<p><a class='ref sc' id='sc14' href='#sc14'>SC 14</a> “Zo moet iedere soort van waarneming die in het verleden, in de toekomst of in het heden is verrezen, groot of klein, in je of buiten je, ondergeschikt of verheven, ver weg of dichtbij, met juist begrip aldus beschouwd worden: ‘Dit is niet van mij, dit ben ik niet, dit is niet mijn zelf.’”</p>
<p><a class='ref sc' id='sc15' href='#sc15'>SC 15</a> “Zo moet iedere soort van mentale factor die in het verleden, in de toekomst of in het heden is verrezen, groot of klein, in je of buiten je, ondergeschikt of verheven, ver weg of dichtbij, met juist begrip aldus beschouwd worden: ‘Dit is niet van mij, dit ben ik niet, dit is niet mijn zelf.’”</p>
<p><a class='ref sc' id='sc16' href='#sc16'>SC 16</a> “Zo moet iedere soort van bewustzijn die in het verleden, in de toekomst of in het heden is verrezen, groot of klein, in je of buiten je, ondergeschikt of verheven, ver weg of dichtbij, met juist begrip aldus beschouwd worden: ‘Dit is niet van mij, dit ben ik niet, dit is niet mijn zelf.’”</p>
<p><a class='ref sc' id='sc17' href='#sc17'>SC 17</a> “De geïnstrueerde edele leerling, monniken, die het zo ziet, hunkert niet naar materiële vorm, gevoel, waarneming, mentale factoren en bewustzijn. Door hartstochtloosheid is hij onthecht, door onthechting is hij bevrijd; in bevrijding ontstaat het besef dat hij bevrijd is, en hij begrijpt: ‘Geboorte is vernietigd, het heilige leven is geleefd (<i>magga brahmacariya</i>), wat gedaan moest worden is gedaan (<i>katam karniyam</i>), er komt niets meer tot elke staat van bestaan (<i>naparam itthattaya</i>).’”</p>
<p><a class='ref sc' id='sc18' href='#sc18'>SC 18</a> Dat is wat de Gezegende zei. De monniken waren blij, en zij loofden zijn woorden. En gedurende deze toespraak, werden de harten van de monniken van de groep van vijf, vanwege de onthechting van de bezoedelingen, bevrijd.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
