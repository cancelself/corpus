<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Kuala Lumpur Dhammajoti'>
<title></title>
</head>
<body>
<article id='snp2.4' lang='nl'>
<header>
<h1>Zegeningen</h1>
</header>
<p>Aldus heb ik gehoord. De Gezegende verbleef eens in Anāthapiṇḍika’s Bosklooster, in het Bos van Prins Jeta nabij Sāvatthī. En toen, tegen het einde van de nacht, kwam er een zekere godheid van buitengewone schoonheid — het hele Bos van Prins Jeta [met haar straling] verlichtend — naar de Gezegende. Bij de Gezegende aangekomen, betoonde zij haar eerbied aan hem en ging terzijde staan.</p>
<p>Zo terzijde staand sprak die godheid de Gezegende in vers toe:</p>
<blockquote class='gatha'>
<p><a class='ref sc' id='sc258' href='#sc258'>SC 258</a>Veel zijn die goden en mensen<br>
Die, naar voorspoed verlangend,<br>
Over zegeningen nadachten:<br>
Vertel, over de hoogste zegen!</p>
<p>[De Boeddha:]</p>
<p><a class='ref sc' id='sc259' href='#sc259'>SC 259</a><span class='speaker'>[De Boeddha:]</span><br>
Niet omgaan met dwazen;<br>
Omgaan met de wijzen;<br>
Het eren van wat eerbaar is:<br>
Dát is de hoogste zegen.</p>
<p><a class='ref sc' id='sc260' href='#sc260'>SC 260</a>Leven op een geschikte lokatie;<br>
Voorheen verdienstelijke daden verricht;<br>
De juiste aspiratie voor zichzelf:<br>
Dát is de hoogste zegen.</p>
<p><a class='ref sc' id='sc261' href='#sc261'>SC 261</a>Hoge geleerdheid en vakkunde;<br>
Goed getraind in discipline;<br>
Woorden die goed gesproken zijn:<br>
Dát is de hoogste zegen.</p>
<p><a class='ref sc' id='sc262' href='#sc262'>SC 262</a>Vader en moeder ondersteunen;<br>
Houden van vrouw en kinderen;<br>
Bezigheden die niet stressend zijn:<br>
Dát is de hoogste zegen.</p>
<p><a class='ref sc' id='sc263' href='#sc263'>SC 263</a>Geven, en een deugdzaam leven;<br>
Een sterke familieband;<br>
Daden die onberispelijk zijn:<br>
Dát is de hoogste zegen.</p>
<p><a class='ref sc' id='sc264' href='#sc264'>SC 264</a>Onthouding en afzien van het kwade;<br>
Abstinent van bedwelmende dranken;<br>
Waakzaam betreffende mentale staten:<br>
Dát is de hoogste zegen.</p>
<p><a class='ref sc' id='sc265' href='#sc265'>SC 265</a>Eerbied en bescheidenheid;<br>
Tevredenheid en dankbaarheid;<br>
Tijdig de Dhamma horen:<br>
Dát is de hoogste zegen.</p>
<p><a class='ref sc' id='sc266' href='#sc266'>SC 266</a>Geduldig en zachtaardig zijn;<br>
Ontmoetingen met monniken;<br>
Tijdig over Dhamma discussiëren:<br>
Dát is de hoogste zegen.</p>
<p><a class='ref sc' id='sc267' href='#sc267'>SC 267</a>Ascese en het heilige leven;<br>
Het zien van de Edele Waarheden;<br>
Het verwerkelijken van Nibbāna:<br>
Dát is de hoogste zegen.</p>
<p><a class='ref sc' id='sc268' href='#sc268'>SC 268</a>Wanneer contact met wereldse dingen<br>
De geest niet in beroering brengt:<br>
Vrij van verdriet, smetteloos en veilig:<br>
Dát is de hoogste zegen.</p>
<p><a class='ref sc' id='sc269' href='#sc269'>SC 269</a>Wanneer deze dingen gedaan zijn,<br>
Is hij overal onverslaanbaar.<br>
Waar hij ook gaat heeft hij voorspoed:<br>
Voor hen is dat de hóógste zegen.</p>
</blockquote>
<footer>
<p>Translated by <span class='author'>Dhammajoti</span>, <span class='publication-date'>2008</span>.</p>
<p>Dedicated by the author to the public domain via Creative Commons Zero (CC0).</p>
<p>Prepared for SuttaCentral by Bhikkhu Sujato.</p>
</footer>
</article>
</body>
</html>
