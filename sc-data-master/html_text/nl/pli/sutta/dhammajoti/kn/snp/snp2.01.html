<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Kuala Lumpur Dhammajoti'>
<title></title>
</head>
<body>
<article id='snp2.1' lang='nl'>
<header>
<h1>Juwelen</h1>
</header>
<blockquote class='gatha'>
<p><a class='ref sc' id='sc222' href='#sc222'>SC 222</a>De wezens die hier bijeengekomen zijn,<br>
Zowel aardse als hemelse wezens:<br>
Mogen zij allen gelukkig zijn van geest,<br>
En zorgvuldig luisteren naar deze woorden:</p>
<p><a class='ref sc' id='sc223' href='#sc223'>SC 223</a>Daarom, o wezens, let allemaal goed op:<br>
Toon liefde aan de mensen die jullie vereren,<br>
Die jullie dag en nacht offers brengen.<br>
Wees zorgzaam daarom, en bescherm ze.</p>
<p><a class='ref sc' id='sc224' href='#sc224'>SC 224</a>De rijkdommen hier en in het hiernamaals,<br>
En de prachtige juwelen in de hemel:<br>
Zij kunnen de Tathāgata niet evenaren;<br>
In de Boeddha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc225' href='#sc225'>SC 225</a>Het passieloze einde, voortreffelijk doodloze,<br>
Dat de Wijze der Sakyas door kalmte bereikte:<br>
Er is niets wat gelijk aan die Dhamma is.<br>
In de Dhamma is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc226' href='#sc226'>SC 226</a>De Verheven Boeddha prees dit als iets zuivers:<br>
Het zonder onderbreking geconcentreerd weten;<br>
De concentratie die geen gelijke kent.<br>
In de Dhamma is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc227' href='#sc227'>SC 227</a>De acht personen: zij vormen vier paren,<br>
En worden geprezen door de wijzen.<br>
De discipelen van Boeddha zijn giften waardig:<br>
Geven aan hun werpt grote vrucht af.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc228' href='#sc228'>SC 228</a>Wie zich toelegt op de Leer van de Boeddha,<br>
Zonder verlangen, standvastig van geest:<br>
Zo handelend betreedt hij het doodloze,<br>
Bereikt hij Nibbāna, waar hij gratis van geniet.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc229' href='#sc229'>SC 229</a>Een pilaar die diep in de aarde is verankerd:<br>
De vier winden kunnen die niet doen bewegen.<br>
Zo ook, verklaar ik, is die rechtschapen mens,<br>
Die de Edele Waarheden volledig doorziet.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc230' href='#sc230'>SC 230</a>Wie de Edele Waarheden helder begrijpen,<br>
Goed uitgelegd door de Man van Diepe Wijsheid:<br>
Hoe vaak zij ook onoplettend zouden zijn,<br>
Zij komen niet tot een achtste bestaan.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc231' href='#sc231'>SC 231</a>Met inzicht behaald, verlaat men drie dingen:<br>
Het geloven in een zelf, het onzeker zijn,<br>
En wat voor ceremonie of ritueel er ook maar is.<br>
Bevrijdt van de vier soorten ellendig bestaan:<br>
De zes grootste misdaden kan hij niet begaan.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc232' href='#sc232'>SC 232</a>Wat voor slechte daad hij ook maar begaat<br>
Met het lichaam, met spraak of met de geest:<br>
Hij is niet in staat om die daad te verbergen.<br>
Onmogelijk is dit als men het pad heeft gezien.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc233' href='#sc233'>SC 233</a>Zoals een bos bomen met toppen in bloei,<br>
In de vroege hitte van de hete seizoen:<br>
Zo ook is de excellente Leer onderwezen,<br>
Voor het hoogste goed; leidend naar Nibbāna.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc234' href='#sc234'>SC 234</a>De voortreffelijke en onovertroffene,<br>
De kenner, gever en brenger van het beste:<br>
Hij onderwees de voortreffelijke Dhamma.<br>
In de Boeddha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc235' href='#sc235'>SC 235</a>Het oude is geëindigd, er is geen nieuw ontstaan:<br>
De geest verheugt zich niet in verder bestaan.<br>
Hun zaad is op, zij verlangen niet naar groei:<br>
De wijzen gaan uit zoals een lamp dat doet.<br>
In de Sangha is dit een uitmuntend juweel,<br>
Moge die waarheid tot voorspoed leiden.</p>
<p><a class='ref sc' id='sc236' href='#sc236'>SC 236</a>De wezens die hier bijeengekomen zijn,<br>
Zowel aardse als hemelse wezens:<br>
Laten wij de Boeddha eerbied betonen:<br>
De Tathagāta geëerd door goden en mensen.<br>
Moge dit tot voorspoed leiden.</p>
<p><a class='ref sc' id='sc237' href='#sc237'>SC 237</a>De wezens die hier bijeengekomen zijn,<br>
Zowel aardse als hemelse wezens:<br>
Laten wij de Dhamma eerbied betonen:<br>
En de Tathāgata, geëerd door goden en mensen.<br>
Moge dit tot voorspoed leiden.</p>
<p><a class='ref sc' id='sc238' href='#sc238'>SC 238</a>De wezens die hier bijeengekomen zijn,<br>
Zowel aardse als hemelse wezens:<br>
Laten wij de Sangha eerbied betonen,<br>
En de Tathāgata, geëerd door goden en mensen.<br>
Moge dit tot voorspoed leiden.</p>
</blockquote>
<footer>
<p>Translated by <span class='author'>Dhammajoti</span>, <span class='publication-date'>2008</span>.</p>
<p>Dedicated by the author to the public domain via Creative Commons Zero (CC0).</p>
<p>Prepared for SuttaCentral by Bhikkhu Sujato.</p>
</footer>
</article>
</body>
</html>
