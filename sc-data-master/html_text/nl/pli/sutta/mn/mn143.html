<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='mn143' lang='nl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>143. Advies aan Anathapindika</h1>
</header>
<p><a class='ref sc' id='sc1' href='#sc1'>SC 1</a> <a class='ref pl' id='pl1' href='#pl1'>PL 1</a> <span class='evam'>Aldus heb ik gehoord</span>. Eens leefde de Gezegende nabij Savatthi in het Jetavana, het park van Anathapindika.</p>
<p><a class='ref sc' id='sc2' href='#sc2'>SC 2</a> <a class='ref pl' id='pl2' href='#pl2'>PL 2</a> In die tijd, werd Anathapindika de huishouder gekweld, hij leed erg en was doodziek. Toen sprak hij tot een man: “Kom, goede man, ga naar de Gezegende en betuig hem hulde in mijn naam met je hoofd aan zijn voeten, en zeg: ‘Eerwaarde Heer, Anathapindika de huishouder wordt gekweld, hij lijdt en is doodziek; hij betuigt hulde met zijn hoofd aan de voeten van de Gezegende.’ En ga naar de Eerwaarde Sariputta en betuig hem hulde in mijn naam met je hoofd aan de voeten van de Eerwaarde Sariputta, en zeg: ‘Eerwaarde Heer, Anathapindika de huishouder wordt gekweld, hij lijdt en is doodziek; hij betuigt hulde met zijn hoofd aan de voeten van de Eerwaarde Sariputta.’ En zeg: ‘Het zou goed zijn, Eerwaarde Heer, als de Eerwaarde Sariputta uit mededogen naar het huis van Anathapindika de huishouder zou komen.’”</p>
<p><a class='ref sc' id='sc3' href='#sc3'>SC 3</a> <a class='ref pl' id='pl3' href='#pl3'>PL 3</a> “Ja, Eerwaarde Heer”, antwoordde de man, en hij ging naar de Gezegende, en na hem hulde te hebben betuigd, ging hij aan zijn zijde zitten. Toen hij dat gedaan had, zei hij: “Eerwaarde Heer, Anathapindika de huishouder wordt gekweld, (...).” En hij ging naar de Eerwaarde Sariputta, en nadat hij hem hulde betuigd had, ging hij aan zijn zijde zitten. Toen hij dat gedaan had, zei hij: “Eerwaarde Heer, Anathapindika de huishouder wordt gekweld, (...) zou komen.” De Eerwaarde Sariputta stemde zwijgend toe.</p>
<p><a class='ref sc' id='sc4' href='#sc4'>SC 4</a> <a class='ref pl' id='pl4' href='#pl4'>PL 4</a> Toen kleedde de Eerwaarde Sariputta zich aan, nam zijn bedelnap en bovenpij en ging hij met de Eerwaarde Ananda als zijn hulpmonnik naar het huis van Anathapindika en ging zitten op een in gereedheid gebrachte zetel. Toen hij dat gedaan had, zei hij tegen Anathapindika: “Ik wens voor u dat u beter wordt, huishouder, ik wens dat u zich goed voelt, ik wens dat uw pijnlijke gevoelens verdwijnen en niet toenemen; dat een verdwijning en niet een toename hieruit mag blijken.”</p>
<p><a class='ref sc' id='sc5' href='#sc5'>SC 5</a> <a class='ref pl' id='pl5' href='#pl5'>PL 5</a> “Eerwaarde Sariputta, ik word niet beter, ik voel me niet goed. Mijn pijnlijke gevoelens nemen toe, en worden niet minder; het blijkt, dat de pijnlijke gevoelens toenemen, en niet afnemen. Net zoals een sterke man mijn hoofd met een scherp zwaard splijt, zo ook, schiet hevige wind (krachten) door mijn hoofd. Ik word niet beter, (...). Net zoals een sterke man een lederen streng om mijn hoofd bindt in de vorm van een hoofdband, zo ook zijn er hevige pijnen in mijn hoofd. Ik word niet beter, (...). Net zoals een handige slachter of zijn hulp de buik van een os opensnijdt met een scherp mes, zo ook snijdt hevige wind door mijn buik. Ik word niet beter, (...). Net zoals twee sterke mannen een zwakkere man bij zijn armen hebben beetgepakt en hem boven een vuur van hete kolen roosteren, zo ook is er een hevig branden in mijn lichaam. Ik word niet beter, (...).”</p>
<h2>Het advies</h2>
<h3>Inwendige zintuigbases</h3>
<p><a class='ref sc' id='sc6' href='#sc6'>SC 6</a> <a class='ref pl' id='pl6' href='#pl6'>PL 6</a> “Dan, huishouder, moet u aldus trainen: ‘Ik zal niet aan het oog hechten. Er zal geen bewustzijn van ‘<strong>mijn</strong>’ zijn dat gebaseerd is op het oog.’ Aldus moet u trainen.”</p>
<p><a class='ref sc' id='sc7' href='#sc7'>SC 7</a> “Vervolgens moet u aldus trainen: ‘Ik zal niet aan het oor hechten. Er zal geen bewustzijn van ‘<strong>mijn</strong>’ zijn dat gebaseerd is op het oor.’</p>
<p>(...). Ik zal niet aan de neus hechten (...).</p>
<p>(...). Ik zal niet aan de tong hechten (...).</p>
<p>(...). Ik zal niet aan het lichaam hechten (...).</p>
<p>(...). Ik zal niet aan de geest hechten (...).</p>
<h3>Uitwendige zintuigbases</h3>
<p><a class='ref pl' id='pl7' href='#pl7'>PL 7</a> (...). Ik zal niet aan vormen hechten (...).</p>
<p>(...). Ik zal niet aan geluiden hechten (...).</p>
<p>(...). Ik zal niet aan geuren hechten (...).</p>
<p>(...). Ik zal niet aan smaken hechten (...).</p>
<p><a class='ref sc' id='sc8' href='#sc8'>SC 8</a> (...). Ik zal niet aan tastbare dingen hechten (...).</p>
<p>(...). Ik zal niet aan dhamma's hechten (...).</p>
<h3>Het bewustzijn dat contact mogelijk maakt met inwendige en uitwendige zintuigbases</h3>
<p><a class='ref sc' id='sc9' href='#sc9'>SC 9</a> <a class='ref pl' id='pl8' href='#pl8'>PL 8</a> (...). Ik zal niet aan het oogbewustzijn hechten (...).</p>
<p><a class='ref sc' id='sc10' href='#sc10'>SC 10</a> (...). Ik zal niet aan het oorbewustzijn hechten (...).</p>
<p><a class='ref sc' id='sc11' href='#sc11'>SC 11</a> (...). Ik zal niet aan het neusbewustzijn hechten (...).</p>
<p><a class='ref sc' id='sc12' href='#sc12'>SC 12</a> (...). Ik zal niet aan het tongbewustzijn hechten (...).</p>
<p><a class='ref sc' id='sc13' href='#sc13'>SC 13</a> (...). Ik zal niet aan het lichaamsbewustzijn hechten (...).</p>
<p><a class='ref sc' id='sc14' href='#sc14'>SC 14</a> (...). Ik zal niet aan het geestesbewustzijn hechten (...).</p>
<h3>Contact</h3>
<p><a class='ref sc' id='sc15' href='#sc15'>SC 15</a> <a class='ref pl' id='pl9' href='#pl9'>PL 9</a> (...). Ik zal niet aan het oogcontact hechten (...).</p>
<p><a class='ref sc' id='sc16' href='#sc16'>SC 16</a> (...). Ik zal niet aan het oorcontact hechten (...).</p>
<p><a class='ref sc' id='sc17' href='#sc17'>SC 17</a> (...). Ik zal niet aan het neuscontact hechten (...).</p>
<p><a class='ref sc' id='sc18' href='#sc18'>SC 18</a> (...). Ik zal niet aan het tongcontact hechten (...).</p>
<p><a class='ref sc' id='sc19' href='#sc19'>SC 19</a> (...). Ik zal niet aan het lichaamscontact hechten (...).</p>
<p><a class='ref sc' id='sc20' href='#sc20'>SC 20</a> (...). Ik zal niet aan het geestescontact hechten (...).</p>
<h3>Gevoel dat uit contact ontstaat</h3>
<p><a class='ref sc' id='sc21' href='#sc21'>SC 21</a> <a class='ref pl' id='pl10' href='#pl10'>PL 10</a> (...). Ik zal niet aan het gevoel hechten dat ontstaat uit het oogcontact (...).</p>
<p><a class='ref sc' id='sc22' href='#sc22'>SC 22</a> (...). Ik zal niet aan het gevoel hechten dat ontstaat uit het oorcontact (...).</p>
<p><a class='ref sc' id='sc23' href='#sc23'>SC 23</a> (...). Ik zal niet aan het gevoel hechten dat ontstaat uit het neuscontact (...).</p>
<p><a class='ref sc' id='sc24' href='#sc24'>SC 24</a> (...). Ik zal niet aan het gevoel hechten dat ontstaat uit het tongcontact (...).</p>
<p><a class='ref sc' id='sc25' href='#sc25'>SC 25</a> (...). Ik zal niet aan het gevoel hechten dat ontstaat uit het lichaamscontact (...).</p>
<p><a class='ref sc' id='sc26' href='#sc26'>SC 26</a> (...). Ik zal niet aan het gevoel hechten dat ontstaat uit het geestescontact (...).</p>
<h3>Elementen</h3>
<p><a class='ref sc' id='sc27' href='#sc27'>SC 27</a> <a class='ref pl' id='pl11' href='#pl11'>PL 11</a> (...). Ik zal niet aan het element aarde hechten (...).</p>
<p><a class='ref sc' id='sc28' href='#sc28'>SC 28</a> (...). Ik zal niet aan het element water hechten (...).</p>
<p><a class='ref sc' id='sc29' href='#sc29'>SC 29</a> (...). Ik zal niet aan het element vuur hechten (...).</p>
<p><a class='ref sc' id='sc30' href='#sc30'>SC 30</a> (...). Ik zal niet aan het element lucht hechten (...).</p>
<p><a class='ref sc' id='sc31' href='#sc31'>SC 31</a> (...). Ik zal niet aan het element ruimte hechten (...).</p>
<p><a class='ref sc' id='sc32' href='#sc32'>SC 32</a> (...). Ik zal niet aan het element bewustzijn hechten (...).</p>
<h3>Aggregaten</h3>
<p><a class='ref pl' id='pl12' href='#pl12'>PL 12</a> (...). Ik zal niet aan vorm hechten (...).</p>
<p>(...). Ik zal niet aan gevoel hechten (...).</p>
<p>(...). Ik zal niet aan waarneming hechten (...).</p>
<p><a class='ref sc' id='sc33' href='#sc33'>SC 33</a> (...). Ik zal niet aan geestesformaties hechten (...).</p>
<p>(...). Ik zal niet aan bewustzijn hechten (...).</p>
<h3>De hogere jhana's</h3>
<p><a class='ref sc' id='sc34' href='#sc34'>SC 34</a> <a class='ref pl' id='pl13' href='#pl13'>PL 13</a> (...). Ik zal niet hechten aan de basis van het bestaan van oneindige ruimte (...).</p>
<p><a class='ref sc' id='sc35' href='#sc35'>SC 35</a> (...). Ik zal niet hechten aan de basis van het bestaan van oneindig bewustzijn (...).</p>
<p><a class='ref sc' id='sc36' href='#sc36'>SC 36</a> (...). Ik zal niet hechten aan de basis van het bestaan van niets-heid (...).</p>
<p><a class='ref sc' id='sc37' href='#sc37'>SC 37</a> (...). Ik zal noch hechten aan de basis van het bestaan van waarnemen, noch van niet-waarnemen (...).</p>
<h3>En verder nog...</h3>
<p><a class='ref sc' id='sc38' href='#sc38'>SC 38</a> <a class='ref pl' id='pl14' href='#pl14'>PL 14</a> “Dan, huishouder, moet u aldus trainen: Ik zal niet aan deze wereld hechten. Er zal geen bewustzijn van ‘<strong>mijn</strong>’ zijn dat gebaseerd is op deze wereld. Aldus moet u trainen.”</p>
<p><a class='ref sc' id='sc39' href='#sc39'>SC 39</a> “Vervolgens moet u aldus trainen: Ik zal niet aan de wereld hierna hechten. Er zal geen bewustzijn van ‘<strong>mijn</strong>’ zijn dat gebaseerd is op de wereld hierna. Aldus moet u trainen.”</p>
<p><a class='ref sc' id='sc40' href='#sc40'>SC 40</a> <a class='ref pl' id='pl15' href='#pl15'>PL 15</a> “Vervolgens moet u aldus trainen: Ik zal niet hechten aan wat is gezien, gehoord, waargenomen, herkend, gezocht, en wat omging in de geest. Er zal geen bewustzijn van ‘<strong>mijn</strong>’ zijn dat daarop is gebaseerd.”</p>
<h3>Anathapindika's inzicht</h3>
<p><a class='ref sc' id='sc41' href='#sc41'>SC 41</a> <a class='ref pl' id='pl16' href='#pl16'>PL 16</a> Toen dit gezegd was, huilde Anathapindika. Er vloeiden tranen over zijn wangen. Toen zei de Eerwaarde Ananda: “Ben je nu gegrondvest, huishouder? Heb je jezelf nu overwonnen?”</p>
<p><a class='ref sc' id='sc42' href='#sc42'>SC 42</a> “Ik ben niet gegrondvest, Eerwaarde Ananda, ik heb mezelf nog niet overwonnen. Alhoewel ik lang heb gewacht op de Meester en zijn bhikkhu's die geestelijke ontwikkeling promoten, heb ik nog nooit tevoren zulk een toespraak over de Dhamma gehoord.”</p>
<p><a class='ref sc' id='sc43' href='#sc43'>SC 43</a> <a class='ref pl' id='pl17' href='#pl17'>PL 17</a> “Zulk een toespraak over de Dhamma wordt niet gehouden tot de in het wit geklede leken, huishouder. Zulk een toespraak wordt gegeven aan hen die hun huizen verlaten hebben.”</p>
<p><a class='ref sc' id='sc44' href='#sc44'>SC 44</a> “Desalniettemin, Eerwaarde Sariputta, laat zulke toespraken ook tot de in het wit geklede leken houden. Er zijn leken met maar een beetje stof in hun ogen die verloren zijn als zij dergelijke toespraken over de Dhamma niet horen. Sommigen van hen zullen uiteindelijk kennis van de Dhamma verwerven.”</p>
<p><a class='ref sc' id='sc45' href='#sc45'>SC 45</a> <a class='ref pl' id='pl18' href='#pl18'>PL 18</a> Toen, na Anathapindika de huishouder op deze wijze te hebben geadviseerd, stonden de Eerwaarde Sariputta en de Eerwaarde Ananda van hun zitplaatsen op, en vertrokken. Spoedig nadat zij vertrokken waren, en nadat Anathapindika van zijn lichaam gescheiden was, verscheen hij weer na de dood, in de Tusita hemel, de hemel van de tevredenen.</p>
<h3>Anathapindika verschijnt na zijn dood voor de Boeddha</h3>
<p><a class='ref sc' id='sc46' href='#sc46'>SC 46</a> <a class='ref pl' id='pl19' href='#pl19'>PL 19</a> Toen de nacht begon, ging Anathapindika, nu een zoon van de goden, in een prachtige verschijning die het gehele Jetavana verlichte, naar de Gezegende, en na hem hulde betuigd te hebben, stond hij aan zijn zijde. Toen hij dat aldus gedaan had, sprak hij de Boeddha aan in deze verzen:</p>
<blockquote class='gatha'>
<p><a class='ref sc' id='sc47' href='#sc47'>SC 47</a> “Genezend is het Jetavana,<br>
bezocht door de Sangha van Zieners,<br>
waar de koning van de Wet verblijft,<br>
de bron van al mijn geluk.</p>
<p><a class='ref sc' id='sc48' href='#sc48'>SC 48</a> Door daden, door ware kennis en de Wet,<br>
door deugd, door het hoogste leven;<br>
hierdoor worden stervelingen gezuiverd,<br>
niet door geslacht of weelde.</p>
<p><a class='ref sc' id='sc49' href='#sc49'>SC 49</a> Daarom zou een wijs mens,<br>
als hij zijn eigen goedheid ziet,<br>
op een redelijke wijze de Dhamma moeten onderzoeken<br>
zodat hij gezuiverd zal worden.</p>
<p><a class='ref sc' id='sc50' href='#sc50'>SC 50</a> Sariputta vooral, leeft in deugd, begrip, vrede:<br>
Alleen een monnik die de overzijde bereikt heeft<br>
kan zijn gelijke zijn.”</p>
</blockquote>
<p><a class='ref sc' id='sc51' href='#sc51'>SC 51</a> <a class='ref pl' id='pl20' href='#pl20'>PL 20</a> Zo sprak Anathapindika, een zoon van de goden. De Meester bevestigde wat hij zei. En toen hij wist: ‘De Meester bevestigt het’, betuigde Anathapindika, een zoon van de goden, hulde aan de Gezegende, en hem aan zijn rechterzijde houdend, verdween hij voorgoed.</p>
<p><a class='ref sc' id='sc52' href='#sc52'>SC 52</a> <a class='ref pl' id='pl21' href='#pl21'>PL 21</a> De nacht was nu ten einde, en de Gezegende sprak de monniken als volgt toe:</p>
<p><a class='ref sc' id='sc53' href='#sc53'>SC 53</a> <a class='ref pl' id='pl22' href='#pl22'>PL 22</a> “Monniken, vannacht kwam er een zekere zoon van de goden in een prachtige verschijning, die het gehele Jetavana verlichtte, naar mij toe. Nadat hij hulde aan mij betuigd had, stond hij aan mijn zijde. Toen hij dat zo gedaan had, sprak hij me in verzen aan:</p>
<blockquote class='gatha'>
<p><a class='ref sc' id='sc54' href='#sc54'>SC 54</a> “Genezend is het Jetavana,<br>
bezocht door de Sangha van Zieners,<br>
waar de koning van de Wet verblijft,<br>
de bron van al mijn geluk.</p>
<p><a class='ref sc' id='sc55' href='#sc55'>SC 55</a> Door daden, door ware kennis en de Wet,<br>
door deugd, door het hoogste leven;<br>
hierdoor worden stervelingen gezuiverd,<br>
niet door geslacht of weelde.</p>
<p><a class='ref sc' id='sc56' href='#sc56'>SC 56</a> Daarom zou een wijs mens,<br>
als hij zijn eigen goedheid ziet,<br>
op een redelijke wijze de Dhamma moeten onderzoeken<br>
zodat hij gezuiverd zal worden.</p>
<p><a class='ref sc' id='sc57' href='#sc57'>SC 57</a> Sariputta vooral, leeft in deugd, begrip, vrede:<br>
Alleen een monnik die de overzijde bereikt heeft<br>
kan zijn gelijke zijn.”</p>
</blockquote>
<p><a class='ref sc' id='sc58' href='#sc58'>SC 58</a> <a class='ref pl' id='pl23' href='#pl23'>PL 23</a> “Zo sprak de zoon van de goden. En toen hij wist: ‘Mijn Meester bevestigt het’, betuigde hij hulde aan mij en me aan zijn rechterzijde houdend, verdween hij voorgoed.”</p>
<p><a class='ref sc' id='sc59' href='#sc59'>SC 59</a> Toen dit was gezegd, zei de Eerwaarde Ananda: “Zeker, Eerwaarde Heer, dat moet Anathapindika zijn geweest, een zoon van de goden. Anathapindika had een perfect vertrouwen in de Eerwaarde Sariputta.”</p>
<p><a class='ref sc' id='sc60' href='#sc60'>SC 60</a> “Goed, goed, Ananda, je bent zo ver gegaan als met denken maar mogelijk is. Die zoon van de goden was niemand anders dan Anathapindika.”</p>
<p><a class='ref sc' id='sc61' href='#sc61'>SC 61</a> Dit is wat de Gezegende zei. De Eerwaarde Ananda was tevreden en vond vreugde in de woorden van de Gezegende.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
