<!DOCTYPE html>
<html>
<head>
<meta charset='UTF-8'>
<meta name='author' content='Mrovcsák Zoltán'>
<title></title>
</head>
<body>
<article id='an4.95' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Chavālāta Sutta</li>
</ul>
<h1>4.95. A gyújtós</h1>
</header>
<p>Szerzetesek!</p>
<p>A személyiség e négy típusa létezik a világon. Melyik is az a négy? Az első, aki nem saját, de nem is mások javára gyakorolja hitét. A második, aki nem saját, hanem mások javára gyakorolja hitét. A harmadik, aki csakis saját hasznára, míg a negyedik mind saját, mind mások hasznára gyakorolja hitét.</p>
<p>Akár a halotti máglya egy izzó darabkája, amely mindkét végén ég, míg a közepe trágyával bevont, amit sem a faluban, sem a vadonban nem használnak tüzelőnek. Meg kell mondanom, ez hasonlatos ahhoz az egyénhez, aki hitét sem saját maga, sem társai javára nem használja.</p>
<p>Az, aki mások javát szolgálja, de nem nézi saját hasznát, kettőjük közül ő magasabb fokon áll és kifinomultabb. Az, aki saját hasznára, de nem másokéra gyakorolja hitét, az a hármójuk közül a legmagasabb szinten áll és a legkifinomultabb. Négyük közül az a legfejlettebb, a legfőbb, aki mind saját, mind mások javára hasznosítja hitét.</p>
<p>Éppúgy, amint a tehén adja a tejet, a tejből készül az aludttej, a vaj, a vajból a ghí, a ghíből a ghí java, és ezek közül a ghí java mondható a legkifinomultabbnak, ugyanolyan módon, mint ahogy a négy személy közül is az a legjobb, a legfőbb, a legkiválóbb, aki mind saját, mind mások javára fordítja hitét.</p>
<p>A világban ez a négy fajta személyiség létezik.</p>
<footer>
<p>Így készült:<br>
Fordította: <span class='author'>Mrovcsák Zoltán</span><br>
Forrás: <a href='http://www.accesstoinsight.org/tipitaka/an/an04/an04.095.than.html'>Thanissaro Bhikkhu, AN 4.95</a>, angol<br>
Szerzői jogok: Mrovcsák Zoltán, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
