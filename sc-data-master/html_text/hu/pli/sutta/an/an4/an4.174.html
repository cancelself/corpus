<!DOCTYPE html>
<html>
<head>
<meta charset='UTF-8'>
<meta name='author' content='Sándor Ildikó'>
<title></title>
</head>
<body>
<article id='an4.174' lang='hu'>
<header>
<ul>
<li class='division'>A Számok Szerinti Gyűtemény</li>
<li>Mahā-koṭṭhita</li>
</ul>
<h1>4.174. Kotthitához</h1>
</header>
<p>Amikor a Tiszteletreméltó Mahá Kotthita a Tiszteletreméltó Száriputtához ment, érkezéskor udvariasan köszöntötte őt. Barátságos köszöntés és udvariasak szavak váltása után leült egyik oldalra. Amint ott üldögélt, így szólt a Tiszteletreméltó Száriputtához:</p>
<p>—A hat érzékelési alap [látás, hallás, szaglás, ízlelés, érintés és elme] maradéktalan megszüntetése és elhalványítása esetén van-e még más valami?</p>
<p>[Száriputta]:—Ne mondd ezt, barátom.</p>
<p>[Mahá Kotthita]:—A hat érzékelési alap maradéktalan megszüntetése és elhalványítása esetén semmi más nincs?</p>
<p>[Száriputta]:—Nem mondd ezt, barátom.</p>
<p>[Mahá Kotthita]:—…esetén van is és nincs is bármi más?</p>
<p>[Száriputta]:—Ne mondd ezt, barátom.</p>
<p>[Mahá Kotthita]:—…esetén sem nem van és sem nem nincs bármi más?</p>
<p>[Száriputta]: - Ne mondd ezt, barátom.</p>
<p>[Mahá Kotthita]:—Amikor megkérdeznek, hogy a hat érzékelési alap maradéktalan megszüntetése és elhalványítása esetén van-e még más valami, azt feleled, ’Ne mondd ezt, barátom’. Amikor megkérdeznek, hogy… semmi más nincs… van is és nincs is bármi más… sem nem van és sem nem nincs bármi más, azt feleled, ’Ne mondd ezt, barátom’ Akkor most hogyan értsem a szavaidat?</p>
<p>[Száriputta]:—A kijelentés, ’A hat érzékelési alap [látás, hallás, szaglás, ízlelés, érintés és elme] maradéktalan megszüntetése és elhalványítása esetén van-e még más valami?’ fogalmat alkot a nem fogalomra. A kijelentés, ’…semmi más nincs… van is és nincs is bármi más… sem nem van és sem nem nincs bármi más?’ fogalmat alkot a nem fogalomra. Amire kiterjed a hat érzékelési alap, arra terjed ki a fogalomalkotás. Amire kiterjed a fogalomalkotás, arra terjed ki a hat érzékelési alap. A hat érzékelési alap maradéktalan elhalványításával és megszüntetésével elérkezik a fogalomalkotás megszűnése és lecsillapodása.</p>
<footer>
<p>Így készült:<br>
Fordította: <span class='author'>Sándor Ildikó</span><br>
Forrás: <a href='http://www.accesstoinsight.org/tipitaka/an/an04/an04.174.than.html'>AN 4.174, Thanissaro Bhikkhu</a>, angol<br>
Szerzői jogok: Sándor Ildikó, <span class='publication-date'>2011</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
