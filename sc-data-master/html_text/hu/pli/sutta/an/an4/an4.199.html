<!DOCTYPE html>
<html>
<head>
<meta charset='UTF-8'>
<meta name='author' content='Kolozsvári Ágnes'>
<title></title>
</head>
<body>
<article id='an4.199' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Taṇhā Sutta</li>
</ul>
<h1>4.199. A sóvárgás</h1>
</header>
<p>Szerzetesek, a sóvárgásról foglak tanítani titeket, a mindent behálózóról, ami végighömpölygött, kiterjedt és megragadott, amellyel ez a világ átszőtt és beborított, ami olyan, mint az összekuszált fonal, a gubancos gombolyag, mint a megfont gyékény és nád, és nem vezet túl az újraszületésen, nem visz túl a nélkülözés, a bánat létsíkjain és a rossz irányokon. Hallgassatok figyelmesen, el fogom mondani.</p>
<p>Igen, Urunk, felelték a szerzetesek.</p>
<p>Ekkor a Magasztos azt mondta: És mi ez a mindent behálózó sóvárgás, ami végighömpölyögött, kiterjedt és megragadott, amellyel ez a világ átszőtt és beborított, ami olyan, mint az összekuszált fonal, a gubancos gombolyag, mint a megfont gyékény és nád és, nem vezet túl az újraszületésen, nem visz túl a nélkülözés, a bánat létsíkjain és a rossz irányokon? Ez a vágy, ami tizennyolcféle szóbeli kifejezést ölt, ami a belsőtől függ és tizennyolcféle szóbeli kifejezést ölt, ami a külsőtől függ.</p>
<p>És mi a vágy, ami tizennyolcféle szóbeli kifejezést ölt, ami a belsőtől függ?</p>
<p>Mivel létezik az „Én vagyok” létrejön az „Itt vagyok” az „Ilyen vagyok”, „Másmilyen vagyok”, „Rossz vagyok”, „Jó vagyok”, „Lehetek”, „Itt lehetek”, „Ilyen lehetek”, „Másmilyen lehetek”, „Legyek”, „Legyek itt”, „Legyek ilyen”, „Legyek másmilyen”, „Leszek”, „Itt leszek”, „Ilyen leszek”, „Másmilyen leszek”. Ez a vágy, ami tizennyolcféle szóbeli kifejezést ölt, ami a belsőtől függ.</p>
<p>És mi a vágy, ami tizennyolcféle szóbeli kifejezést ölt, ami a külsőtől függ? Mivel létezik az „Ezért vagyok ilyen” létrejön az „Ezért vagyok itt” az „Ezért vagyok ilyen”, „Ezért vagyok másmilyen”, „Ezért vagyok rossz”, „Ezért vagyok jó”, „Ezért lehetek”, „Ezért lehetek itt”, „Ezért lehetek ilyen”, „Ezért lehetek másmilyen”, „Ezért legyek”, „Ezért legyek itt”, „Ezért legyek ilyen”, „Ezért legyek másmilyen”, „Ezért leszek”, „Ezért leszek itt”, „Ezért leszek ilyen”, „Ezért leszek másmilyen”. Ez a vágy, ami tizennyolcféle szóbeli kifejezést ölt, ami a külsőtől függ.</p>
<p>Így van a vágy tizennyolcféle belsőtől függő szóbeli kifejezése és tizennyolcféle külsőtől függő szóbeli kifejezése, azaz harminchatféle szóbeli kifejezése. Így van a vágy harminchatféle szóbeli kifejezése a múltat, harminchatféle szóbeli kifejezése a jövőt és harminchatféle szóbeli kifejezése a jelent illetően, azaz összesen száznyolcféle szóbeli kifejezése.</p>
<p>Ez szerzetesek, a mindent behálózó sóvárgás, ami végighömpölygött, kiterjedt és megragadott, amellyel ez a világ átszőtt és beborított, ami olyan, mint az összekuszált fonal, a gubancos gombolyag, mint a megfont gyékény és nád, és nem vezet túl az újraszületésen, nem visz túl a nélkülözés, a bánat létsíkjain és a rossz irányokon.</p>
<footer>
<p>Így készült:<br>
Fordította: <span class='author'>Kolozsvári Ágnes</span><br>
Forrás: <a href='http://www.accesstoinsight.org/tipitaka/an/an04/an04.199.than.html'>AN 4.199, Thanissaro Bhikkhu</a>, angol<br>
Szerzői jogok: Kolozsvári Ágnes, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: December 06, 2011, at 01:57 PM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
