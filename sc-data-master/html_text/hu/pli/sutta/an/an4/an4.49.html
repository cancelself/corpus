<!DOCTYPE html>
<html>
<head>
<meta charset='UTF-8'>
<meta name='author' content='Máthé Veronika'>
<title></title>
</head>
<body>
<article id='an4.49' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Vipallāsa Sutta</li>
</ul>
<h1>4.49. A négy eltévelyedés</h1>
</header>
<p>Szerzetesek, négyféle eltévelyedett módja van az észlelésnek, a gondolkodásnak, a nézeteknek. Melyik négy? ’Állandó’—így tekinteni arra, ami mulandó, ez az észlelés, a tudat és a nézetek eltévelyedése. ’Kellemes’—így tekinteni arra, ami szenvedésteli… ’Én’—így tekinteni arra, ami nem–én… ’Vonzó’—így tekinteni arra, ami visszataszító, ez az észlelés, a gondolkodás és a nézetek eltévelyedése. Ez az észlelés, a tudat, a nézeteknek négyféle eltévelyedett módja.</p>
<p>Négyféle nem eltévelyedett módja van az észlelésnek, a gondolkodásnak, a nézeteknek. Melyik négy? ’Mulandó’—így tekinteni arra, ami mulandó, ez az észlelés, a tudat és a nézetek nem-eltévelyedése. ’Szenvedésteli’—így tekinteni arra, ami szenvedésteli… ’Nem–én’—így tekinteni arra, ami nem–én… ’Visszataszító’—így tekinteni arra, ami visszataszító, ez az észlelés, a tudat és a nézetek nem-eltévelyedése. Ez az észlelés, a gondolkodás, a nézeteknek négyféle nem eltévelyedett módja.</p>
<blockquote class='gatha'>
<p>Állandóságot észlelnek a mulandóban,<br>
kellemességet a szenvedésteliben,<br>
én-t a nem–én-ben,<br>
vonzerőt a visszataszítóban.<br>
E lények, kiket elpusztítanak a téves nézetek,<br>
megőrülnek, eszüket vesztik.<br>
Mára fogságában vergődnek,<br>
nem találnak nyugalmat.</p>
<p>A lények a létforgatagban vándorolnak,</p>
<p>mely születéshez és halálhoz vezet.<br>
De a Buddhák megjelennek a világban,<br>
fényt hoznak a világba,<br>
és a szenvedés elcsitulásához vezető<br>
Dhammát tanítják.</p>
<p>Amikor ezt a bölcsek meghallják,<br>
visszanyerik az észlelésüket.<br>
Mulandónak látják a mulandót,<br>
szenvedéstelinek a szenvedéstelit,<br>
nem–én-nek a nem–én-t,<br>
visszataszítónak a visszataszítót.<br>
Helyes nézeteket vallanak,<br>
felülkerekednek minden szenvedésen.</p>
</blockquote>
<footer>
<p>Így készült:<br>
Fordította: <span class='author'>Máthé Veronika</span><br>
Forrás: , angol<br>
Szerzői jogok: Máthé Veronika, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
