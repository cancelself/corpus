<!DOCTYPE html>
<html>
<head>
<meta charset='UTF-8'>
<meta name='author' content='Darvas Gabriella'>
<title></title>
</head>
<body>
<article id='an4.96' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Rāga-vinaya Sutta és 4.99 Sikkha Sutta</li>
</ul>
<h1>4.96. Saját javunk és másoké</h1>
</header>
<p>—Négyféle ember létezik a világban, ó szerzetesek. Melyik ez a négy? Van olyan, aki saját javára cselekszik, de másokéra nem; van olyan, aki mások javára cselekszik, de saját javára nem; van olyan, aki saját javára sem cselekszik, és másokéra sem; és van olyan, aki önmaga és mások javára egyaránt cselekszik.</p>
<p>(IV, 96) Miképpen lehetséges, szerzetesek, hogy valaki saját javára cselekszik, de másokéra nem? Azért gyakorol, hogy megszabaduljon a benne lakozó vágytól, gyűlölettől és káprázattól, ám másokat nem biztat arra, hogy szabaduljanak meg a vágytól, gyűlölettől és káprázattól.</p>
<p>(IV, 99) Tartózkodik az öléstől, lopástól, helytelen nemi élettől, hamis beszédtől és bódítószerektől, ám másokat nem biztat önmegtartóztatásra.</p>
<p>(2) (IV, 96) Miképpen lehetséges, szerzetesek, hogy valaki mások javára cselekszik, de saját javára nem? Másokat arra biztat, hogy szabaduljanak meg a vágytól, gyűlölettől és káprázattól, ám ő maga nem gyakorolja a megszabadulást.</p>
<p>(IV, 99) Másokat arra biztat, hogy tartózkodjanak az öléstől, lopástól, helytelen nemi élettől, hamis beszédtől és bódítószerektől, ám ő maga nem gyakorol önmegtartóztatást.</p>
<p>(3) (IV, 96) Miképpen lehetséges, szerzetesek, hogy valaki saját javára sem cselekszik, és másokéra sem? Ő sem gyakorol, hogy megszabaduljon a benne lakozó vágytól, gyűlölettől és káprázattól, és másokat sem biztat arra, hogy ekképpen cselekedjenek.</p>
<p>(IV, 99) Ő maga sem tartózkodik az öléstől, és így tovább, valamint másokat sem biztat önmegtartóztatásra.</p>
<p>(4) (IV, 96) Miképpen lehetséges, szerzetesek, hogy valaki önmaga és mások javára egyaránt cselekszik? Ő maga is gyakorol, hogy megszabaduljon a vágytól, gyűlölettől és káprázattól, valamint másokat is arra biztat, hogy ekképpen cselekedjenek.</p>
<p>(IV, 99) Ő maga is tartózkodik az öléstől, és így tovább, valamint másokat is önmegtartóztatásra biztat.</p>
<footer>
<p>Így készült:<br>
Fordította: <span class='author'>Darvas Gabriella</span><br>
Forrás: <a href='http://www.wisdom-books.com/ProductDetail.asp?PID=8955'>AN 4.96 és AN 4.99, Bhikkhu Bodhi</a>, angol<br>
Szerzői jogok: Darvas Gabriella, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
