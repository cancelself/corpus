<!DOCTYPE html>
<html>
<head>
<meta charset='UTF-8'>
<meta name='author' content='Fenyvesi Róbert'>
<title></title>
</head>
<body>
<article id='an4.123' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Jhāna Sutta</li>
</ul>
<h1>4.123. Elmélyedés (1)</h1>
</header>
<p>—Szerzetesek! Az egyének négy típusa létezik a világban. Melyik ez a négy?</p>
<p>Amikor egy ember tartózkodva az érzékiségtől, tartózkodva a haszontalan [tudati] minőségektől, az első dzshánába lép és ott időzik: elragadtatás és öröm születik ebből az elvonultságból, amelyekkel együtt jár a gondolkodás és a fogalomalkotás. Megízleli, vágyik rá és kielégülést talál benne. Ha ott tartózkodik, megállapodik [ebben az állapotban], gyakran időzik itt és csak ritkán zuhan ki belőle, akkor halála után a Brahma kíséretét alkotó istenségekkel találkozva fog újralétesülni.</p>
<p>Szerzetesek, a Brahma kíséretét alkotó istenségek élethossza egy világkorszak. Egy átlagos, középszerű ember, miután ott tartózkodott és kitöltötte ezt az isteni élethosszt, a pokolban vagy egy anyaállat méhében vagy az éhező szellemek birodalmában létesül újra. De a Magasztos tanítványai, miután ott tartózkodtak és kitöltötték ezt az isteni élethosszt, mentesek az ilyen létformába való [létesüléstől]. Szerzetesek, ez hát a különbség, ez a megkülönböztető jegy az érdemes, képzett tanítvány és egy átlagos, középszerű ember között: az újralétesülés helye.</p>
<p>Továbbá, amikor egy ember, a gondolatok és a fogalomalkotás elcsitultával a második dzshánába lép és ott időzik: elragadtatás és öröm születik ebből a gondolatoktól és fogalmaktól mentes higgadt egységesült tudatosságból, egy belső bizonyosság. Megízleli, vágyik rá és kielégülést talál benne. Ha ott tartózkodik, megállapodik [ebben az állapotban], gyakran időzik itt és csak ritkán zuhan ki belőle, akkor halála után az Ábhásszara istenségekkel találkozva fog újralétesülni.</p>
<p>Szerzetesek, az Ábhásszara istenségek élethossza két világkorszak. Egy átlagos, középszerű ember, miután ott tartózkodott és kitöltötte ezt az isteni élethosszt, a pokolban vagy egy anyaállat méhében vagy az éhező szellemek birodalmában létesül újra. De a Magasztos tanítványai, miután ott tartózkodtak és kitöltötték ezt az isteni élethosszt, mentesek az ilyen létformába való [létesüléstől]. Szerzetesek, ez hát a különbség, ez a megkülönböztető jegy az érdemes, képzett tanítvány és egy átlagos, középszerű ember között: az újralétesülés helye.</p>
<p>Továbbá, amikor egy ember, az elragadtatottság elhalványul tával egykedvű, éber és figyelmes marad, és testében kellemes érzést érez. A harmadik dzshánába lép, és ott időzik, amiről a Magasztosok azt mondják „Egykedvűen és éberen kellemes [állapotban] tartózkodik”. Megízleli, vágyik rá és kielégülést talál benne. Megízleli, vágyik rá és kielégülést talál benne. Ha ott tartózkodik, megállapodik [ebben az állapotban], gyakran időzik itt és csak ritkán zuhan ki belőle, akkor halála után a Szubhakinhá istenségekkel találkozva fog újralétesülni.</p>
<p>Szerzetesek, az Szubhakinhá istenségek élethossza négy világkorszak. Egy átlagos, középszerű ember, miután ott tartózkodott és kitöltötte ezt az isteni élethosszt, a pokolban vagy egy anyaállat méhében vagy az éhező szellemek birodalmában létesül újra. De a Magasztos tanítványai, miután ott tartózkodtak és kitöltötték ezt az isteni élethosszt, mentesek az ilyen létformába való [létesüléstől]. Szerzetesek, ez hát a különbség, ez a megkülönböztető jegy az érdemes, képzett tanítvány és egy átlagos, középszerű ember között: az újralétesülés helye.</p>
<p>Továbbá, amikor egy ember elhagyja a kellemes és kellemetlen [érzeteket], ahogyan korábban már eltűnt a lelkesedés és az aggodalom, a negyedik dzshánába lép és ott időzik, ami az egykedvűség és éberség sem kellemes, sem kellemetlen tisztasága. Megízleli, vágyik rá és kielégülést talál benne. Ha ott tartózkodik, megállapodik [ebben az állapotban], gyakran időzik itt és csak ritkán zuhan ki belőle, akkor halála után a Véhapphala istenségekkel találkozva fog újralétesülni.</p>
<p>Szerzetesek, az Véhapphala istenségek élethossza négy világkorszak. Egy átlagos, középszerű ember, miután ott tartózkodott és kitöltötte ezt az isteni élethosszt a pokolban vagy egy anyaállat méhében, vagy az éhező szellemek birodalmában létesül újra. De a Magasztos tanítványai, miután ott tartózkodtak és kitöltötték ezt az isteni élethosszt, mentesek az ilyen létformába való [létesüléstől]. Szerzetesek, ez hát a különbség, ez a megkülönböztető jegy az érdemes, képzett tanítvány és egy átlagos, középszerű ember között: az újralétesülés helye.</p>
<p>Az egyéneknek ez a négy típusa létezik a világban.</p>
<footer>
<p>Így készült:<br>
Fordította: <span class='author'>Fenyvesi Róbert</span><br>
Forrás: <a href='http://www.accesstoinsight.org/tipitaka/an/an04/an04.123.than.html'>AN 4.123, Thanissaro Bhikkhu</a>, angol<br>
Szerzői jogok: Fenyvesi Róbert, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
