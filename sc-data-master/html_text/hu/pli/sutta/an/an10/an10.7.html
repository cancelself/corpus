<!DOCTYPE html>
<html>
<head>
<meta charset='UTF-8'>
<meta name='author' content='Fenyvesi Róbert'>
<title></title>
</head>
<body>
<article id='an10.7' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Sāriputta Sutta</li>
</ul>
<h1>10.7. Száriputta Szutta</h1>
</header>
<p>Ekkor a Tiszteletreméltó Ánanda a Tiszteletreméltó Száriputtához ment, és udvariasan köszöntötték egymást. A barátságos üdvözlés és meghajlás után leült melléje. Ahogy ott ült, így szólt Tiszteletreméltó Száriputtához:</p>
<p>—Száriputta barátom! Képes-e elérni a szerzetes olyan összpontosítást, amiben nem érzékeli a földet földként; sem a vizet vízként; sem a tüzet…; sem a szelet…; sem a végtelen teret…; sem a végtelen tudat dimenzióját…; sem a semmi dimenzióját…; sem a sem érzékelés, sem nem érzékelés dimenzióját…; sem ezt a világot…; sem az elkövetkezendő világot elkövetkezendő világként, de még mindig érzékelő marad?</p>
<p>—Igen Ánanda barátom, képes…</p>
<p>—De, Száriputta barátom! Hogyan képes elérni a szerzetes olyan összpontosítást, amiben nem érzékeli a földet földként; (…) sem az elkövetkezendő világot elkövetkezendő világként, de még mindig érzékelő marad?</p>
<p>—Ánanda barátom! Egyszer, amikor épp itt tartózkodtam Szávatthíban a Vak Ember ligetében, elértem egy ilyen összpontosítást úgy, hogy nem érzékeltem a földet földként; (…) sem az elkövetkezendő világot elkövetkezendő világként, de még mindig érzékelő maradtam.</p>
<p>—Száriputta barátom! De mit érzékeltél akkor?</p>
<p>—’A létesülés megszűntét - a megszabadulást; a létesülés megszűntét - a megszabadulást’. Ánanda barátom! Egy érzékelés keletkezett bennem, míg egy másik érzékelés megszűnt. Épp úgy, ahogy egy lángoló fadarabnál, az egyik láng felkél, míg a másik láng eltűnik, mégis ’a létesülés megszűnte—a megszabadulás; a létesülés megszűnte—a megszabadulás’; egy érzékelés keletkezett bennem, míg egy másik érzékelés megszűnt. Akkor érzékeltem ’a létesülés megszűntét—a megszabadulást’.</p>
<footer>
<p>Így készült:<br>
Fordította: <span class='author'>Fenyvesi Róbert</span><br>
Forrás: <a href='http://www.accesstoinsight.org/tipitaka/an/an10/an10.007.than.html'>AN 10.7, Thanissaro Bhikkhu</a>, angol<br>
Szerzői jogok: Fenyvesi Róbert, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
