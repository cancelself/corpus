<!DOCTYPE html>
<html>
<head>
<meta charset='UTF-8'>
<meta name='author' content='Nyitrai Gábor'>
<title></title>
</head>
<body>
<article id='ud5.1' lang='hu'>
<header>
<ul>
<li class='division' lang='pli' translate='no'>Khuddakanikāya</li>
<li class='subdivision'>Udāna</li>
<li lang='pli' translate='no'>Piyatara Sutta</li>
</ul>
<h1>5.1. A legkedvesebb</h1>
</header>
<p>Így hallottam. Egyszer a Magasztos Szávatthi közelében tartózkodott, Dzséta Ligetében, Anáthapindika kolostorában . Eközben, Paszénadi, a kószalák királya pedig együtt volt a felső palotában Malliká királynővel, és ezt kérdezte tőle: “Mondd csak, Malliká, van bárki, aki kedvesebb számodra, mint te magad?”</p>
<p>“Nincs, felség” válaszolta ő. “Nincs senki kedvesebb számomra, mint én magam. És neked, felség? Van bárki, aki kedvesebb számodra, mint te magad?”</p>
<p>“Nincs, Malliká. Nincs senki kedvesebb számomra, mint én magam.”</p>
<p>Akkor a király, elhagyva a palotát, elment a Magasztoshoz; odaérve meghajolt előtte, és leült mellé. Ahogy ott ült, azt mondta a Magasztosnak: "Uram, épp az előbb együtt voltam Mallikával a felső palotában, és ezt kérdeztem tőle:</p>
<p>‘Mondd csak, Malliká, van bárki, aki kedvesebb számodra, mint te magad?’</p>
<p>‘Nincs, felség’ válaszolta ő. ‘Nincs senki kedvesebb számomra, mint én magam. És neked, felség? Van bárki, aki kedvesebb számodra, mint te magad?’</p>
<p>‘Nincs, Malliká. Nincs senki kedvesebb számomra, mint én magam.’</p>
<p>És akkor, ahogy ennek a jelenetnek a lényegét megértette, a Magasztos ezt mondta:</p>
<blockquote class='gatha'>
<p>Minden irányban keresve,<br>
gondolva bármire, bárkire,<br>
nem találsz senkit<br>
aki kedvesebb magadnál.<br>
Így van ez másokkal is,<br>
számukra is a legdrágább: önmaguk.<br>
Így hát ne ártson másoknak,<br>
akinek kedves önmaga.</p>
</blockquote>
<footer>
<p>Így készült:<br>
Fordította: <span class='author'>Nyitrai Gábor</span><br>
Forrás: <a href='http://studies.worldtipitaka.org/tipitaka/18Ud/5/5.1'>Uda 5.1</a>, páli<br>
Szerzői jogok: Nyitrai Gábor, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! —Ne add el! —Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Fenyvesi Róbert (<a href='http://a-buddha-ujja.hu/Info/Fenyvesi-Robert'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
