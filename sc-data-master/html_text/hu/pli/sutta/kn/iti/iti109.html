<!DOCTYPE html>
<html>
<head>
<meta charset='UTF-8'>
<meta name='author' content='Técsi Judit'>
<title></title>
</head>
<body>
<article id='iti109' lang='hu'>
<header>
<ul>
<li class='division' lang='pli' translate='no'>Khuddakanikāya</li>
<li class='subdivision'>Itivuttaka</li>
<li lang='pli' translate='no'>Nadīsota Sutta</li>
</ul>
<h1>109. Sodrással szemben</h1>
</header>
<p>Így mondta a Beérkezett, az Arahat, tőle így hallottam:</p>
<p>„Gondoljuk el, hogy egy embert elragad egy csábító és kellemes folyó árja. Egy másik, helyes látással bíró ember áll a folyóparton és látva ezt így szól: ’Jóember, bár egy csábító és kellemes folyó árja ragadott magával, kissé lejjebb egy sodrással és örvényekkel teli tó van, ahol szörnyek és démonok laknak. Elérve ezt a tavat szörnyethalsz, vagy halálos fájdalmat érzel majd.’ Az előbbi ember, hallván a másik szavait, kézzel-lábbal erőlködik, hogy a sodrással szembeszálljon.</p>
<p>„Ezt a hasonlatot a tanítás jelentésének bemutatására mondtam nektek. Ez a jelentése: a folyó árja a sóvárgást jelképezi. Csábító és kellemes, ez jelképezi az érzékelés hat alapját. A tó lejjebb az öt alsó béklyót jelképezi. A sodrás a harag és a bánat. Az örvények az érzéki élvezet öt fonala, a szörnyek és démonok az ellenkező nemet jelölik. Az sodrással szemben úszni a lemondást jelenti. Az ember, aki helyesen lát és a folyóparton áll, jelenti a Tathágatát, aki érdemes és a maga erejéből tökéletesen felébredett.”</p>
<p>Ez az értelme annak, mit a Beérkezett mondott. Erre való tekintettel mondta ezt:</p>
<blockquote class='gatha'>
<p>Járjon bár fájdalommal,<br>
el kell hagynod<br>
az érzéki vágyakat,<br>
ha a fogságtól mentes<br>
jövőre törekszel.<br>
Éberen,<br>
teljesen megszabadult tudattal<br>
érintsd a megszabadulást most itt is,<br>
ott is.<br>
Egy bölcsesség-megszerző<br>
beteljesítve a szent életet,<br>
úgy mondják, elment a világ végéig<br>
elment<br>
a túlsó partra.</p>
</blockquote>
<p>Ebben az értelemben mondta ezt a Beérkezett, ahogy tőle hallottam.</p>
<footer>
<p>Így készült:<br>
Fordította: <span class='author'>Técsi Judit</span><br>
Forrás: <a href='http://www.accesstoinsight.org/tipitaka/kn/iti/iti.4.100-112.than.html#iti-109'>Iti 4.109 Thanissaro Bhikkhu</a>, angol<br>
Szerzői jogok: Técsi Judit, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: June 21, 2012, at 08:34 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg!—Ne add el!—Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Fenyvesi Róbert (<a href='http://a-buddha-ujja.hu/Info/Fenyvesi-Robert'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
