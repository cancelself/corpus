<!DOCTYPE html>
<html>
<head>
<meta charset='UTF-8'>
<meta name='author' content='Técsi Judit'>
<title></title>
</head>
<body>
<article id='iti53' lang='hu'>
<header>
<ul>
<li class='division' lang='pli' translate='no'>Khuddakanikāya</li>
<li class='subdivision'>Itivuttaka</li>
<li lang='pli' translate='no'>Dutiyavedanā Sutta</li>
</ul>
<h1>53. Három érzés</h1>
</header>
<p>Így mondta a Beérkezett, az Arahat, tőle így hallottam:</p>
<p>„Ez a három érzés van. Melyik az a három? A kellemes érzés, a fájdalmas érzés és a sem-kellemes-sem-fájdalmas érzés. A kellemes érzésre úgy kell tekinteni, mint ami szenvedésteli. A fájdalmas érzésre úgy kell tekinteni, mint egy nyílra. A sem-kellemes-sem-fájdalmas érzésre úgy kell tekinteni, mint ami állandótlan. Ha egy szerzetes a kellemes érzésre úgy tekint, mint ami szenvedésteli, a fájdalmas érzésre úgy tekint, mint egy nyílra, a sem-kellemes-sem-fájdalmas érzésre úgy tekint, mint ami állandótlan, akkor róla elmondható, hogy ő egy nemes személy, aki helyesen lát, aki elvágta a vágyakozást, szétzúzta a bilincseket, és aki—az önhittségen helyesen keresztüllátva—véget vetett a szenvedésnek.” Ez az értelme annak, mit a Beérkezett mondott. Erre való tekintettel mondta ezt:</p>
<blockquote class='gatha'>
<p>Bárki, aki a kellemest<br>
szenvedéstelinek,<br>
a fájdalmast<br>
nyílnak,<br>
a békés semlegest<br>
állandótlannak látja,<br>
Ő egy olyan szerzetes,<br>
aki helyesen lát.<br>
Ezáltal ott megszabadul.</p>
<p>A közvetlen tudás mestere,<br>
megbékélve,<br>
ő egy bölcs,<br>
elhagyta láncait.</p>
</blockquote>
<p>Ebben az értelemben mondta ezt a Beérkezett, ahogy tőle hallottam.</p>
<footer>
<p>Így készült:<br>
Fordította: <span class='author'>Técsi Judit</span><br>
Forrás: <a href='http://www.accesstoinsight.org/tipitaka/kn/iti/iti.3.050-099.than.html#iti-053'>Iti 3.53 Thanissaro Bhikkhu</a>, angol<br>
Szerzői jogok: Técsi Judit, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: June 21, 2012, at 08:21 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg!—Ne add el!—Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Técsi Judit (<a href='http://a-buddha-ujja.hu/Info/Tecsi-Judit'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
