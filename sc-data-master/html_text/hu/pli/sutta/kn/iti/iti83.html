<!DOCTYPE html>
<html>
<head>
<meta charset='UTF-8'>
<meta name='author' content='Técsi Judit'>
<title></title>
</head>
<body>
<article id='iti83' lang='hu'>
<header>
<ul>
<li class='division' lang='pli' translate='no'>Khuddakanikāya</li>
<li class='subdivision'>Itivuttaka</li>
<li lang='pli' translate='no'>Pañcapubbanimitta Sutta</li>
</ul>
<h1>83. A dévák bátorítása</h1>
</header>
<p>Így mondta a Beérkezett, az Arahat, tőle így hallottam:</p>
<p>„Mikor egy déva készül eltávozni a dévák társaságából, öt jel kíséri: virágfüzérei elhervadnak, a ruhája bepiszkolódik, izzad a hónalja, testén tompaság lesz úrrá, nincs többé öröme déva–ülésében. A dévák tudván arról, hogy ’Ez a déva-fiú távozni készül,’ három mondattal bátorítják őt: ’Indulj innen, Tiszteletreméltó Uram, a jó irányba. Jó irányba indulván érd el, mit elérni jó. Elérve mit elérni jó, légy abban jól megalapozott.”</p>
<p>Mikor ez elhangzott, egy bizonyos szerzetes azt mondta a Magasztosnak: „Mi az, uram, amit a dévák jó iránynak tartanak? Miről tartják azt, hogy elérni jó? Mit tartanak jó megalapozottságnak?”</p>
<p>„Az emberek világa az, szerzetesek, amit a dévák jó iránynak tartanak. Emberré lenni, elsajátítani azt a meggyőződést, melyet a Tathágata a Dhammában–és-Vinayában tanított: erről tartják a dévák, hogy jó elérni. Mikor a meggyőződés megalapozott valakiben, gyökeres, alapos és erős, le nem rombolhatja sem pap sem meditáló; sem déva, Mára vagy Brahmá; és senki más a világon: ez az, amit a dévák úgy neveznek, jól megalapozottá válni.”</p>
<p>Ez az értelme annak, mit a Beérkezett mondott. Erre való tekintettel mondta ezt:</p>
<blockquote class='gatha'>
<p>Ha egy déva távozik<br>
a déva-társak közül<br>
élettartama véget ér,<br>
három hang hangzik fel<br>
—a dévák bátorítják őt.</p>
<p>’Indulj innen,<br>
Tiszteletreméltó,<br>
a jó irány felé,<br>
az emberek<br>
társaságába.<br>
Emberi lénnyé ha válsz,<br>
szerezd meg a meggyőződést<br>
ami felülmúlhatatlan,<br>
az Igaz Dhammában.<br>
Meggyőződésed<br>
a jól-mondott, Igaz Dhammában</p>
<p>legyen alapos,<br>
gyökeres,<br>
tartós,</p>
<p>—rombolhatatlan<br>
amíg csak élsz.<br>
Elkerülve<br>
a testi rosszat<br>
beszélt rosszat<br>
gondolt rosszat,<br>
és bármit ami romlott;<br>
azt téve a testtel, mi előre visz,</p>
<p>és azt a beszéddel<br>
és azt a szívvel határ nélkül,<br>
szerzés nélkül,<br>
majd—nagylelkűség által<br>
alapozd meg érdemeid—</p>
<p>erősítve más halandókat<br>
az Igaz Dhammában<br>
és a szent életben.’</p>
<p>Ezzel az együttérzéssel a dévák—<br>
mikor tudják, hogy egy déva eltávozik—<br>
így bátorítják:<br>
’Gyere vissza, déva,<br>
újra és újra.’</p>
</blockquote>
<p>Ebben az értelemben mondta ezt a Beérkezett, ahogy tőle hallottam.</p>
<footer>
<p>Így készült:<br>
Fordította: <span class='author'>Técsi Judit</span><br>
Forrás: <a href='http://www.accesstoinsight.org/tipitaka/kn/iti/iti.3.050-099.than.html#iti-083'>Iti 3.83 Thanissaro Bhikkhu</a>, angol<br>
Szerzői jogok: Técsi Judit, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: June 21, 2012, at 08:29 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg!—Ne add el!—Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Técsi Judit (<a href='http://a-buddha-ujja.hu/Info/Tecsi-Judit'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
