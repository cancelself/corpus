<!DOCTYPE html>
<html>
<head>
<meta charset='UTF-8'>
<meta name='author' content='Técsi Judit'>
<title></title>
</head>
<body>
<article id='iti22' lang='hu'>
<header>
<ul>
<li class='division' lang='pli' translate='no'>Khuddakanikāya</li>
<li class='subdivision'>Itivuttaka</li>
<li lang='pli' translate='no'>Metta Sutta</li>
</ul>
<h1>22. Jótettek</h1>
</header>
<p>Így mondta a Beérkezett, az Arahat, tőle így hallottam:</p>
<p>„Szerzetesek, ne féljetek az érdemes cselekedetektől! Másként így mondhatnám: ami áldott, kívánatos, kellemes, kedves, nagyszerű—vagyis ami az érdem cselekedete. Ismerem ezeket, hosszú ideig cselekedtem érdemdús tetteket, hosszan tapasztaltam a kívánatos, kellemes, kedves, nagyszerű eredményeket. Hét évig fejlesztettem a tudatomban a jószándékot, aztán a kiterjedések és összehúzódások hét világkorszakának idején át nem tértem vissza erre a földre. Mikor egy világkorszak összehúzódott, az Áramló Sugárzás birodalmába mentem. Mikor egy világkorszak kiterjeszkedett, egy üres Brahma világban tűntem fel újra, ott én voltam a Nagy Brahma, a Győzhetetlen Hódító, Mindentlátó, az Erővel Bíró. Aztán harminchatszor voltam Szakka, az istenek uralkodója, több százszor voltam király, kerékforgató uralkodó, a Dhamma igazságos királya, a föld négy sarkának leigázója, tartós hatalmat gyakorolva a vidék felett, felruházva a hét kinccsel, nem is említve hányszor voltam helyi király/vezető. Az a gondolatom támadt: mely tetteim gyümölcse, eredménye ez, hogy ekkora erővel és hatalommal bírok? Aztán az a gondolatom támadt: ez háromféle tettem eredménye, hogy ekkora erővel és hatalommal bírok: úgymint adakozás, önuralom, megfékezés.”</p>
<p>Ez az értelme annak, mit a Beérkezett mondott. Erre való tekintettel mondta ezt:</p>
<blockquote class='gatha'>
<p>Gyakoroljátok az érdem tetteit,<br>
Hosszantartó boldogságot kaptok,<br>
Fejlesszétek az adakozás<br>
Az összhangban lévő élet,<br>
A jószándék képességét</p>
<p>Ezzel a három dologgal,<br>
mik fejlesztve örömet hoznak,<br>
A bölcs a tiszta öröm világában<br>
tűnik fel újra.</p>
</blockquote>
<p>Ebben az értelemben mondta ezt a Beérkezett, ahogy tőle hallottam.</p>
<footer>
<p>Így készült:<br>
Fordította: <span class='author'>Técsi Judit</span><br>
Forrás: <a href='http://www.accesstoinsight.org/tipitaka/kn/iti/iti.1.001-027.than.html#iti-022'>Iti 1.22, Thanissaro Bhikkhu</a>, angol<br>
Szerzői jogok: Técsi Judit, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: June 22, 2012, at 01:13 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg!—Ne add el!—Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Técsi Judit (<a href='http://a-buddha-ujja.hu/Info/Tecsi-Judit'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
