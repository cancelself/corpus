<!DOCTYPE html>
<html>
<head>
<meta charset='UTF-8'>
<meta name='author' content='Siebenhofer Balázs'>
<title></title>
</head>
<body>
<article id='thag8.1' lang='hu'>
<header>
<ul>
<li class='division' lang='pli' translate='no'>Khuddakanikāya</li>
<li class='subdivision'>Theragāthā</li>
<li>Mahākaccāna</li>
</ul>
<h1>8.1. Mahá Kaccsána</h1>
</header>
<blockquote class='gatha'>
<p>Nem kellene a sok elfoglaltság<br>
El kellene kerülni az embereket,<br>
Nem kellene sürgetni (az adományokhoz jutást).<br>
Aki mohó és kapzsi a finomságokra<br>
Az nem éri el a célt, mely boldogsággal jár.</p>
<p>Az elkötelezett családban szerzett tisztelet<br>
Olyan, mint a mocsár.<br>
Eltávolíthatatlan tüske<br>
A hitvány embernek [ez a tisztelet].</p>
<p>Nem lehet mást okolni,<br>
Ha a halandó <i>kammá</i>ja rossz.<br>
Saját döntésén múlik, ha a rosszat választja,<br>
Hiszen a halandónak a <i>kamma</i> a családja.</p>
<p>Senki nem válik tolvajjá, mert azt mondják róla,<br>
Senki nem lesz bölcs, mert azt mondják róla;<br>
Amilyennek önmagát ismeri,<br>
Olyannak fogják őt ismerni a <i>dévá</i>k.</p>
<p>Sokan nem értik meg,<br>
Hogy itt minden elmúlik egyszer.<br>
De azok a bölcsek, kik ezt megértik,<br>
Ez által lecsendesítik viszályaikat.</p>
<p>A bölcsek akkor is élnek,<br>
Ha elveszítik a vagyonukat.<br>
De ha nem éri el a bölcsességet,<br>
Akkor hiába a gazdagság, olyan mintha nem is élne.</p>
<p>Minden hallható a füllel,<br>
Minden látható a szemmel,<br>
Bölcs az, aki nem utasítja el<br>
Mindazt amit lát és hall.</p>
<p>A látó legyen olyan, mint a vak,<br>
A halló legyen olyan, mint a süket<br>
A bölcs legyen olyan, mint a néma,<br>
Az erős legyen olyan, mint a gyenge.<br>
És ha így a célt elérte,<br>
Akkor feküdhet a halálos ágyán.</p>
</blockquote>
<footer>
<p>Így készült:<br>
Fordította: <span class='author'>Siebenhofer Balázs</span><br>
Forrás: <a href='http://www.accesstoinsight.org/tipitaka/kn/thag/thag.08.01.bodh.html'>Thag 8.1, Bhikkhu Bodhi</a>, angol<br>
Szerzői jogok: Siebenhofer Balázs, 200<br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, <span class='publication-date'>2011</span>, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! —Ne add el! —Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Bálint Gyöngyi (<a href='http://a-buddha-ujja.hu/Info/Balint-Gyongyi'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
