<!DOCTYPE html>
<html>
<head>
<meta charset='UTF-8'>
<meta name='author' content='Kovács Zoltán'>
<title></title>
</head>
<body>
<article id='sn2.25' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Jantu Sutta</li>
</ul>
<h1>2.25. Dzsantu, a déva-fiú</h1>
</header>
<p>Így hallottam. Egy időben a szerzetesek nagyszámú gyülekezete élt Kószala tartományban, a Himálaja lejtőin elterülő erdők rejtekében. Gőgösek voltak és megbízhatatlanok, összpontosítatlan, szerteszét kószáló értelemmel megáldva, igazi szószátyárokként fecserésztek, és elméjük teli volt ellenőrizetlen gondolattal.</p>
<p>Ekkor—az Upószatha ünnepének tizenötödik napján—megjelent előttük Dzsantu, a déva-fiú és néhány verssort intézett hozzájuk, eképpen:</p>
<blockquote class='gatha'>
<p>Hajdan boldog volt az élet, bátran mondhatom,<br>
Gótama úr tanítása vezérelt az úton.<br>
Mértéklettel osztva a szűkös alamizsna,<br>
Vágytalanul megvetve a szerzetesek ágya.<br>
Megértve a világnak végső mulandóságát,<br>
Sutba dobták létük minden szomorúságát.<br>
Most üdvös tetteik gonosztevőivé válva,<br>
Elöljárókként tetszelegnek, akár a páva.<br>
Esznek, isznak, amíg álomba nem zuhannak,<br>
Sóvárogva kívánják javait a szomszédnak.<br>
Ám hódolat a Közösségnek, olyan jó közöttük,<br>
Egynémely szerzetest mély tisztelettel köszöntünk.<br>
A többiek csavargók, mind tanulatlan léha,<br>
Lakmározzon belükön nagy csapatnyi <i>préta</i>.</p>
<p>El nem múló hanyagság az állandó gúnyájuk,<br>
Szózatomat emiatt intézem most hozzájuk.<br>
De akinek ruhája a lankadatlan figyelem,<br>
Az idők végeztéig becsülöm és tisztelem.</p>
</blockquote>
<footer>
<p>Így készült:<br>
Fordította: <span class='author'>Kovács Zoltán</span><br>
Forrás: <a href='http://www.accesstoinsight.org/tipitaka/sn/sn02/sn02.019.than.html'>SN 2.25, Maurice O'Connell Walshe</a>, angol<br>
Szerzői jogok: Kovács Zoltán, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Máthé Veronika (<a href='http://a-buddha-ujja.hu/Info/Mathe-Veronika'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
