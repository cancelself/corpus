<!DOCTYPE html>
<html>
<head>
<meta charset='UTF-8'>
<meta name='author' content='Kovács Zoltán'>
<title></title>
</head>
<body>
<article id='sn2.9' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Candima Sutta</li>
</ul>
<h1>2.9. A Holdistenség</h1>
</header>
<p>Így hallottam.</p>
<p>Egy alkalommal a Magasztos Dzsétavanában, Szávatthi mellett lakott Anáthapindika kolostorában.</p>
<p>Ezidőtájt Ráhu, az Aszurák hercege fogságba ejtette Csandimá holdistenséget. Csandimá, a holdisten elméjébe idézve a Magasztos személyét, a következő verset szavalta hozzá:</p>
<p>„Ó Buddha, Te hős, aki mentes vagy minden gonosztól, hódolatom Neked! Bajba keveredtem, légy a megmentőm!”</p>
<p>Ekkor a Magasztos Csandimá nevében így szólott Ráhuhoz, az Aszurák hercegéhez:</p>
<p>„Ó Ráhu, Csandimá menedékért fordult a Beérkezetthez, a Tökéleteshez. Engedd szabadon Csandimát! A Buddhák könyörületességet sugároznak a világ (lényeinek) irányába.”</p>
<p>Akkor Ráhu, az Aszurák hercege szabadon engedte Csandimá istenséget, és a következő pillanatban a félelemtől reszketve, égnek álló hajjal Vépacsitta mellett találta magát. Vépacsitta, az Aszurák hercege a következő kérdést intézte hozzá:</p>
<p>„Ráhu, miért engedted mégis szabadon Csandimát? Miért reszketsz és állsz ily elborzadva?”</p>
<p>„A Buddha szólt hozzám, s kérte, hogy engedjem el Csandimát. Ha nem tettem volna így, a fejem hét darabra hullott volna szét, s amíg élek, nem lett volna többé boldogságom. Ezért eresztettem el Csandimát.”</p>
<footer>
<p>Így készült:<br>
Fordította: <span class='author'>Kovács Zoltán</span><br>
Forrás: <a href='http://www.accesstoinsight.org/tipitaka/sn/sn02/sn02.009.piya.html'>SN 2.9, Piyadassi Thera</a>, angol<br>
Szerzői jogok: Kovács Zoltán, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kovács Zoltán (<a href='http://a-buddha-ujja.hu/Info/Kovacs-Zoltan'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
