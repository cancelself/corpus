<!DOCTYPE html>
<html>
<head>
<meta charset='UTF-8'>
<meta name='author' content='Fenyvesi Róbert'>
<title></title>
</head>
<body>
<article id='sn20.6' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Dhanuggaha Sutta</li>
</ul>
<h1>20.6. Az íjász</h1>
</header>
<p>Szávatthíban.</p>
<p>—Szerzetesek, tegyük fel, van négy erős íjász—jól képzettek, gyakorlottak, tapasztaltak—, akik a négyféle irány szerint állnak. Arra jön egy ember és ezt mondja: „El fogom kapni, le fogom szedni azokat a nyílvesszőket, amiket ez a négy erős íjász—akik jól képzettek, gyakorlottak, tapasztaltak—kirepít, mielőtt azok leesnének a földre.” Mit gondoltok, nevezhetnénk-e fürgének ezt az embert, aki a legnagyobb gyorsasággal van megáldva?</p>
<p>—Már akkor is, ha csak azt kapná el és szedné le, amit csupán egyetlen—jól képzett, gyakorlott, tapasztalt—íjász repít ki, Uram, már akkor is fürgének nevezhetnénk ezt az embert, aki a legnagyobb gyorsasággal van megáldva, nem is beszélve négy ilyen íjász esetében.</p>
<p>—Még ennél az embernél is gyorsabb, szerzetesek, a Nap és a Hold. Gyorsabbak ennél az embernél, gyorsabbak a Napnál és a Holdnál is a dévák, akik még a Napot és a Holdat is leelőzik. Gyorsabb ennél az embernél, gyorsabb a Napnál és a Holdnál, gyorsabb a déváknál, akik még a Napot és a Holdat is leelőzik, az, ahogy az ember életének vége közeledik. Ezért így gyakoroljatok: „Éberen fogunk élni!” Így kell gyakorolnotok!</p>
<footer>
<p>Így készült:<br>
Fordította: <span class='author'>Fenyvesi Róbert</span><br>
Forrás: <a href='http://www.accesstoinsight.org/tipitaka/sn/sn20/sn20.006.than.html'>SN 20.6, Thanissaro Bhikkhu</a>, angol<br>
Szerzői jogok: Fenyvesi Róbert, <span class='publication-date'>2011</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Fenyvesi Róbert (<a href='http://a-buddha-ujja.hu/Info/Fenyvesi-Robert'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
