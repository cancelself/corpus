<!DOCTYPE html>
<html>
<head>
<meta charset='UTF-8'>
<meta name='author' content='Zacsek Dóra'>
<title></title>
</head>
<body>
<article id='sn56.48' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Chiggala Sutta</li>
</ul>
<h1>56.48. A lyuk</h1>
</header>
<p>—Szerzetesek, tegyük fel, hogy ezt a hatalmas földet teljesen ellepi víz, és egy ember eldob ott egy karikát, amin egy lyuk van. A keleti szél nyugatra, a nyugati szél keletre sodorná azt. Az északi szél délre, a déli szél északra sodorná azt. És tegyük fel, egy vak teknős élne ott. Százévente egyszer jönne a felszínre. Mit gondoltok, az a vak teknős, amelyik százévente egyszer jön fel a felszínre, éppen a karikába dugja a fejét?</p>
<p>—Merő véletlen lenne, uram, ha az a vak teknős, amelyik százévente egyszer jön fel a felszínre, éppen a karikába dugja a fejét.</p>
<p>—Az szintén puszta véletlen, hogy valaki eléri az emberi létformát. Az szintén merő véletlen, hogy egy kiváló és tökéletesen öntudatra ébredt Tathágata megjelenik a világban. Az szintén merő véletlen, hogy egy tanítást és diszciplínát megmagyarázna egy Tathágata a világban. Így az emberi létforma már fennáll. Egy kiváló és tökéletesen öntudatra ébredt Tathágata megjelent a világban. A Tathágata által megmagyarázott tanítást és diszciplína megjelent a világban.</p>
<p>Tehát a szemlélődés a feladatotok: „Ez a szenvedés… Ez az eredete a szenvedésnek… Ez a megszüntetése a szenvedésnek.” A szemlélődés a feladatotok: „Ez a gyakorlás ösvénye elvezet a szenvedés megszüntetéséhez.”</p>
<footer>
<p>Így készült:<br>
Fordította: <span class='author'>Zacsek Dóra</span><br>
Forrás: <a href='http://www.accesstoinsight.org/tipitaka/sn/sn56/sn56.048.than.html'>SN 56.48, Thanissaro Bhikkhu</a>, angol<br>
Szerzői jogok: Zacsek Dóra, <span class='publication-date'>2010</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
