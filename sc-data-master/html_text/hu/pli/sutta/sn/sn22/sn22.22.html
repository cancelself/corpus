<!DOCTYPE html>
<html>
<head>
<meta charset='UTF-8'>
<meta name='author' content='Kovács Gábor'>
<title></title>
</head>
<body>
<article id='sn22.22' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Bhāra Sutta</li>
</ul>
<h1>22.22. A teher</h1>
</header>
<p>Szávatthiban… A Magasztos a következőket mondta:</p>
<p>—Szerzetesek, tanítani fogok a teherről, a teher hordozójáról, a teher felvételéről, és a teher lerakásáról. Figyeljetek.</p>
<p>Szerzetesek, mi a teher? Elmondható, hogy az öt halmaz a ragaszkodásoknak alávetett. Melyik ez az öt? A forma halmaz a ragaszkodásnak alávetett, az érzés halmaz a ragaszkodásnak alávetett, az érzékelés halmaz a ragaszkodásnak alávetett, a késztetések halmaz a ragaszkodásnak alávetett, a tudatosság halmaz a ragaszkodásnak alávetett. Ezt nevezik a tehernek.</p>
<p>És, szerzetesek, mi a teher hordozója? Elmondható, hogy ez a tiszteletre méltó névvel és a törzsének nevével jelzett személyiség. Ezt nevezik a teher hordozójának.</p>
<p>És, szerzetesek, mi a teher felvétele? Ez a szomj, ami újraszületéshez vezet, élvezet és vágy kíséri, hol ebben, hol abban gyönyörködik, nevezetesen az érzékek szomja, a létezés szomja, a nemlétezés szomja. Ezt nevezik a teher felvételének.</p>
<p>És, szerzetesek, mi a teher lerakása? Ez pedig ugyanannak a szomjnak maradéktalan elhagyása, megszűnése, feladása, a lemondás, megszabadulás, elszakadás attól.</p>
<p>Ezt mondta a Magasztos. Ezt kijelentve még ezt is hozzátette:</p>
<blockquote class='gatha'>
<p>Az öt halmaz tényleg terhes,<br>
A teher hordozója a személyiség.<br>
A teher felvétele a világban való szenvedés,<br>
A tehertől való megszabadulás boldogság.</p>
<p>Lerakva a nehéz terhet<br>
Más teher felvétele nélkül,<br>
Elvágva a vágyak gyökerét,<br>
Az ember megszabadul a vágyaktól és teljesen elcsendesedik.</p>
</blockquote>
<footer>
<p>Így készült:<br>
Fordította: <span class='author'>Kovács Gábor</span><br>
Forrás: SN 22.22, <a href='http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1'>Bhikkhu Bodhi</a>, angol<br>
Szerzői jogok: Kovács Gábor, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kovács Gábor (<a href='http://a-buddha-ujja.hu/Info/Kovacs-Gabor'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
