<!DOCTYPE html>
<html>
<head>
<meta charset='UTF-8'>
<meta name='author' content='Kovács Gábor'>
<title></title>
</head>
<body>
<article id='sn22.26' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Assāda Sutta</li>
</ul>
<h1>22.26. Kielégülés (1)</h1>
</header>
<p>Szávatthiban.</p>
<p>—Szerzetesek, a megvilágosodásom előtt, amikor még csupán Bódhiszattva voltam, még nem tökéletesen megvilágosodottként felmerült bennem, hogy a forma esetén mi a kielégülés, mi a benne rejlő veszély, mi a tőle való megszabadulás? Az érzés… az érzékelés… a késztetések… a tudatosság esetén mi a kielégülés, mi a benne rejlő veszély, mi a tőle való megszabadulás?</p>
<p>Szerzetesek, ezután arra gondoltam: az öröm és a boldogság, amely a formával kapcsolatosan felmerül, az a formához kapcsolódó kielégülés. A forma állandótlan, szenvedésteli, és változásnak alávetett, így ez a formákban rejlő veszély. A forma iránti vágyak és szenvedélyek megszüntetése és elhagyása a formától való megszabadulás.</p>
<p>Az öröm és a boldogság, amely az érzéssel… az érzékeléssel… a késztetésekkel… a tudatossággal kapcsolatosan felmerül, az az érzéshez… az érzékeléshez… a késztetésekhez… a tudatossághoz kapcsolódó kielégülés. Az érzés… az érzékelés… a késztetések… a tudatosság állandótlan, szenvedésteli, és változásnak alávetett, így ez az érzésben… az érzékelésben… a késztetésekben… a tudatosságban rejlő veszély. Az érzés… az érzékelés… a késztetések… a tudatosság iránti vágyak és szenvedélyek megszüntetése és elhagyása az érzéstől… az érzékeléstől… a késztetésektől… a tudatosságtól való megszabadulás.</p>
<p>Szerzetesek, mindaddig, ameddig közvetlenül nem tudtam azt, ahogy a kielégülés, a veszély és a megszabadulás az öt halmaz esetén a ragaszkodásnak alávetettek, nem vallottam azt, hogy e világban—isteneivel, ördögeivel, teremtőisteneivel, vándorszerzeteseivel és papjaival, isteni és emberi lényeivel—a felülmúlhatatlan, tökéletes megvilágosodásra ráébredtem. Ellenben miután közvetlenül megismertem mindezeket, ahogyan ezek tényleg vannak, akkor már azt vallottam, hogy e világban—isteneivel, ördögeivel, teremtőisteneivel, vándorszerzeteseivel és papjaival, isteni és emberi lényeivel—a felülmúlhatatlan, tökéletes megvilágosodásra ráébredtem.</p>
<p>Megértés és meglátás ébredt bennem: Megingathatatlan elmém megszabadulása. Ez az utolsó születésem. Nem vár rám több újraszületés.</p>
<footer>
<p>Így készült:<br>
Fordította: <span class='author'>Kovács Gábor</span><br>
Forrás: SN 22.26, <a href='http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1'>Bhikkhu Bodhi</a>, angol<br>
Szerzői jogok: Kovács Gábor, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kovács Gábor (<a href='http://a-buddha-ujja.hu/Info/Kovacs-Gabor'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
