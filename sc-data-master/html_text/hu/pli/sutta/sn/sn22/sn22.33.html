<!DOCTYPE html>
<html>
<head>
<meta charset='UTF-8'>
<meta name='author' content='Kovács Gábor'>
<title></title>
</head>
<body>
<article id='sn22.33' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Natumhāka Sutta</li>
</ul>
<h1>22.33. Nem a tiétek (1)</h1>
</header>
<p>Szávatthiban.</p>
<p>—Szerzetesek, minden, ami nem a tiétek, hagyjátok el. Miután elhagytátok, jóléthez és boldogsághoz segít titeket. És szerzetesek, mik azok, amelyek nem a tiétek? A forma nem a tiétek, ezért hagyjátok el azt. Miután elhagytátok, jóléthez és boldogsághoz segít titeket. Az érzés… az érzékelés… a késztetések… a tudatosság nem a tiétek, ezért hagyjátok el azt. Miután elhagytátok, jóléthez és boldogsághoz segít titeket.</p>
<p>Szerzetesek, képzeljétek el, hogy az emberek elhordják a füvet, a gallyakat, az ágakat és a lombokat ebből a ligetből, hogy felgyújtsák azokat, vagy hogy azt tegyenek velük, amit akarnak. Azt gondolnátok-e ebben az esetben, hogy ezek az emberek minket hordanak el, vagy minket égetnek el, vagy velünk teszik azt, amit akarnak?</p>
<p>—Nem, tiszteletre méltó urunk. És miért nem? Azért, tiszteletre méltó urunk, mert ezek nem mi vagyunk, és nem tartoznak hozzánk.</p>
<p>—Ugyanígy, szerzetesek, a forma nem a tiétek… az érzés… az érzékelés… a késztetések… a tudatosság… nem a tiétek, ezért hagyjátok el azt. Miután elhagytátok, jóléthez és boldogsághoz segít titeket.</p>
<footer>
<p>Így készült:<br>
Fordította: <span class='author'>Kovács Gábor</span><br>
Forrás: SN 22.33, <a href='http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1'>Bhikkhu Bodhi</a>, angol<br>
Szerzői jogok: Kovács Gábor, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kovács Gábor (<a href='http://a-buddha-ujja.hu/Info/Kovacs-Gabor'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
