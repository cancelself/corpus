<!DOCTYPE html>
<html>
<head>
<meta charset='UTF-8'>
<meta name='author' content='Boros Szilárd'>
<title></title>
</head>
<body>
<article id='sn12.10' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Gotama Sutta</li>
</ul>
<h1>12.10. Gótama, a sákják nagy bölcse</h1>
</header>
<p>„Ezután, szerzetesek, a következő gondolat jutott eszembe: Mi(lyen tényező) jelenléte okozza az elmúlás és halál létrejöttét? Mitől függ az elmúlás és halál? Miután, szerzetesek, teljes mértékben átgondoltam a kérdést, a következő belátás világosodott meg bennem: A születéssel jön létre az elmúlás és halál; az elmúlás és halál a születéstől függ. Ezt követően a következő gondolat jutott eszembe: Mi(lyen tényező) jelenléte okozza a születést? Mitől függ a születés?… létesülés… ragaszkodás… létszomj… érzések… érintkezés… hat tartomány… név és forma… tudat-mag…(kamma-)alakzatok?… Miután teljes mértékben átgondoltam a kérdést, a következő belátás világosodott meg bennem: A nem-tudás hozza létre a (kamma-)alakzatokat; a (kamma-)alakzatok a nem-tudástól függnek. És így tovább: a nem-tudástól függnek a (kamma-)alakzatok, a alakzatoktól függ a tudat-mag….Tehát így jön létre a szenvedés egész halmaza.”</p>
<p>„Keletkezik, keletkezik!”—Ennél a gondolatnál, szerzetesek, megjelent az előzőekben elmondottak tükrében egy látomás, tudás, megértés, fény.</p>
<p>Ezt követően, szerzetesek, ez a gondolat jelent meg bennem: Annak a tényezőnek a hiányában, ami az elmúlást és halált okozza, az elmúlás és halál sem jönne létre? Miután teljes mértékben átgondoltam a kérdést, a következő belátás világosodott meg bennem: A születés hiányában az elmúlás és halál sem jön létre: a születés megszüntetésével együtt jár az elmúlás és halál… létesülés… ragaszkodás… létszomj… érzések… érintkezés… hat tartomány… név és forma… tudat-mag… (kamma-)alakzatok létrejötte… a nem-tudás megszüntetésével együtt jár az alakzatok megszűnése… Így szűnik meg a szenvedés egész halmaza.”</p>
<p>„Megszűnik, megszűnik!” - Ennél a gondolatnál, szerzetesek, megjelent az előzőekben elmondottak tükrében egy látomás, tudás, megértés, fény.</p>
<footer>
<p>Így készült:<br>
Fordította: <span class='author'>Boros Szilárd</span><br>
Forrás: <a href='http://www.accesstoinsight.org/tipitaka/sn/sn12/sn12.010.wlsh'>SN 12.10, Walshe</a>, angol<br>
Szerzői jogok: Boros Szilárd, <span class='publication-date'>2010</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Máthé Veronika (<a href='http://a-buddha-ujja.hu/Info/Mathe-Veronika'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
