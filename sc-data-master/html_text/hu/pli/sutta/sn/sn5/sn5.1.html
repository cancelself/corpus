<!DOCTYPE html>
<html>
<head>
<meta charset='UTF-8'>
<meta name='author' content='Szabó Márta'>
<title></title>
</head>
<body>
<article id='sn5.1' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Āḷavikā Sutta</li>
</ul>
<h1>5.1. Álaviká</h1>
</header>
<p>Így hallottam. Egy alkalommal a Magasztos Szávatthiban, a Dzséta Ligetben, Anáthapindika Parkjában lakott. Reggel Álaviká, a bhikkhuni felöltözött, fogta csészéjét és köntösét, majd elment Szávatthiba alamizsnáért. Mikor körbejárt Szávatthiban alamizsnáért, visszatért, evés után a Vak Ember Ligetébe ment, magányt keresve.</p>
<p>Ekkor Mára, a Gonosz fel akarván ébreszteni benne a félelmet, zaklatottságot és rettegést, azt óhajtván, hogy eltávolodjék magányosságától, feltűnt előtte, és egy versben szólította meg őt:</p>
<blockquote class='gatha'>
<p>„Nincs megszabadulás ebből a világból,<br>
Így mit akarsz a magánnyal?<br>
Élvezd az érzéki örömök gyönyörűségeit,<br>
S ne legyen később bűntudatod!”</p>
</blockquote>
<p>Ekkor ez jutott eszébe Álavikának, a bhikkhuninak: „Ki szavalta ezt a verset—emberi vagy nem emberi lény?” Azután ez jutott eszébe: „Ez Mára, a Gonosz, aki azért mondta ezt a verset, hogy felébressze bennem a félelmet, zaklatottságot és rettegést, hogy eltávolodjam a magányosságtól.”</p>
<p>Ekkor a bhikkhuni, megértvén, „Ez Mára, a Gonosz”, így válaszolt neki egy versben:</p>
<blockquote class='gatha'>
<p>„Van megszabadulás ebből a világból,<br>
Amit már közvetlenül megtapasztaltam a bölcsesség révén.<br>
Ó, Gonosz, a hanyagnak rokona,<br>
Azt az állapotot te nem ismered.</p>
<p>Az érzéki örömök olyanok, mint a hegyes karók,<br>
Az összetevők pedig mint a tőke, melyen hasítják őket.</p>
<p>Amit te érzéki örömöknek nevezel,<br>
Azok számomra már nem örömök.”</p>
</blockquote>
<p>Ekkor Mára, a Gonosz rájött: „Álaviká, a bhikkhuni ismer engem”, így szomorúan és csalódottan rögvest eltűnt.</p>
<footer>
<p>Így készült:<br>
Fordította: <span class='author'>Szabó Márta</span><br>
Forrás: <a href='http://www.accesstoinsight.org/tipitaka/sn/sn05/sn05.001.bodh.html'>SN 5.1, Bhikkhu Bodhi</a>, angol<br>
Szerzői jogok: Szabó Márta, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href='http://a-buddha-ujja.hu/Info/Szabo-Marta'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
