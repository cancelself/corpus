<!DOCTYPE html>
<html>
<head>
<meta charset='UTF-8'>
<meta name='author' content='Szabó Márta'>
<title></title>
</head>
<body>
<article id='sn5.8' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Sīsūpacālā Sutta</li>
</ul>
<h1>5.8. Szíszúpacsálá</h1>
</header>
<p>Szávatthiban. Akkor reggel Szíszúpacsálá, a bhikkhuni felöltözött… leült egy fa tövébe az egész napos elmélkedéshez.</p>
<p>Ekkor Mára, a Gonosz feltűnt Szíszúpacsálá, a bhikkhuni előtt és ezt mondta neki: „Kinek a hittételeivel értesz egyet, bhikkhuni?”</p>
<p>„Senkinek a hittételeivel nem értek egyet, barátom.”</p>
<blockquote class='gatha'>
<p>„Kinek az irányítása alatt borotváltad le fejed?<br>
Aszkétának tűnsz,<br>
Mégsem vallod senki hitvallását,<br>
Miért kóborolsz itt, mint aki összezavarodott?”</p>
</blockquote>
<p><i>[Szíszúpacsálá:]</i></p>
<blockquote class='gatha'>
<p>Vannak itt követők és hívők,<br>
Kik mindenféle nézetekbe helyezik bizalmukat.<br>
Nem értek egyet tanításaikkal,<br>
Ők nem jártasak a Dhammában.</p>
<p>De született valaki a szakják nemzetségében,<br>
A megvilágosodott, kinek nincs párja,<br>
Minden legyőzője, Mára leigázója,<br>
Aki mindenhol legyőzetlen,<br>
Mindenhol szabad és kötöttségektől mentes,<br>
Az egyetlen, aki Látással Mindeneket lát.</p>
<p>A <i>kamma</i> végére jutott,<br>
Minden szerzés kioltásával megszabadult,<br>
Az Áldott, az én Tanítóm—<br>
Az ő tanításával értek egyet.”</p>
</blockquote>
<footer>
<p>Így készült:<br>
Fordította: <span class='author'>Szabó Márta</span><br>
Forrás: <a href='http://www.accesstoinsight.org/tipitaka/sn/sn05/sn05.008.bodh.html'>SN 5.8, Bhikkhu Bodhi</a>, angol<br>
Szerzői jogok: Szabó Márta, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href='http://a-buddha-ujja.hu/Info/Szabo-Marta'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
