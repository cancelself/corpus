<!DOCTYPE html>
<html>
<head>
<meta charset='UTF-8'>
<meta name='author' content='Szabó Márta'>
<title></title>
</head>
<body>
<article id='sn5.9' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Selā Sutta</li>
</ul>
<h1>5.9. Szélá</h1>
</header>
<p>Szávatthiban. Akkor reggel Szélá, a bhikkhuni felöltözött… leült egy fa tövébe az egész napos elmélkedéshez.</p>
<p>Ekkor Mára, a Gonosz fel akarván ébreszteni benne a félelmet, zaklatottságot és rettegést, azt óhajtván, hogy eltávolodjék az összpontosítástól, feltűnt előtte, és egy versben szólította meg őt:</p>
<blockquote class='gatha'>
<p>„Ki teremtette ezt a bábut?<br>
Ki a készítője a bábunak?<br>
Hol keletkezett a bábu?<br>
Hol szűnik meg a bábu?”</p>
</blockquote>
<p>Ekkor ez jutott eszébe Szélának, a bhikkhuninak: „Ki ez… Ez Mára, a Gonosz…, hogy eltávolodjam az összpontosítástól.”</p>
<p>Ekkor a bhikkhuni, megértvén „Ez Mára, a Gonosz” így válaszolt neki egy versben:</p>
<blockquote class='gatha'>
<p>„A bábu nem magától keletkezett,<br>
És a szenvedést sem más teremtette.<br>
Az ok függvényeként jött létre:<br>
Az ok megszüntetésével fog megszűnni.</p>
<p>Ahogy a magot a földbe vetik,<br>
Egy tényező-páron múlik növekedése,<br>
A talaj táplálékát<br>
És a nyirkosságot kívánja:</p>
<p>Ugyanígy az összetevők és az elemek<br>
És az érzékelés kapcsolatának e hat alapja<br>
Októl függően keletkeztek—<br>
Az ok megszüntetésével megszűnnek ők is.”</p>
</blockquote>
<p>Ekkor Mára, a Gonosz rájött: „Szélá, a bhikkhuni ismer engem”, így szomorúan és csalódottan rögvest eltűnt.</p>
<footer>
<p>Így készült:<br>
Fordította: <span class='author'>Szabó Márta</span><br>
Forrás: <a href='http://www.accesstoinsight.org/tipitaka/sn/sn05/sn05.009.bodh.html'>SN 5.9, Bhikkhu Bodhi</a>, angol<br>
Szerzői jogok: Szabó Márta, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href='http://a-buddha-ujja.hu/Info/Szabo-Marta'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
