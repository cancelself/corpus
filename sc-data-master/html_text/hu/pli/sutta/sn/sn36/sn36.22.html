<!DOCTYPE html>
<html>
<head>
<meta charset='UTF-8'>
<meta name='author' content='Fenyvesi Róbert'>
<title></title>
</head>
<body>
<article id='sn36.22' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Aṭṭhasata Sutta</li>
</ul>
<h1>36.22. A száznyolc kifejtése</h1>
</header>
<p>—Szerzetesek! Most el fogom magyarázni a száznyolc jelentését, ami a Dhamma kifejtése. Figyeljetek jól! Beszélni fogok.</p>
<p>—Ahogy mondod, Urunk!—válaszolták a szerzetesek. Mire így szólt a Magasztos:</p>
<p>—A száznyolc miféle magyarázata a Dhamma kifejtése? Ez az a magyarázat, amiben két érzésről fogok beszélni; az a magyarázat, amiben három…; öt…; hat…; tizennyolc…; harminchat… és száznyolc érzésről fogok beszélni.</p>
<p>Melyik a kétféle érzés? A testi és a szellemi. Ez a kétféle érzés.</p>
<p>És melyik a háromféle érzés? A kellemes, a kellemetlen és a sem kellemes, sem kellemetlen érzés. Ez a háromféle érzés.</p>
<p>És melyik az ötféle érzés? A gyönyör képessége, a fájdalom képessége, a boldogság képessége, a gyötrelem képessége és az egykedvűség képessége. Ez az ötféle érzés.</p>
<p>És melyik a hatféle érzés? Az az érzés, ami a szem [és a látvány] érintkezéséből; az az érzés, ami a fül [és a hang] érintkezéséből; …az orr [és a szag] érintkezéséből; …a nyelv [és az íz] érintkezéséből; …a test [és a tapintható dolgok] érintkezéséből; …az elme [és a gondolat] érintkezéséből születik. Ez a hatféle érzés.</p>
<p>És melyik a tizennyolcféle érzés? A hat boldogság(ot okozó) szemlélet, a hat gyötrelem(et okozó) szemlélet, a hat egykedvűség(et okozó) szemlélet. Ez a tizennyolc érzés.</p>
<p>És melyik a harminchat féle érzés? A hatféle világi boldogság és a hatféle lemondásból eredő boldogság; a hatféle világi gyötrelem, és a hatféle lemondásból eredő gyötrelem; a hatféle világi egykedvűség és a hatféle lemondásból eredő egykedvűség. Ez a harminchat érzés.</p>
<p>És melyik a száznyolc féle érzés? A harminchat múlthoz köthető, a harminchat jövőhöz köthető és a harminchat jelenhez köthető érzés. Ez a száznyolc érzés.</p>
<p>Szerzetesek! Ez a száznyolc jelentésének magyarázata, ami a Dhamma kifejtése.</p>
<footer>
<p>Így készült:<br>
Fordította: <span class='author'>Fenyvesi Róbert</span><br>
Forrás: <a href='http://www.accesstoinsight.org/tipitaka/sn/sn36/sn36.022.than.html'>SN 36.22, Thanissaro Bhikkhu</a>, angol<br>
Szerzői jogok: Fenyvesi Róbert, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Máthé Veronika (<a href='http://a-buddha-ujja.hu/Info/Mathe-Veronika'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
