<!DOCTYPE html>
<html>
<head>
<meta charset='UTF-8'>
<meta name='author' content='Komlódy Zsolt'>
<title></title>
</head>
<body>
<article id='sn36.12' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Ākāsa Sutta</li>
</ul>
<h1>36.12. Az égen</h1>
</header>
<p>„Szerzetesek, sokféle szél fúj az égen: keleti, nyugati, északi és déli szelek, homokot hordó és homok nélküli szelek, hűvös és forró szelek, lágy szellők és dühöngő viharok. Hasonlóképpen, szerzetesek, ebben a testben többféle érzet ébredhet: kellemesek, kellemetlenek és semlegesek.”</p>
<blockquote class='gatha'>
<p>Miként fönn az égen többféle szél fúj:<br>
Keletről és nyugatról fújó szelek, északról és délről fújó szelek,<br>
Homokot hordó és homok nélküli szelek, forrók vagy hidegek,<br>
Némelyik viharos, némelyik finom szellő - ekképp fújhatnak.</p>
<p>Épp így, itt, ebben a testben különféle érzetek ébredhetnek:<br>
Kellemesek, kellemetlenek és semlegesek.</p>
<p>Ha egy szerzetes állhatatos és megingathatatlanul gyakorolja<br>
Az éber tudatosságot és a tiszta megértést,<br>
Érteni fogja érzetei természetét,<br>
Átlátja őket, és szennyezetlen tudatú lesz ebben az életében.<br>
Megérik a bölcsességben, megingathatatlan lesz a Dhamma útján,<br>
S mire élete ideje véget ér, és teste széthull,<br>
Minden mértéket és fogalmat meghalad.</p>
</blockquote>
<footer>
<p>Így készült:<br>
Fordította: <span class='author'>Komlódy Zsolt</span><br>
Forrás: <a href='http://www.accesstoinsight.org/tipitaka/sn/sn36/sn36.012.nypo.html'>SN 36.12, Nyanaponika Thera</a>, angol<br>
Szerzői jogok: Komlódy Zsolt, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Fenyvesi Róbert (<a href='http://a-buddha-ujja.hu/Info/Fenyvesi-Robert'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
