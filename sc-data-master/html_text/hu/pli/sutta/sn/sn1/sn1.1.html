<!DOCTYPE html>
<html>
<head>
<meta charset='UTF-8'>
<meta name='author' content='Ádám Szilvia'>
<title></title>
</head>
<body>
<article id='sn1.1' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Ogha-taraṇa Sutta</li>
</ul>
<h1>1.1. Átkelni az áradaton</h1>
</header>
<p>Úgy hallottam, hogy egy alkalommal a Magasztos Szávatthi közelében a Dzséta-ligetben, Anáthapindika kolostorában tartózkodott. Ekkor egy bizonyos <i>dévata</i>, késő éjjel, tündöklő ragyogásával bevilágítva az egész Dzséta-ligetet, elment a Magasztoshoz. Megérkezvén meghajolt előtte, és megállt mellette. Ahogyan ott állt, megkérdezte a Magasztostól:</p>
<p>—Mondd, kedves uram, hogyan keltél át az áradaton?</p>
<p>—Törtetés nélkül és helyben maradás nélkül keltem át az áradaton.</p>
<p>—De hogyan, kedves uram, hogyan keltél át törtetés nélkül és helyben maradás nélkül az áradaton?</p>
<p>—Mikor törtettem, elsodródtam az árral. Mikor egy helyben maradtam, elmerültem. Majd törtetés nélkül és helyben maradás nélkül átkeltem az áradaton.</p>
<p>A <i>dévata</i>:</p>
<blockquote class='gatha'>
<p>Végre látok<br>
Egy teljesen eloldódott <i>bráhmaná</i>t,<br>
Ki törtetés nélkül,<br>
Helyben maradás nélkül,<br>
Átkelt<br>
a világ összes<br>
Akadályán.</p>
</blockquote>
<p>Ezt mondta a <i>dévata</i>. A Tanító igazat adott neki.</p>
<p>Felismervén azt, hogy „A Tanító igazat adott nekem”, meghajolt a Magasztos előtt, tisztelettel körbejárta a Magasztost—jobb irányban tartva—, majd eltűnt onnan.</p>
<footer>
<p>Így készült:<br>
Fordította: <span class='author'>Ádám Szilvia</span><br>
Forrás: <a href='http://www.accesstoinsight.org/tipitaka/sn/sn01/sn01.001.than.html'>SN 1.1, Thanissaro Bhikkhu</a>, angol<br>
Szerzői jogok: Ádám Szilvia, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kolozsvári Ágnes (<a href='http://a-buddha-ujja.hu/Info/Kolozsvari-Agnes'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
