<!DOCTYPE html>
<html>
<head>
<meta charset='UTF-8'>
<meta name='author' content='Fenyvesi Róbert, Máthé Veronika'>
<title></title>
</head>
<body>
<article id='sn4.13' lang='hu'>
<header>
<ul>
<li class='division'>A Témák Szerinti Gyűjtemény</li>
<li lang='pli' translate='no'>Sakalika Sutta</li>
</ul>
<h1>4.13. A kőszilánk</h1>
</header>
<p>Így hallottam. Egy alkalommal a Magasztos Rádzsagaha közelében, a Maddakuccshi szarvas-rezervátumban tartózkodott. Ekkor esett, hogy [a Magasztos] megvágta a lábát egy kőszilánkkal. Ugyan szenvedett a benne keletkező fájdalmas, heves, éles, pusztító, visszataszító, kellemetlen test–érzetektől, de éberen, figyelmesen és higgadtan tűrte őket. Miután négyrét hajtotta és leterítette a külső köntösét, ráfeküdt a jobb oldalával, oroszlán-testtartásban—az egyik lábát a másikra helyezve—éberen és figyelmesen.</p>
<p>Ekkor Mára odament a Magasztoshoz és versben így szólt hozzá:</p>
<blockquote class='gatha'>
<p>Ájultan heversz itt,<br>
Vagy csak a költemények részegítenek?<br>
Vagy ily csekély a célod?<br>
Teljes magányban ezen a helyen,<br>
Ki is ez az álmodozó, álmatag arccal?</p>
</blockquote>
<p><i>[A Buddha]:</i></p>
<blockquote class='gatha'>
<p>Itt heverek, de nem vagyok ájult,<br>
és a költemények sem részegítenek.<br>
Célom elértem,<br>
a bánat már nem érint.<br>
Teljes magányban ezen a helyen—<br>
itt fekszem minden lény iránt<br>
együttérzést táplálva.</p>
<p>Még azoknak is,<br>
akiknek mellkasát nyílvessző<br>
ütötte át,<br>
szívük gyorsan, gyorsan ver,<br>
[mégis] el tudnak aludni.<br>
Én miért ne tenném ezt,<br>
ha a nyílvesszőt [már] eltávolítottam?</p>
<p>Nem gyötör az ébrenlét<br>
és nem aggódom, mialatt alszom.<br>
A nappal és az éjszaka<br>
nem tart rabságban.<br>
Nem fenyeget visszazuhanás<br>
semmilyen világba immár.<br>
Ezért alszom itt, minden lény iránt<br>
együttérzést táplálva.</p>
</blockquote>
<p>Ekkor Mára, a gonosz, csalódottan és felismerve, hogy a Magasztos rájött, ki is Ő, ezt mondta:</p>
<p>—A Magasztos ismer engem, a Jól Távozott ismer engem—és azon nyomban el is tűnt.</p>
<footer>
<p>Így készült:<br>
Fordította: <span class='author'>Fenyvesi Róbert és Máthé Veronika</span><br>
Forrás: <a href='http://www.accesstoinsight.org/tipitaka/sn/sn04/sn04.013.than.html'>SN 4.13, Thanissaro Bhikkhu</a>, angol<br>
Szerzői jogok: Fenyvesi Róbert és Máthé Veronika, <span class='publication-date'>2009</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href='http://a-buddha-ujja.hu/Info/Szabo-Marta'>info</a>)</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
